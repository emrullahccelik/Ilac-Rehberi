 
1/9  KISA  ÜRÜN BİLGİSİ 
 
1. BEŞERİ  TIBBİ  ÜRÜNÜN ADI 
MAGNEZYUM  SÜLFAT  OSEL  %15 I.M./I.V. Enjeksiyonluk Çözelti İçeren Ampul  
 
2. KALİTATİF VE KANTİTATİF BİLEŞİM  
Etkin madde:  
Her 10 m L'lik ampul  1,5 g magnezyum  sülfat  7H 2O içerir.  
 
Yardımcı  maddeler:  
Yardımcı  maddeler  için 6.1.'e  bakınız.  
 
3. FARMASÖTİK FORM  
 Enjeksiyonluk çözelti  
Berrak,  renksiz  çözelti.  
 
4. KLİNİK  ÖZELLİKLER  
4.1 Terapötik  endikasyonlar  
• Hipomagnezemi:  
Magnezyum eksikliği sonucu ortaya çıkan hipomagnezeminin tedavisi ve profilaksisi için  
özellikle  tetani  belirtileri gösteren akut hipomagnezemi  tedavisinde. 
Hipomagnezemi  bulantı,  kusma, karın  ağrısı,  kas tremoru  veya zayıflığı,  hiperiritabilite,  
konvülsiyonlar, derin  tendon reflekslerinde  artma,  kas tonusunda  artma,  dezoryantasyon,  
letarji,  psikoz ve  tetani benzeri  belirtiler  ile kendini  gösterir.  
Hipomagnezemi şu hallerde görülebilir: Azalmış magnezyum alımı, malabsorbsiyon, kusma,  
diyare, steatore, kronik alkolizm, hemodiyaliz, diabetes mellitus, pankreatit, diüreti k tedavisi,  
primer  aldosteronizm,  renal  tübüler  nekroz,  protein- karbohidrat  malnütrisyonu, PO 4/Mg+2 oranı  
yüksek bebek  mamaları ile beslenme,  Mg+2 taşımayan  çözeltilerle  intravenöz  (i.v.)  sıvı tedavisi.  
Hipomagnezemi,  potasyum  veya  kalsiyum  eksikliği  ile birlikte  olabilir.  Bu durumlarda  
magnezyum  verilmedikçe  potasyum  veya  kalsiyum eksikliği  ya da belirtileri düzeltilmez.  
• Gebelik  toksemisi tedavi  ve profilaksisinde:  
İntravenöz  yolla  antikonvülsan olarak eklampsi ve  preeklampside  kullanılır.  
 
Prematüre doğum:  
Uterus  rölaksanı  (tokolitik)  olarak  magnezyum  sülfat  erken  doğumda  uterus 
kontraksiyonlarının inhibisyonunda endikedir.  
 
• Polimorf  ventriküler  taşikardiler:  
Magnezyum  sülfat  "torsades  de pointes"  tedavisinde  kullanılmıştır.  Ancak  konjenital  QT aralığı  
uzaması sendromlarında  etkili değildir. 
   
2/9  4.2 Pozoloji ve uygulama şekli  
Pozoloji  / uygulama sıklığı  ve süresi:  
• Hipomagnezemi;  
− Ağır magnezyum  eksikliği: 
Vücut  ağırlığının  her kg’ı için 250 mg magnezyum  sülfat  (2 mEq=  l mmol  magnezyum)  4 saatte  
bir i.m. olarak yapılır. 
i.v. infüzyon olarak  5 g magnezyum  sülfat  (40 mEq=  20 mmol magnezyum)  1 litre %5 dekstroz  
veya  %0,9 sodyum  klorür  ile dilüe  edilerek  3 saatlik  bir i.v. infüzyonla verilir. 
− Hafif  magnezyum  eksikliği: 
1 g magnezyum sülfat (8 mEq= 4 mmol magnezyum) 6 saat ara ile 4 doz halinde (total 32,5 
mEq)  24 saatte i.m.  olarak  yapılır.  
 
• Gebelik  toksemisinde  konvülsiyonların tedavisi;  
i.v. infüzyon 4 – 5 g magnezyum sülfat (32- 40 mEq (=16- 20 mmol) magnezyum) 250 m L % 5 
dekstroz veya % 0 ,9 sodyum klorür çözeltisi ile dilüe edilir ve 30 dakikada i.v. infüzyon  
şeklinde  verilir.  
Aynı anda i.m. olarak 10 g’a kadar (her iki gluteusa ayrı ayrı 5 g) magnezyum sülfat enjekte  
edilir veya % 20'lik çözeltiden 20 m L (4 g magnezyum sülfat) 3- 4 dakikada i.v. olarak enjekte  
edilir.  
Daha sonra  ihtiyaca  göre her 4 saatte  bir 4-5 g i.m. olarak  enjekte edilir  veya  ilk i.v. 
enjeksiyondan sonra  saatte 1- 2 g i.v. infüzyonla  verilir.  
 
• Erken  doğum;  
Başlangıç dozu: i.v. 4 -6 g magnezyum sülfat (32- 48 mEq=16- 24 mmol magnezyum) 20 -30 
dakikada  i.v. infüzyonla  verilir.  
 İdame  dozu:  i.v. infüzyonda  saatte 1-3 g magnezyum  sülfat  (8-24 mEq=  4-12 mmol  
magnezyum)  uterus kontraksiyonları durana  kadar  verilir.  
Yetişkinler  için doz sınırları: Günde  40 g magnezyum  sülfata  (320 mEq=160 mmol  
magnezyum)  kadar verilebilir. 
 
• Polimorf  ventriküler  taşikardi;  
i.v. olarak 2 g magnezyum sülfat (16 mEq=8 mmol magnezyum) 1- 2 dakikada i.v. infüzyonla  
verilir.  Aritmi kontrol  edilemezse enjeksiyon 5-15 dakika  sonra  tekrarlanabilir.  Ayrıca dakikada  
3-20 mg magnezyum  sülfat  infüzyonu gerekebilir.  
 
• Total  parenteral  nütrisyon;  
Günde  1-3 g magnezyum  sülfat  (8-24 mEq  = 4-12 mmol magnezyum)  i.v. infüzyonla  verilir.  
    
3/9  Uygulama şekli:  
MAGNEZYUM  SÜLFAT  OSEL %15 ampulleri i.v. ya da i.m. yolla  uygulanabilir. 
i.v. infüzyon yoluyla kullanılacak magnezyum sülfat çözeltilerinin konsantrasyonu % 20’nin  
altında olmalıdır. i.v. enjeksiyon hızı dakikada 150 mg magnezyum sülfatı ge çmemelidir.  
Ancak  ağır eklampsi  konvülsiyonlannda  bu hızı  arttırmak gerekebilir.  
 
Özel  popülasyonlara ilişkin  ek bilgiler:  
Böbrek  yetmezliği:  
Ağır böbrek yetmezliği olan  hastalarda kullanılmamalıdır.  
 
Karaciğer yetmezliği:  
Veri bulunmamaktadır.  
 
Pediyatrik  popülasyon:  
Erken  doğum  için total parenteral  nütrisyonda  i.v. infüzyon,  günde  0,25 – 1,25 g magnezyum  
sülfattır  (2-10 mEq = 1- 5 mmol magnezyum). 
 
Geriyatrik  popülasyon:  
Böbrek yetmezliği olmaması koşuluyla  özel bir  doz ayarlamasına gerek  yoktur. 
 
4.3 Kontrendikasyonlar  
Magnezyum  sülfat  kalp bloğu, miyokardiyal  hasarı,  ağır böbrek  yetmezliği  ya da magnezyum  
sülfata  veya  magnezyum  sülfat  tuzlarına  karşı  aşırı duyarlılığı  olan hastalarda kontrendikedir.  
 4.4 Özel  kullanım  uyarıları  ve önlemleri  
Böbrek bozukluğu olan veya böbrek bozukluğundan şüphelenilen hastalarda magnezyum  sülfat  
dikkatle  kullanılmalıdır.  
Böbrek yetmezliği riski taşıyan  kişilerde  hepatik  koma  için magnezyum  sülfat  
kullanılmamalıdır.  
Myastenia gravis  hastalarında parenteral magnezyum tuzları dikkatle kullanılmalıdır.  
Serum  kalsiyum  düzeyleri düzenli olarak kontrol edilmelidir.  
 
4.5 Diğer tıbbi  ürünler ile etkileşimler  ve diğer etkileşim  şekilleri  
Digitalis glikozidlerini kullanan hastalara dikkatle uygula nması gerekir.   
Nöromüsküler  blokaj  yapan ilaçların  etkisini arttırabilir.  
Solunum  depresyonuna  neden  olabileceğinden magnezyum  sülfat  barbitürat,  opioid veya  
hipnotiklerin yüksek dozlarıyla birlikte kullanılmamalıdır. Nifedipin  veya  nimodipin gibi kalsiyum  kanal  blokörleriyle  birlikte  kullanılması çok seyrek  
olarak  kalsiyum  iyonu dengesizliğine  yol açarak  kasların  işlevinin  bozulmasına  neden  olabilir.  
Aminoglikozid antibakteriyeller  parental  magnezyumun nöromüsküler  blokaj  yapıcı  etkisini 
arttırabilir.  
Levotroksin içeren ilaçların Magnezyum Sülfat  Osel %15  Ampulleri ile birlikte alındığında  
4/9  emilimi bozulduğundan, iki ilacın en az 4 saat ara verilerek alınması gerekmektedir. 
 
Özel  popülasyonlara ilişkin  ek bilgiler:  
Böbrek yetmezliği  
Ağır böbrek yetmezliği olan hastalarda kullanılmamalıdır. 
 
Karaciğer yetmezliği  
Veri bulunmamaktadır.  
 
Pediyatrik  popülasyon:  
Veri bulunmamaktadır.  
 
4.6 Gebelik ve laktasyon  
 Genel  tavsiye : 
Gebelik  kategorisi:  B 
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Magnezyum  sülfat  için gebeliklerde  maruz kalmaya  ilişkin  klinik  veri mevcut  değildir. 
Hayvanlar  üzerinde  yapılan  çalışmalar  gebelik/  embriyonal/  fetal gelişim/ doğum  ya da doğum  
sonrası  gelişim ile ilgili olarak  doğrudan  ya da dolaylı  zararlı  etkiler  olduğunu  
göstermemektedir.  
 
Gebelik dönemi  
Gerekli  olmadığı  müddetçe  gebelik  süresince  kullanılmamalıdır.  Aksi  takdirde  ilaç tıbbi 
gözetim  altında uygulanmalıdır. 
Magnezyum  plasenteya  geçtiğinden gebe  kadınlarda  kullanılırken  fetal kalp atım hızı 
izlenmelidir.  Doğumdan 2 saat önce magnezyum  sülfat  kullanımından kaçınılmalıdır.  
 
Laktasyon  dönemi  
Magnezyum  sülfatın  anne  sütüne  geçip  geçmediği  bilinmemektedir.  Gerekli  olmadığı  
müddetçe  emzirme  süresince  kullanılmamalıdır.  Aksi  takdirde  ilaç tıbbi gözetim  altında  
uygulanmalıdır. 
 
Üreme yeteneği  / Fertilite  
Veri bulunmamaktadır.  
 
4.7 Araç ve makine  kullanımı üzerindeki  etkiler 
MAGNEZYUM SÜLFAT OSEL %15 sersemliğe  neden  olabileceğinden  araç ve makine  
kullanımına dikkat  edilmesi gerekir.  
 
4.8 İstenmeyen  etkiler 
Çok yaygın (1/10); yaygın (1/100, < 1/10 ); yaygın olmayan (≥ 1/1.000 ila <1/100 ); seyrek  
5/9  (1/10.000 ila < 1/1000); çok seyrek (< 1/10.000 ), bilinmiyor (eldeki verilerden hareketle tahmin  
edilemiyor)  
 
MedDRA  
Sistem Organ Sınıfı  İstenmeyen etkiler  Sıklık  
Bağışıklık sistemi 
hastalıkları  Aşırı duyarlılık reaksiyonları  Bilinmiyor  
Endokrin hastalıkları  Sıvı elektrolit bozuklukları  
(hipofosfatemi, hiperosmolar  
dehidratasyon)  Bilinmiyor  
Metabolizma ve beslenme  
hastalıkları Hipokalsemi  Bilinmiyor  
Psikiyatrik hastalıkları  Konfüzyon  Bilinmiyor  
Sinir sistemi hastalıkları  Nöromüsküler blokaja bağlı  tendon 
refleksi kaybı  Bilinmiyor  
Konuşma zorluğu  Bilinmiyor  
Sersemlik  Bilinmiyor  
Göz hastalıkları  Çift görme  Bilinmiyor  
Kardiyak hastalıkları  Koma ve kalp krizi ile  karakteriz e 
hipermagnezemi  Bilinmiyor  
Kardiyak aritmi  Bilinmiyor  
Bradikardi  Bilinmiyor  
EKG değişiklikleri (PR, QRS  ve QT 
aralığında uzama)  Bilinmiyor  
Vasküler hastalıkları  Yüzde kızarma (flushing)  Bilinmiyor  
Hipotansiyon  Bilinmiyor  
Solunum,göğüs bozuklukları  
ve mediastinal hastalıkları Solunum depresyonu  Bilinmiyor  
Yüksek doz barbitürat,  opioid  veya 
hipnotiklerle birlikte  kullanıldığında 
solunum  depresyonu  Bilinmiyor  
Gastrointestinal hastalıkları  Susama  Bilinmiyor  
Bulantı  Bilinmiyor  
Kusma  Bilinmiyor  
Kas-iskelet bozukluklar, bağ  
doku ve kemik hastalıkları  Kas zayıflığı  Bilinmiyor  
 
Şüpheli  advers  reaksiyonların raporlanması  
Ruhsatlandırma  sonrası  şüpheli  ilaç advers  reaksiyonlarının raporlanması  büyük önem  
taşımaktadır. Raporlama yapılması, ilacın yarar/risk dengesinin sürekli olarak izlenmesine  
olanak sağlar. Sağlık mesleği mensuplarının herhangi bir şüpheli advers reaksiyonu Türkiye  
Farmakovijilans  Merkezi  (TÜFAM)’ne  bildirilmeleri gerekmektedir.  (www.titck.gov.tr ; e- 
6/9  posta:  tufam@titck.gov.tr ; tel: 0 800 314 00 08;  faks: 0 312 218 35 99)., 
 
4.9 Doz aşımı  ve tedavisi  
Belirtiler: 
Yüzde  kızarma  (flushing),  susama,  hipotansiyon, sersemlik,  bulantı, kusma,  konfuzyon, 
konuşma zorluğu, çift görme, nöromüsküler blokaja bağlı tendon refleksi kaybı, kas zayıflığı,  
solunum  depresyonu, sıvı -elektrolit bozuklukları  (hipofosfatemi. hiperosmolar  dehidratasyon),  
EKG değişiklikleri (PR, QRS ve QT aralığında uzama), bradikardi, kardiyak aritmi, koma ve  
kalp krizi ile karakterize hipermagnezem i. 
Böbrek yetmezliği ve metabolik bozukluğu olan hastalarda daha düşük dozlarda toksisite  
gözlenebilir.  
 Tedavi:  
İntravenöz (i.v.) olarak %10’luk kalsiyum glukonat çözeltisinden 10- 20 m L uygulayarak  
solunumu destekleyiniz.  Böbrek fonksiyonları  normalse  vücuttan  magnezyum  atılımını  
kolaylaştırmak  için uygun sıvılar  verilmelidir.  Böbrek yetmezliği olan ya da ağır 
hipermagnezemi  görülen hastalarda  diyaliz  gerekebilir. 
 
5. FARMAKOLOJİK  ÖZELLİKLER  
5.1 Farmakodinamik özellikler  
Farmakoterapötik  grup: Mineral destekleri   
ATC  kodu:  A12CC02 
 
Magnezyum iyonu (Mg
+2) intraselüler sıvıda en çok bulunan ikinci katyondur. Birçok enzimin  
fonksiyonuna  kofaktör  olarak  katılır.  Nörokimyasal  impuls  transmisyonu ve kas 
eksitabilitesinde  önemli  rol oynar.  Etki mekanizması  tam olarak  bilinmemektedir.  Magnezyum  
miyonöral  kavşakta  asetilkolin  salıverilmesini inhibe  ederek  nöromüsküler  aşırımı  
baskılayabilir.  Ayrıca düz kaslar  üzerinde depresan  etkisi olabileceği  gibi santral  sinir sistemini  
de deprese edebilir. Antikonvülsan olarak terapötik serum konsantrasyonları 4 – 7 mEq/L’dir.  
Eliminasyonu plazma konsantrasyonuna ve glomerüler filtrasyon hızına bağlıdır. Magnezyum  
adenozintrifosfat (ATP) ve diğer nükleotid trifosfatları substrat olarak kullanan enzimlerde  
kofaktördür. mRNA'nın  ribozomlara  bağlanması  ve ribozomların  integritesi Mg+2 iyonu  
gerektirir.  Total  vücut  magnezyumu (70 kg için) 100 mmol (2000 mEq)  kadardır. Bunun  
%50’si  kemikte,  %45’i  intraselüler  sıvıda, %5’i  de plazmada bulunur. Plazmadaki  Mg+2 
konsantrasyonu 1,6- 2,6 mEq/L (0 ,8-1,2 mmol/L) arasında olup bunun 2/3’ü iyonize (serbest), 
1/3’ü proteinlere bağlıdır. İntraselüler ve ekstraselüler Mg+2 konsantrasyonları birbirinden  
bağımsız  değişebilir.  
Magnezyum  plazmada  bulunduğu fizyo lojik düzeyin üzerindeki  (≥ 2,5 mcg/L)  
konsantrasyonlarda nöromüsküler iletişimi inhibe eder, antikonvülsan etki gösterir ve merkezi  
sinir sisteminde  depresyon yapar.  Magnezyumun fizyolojik  sınırların  üzerine çıkmasıyla  motor  
sinir uçlarından  asetilkolin  salınmasının  azaldığı  ileri sürülmüştür. Magnezyumun serum  
konsantrasyonları  4 mEq/L’nin  üzerine çıktığında  derin  tendon refleksleri  azalır  ve 10  
7/9  mEq/L’nin üstünde kaybolur. Bu düzeylerde solunum paralizisi olabilir ve tam kalp bloğu  
görülebili r. 12 mEq/L’nin  üzerindeki  konsantrasyonlar  ölümcül  olabilir.  Deneysel  
araştırmalarda Mg+2 iyonlarının kalbin sinoatriyal düğümünde impuls oluşumunu yavaşlattığı  
ve iletim zamanını uzattığı bildirilmiştir. Kalp hastalığı olmayan kimselerde i.v. magnezyum 
infüzyonlarımn PR aralığını, H aralığını (atriyum- His demeti aralığı), anterograd AV nodal  
efektif refraktör periyodu ve sinoatriyal iletim zamanını uzattığı bildirilmiştir. Magnezyumun  
periferik vazodilatatör etkisi de vardır. Orta dozlarda yüz kızarması ( flushing) ve terleme,  
yüksek dozlarda hipotansiyon yapar.  Magnezyumun nöromüsküler  plak ve merkezi  sinir                       
sistemi üzerindeki depresan etkisi  kalsiyum  verilerek  antagonize  edilebilir.  
 
5.2 Farmakokinetik özellikler  
Genel  özellikler  
Emilim:  
i.v. yolla verilen magnezyum  sülfatın etkisi derhal görülür  ve bu etki yaklaşık 30 dakika sürer,  
i.m. yolla  verilen  magnezyum  sülfatın  etkisi  ise 1 saat içinde  görülür  ve bu etki 3-4 saat sürer.  
 
Dağılım: 
Dolaşımdaki magnezyum süratle doku ve sıvılara dağılır. Plazmadaki magnezyumun yarısı  
serbest Mg+2 iyonu şeklindedir, üçte biri albümine bağlıdır ve kalanı fosfat, sitrat ve diğer  
anyonlarla  kompleksler  oluşturur. Bedendeki  magnezyumun % 60-65’i kemikte,  % 27’si  kasta,  
% 6’sı d iğer dokularda ve % 1’ i  plazmada bulunur. Magnezyum anne sütüne ve plasenta  yoluyla 
fetusa geçer.  
 
Biyotransformasyon:  
Mangezyum dengesi ve dönüşümü başlıca böbrek tarafından kontrol edilir. Böbrekteki çeşitli  
ATPaz enzimleri magnezyum homeostazisini sağlar. Glomerüler filtrata geçen magnezyumun  
bütünü reabsorbe olur. Magnezyumun bir kısmı enterohepatik sirkülasyona girer. Kemikteki  
magnezyumun %20-30’u kandaki  magnezyumla  çabuk değişim gösterir,  kalanı  apatit  
kristallerine  bağlıdır. 
 
Eliminasyon:  
Magnezyumun başlıca  atılım yolu böbreklerdir. Atılan  miktar  kandaki  magnezyum  
konsantrasyonu ve glomerüler filtrasyon hızı ile orantılıdır. Plazmadaki serbest magnezyum  
glomerüler filtrata geçer ve hemen hemen hepsi reabsorbe olur. Bir kısmı i se enterohepatik  
sirkülasyona  girer.  
 
Doğrusallık/  doğrusal  olmayan  durum:  
Veri bulunmamaktadır.  
 
5.3 Klinik  öncesi güvenlilik  verileri  
Magnezyum  bileşiklerinin  akut oral toksisitesi düşüktür. Sıçanda oral LD 50 değerleri  
magnezyum klorür için 2800 mg/kg, nitrat için 5440 mg/kg’dır. Toksisite belirtileri oral yolla   
8/9  hipotansiyon ve solunum  paralizisi, i.v. yolla  genel  anestezi  ve narkozdur.  
 
Magnezyum bileşiklerinin karsinojenik etkisi araştırılmamıştır. Ancak klinikte böyle  bir etki  
bildirilmemiştir. Magnezyum bileşikleri karsinojen madde indekslerinde yoktur. Magnezyum  
klorürün mutajenik  aktivitesi Salmonella  testiyle  araştırılmış  ve zayıf  mutajenik  etki 
bildirilmiştir.  
 Magnezyum  bileşiklerinin  teratojenisitesi ve üreme toksisitesi  araştırılmamıştır.  Bununla  
beraber eklampsi nedeniyle veya tokolitik olarak hamile kadınlara verildiğinde teratojen etki  
görülmemiştir.  
 Yenidoğanda görülen konjenital raşitizm ve kemik anomalileri farmakodinamik etki sonucu  
olarak  değerlendirilmektedir.  
 
Magnezyum  eritme  atölyelerinde  çalışanlarda  magnezyum  buharının inhalasyonu sonucu 
“metal dumanı humması” (metal fume fever) görülür. Semptomları ateş, titreme, bulantı,  kusma  
ve kas  ağrılarıdır. Bu durum  selim tabiatlıdır. Kalıcı b ir hasar bırakmaz.  
 
6. FARMASÖTİK  ÖZELLİKLER  
6.1 Yardımcı  maddelerin  listesi  
Enjeksiyonluk su  
 
6.2 Geçimsizlikler  
Magnezyum  sülfat,  alkali  hidroksitler  (çözünmeyen  magnezyum  hidroksit  oluşur), alkali  
karbonatlar  (çözünmeyen  magnezyum  karbonat  oluşur)  ve salisilatlarla  geçimsizdir.  
Magnezyum  iyonları  streptomisin  sülfat ve  tetramisin  sülfatın  aktivitesini  inhibe  eder.  
 
6.3 Raf ömrü  
48 ay 
 
6.4 Saklamaya yönelik  özel tedbirler  
25°C’nin altındaki  oda sıcaklığında, ışıktan  koruyarak saklanmalıdır.  
 
6.5 Ambalajın  niteliği ve içeriği  
Renksiz,  10 m L’lik Tip I cam  ampuller,  10 ve 100 ampullük karton kutu ambalajlarda  
 
6.6 Beşeri tıbbi üründen arta kalan maddelerin imhası ve diğer özel önlemler 
Kullanılmamış  olan ürünler  ya da atık materyaller  "Tıbbi  Atıkların  Kontrolü Yönetmeliği" ve 
"Ambalaj Atıklarının  Kontrolü Yönetmeliklerine  uygun olarak  imha  edilmelidir.  
   
9/9  7. RUHSAT  SAHİBİ  
Osel İlaç Sanayi ve Tic. A.Ş.  
Akbaba Mah. Maraş Cad. No:52  
Beykoz  / İSTANBUL  
Telefon: (0216) 320 45 50 
Faks : (0216)  320 45 56 
E-mail: info@osel.com.tr  
 
8. RUHSAT  NUMARASI  
192/29 
 
9. İLK RUHSAT  TARİHİ/RUHSAT  YENİLEME  TARİHİ  
İlk ruhsat  tarihi: 30.06.1999 
Ruhsat  yenileme  tarihi: 24.06.2005 
 
10. KÜB’ÜN YENİLENME  TARİHİ  
--- 