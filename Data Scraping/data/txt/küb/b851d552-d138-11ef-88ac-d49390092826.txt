KISA ÜRÜN BİLGİSİ
1. BEŞERİ TIBBİ ÜRÜNÜN ADI
Lucrin® 5 mg/ml enjektabl çözelti
2. KALİTATİF VE KANTİTATİF BİLEŞİM
Etkin madde:
Lucrin® Enjektabl çözelti, her 0.2 ml’de 1 mg leuprolide asetat içerir.
Yardımcı maddeler:
Tonisite ayarı için sodyum klorür, koruyucu olarak 9 mg/ml benzil alkol, sodyum hidroksit,
asetik asit, enjeksiyonluk su
3. FARMASÖTİK FORM
Subkütan enjeksiyon için steril, enjektabl, sulu çözelti.
4. KLİNİK ÖZELLİKLER
4.1 Terapötik endikasyonları
Leuprolide Asetat Enjeksiyonu, yardımla üreme teknikleri uygulamaları sırasında
yumurtalıkların kontrollü olarak uyarılmasında ve hormonal müdahaleye uygun prostat
kanserinde kullanılır.
Prostat kanseri
Leuprolide asetatın subkütan 1 mg/gün dozunun; 3 mg/gün dozundaki DES (dietilstilbestrol) ile
karşılaştırıldığı, kontrollü bir klinik çalışmada, 2 yıllık tedavi sonrasında, yaşama oranları her iki
grup için benzerdir. Tedaviye alınan objektif yanıt da, her 2 grupta benzer bulunmuştur.
4.2 Pozoloji ve uygulama şekli
Genel
Başlangıç dozu genel olarak 0.5-1mg/gün arasında değişmektedir.
Prostat kanseri
Önerilen doz, günde bir defa subkütan olarak uygulanan 1 mg'dır (0.2 ml).
Yardımla üreme teknikleri uygulaması
Başlangıç dozu genel olarak 0.5-1mg/gün arasında değişmektedir.
Uzun protokol: Leuprolide asetata tedavi siklusundan bir önceki siklusun midluteal fazında veya
tedavi siklusunun erken foliküler fazında, her hastanın ihtiyacına göre subkütan 0.5 - 1.0 mg/gün
dozunda başlanır. 10 - 14 günde pitütier desensitizasyon sağlanır. Östradiaol seviyelerinde
gereken düşme (< 30 pg/ml) sağlandıktan sonra gonadotropinlerle birlikte hCG enjeksiyonu
yapılacak güne kadar devam edilir.
1/15Tedavinin süresi yumurtalıkların eksojen gonadotropinler ile uyarılmaya verdiği cevaba bağlı
olarak 24 ile 28 gün arasında değişebilir.
Kısa protokol (flare up protokolü): Leuprolide asetata tedavi siklusunun erken foliküler
fazında, her hastanın ihtiyacına göre genel olarak subkütan 0.5 - 1.0 mg/gün dozunda başlanır. 3.
günde tedaviye gonadotropinler eklenir ve leuprolide asetata hCG enjeksiyonu yapılacak güne
kadar devam edilir.
Tedavinin süresi eksojen gonadotropinler ile uyarılmaya yumurtalıkların verdiği cevaba bağlı
olarak 12 ile 14 gün arasında değişebilir.
Her iki protokolde de eksojen gonadotropinler ile uyarıya başlandığında, leuprolide asetat dozu
yarıya indirilebilir.
.
Ultra kısa protokol: Leuprolide asetat adet siklusunun 2, 3, ve 4. günlerinde olmak üzere sadece
3 gün verilir.
Enjeksiyon yeri periyodik olarak değiştirilmelidir.
KULLANMA TALİMATI
1. Elinizi sabun ve su ile iyice yıkayınız.
2. Yeni bir flakonu ilk defa kullanıyorsanız, plastik kapağı
çıkartınız. Flakonu her kullanışınızda kauçuk tıpa ve metal
kapağı alkolle siliniz. Flakonun içindeki çözeltiyi kontrol
ediniz. Berrak değilse veya içinde partiküller varsa,
KULLANMAYINIZ. Eczanenizden yeni bir flakonla
değiştiriniz.
3. Enjektörü ambalajından çıkartınız. 1 mg için pistonu,
pistonun ucu 0.2 ml işaretinde oluncaya kadar geri çekiniz.
0.5 mg için pistonu, pistonun ucu 0.1 ml işaretinde oluncaya
kadar geri çekiniz.
2/154. İğnenin kılıfını çıkartınız ve iğneyi şişenin kauçuk
tıpasının ortasından sokup, itiniz.
5. Şişeye hava verecek şekilde, pistonu itiniz.
6. İğneyi flakonda tutarak, flakonu ters çeviriniz. İğnenin
ucunun sıvının içinde olduğundan emin olunuz. Enjektör
doluncaya kadar, pistonu yavaş yavaş çekiniz.
7. İki haftalık sürenin sonuna doğru, flakondaki ilaç miktarı
azalmış olacaktır. Flakonu düz tutmaya ve ilacı çekerken
iğnenin çözelti içinde olmasına özen gösteriniz.
8. İğneyi flakonda ve flakonu ters vaziyette tutarken,
enjektörde hava kabarcığı olup olmadığını kontrol ediniz.
Eğer varsa, pistonu yavaşca iterek, hava kabarcıklarını
gideriniz. İğnenin ucunu sıvıda tutarken, pistonu tekrar geri
çekerek doldurunuz.
9. Hava kabarcıklarını gidermek için, gerekirse aynı işlemi
tekrarlayınız. İğneyi şişeden çıkartınız ve enjektörü enjektör
kutusuna koyunuz. İĞNEYE DOKUNMAYINIZ VE
İĞNEYİ HİÇ BİR YERE DEĞDİRMEYİNİZ.
10. Cildin korunması için, her gün başka bir yere enjeksiyon
yapınız.
3/1511. Enjeksiyon yerini alkollü tamponla siliniz.
12. Enjektörü bir kalem gibi tutarak, 90°'lik açı ile size
öğretilen şekilde enjeksiyonu yapınız.
13. İğnenin girdiği yeri alkollü pamukla bastırarak, iğneyi
aynı açı ile geri çekiniz.
14. Enjektörler bir defalık kullanıma mahsustur. Her
defasında yeni bir enjektör kullanınız.
HİÇBİR ZAMAN ENJEKTÖRÜ, İĞNELERİ VE İLACI ÇOCUKLARIN ULAŞABİLECEĞİ
YERLERDE BIRAKMAYINIZ.
Özel popülasyonlara ilişkin ek bilgiler
Böbrek/karaciğer yetmezliği
Böbrek ve karaciğer yetmezliğinde kullanımı için herhangi bir veri yoktur.
Geriyatrik popülasyon
Yaşlı hastalarda kullanımına dair herhangi bir veri yoktur.
4.3 Kontrendikasyonlar
Lucrin Enjeksiyonu, leuprolide asetat veya benzer nonapeptidlere, ya da yardımcı maddelerden
herhangi birine karşı bilinen aşırı duyarlılığı olan kişilerde kontrendikedir.
İzole anaflaksi vakaları rapor edilmiştir.
Leuprolide asetat, gebelerde veya ilacı alırken gebe kalabilecek kadınlarda kontrendikedir.
Kesin tanısı konulmamış vajinal kanamalı hastalarda leuprolide asetat kullanılmamalıdır.
4.4 Özel kullanım uyarıları ve önlemleri
Genel
Tedavinin başlangıcında , ilacın doğal uyarıcı etkisinden dolayı gonadotropin ve seks streiodleri
başlangıç noktasının üstüne çıkar. Bu yüzden belirtilerdeki artışlar yakından takip edilmelidir.(
bknz bölüm 5.1)
Tedavinin ilk haftalarında önceden mevcut semptom ve belirtilerde kötüleşme olabilir.
Semptomların kötüleşmesi ölümcül komplikasyonla birlikte olan ya da olmayan bir paraliziye
katkıda bulunabilir.
4/15Leuprolide asetatın gebelikte emniyetli kullanımı klinik olarak tespit edilmemiştir. Leuprolide
asetat tedavisine başlamadan önce, hastanın gebe olup olmadığının tespit edilmesi önerilir.
Leuprolide asetat kontraseptif (gebelik önleyici) değildir. Hamileliğin önlenmesi gerekiyorsa,
hormonal olmayan bir metodla korunma sağlanmalıdır.
Kemik mineral yoğunluğu: Kadınlarda her türlü hipoöströjenik durum sırasında ve erkeklerde
prostat kanserinde uzun süreli kullanımda kemik mineral yoğunluğu değişiklikleri görülebilir.
Erkeklerde, leuprolide asetatın kesilmesinden sonra geri dönüşüm ile ilgili herhangi bir veri
yoktur. Kadınlarda, kemik mineral yoğunluğu kaybı leuprolide asetatın kesilmesinden sonra geri
dönüşümlü olabilir
Konvülsiyonlar : Leuprolide asetat tedavisi alan hastalarla ilgili pazarlama sonrası raporlarda
konvülsiyon gözlenmiştir.. Bu raporlar, kadın popülasyonlarını ve pediatrik popülasyonları;
nöbet, epilepsi, serebrovasküler bozukluk, santral sinir sistemi anomalisi ya da tümörü öyküsü
bulunan hasta popülasyonlarını ve bupropion ya da SSRI’lar gibi konvülsiyonlarla ilişkili görülen
eşzamanlı ilaçları kullanan hasta popülasyonlarını içermektedir. Bahsedilen durumların herhangi
biri bulunmayan hastalarda da konvülsiyonlar bildirilmiştir
Kadın :
Yardımla üreme teknikleri uygulaması
Over kist stimülasyonu: Özellikle uzun protokol kullanıldığında bazı vakalarda foliküler veya
luteal kist stimülasyonu olduğu bildirilmiştir. Ancak bu risk leuprolide asetat tedavisine
menstrüel siklusun en uygun safhasında başlanması ile azaltılabilir. Mid-luteal fazda tedaviye
başlanması ile over kisti oluşumu %10 seviyesinin altına düşerken, foliküler fazda başlanması ile
bu risk %10-20 seviyelerine çıkabilmektedir.
Polikistik over sendromu: Polikistik over sendromu bulunan hastalarda serum östradiol
seviyeleri 35pg/ml altına düşecek şekilde hipofiz baskılandığı sürece, çapı 20mm’den büyük
kistlerin leuprolide asetat tedavisi için bir kontrendikasyon teşkil etmediği bulunmuştur.
Fötüs üzerine etkiler: Yardımla üreme tekniklerinin uygulanması esnasında özellikle uzun
protokol uygulanırken planlanmayan gebelik oluşursa ilacın farmakolojik profili nedeniyle düşük
oluşabilir.
Uzun protokol uygulanmasına karar verildiğinde çiftlere bir bariyer kontrasepsiyon yöntemi
(örneğin prezervatif, diyafram) veya ovülasyon yakın ise cinsel ilişkiden kaçınmaları
önerilmelidir.
Yardımla üreme tekniklerinde ovülasyon indüksiyonu, bu alanda uzman birinin denetimi altında
yapılmalıdır. Tedavi, özellikle polisistik over hastalığına yatkın kadınlar olmak üzere bazı
kadınlarda aşırı foliküler yanıta neden olabilir. Over hiper stimülasyonu durumunda,
luteinleştirici hormon (LH) artışını önlemek için birkaç günlüğüne löprorelin asetat tedavisi
sürdürülürken gonadotropin uygulamasına ara verilmelidir. Aynı dozda uygulanan löprorelin
asetat-gonadotropin kombinasyonuna over yanıtı kadından kadına değişiklik gösterebilir.
Prostat kanseri
İlacın formülasyonunda bulunan benzil alkole duyarlı olduğu bilinen hastalar, genellikle lokal
özellikte olmak üzere, enjeksiyon yerinde eritem ve endürasyon şeklinde aşırı duyarlılık
5/15semptomları gösterebilirler.
Başlangıçta löprorelin asetat da diğer LHRH agonistleri gibi tedavinin ilk haftasında serum
testosteron seviyelerinde başlangıç noktasının yaklaşık %50 üzerinde bir artışa neden olur.
Leuprolide asetat ile tedavinin ilk bir kaç haftasında bazen semptomların geçici olarak
kötüleşmesi veya prostat kanserinin ilave semptomları ve işaretlerinin ortaya çıkması gelişebilir.
Az sayıda hastada semptomatik olarak iyileştirilebilen kemik ağrısında geçici olarak artış
görülebilir. Diğer LH-RH agonistlerinde olduğu gibi, fatal komplikasyonlarla birlikte veya tek
başına seyredebilen paraliziye yol açabilen izole idrar yolları obstrüksiyonu ve omurilik
kompresyon vakaları görülmüştür. Riskli hastalar için, tedavinin daha kolay kesilebilmesi
amacıyla, tedaviye ilk iki hafta boyunca günlük leuprolide asetat enjeksiyonlarıyla başlanılması
düşünebilir.
Metastatik vertebral lezyonlu ve/veya üriner obstrüksiyonu olan hastalar tedavinin ilk
haftalarında yakından gözlenmelidir (bkz. İstenmeyen etkiler).
Bazı izole prostat kanseri vakalarında, tedavinin başlangıcında semptomların şiddetlenmesi
gözlenmiştir; bu durum eş zamanlı antiandrojen uygulanması ile önlenebilir.
GnRH agonistleri alan erkeklerde hiperglisemi ve yüksek diyabet gelişimi riski bildirilmiştir.
Hiperglisemi, diabetes mellitus gelişimine ya da glisemik kontrolün kötüleşmesine işaret edebilir.
GnRH antagonistleri alan hastalarda kan şekeri ve/veya glikozile hemoglobin (HbA1c) seviyeleri
periyodik olarak takip edilmeli ve duruma göre hiperglisemi ya da diyabet tedavisi
uygulamalarında ayarlama yapılmalıdır. Erkeklerde GnRH kullanımıyla bağlantılı olarak
miyokard infarktüs, ani kardiyak ölüm ve inme risklerinde artış bildirilmiştir. Söz konusu risk,
bildirilen olasılık oranları göz önüne alındığında düşük görünmektedir ve prostat kanseri
hastalarında tedavi yöntemine karar verirken kardiyovasküler risk faktörleri dikkatle
değerlendirilmelidir. GnRH agonistleri alan hastalar, kardiyovasküler hastalık gelişimini
düşündüren semptom ve işaretler için izlenmeli ve güncel klinik uygulamalar doğrultusunda
kontrol altına alınmalıdır.
QT/QTc Aralığına Etkisi
Uzun süreli androjen deprivasyon tedavilerinde QT uzaması gözlemlenmiştir. Doktorlar,
androjen deprivasyon tedavisinin faydalarının konjenital uzun QT sendromu, elektrolit
anormallikleri ya da konjestif kalp yetmezliği bulunan hastalardaki ve Sınıf IA (örn. kinidin,
prokainamid) ya da Sınıf III (örn. amiodaron, sotalol) antiaritmik ilaçlar alan hastalardaki
potansiyel risklere ağır basıp basmadığını değerlendirmelidir.
Çocuklarda kullanımı ve etkinliği belirlenmemiştir.
Laboratuvar testleri: Leuprolide asetat ile alınan yanıtlar, serum testosteron ve prostat spesifik
antijen düzeyleri ölçülerek izlenmelidir. Hastaların çoğunluğunda ilk hafta sırasında testosteron
düzeyleri başlangıç değerlerinin üzerine çıkar, daha sonrasında, ikinci haftanın sonlarında
başlangıç düzeylerine ya da daha altına iner. Kastrasyon düzeylerine iki ile dört hafta içinde
erişilir ve bir kez erişilince, ilaç uygulaması devam ettiği sürece, bu düzey korunur.
Tedavinin başlangıç safhalarında asit fosfataz seviyelerinde geçici bir yükselme gözlenmiştir.
Bu yükselen seviyelerde tedavinin ikinci ila dördüncü haftaları arasında genellikle %25’ten fazla
düşüş görülür.
6/154.5 Diğer tıbbi ürünler ile etkileşimler ve diğer etkileşim şekilleri
Leuprolide ile farmakokinetik bazlı ilaç etkileşim çalışmaları yürütülmemiştir. Ancak, leuprolide
asetatın sitokrom P450 enzimleriyle değil ama esas olarak bir peptidaz tarafından degrade edilen
bir peptid olması nedeniyle, aynı zamanda ilaç plazma proteinlerine yalnızca %46 civarında
bağlandığı için, ilaç etkileşimlerinin ortaya çıkması beklenmemektedir.
İlaç / laboratuvar test etkileşimleri: Leuprolide asetatın kadınlarda uygulanması, pitüiter –
gonadal sistemin baskılanmasıyla sonuçlanır. Leuprolide asetat tedavisi bırakıldıktan sonra 3 ay
içinde normal işlevine genellikle geri döner. Bu nedenle, leuprolide asetat tedavisi sırasında veya
tedavi bırakıldıktan 3 ay sonrasına kadar pitüiter gonadotropik ve gonadal işlevlerle ilgili teşhis
testleri yanıltıcı olabilir.
4.6 Gebelik ve laktasyon
Genel tavsiye: Gebelik kategorisi: X
Çocuk Doğurma Potansiyeli Bulunan Kadınlar/Doğum Kontrolü (Kontrasepsiyon)
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadırlar. Eğer gebeliği önleyici bir yöntem gerekli görülüyorsa hormonal olmayan bir
korunma yöntemi kullanılmalıdır.
Gebelik dönemi
Lucrin gebelerde veya ilacı kullanırken gebe kalabilecek olan kadınlarda kullanılmamalıdır (bkz.
Kontrendikasyonlar).
Laktasyon dönemi
Leuprolide asetatın anne sütü ile atılıp atılmadığı bilinmemektedir. Lucrin, emziren bir anneye
uygulanmamalıdır.
4.7 Araç ve makine kullanımı üzerindeki etkiler
Baş dönmesi ve senkop gibi yan etkilerin, araç ve makina kullanma yeteneği üzerine önemli
etkisi olabilir.
4.8 İstenmeyen etkiler
Çok yaygın (≥1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100); seyrek
(≥1/10.000 ila < 1/1.000); çok seyrek (< 1/10.000), bilinmiyor (eldeki verilerden hareketle
tahmin edilemiyor)
7/15Yardımla üreme teknikleri uygulaması
Kadınlardaki yan etkilerin özeti
Sistem, Organ Sınıfı Sıklık Yan etkiler
Enfeksiyonlar Yaygın Vajinit
Psikiyatrik rahatsızlıklar Yaygın Depresyon
Libido azalması
Üreme sistemi ve göğüs Yaygın Göğüs ağrısı
rahatsızlıkları Göğüs hassasiyeti
Göğüs boyutlarında küçülme
Vajinal kuruluk
Seyrek Cinsel ilişki sırasında ağrı
Genel rahatsızlıklar ve Seyrek Tahriş
uygulama bölgesi sorunları
Yardımla üreme tekniklerinin uygulanması esnasında daha düşük leuprolide asetat dozları
kullanıldığı için yukarıda belirtilen yan etkilerin görülme sıklığının ve ağırlık derecesinin daha
düşük olması beklenir.
Prostat kanseri
Erkeklerdeki yan etkilerin özeti
Sistem, Organ Sınıfı Sıklık Yan etkiler
Psikiyatrik rahatsızlıklar Seyrek Libido azalması
Üreme sistemi ve göğüs Yaygın Testis atrofisi
rahatsızlıkları Erektil disfonksiyon
Seyrek Jinekomasti
Genel yan etkilerin özeti
Sistem, Organ Sınıfı Sıklık Yan etkiler
Kan ve lenf sistemi Seyrek Lökopeni
rahatsızlıkları Anemi
Trombositopeni
Eritrositoz
Bağışıklık sistemi Seyrek Anafilaktik reaksiyon
rahatsızlıkları
Metabolizma ve beslenme Seyrek Şeker hastalığı
rahatsızlıkları Hiperkalemi
Anoreksi
Yeme bozuklukları
Psikiyatrik rahatsızlıklar Yaygın Ruh hali değişiklikleri
Seyrek Uykusuzluk
Sinir sistemi rahatsızlıkları Yaygın Baş ağrısı
Baş dönmesi
Seyrek Parestezi
Zihinde karışıklık
8/15Kulak ve labirent Seyrek İşitme kaybı
rahatsızlıkları Çınlama
Kalp rahatsızlıkları Seyrek Anjina pektoris
Taşikardi
Aritmi
Vasküler rahatsızlıklar Yaygın Sıcak basması
Seyrek İskemi
Hipertansiyon
Solunum, torasik ve Yaygın Dispne
mediastinal rahatsızlıklar
Mide ve barsak Yaygın Kusma
rahatsızlıkları Bulantı
Seyrek İshal
Kabızlık
Stomatit
Ağızda kuruluk
Karaciğer ve safra Seyrek Sarılık
rahatsızlıkları
Deri ve deri altı doku Yaygın Döküntü
rahatsızlıkları Akne
Terleme
Seyrek Dermatit
Kaşıntı
Hirsutizm
Alopesi
Tırnak bozuklukları
Müsküloskeletal, bağ dokusu Yaygın Miyalji
ve kemik rahatsızlıkları Artropati
Seyrek Müsküloskeletal ağrı
Bel ağrısı
Kemik ağrısı
Eklem ağrısı
Kas sertleşmesi
Renal ve üriner rahatsızlıklar Seyrek Miktürisyon bozuklukları
Sık idrara çıkma
Hematüri
Genel rahatsızlıklar ve Yaygın Ağrı
uygulama bölgesi sorunları Ödem
Halsizlik
Yorgunluk
Enjeksiyon bölgesinde ağrı,
iltihap, steril apse, skleroz ve
hematom gibi lokal
reaksiyonlar
9/15Seyrek Göğüste baskı hissi
Ateş
Üşüme
Susama
Diğer Seyrek EKG değişiklikleri
Hepatik değerlerde
transaminaz ve fosfataz artışı
gibi değişiklikler
Bilirubin, trigliserid ve ürik
asid değerlerinde artış,
Kilo alma
Bu gruba ait olan diğer medikal ajanlar ile, ilaç alımının başlaması ile birlikte pituiter adenoma
hastalarında çok seyrek pituiter infraksiyon rapor edilmiştir.
Pazarlama Sonrası Gözlem
Leuprolide asetat enjeksiyonun bu ya da başka formülasyonları ile aşağıdaki yan etkiler
gözlenmiştir. Leuprolidin birden çok endikasyonu, dolayısıyla birden çok hasta popülasyonu
olduğu için, bu yan etkilerin tümü her hastada görülmeyebilir. Bu yan etkilerin çoğunluğu
kullanılan ilaç ile ilişkilendirilmemiştir.
Tüm vücut: Abdomen genişlemesi, asteni, üşüme, ateş, genel ağrı, baş ağrısı, enfeksiyon,
enflamasyon, fotosensitivite, şişme (temporal kemik), sarılık
Kardiyovasküler sistem: Anjina, bradikardi, kalp ritim bozukluğu, konjestif kalp yetersizliği,
EKG değişiklikleri/ iskemi, hipertansiyon, hipotansiyon, üfürüm, miyokard enfarktüsü, flebit,
akciğer embolisi, inme/geçici hafıza kaybı, taşikardi, trombosis, geçici iskemik atak, varis
Sindirim sistemi: Kabızlık, diyare, ağız kuruluğu, duodenum ülseri, disfaji, gastrointestinal
kanama, gastrointestinal bozukluk, hepatik disfonksiyon, iştah artışı, anormal karaciğer
fonksiyon testleri, bulantı, peptik ülser, rektal polipler, susama, kusma
Endokrin sistem: Diyabet, tiroid büyümesi
Kan ve lenf sistemi: Anemi, ekimoz, lenfödem, protrombin zamanı artışı, parsiyel tromboplastin
zamanı artışı, trombositopeni, lökopeni, lökositoz
Metabolizma ve beslenme: BUN artışı, kalsiyum artışı, kreatinin artışı, dehidratasyon, ödem,
hiperlipidemi (toplam kolesterol, LDL – kolesterol, trigliserid), hiperfosfatemi, hipoglisemi,
hipoproteinemi, potasyum düşüşü, ürik asit artışı, bilirubin artışı
Kas ve iskelet sistemi: Ankilozan spondilit, eklem bozuklukları, eklem ağrısı, miyalji, pelvik
fibroz, omurga kırıkları, felç, tenosinovit semptomları
Sinir sistemi: Anksiyete, delüzyonlar, depresyon, sersemlik, hipoestezi, uykusuzluk, letarji,
libido artışı, baş dönmesi, hafıza bulanıklığı, ruh hali değişiklikleri, sinirlilik, nöromüsküler
bozukluklar, uyuşukluk, parestezi, periferal nöropati, uyku bozuklukları, konvülsiyon
10/15Solunum sistemi: Öksürük, dispne, burun kanaması, hemoptizi, farenjit, plevral efüzyon, plevral
friksiyon, pnömoni, akciğer fibrozu, akciğer infiltrasyonu, solunum bozuklukları, sinüs
konjesyonu, İntersitisyel akciğer hastalığı
Deri ve ekleri: Cilt/ kulak karsinomu, dermatit, kuru cilt, kıllanma, kıl ve saç kaybı, gırtlakta sert
nodül, pigmentasyon, kaşıntı, raş, cilt lezyonları, ürtiker
Duyu organları: Anormal görme, ambliyopi, bulanık görme, göz kuruluğu, duyma bozukluğu,
oftalmolojik bozukluklar, tat alma bozuklukları, kulak çınlaması
Ürogenital sistem: Mesane spazmları, göğüs ağrısı, göğüs hassasiyeti, jinekomasti, hematüri,
inkontinans, anormal ve sürekli vajinal kanama dahil olmak üzere menstrual bozukluklar, penis
şişmesi, penis bozuklukları, prostat ağrısı, testis atrofisi, testis ağrısı, testis boyutunda azalma,
üriner bozukluklar, sık idrar yapma, üriner obstrüksiyon, üriner kanal enfeksiyonu, aciliyet
İzole anafilaksi vakaları raporlanmıştır.
Ağrı, enflamasyon, steril apse, endurasyon ve hematom dahil olmak üzere enjeksiyon yeri
reaksiyonları görülmüştür.
GnRH analogları ile prostat kanseri tedavisi gören hastalarda çok seyrek olarak intihar düşüncesi
ve girişimleri raporlanmıştır.
Bu sınıftaki diğer ajanlar gibi, pituiter adenomu olan hastalarda ilk kullanım sonrasında çok
seyrek de olsa pituiter apopleksi raporlanmıştır.
Kadınlar :
Derin ven trombozu, pulmoner emboli, miyokard enfarktüsü, inme ve geçici iskemik atak
vakaları da dahil olmak üzere çeşitli ciddi venöz ve arteriyal tromboemboli vakaları bildirilmiştir.
Bazı vakalarda zamansal ilişkiler bildirilmiş olsa da, vakaların çoğuna risk faktörleri ya da
eşzamanlı ilaç kullanımı konunun karmaşıklaşmasına neden olmaktadır. GnRH agonistlerinin
kullanımıyla bu olaylar arasında bir neden-sonuç ilişkisi olup olmadığı bilinmemektedir.
4.9 Doz aşımı ve tedavisi
Klinik uygulamada, leuprolide asetat depo süspansiyonu ile doz aşımı görülmemiştir. Tavsiye
edilen tedavi dozunun yaklaşık 133 katına kadar dozların uygulandığı hayvan çalışmalarında,
dispne, aktivite azalması ve enjeksiyon yerinde lokal iritasyon görülmüştür. Doz aşımı
durumunda hasta yakından izlenmeli ve semptomatik ve destekleyici tedavi uygulanmalıdır.
5. FARMAKOLOJİK ÖZELLİKLER
Lucrin Enjeksiyonu, günde bir defa subkütan enjeksiyon yoluyla kullanılmak üzere hazırlanmış,
steril, akıcı bir çözeltidir.
Leuprolide asetat, doğal olarak var olan gonadotropin serbestleştirici hormonun (GnRH veya
LH-RH) sentetik bir nonapeptid analogudur. Kimyasal yapı olarak steroidlerle ilişkili değildir ve
doğal hormondan daha büyük bir potense sahiptir.
11/155.1 Farmakodinamik özellikleri
Farmakoterapötik grup: Gonadotropin serbestleştirici hormon (GnRH) analogları
ATC Kodu: L02AE02
Bir GnRH agonisti olan leuprolide asetat, sürekli ve terapötik dozlarda verildiğinde gonadotropin
sekresyonunun güçlü bir inhibitörüdür. Hayvanlar ve insanlardaki çalışmalar kronik leuprolide
asetat uygulamasının, bir başlangıç stimülasyonunun ardından overler ve testislerlerdeki
steroidogenezin supresyonu ile sonuçlandığını göstermiştir. Bu etki, ilaç tedavisi kesildiğinde
geri dönüşümlüdür. Leuprolide asetat uygulaması üreme organlarının atrofisi ve bazı hormona
bağımlı tümörlerin büyümesinin (Noble ve Dunning erkek sıçanlarda prostat tümörleri ve dişi
sıçanlarda DMBA'ya bağlı meme tümörleri) inhibisyonu ile sonuçlanmıştır.
Sıçanlarda leuprolide asetat başlangıçta doğal GnRH'tan 70-80 kat daha etkilidir. Bununla
birlikte, tekrarlanan uygulamalarla, testosteron ve östradiol üretimini inhibe eder ve normal
fonksiyonlarını sürdürmek için bu steroidlere gereksinimi olan üreme organları ve ilişkili
organların involüsyonuna sebep olur. Çoğu prostat tümörleri, normal prostat ve erkek üreme
sisteminin diğer organları gibi androjene bağımlıdır. İnsanlarda, tekrarlanan leuprolide asetat
uygulamaları, androjen seviyelerini düşürür ve dolayısıyla, androjen-bağımlı prostat kanserinin
tedavisinde orşiektomiye karşı bir alternatif sağlar.
İnsanlarda günde subkütan tek doz şeklinde leuprolide asetat uygulaması, luteinizan hormon
(LH) ve folikül stimülan hormonun (FSH) dolaşımdaki düzeylerinde, başlangıçta bir artışla
sonuçlanır ve gonadal steroidlerin (erkeklerde testosteron ve dihidrotestosteron ve premenopoz
dönemindeki kadınlarda östron ve östradiol) düzeylerinde geçici artışa yol açar. Bununla birlikte
sürekli günlük leuprolide asetat uygulaması, tüm hastalarda LH ve FSH azalmasıyla sonuçlanır.
Erkeklerde testosteron kastrasyon düzeylerine düşer. Premenopoz dönemindeki kadınlarda,
östrojenler post-menopoz düzeylerine düşer. Bu hormonal değişiklikler, tavsiye edilen dozlardaki
ilaç tedavisinin başlamasından itibaren 2 - 4 hafta içinde oluşur ve prostat kanserli hastalardaki
testosteronun kastrasyon seviyelerinin 5 yıllık periyodlara kadar sürdüğü gösterilmiştir.
5.2 Farmakokinetik özellikler
Leuprolide asetat oral olarak verildiğinde etkili değildir. Subkütan uygulamadaki biyoyararlanım
intravenöz uygulamadakine benzerdir. Leuprolide asetatın yaklaşık 3 saatlik plazma yarı ömrü
vardır.
Dağılım
Sağlıklı erkek gönüllülerde intravenöz bolus uygulamasından sonra leuprolide asetatın ortalama
kararlı durum dağılım hacmi, 27 l’dir. İn vitro ortamda insan plazma proteinlerine %43 ile %49
oranlarında bağlanır.
İntravenöz uygulanan 1 mg leuprolide bolusundan sonra ortalama sistemik klirens 7.6 l/saat’tir.
Terminal eliminasyon yarı ömrü, iki kompartmanlı bir model temelinde, yaklaşık üç saattir.
Hayvan çalışmalarında 14C işaretli leuprolide asetatın, daha küçük inaktif peptidlere metabolize
olduğu ve bir pentapeptid (Metabolit I), tripeptidler (Metabolit II ve III) ve bir dipeptid
(Metabolit IV) oluşturduğu görülmüştür. Bu fragmanlar daha ileri metabolizmaya uğrayabilirler.
Leuprolide asetat depo süspansiyonu verilen prostat kanseri hastalarında majör metabolitin (M-I)
12/15plazma konsantrasyonları, doz uygulamasından yaklaşık iki ile altı saat içinde maksimuma ulaşır
ve doruk ana ilaç konsantrasyonunun %6’sı civarındadır. Doz uygulamasından bir hafta sonra,
plazma ortalama M-I konsantrasyonları, ortalama leuprolide konsantrasyonlarının yaklaşık
%20’sidir.
Hastalara Leuprolide asetat depo süspansiyonu 3.75 mg uygulamasını izleyerek, 27 gün içinde
idrarda dozun %5’ten daha azı miktarında ana ilaç ve M-I metaboliti elde edilmiştir.
Hastalardaki karakteristik özellikler
Böbrek/karaciğer yetmezliği
İlacın böbrek yetmezliği olan hastalardaki farmakokinetiği belirlenmemiştir.
İlacın karaciğer yetmezliği olan hastalardaki farmakokinetiği belirlenmemiştir.
5.3 Klinik öncesi güvenlilik verileri
Sıçanlar ve farelerde iki yıllık bir karsinojenisite çalışması yürütülmüştür. İlaç subkütan yoldan
yüksek dozlarda uygulandığında (0.6-4.0 mg/kg), 24 ayda benign pitüiter hiperplazi ve benign
pitüiter adenomalarda doza bağlı bir artış görülmüştür. Dişilerde pankreas adacık hücresi
adenomalarında ve erkeklerde testislerde interstisyel hücreli adenomalarda anlamlı, ancak doza
bağlı olmayan bir artış vardı (en yüksek insidans düşük doz grubunda). Farelerde iki yıl süreli 60
mg/kg’a kadar yüksek dozlarda pitüiter anormallik gözlenmemiştir. Hastalar, saptanabilir pitüiter
anormallikler bulunmaksızın, üç yıla kadar 10 mg/gün, ve 2 yıl süreyle 20 mg/gün gibi yüksek
dozlarla tedavi edilmiştir.
Leuprolide asetat ile bakteriyel ve memeli sistemleri kullanılarak mutajenisite çalışmaları
yürütülmüştür. Bu çalışmalarda mutajenik potansiyele yönelik veri bulunmamıştır.
Leuprolide asetatın sıçanlarda ve tavşanlardaki teratojenisitesi değerlendirilmiştir. Gebe
sıçanlara, gebeliğin 6. gününden 15. gününe kadar, subkütan enjeksiyon yoluyla serum fizyolojik
veya 1, 3, ya da 10 mcg/kg leuprolide asetat uygulandı. En yüksek doz grubundaki hayvanlarda
fetal rezorpsiyonlarda dört kat artış bulunurken, kontrol hayvanlarında ve en düşük dozaj
grubundakilerde benzer bir insidans bulundu. Yaşayan bütün fetuslar normaldi. Gebe tavşanlara
günlük subkütan enjeksiyonlar şeklinde, gebeliğin 6. gününden 18. gününe kadar, serum
fizyolojik veya 0.1, 0.3, ya da 1.0 mcg/kg leuprolide asetat uygulandı. İlaç verilen hayvanlarda
fetal rezorpsiyon insidansı, kontrol hayvanlarındakinden daha yüksekti, ama yaşayan tüm fetuslar
normaldi. Böylelikle, leuprolide asetatın embriyotoksik olduğu, ancak teratojen olmadığı
gösterilmiş oldu.
Üreme yeteneği (fertilite): Erişkinlerde leuprolide asetat ve benzeri analoglar ile yürütülen klinik
ve farmakolojik çalışmalarda, 24 haftalık periyodlara kadar sürekli uygulamayı izleyerek ilaca
son verildiğinde, fertilite üzerindeki supresyonun tamamen geri dönüşümlü olduğu gösterilmiştir.
6. FARMASÖTİK ÖZELLİKLER
6.1 Yardımcı maddelerin listesi
Benzil alkol
Sodyum klorür
Sodyum hidroksit*
13/15Asetik asit*
Distile su
* pH ayarı için kullanılır.
6.2 Geçimsizlikler
Bilinen bir geçimsizliği yoktur.
6.3 Raf ömrü
Raf ömrü 24 aydır.
6.4 Saklamaya yönelik özel uyarılar
15°C - 25°C'de, oda sıcaklığında saklanmalıdır. Donmaya karşı korunmalıdır. Işıktan koruyunuz.
Kullanıncaya kadar kutusunda saklayınız.
Çocukların göremeyeceği, erişemeyeceği yerlerde ve ambalajında saklayınız.
6.5 Ambalajın niteliği ve içeriği
20 mm plastik üst kapaklı, faultless Cpd. #5153, 20 mm gri kauçuk tıpa ile kapatılan berrak, Tip
I, 5 ml'lik cam flakon.
Lucrin Enjeksiyonu 2.8 ml'lik çok dozlu flakonlarda satışa sunulmuştur. Her 0.2 ml, 1 mg
leuprolide asetat içerir. Kutunun içinde 14 günlük kullanım için 14 enjektör ve 14 alkollü tampon
bulunur.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Tüm kullanılmayan ürün veya atık maddeler ulusal mevzuat doğrultusunda imha edilmelidir.
Uygulama talimatları için Madde 4.2’ye bakınız.
7. RUHSAT SAHİBİ
Abbott Laboratuarları İth. İhr. ve Tic. Ltd. Şti.
Ekinciler Caddesi, Hedef Plaza, No: 3
Kavacık – Beykoz, 34810 İstanbul
Tel : 0216 538 74 00
Faks : 0216 425 85 37
8. RUHSAT NUMARASI
92/9
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 18.11.1992
14/15Son yenileme tarihi: 11.10.2003
10. KÜB’ÜN YENİLENME TARİHİ
İlk onay tarihi: 21.12.2009
Yenilenme tarihi:
15/15