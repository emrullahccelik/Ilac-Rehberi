KISA ÜRÜN BİLGİSİ
1. BEŞERİ TIBBİ ÜRÜNÜN ADI
MICROGYNON® 150 mcg/30 mcg kaplı tablet
2. KALİTATİF VE KANTİTATİF BİLEŞİM
Etkin maddeler:
Her bir kaplı tablet 0,15 mg levonorgestrel ve 0,03 mg etinilestradiol içerir.
Yardımcı maddeler:
Laktoz monohidrat (sığır kaynaklı)....32,28 mg
Sukroz................................................19,37 mg
Yardımcı maddelerin tam listesi için 6.1’e bakınız.
3. FARMASÖTİK FORM
Kaplı tablet.
Bej renkli tablet.
4. KLİNİK ÖZELLİKLER
4.1. Terapötik endikasyonlar
Oral kontrasepsiyon (doğum kontrolü).
MICROGYNON reçete etme kararı, venöz tromboembolizmi (VTE) olan kadınlar başta
olmak üzere her kadının mevcut risk faktörleri ve MICROGYNON ile ortaya çıkan VTE
riskinin diğer kombine hormonal kontraseptifler (KHK) ile karşılaştırması (Bkz. Bölüm 4.3
ve Bölüm 4.4) dikkate alınarak verilmelidir.
4.2. Pozoloji ve uygulama şekli
Pozoloji/uygulama sıklığı ve süresi:
Tabletler, blister ambalajda gösterilen sırada her gün yaklaşık olarak aynı saatte, gerekirse bir
miktar sıvıyla birlikte oral yoldan alınmalıdır.
Uygulama şekli:
Oral kullanım
İlk tedavi siklusu: Menstrüel siklusun ilk günü başlayarak 21 gün boyunca günde 1 tablet
alınır. Kontraseptif koruma derhal başlar.
Sonraki sikluslar: Bir sonraki MICROGYNON paketinden tablet alımına; tablet
kullanılmayan 7 günlük aradan sonra, ilk paketle aynı günde başlayarak devam edilir. Tablet
kullanılmayan dönemde genellikle çekilme kanaması gerçekleşir.
21 günlük kombine oral kontraseptiften geçiş: MICROGYNON'un ilk tableti bir önceki oral
kontraseptif döngüsü bittikten sonraki ilk gün derhal alınmalıdır. Ek kontraseptif önlem
alınması gerekmez.
Kombine günlük haptan geçiş (28 günlük tabletler): MICROGYNON'a, günlük hap paketinin
son aktif tableti alındıktan sonra başlanmalıdır. İlk MICROGYNON tableti bir sonraki gün
alınır. Bu durumda, ek kontraseptif önlem alınması gerekmez.
1/21Yalnız progestojen içeren haptan geçiş (POP): MICROGYNON’un ilk tableti, POP o gün
alınmış olsa bile kanamanın ilk günü alınmalıdır. Ek kontraseptif önlem alınması gerekmez.
Geri kalan yalnız progestojen içeren haplar atılmalıdır.
Doğum veya kürtaj sonrası kullanım: Gebelikten sonra, hastanın tamamen ayağa kalkması ve
puerperal komplikasyon olmaması kaydıyla, oral kontrasepsiyon vajinal doğumdan 21 gün
sonra başlatılabilir. Tabletin alındığı ilk 7 gün boyunca ek kontraseptif önlemler alınmalıdır.
İlk doğum sonrası ovülasyon, ilk kanamadan önce gerçekleşebileceği için doğum ile ilk tablet
dönemi arasındaki süreçte başka bir doğum kontrol yöntemi kullanılmalıdır. İlk trimesterde
gerçekleşen kürtajdan sonra, oral kontrasepsiyon hemen başlatılabilir; bu durumda, ek
kontraseptif önlem alınması gerekmez.
Ek kontrasepsiyon gerektiren özel durumlar
Hatalı uygulama: Alımı geciken bir tablet mümkün olduğunca kısa sürede alınmalıdır; söz
konusu tablet, alınması gereken zamandan sonra 12 saat içinde alınırsa kontraseptif koruma
etkisini kaybetmez. Daha uzun gecikmelerde ek kontrasepsiyon gerekir. Yalnızca alımı
geciken en son tablet alınmalı, daha önce unutulan tabletler atlanmalı ve bir sonraki 7 tabletin
alındığı sonraki 7 gün boyunca ek hormonal olmayan kontrasepsiyon yöntemleri (ritim veya
sıcaklık yöntemleri hariç) kullanılmalıdır. Ayrıca tablet alımı paketin son 7 gününde
unutulduğu takdirde, bir sonraki pakete başlamadan önce ara verilmemelidir. Bu durumda,
ikinci paket bitene kadar çekilme kanaması beklenmemelidir. Tablet alınan günlerde bir
miktar ani kanama gerçekleşebilir ancak bu kanama klinik olarak anlamlı değildir. Hasta,
ikinci paket bittikten sonra tablet kullanılmayan dönemde çekilme kanaması yaşamazsa bir
sonraki pakete başlamadan önce gebelik olasılığı dışlanmalıdır.
Gastrointestinal rahatsızlıklar durumunda öneriler:
Kusma ve diyare tam emilimi önleyerek oral kontraseptiflerin etkililiğini azaltabilir.
Kusma veya diyare MICROGYNON tableti alındıktan sonra 4 saat içinde meydana gelirse
mevcut paketten alınmaya devam edilmelidir. Gastrointestinal rahatsızlık sırasında ve
rahatsızlığı takip eden 7 gün boyunca hormonal olmayan ek kontrasepsiyon yöntemleri (ritim
veya sıcaklık yöntemleri hariç) kullanılmalıdır. Eğer bu 7 gün paketin sonunu aşarsa, bir
sonraki pakete ara vermeden başlanmalıdır. Bu durumda, ikinci paket bitene kadar geri
çekilme kanaması beklenmemelidir. Hasta, ikinci paket bittikten sonra tablet kullanılmayan
dönemde çekilme kanaması yaşamazsa bir sonraki pakete başlamadan önce gebelik olasılığı
dışlanmalıdır. Gastrointestinal rahatsızlığın uzaması muhtemel ise, başka doğum kontrol
yöntemleri de düşünülmelidir.
Diyareli hastalığın yalnızca ince bağırsağın katıldığı veya artan bağırsak hareketliliği (ör. ince
bağırsak diyaresi veya şiddetli ya da uzayan diyare) ile ilişkili vakalarda steroid emilimini
aksatması beklenmektedir. Dolayısıyla sıradan diyare için ilave kontraseptif kullanımı
uyarıları için bir tavsiyenin dahil edilmesi gerekçelendirilmemiştir, ancak şiddetli diyareli
hastalık durumlarında kontraseptif etkililik bozulması hesaba katılmalıdır. Bu durumlarda
ilave kontraseptif yöntemlerin yönetimine semptomların süresi ve şiddetine bağlı olarak
münferit bazda karar verilmelidir.
2/21Özel popülasyonlara ilişkin ek bilgiler:
Böbrek yetmezliği: MICROGYNON böbrek yetmezliği olan hastalarda özel olarak
araştırılmamıştır. Mevcut veriler bu hasta popülasyonun tedavisinde bir değişiklik yapılmasını
ileri sürmemektedir.
Karaciğer yetmezliği: MICROGYNON şiddetli karaciğer hastalıkları olan kadınlarda
kontrendikedir. Ayrıca ‘4.3 Kontrendikasyonlar’ bölümüne bakınız.
Pediyatrik popülasyon: MICROGYNON yalnızca menarştan sonra endikedir.
Geriyatrik popülasyon: Uygulanabilir değildir. MICROGYNON menopozdan sonra endike
değildir.
4.3. Kontrendikasyonlar
Kombine oral kontraseptifler (KOK) aşağıda belirtilen durumlarda kullanılmamalıdır. İlk kez
KOK kullanırken aşağıdaki durumlardan herhangi birinin görülmesi halinde kullanım derhal
durdurulmalıdır.
• Venöz tromboembolizm (VTE) varlığı veya riski
Venöz tromboembolizm – mevcut VTE (antikoagülanlar üzerinde) veya öyküsü
o
(örn. derin ven trombozu [DVT] veya pulmoner embolizm [PE])
APC direnci (Faktör V Leiden dahil), antitrombin III eksikliği, protein C eksikliği,
o
protein S eksikliği gibi VTE için bilinen kalıtımsal veya kazanılmış yatkınlık
Uzun süreli hareketsizliğe neden olan majör cerrahi müdahale (Bkz. Bölüm 4.4)
o
Çoklu risk faktörlerinin varlığından kaynaklanan yüksek VTE riski (Bkz. Bölüm
o
4.4)
• Arteriyel tromboembolizm (ATE) varlığı veya riski
Arteriyel tromboembolizmi – mevcut ATE, ATE öyküsü (örn. miyokard infarktüsü)
o
veya prodromal durum (örn. anjina pektoris)
Serebrovasküler hastalık – mevcut inme, inme veya prodromal durum öyküsü (örn.
o
geçici iskemik atak, TIA)
Hiperhomosisteinemi ve antifosfolipid antikorlar (antikardiyolipin antikorlar, lupus
o
antikoagülanı) gibi ATE için bilinen kalıtımsal veya kazanılmış yatkınlık
Fokal nörolojik semptomlu migren öyküsü.
o
Çoklu risk faktörlerinden kaynaklanan yüksek ATE riski (Bkz. Bölüm 4.4) veya
o
aşağıdaki gibi bir ciddi risk faktörü varlığı:
• vasküler semptomlu diabetes mellitus
• şiddetli hipertansiyon
• şiddetli dislipoproteinemi
• Ağır karaciğer hastalığı varlığı veya öyküsü, örn. aktif virütik hepatit ve ciddi siroz
(karaciğer fonksiyon değerleri normale dönmedikçe)
• Ombitasvir/paritaprevir/ritonavir ve dasabuvir, glekaprevir/pibrentasvir veya
sofosbuvir/velpatasvir/voxilaprevir içeren tıbbi ürünlerin eş zamanlı kullanımı (Bkz.
Bölüm 4.5),
• Karaciğer tümörü varlığı ya da öyküsü (iyi ve kötü huylu)
• Meme kanseri varlığı veya meme kanseri öyküsü
• Tanı konulmamış vajinal kanama
• Bilinen gebelik varlığı ya da gebelik şüphesi
• Etkin ya da yardımcı maddelerden herhangi birine karşı aşırı duyarlılık (Bkz. Bölüm 6.1).
3/214.4 Özel kullanım uyarıları ve önlemleri
Uyarılar
Aşağıda belirtilen durum veya risk faktörlerinden herhangi biri varsa, MICROGYNON'un
uygun olup olmadığı kadın ile tartışılmalıdır.
Bu durumlardan veya risk faktörlerinden herhangi birinin şiddetlenmesi veya ilk kez ortaya
çıkması halinde, kadının MICROGYNON kullanımının sonlandırılmasının gerekli olup
olmadığının belirlenmesi için doktoru ile iletişime geçmesi tavsiye edilmelidir.
Dolaşım bozuklukları
Dolaşım bozuklıkları ile ilgili advers etkilerin ortaya çıkma riski özellikle 35 yaş üzeri ve
sigara içen kadınlarda yüksektir.
Venöz tromboembolizm (VTE) riski
KHK kullanan kadınlarda VTE riski kullanmayanlara göre artar. MICROGYNON gibi
levonorgestrel içeren ürünler, norgestimat veya noretisteron içeren ürünler en düşük
VTE riski ile ilişkilendirilmiştir. MICROGYNON kullanma kararı; kadının
MICROGYNON ile ilişkili VTE riskini, mevcut risk faktörlerinin bu riski nasıl
etkilediğini ve VTE riskinin kullanımın ilk yılında en yüksek olduğunu anladığından
emin olduktan sonra verilmelidir. Ayrıca kullanıma 4 hafta veya daha uzun süre ara
verildikten sonra KHK kullanımına tekrar başlandığında riskin arttığını gösteren bazı
kanıtlar vardır.
KHK kullanmayan ve gebe olmayan kadınlarda, 10.000 kişiden yaklaşık 2'si bir yıllık süre
içinde VTE geliştirir. Bununla birlikte, herhangi bir kadında altta yatan risk faktörlerine bağlı
olarak söz konusu risk çok daha yüksek olabilir (aşağı bakınız).
Levonorgestrel içeren bir KHK kullanan 10.000 kadından yaklaşık 6'sının bir yıl içinde VTE
geliştireceği tahmin edilmektedir.
Bir yıldaki VTE sayısı gebelikte veya postpartum dönemde kadınlarda beklenen sayıdan
düşüktür. VTE, bu vakaların %1-2'sinde ölümcül olabilir.
Grafik-1: Bir yıl içinde her 10.000 kadında görülen VTE vakası sayısı
4/21Son derece nadir olarak, KHK kullanıcılarında diğer kan damarlarında (örn. hepatik,
mesenter, renal, serebral veya retinal toplardamarlar ve atardamarlar) tromboz meydana
geldiği rapor edilmiştir.
VTE Risk faktörleri
Venöz tromboembolik komplikasyon riski KHK kullanıcılarında özellikle çoklu risk
faktörleri olduğunda, ilave risk faktörleri olan kadınlarda ciddi ölçüde artabilir (Bkz. Tablo 1:
VTE Risk faktörleri).
Yüksek venöz tromboz riski oluşturan çoklu risk faktörleri mevcut olan kadında
MICROGYNON kullanımı kontrendikedir (Bkz. Bölüm 4.3). Bir kadın birden fazla risk
faktörü varsa, riskteki artışın ayrı ayrı faktörlerin toplamından daha yüksek olması olasılığı
vardır. Bu durumda VTE toplam riski dikkate alınmalıdır. Fayda ve risk dengesinin negatif
olduğu düşünülüyorsa, KHK reçete edilmemelidir (Bkz. Bölüm 4.3).
Tablo-1: VTE Risk faktörleri
Risk faktörü: Açıklama
Obezite (vücut kitle indeksi 30 Vücut kitle indeksi yükseldiğinde risk ciddi ölçüde
kg/m2’nin üstündeyse) artar
Diğer risk faktörleri mevcutsa özellikle dikkate
alınmalıdır
Uzun süreli hareketsizlik, majör Bu durumlarda ilacı kesmek (cerrahi müdahale
cerrahi müdahale, bacaklara ve durumunda en az 4 hafta önceden) ve tamamen
pelvise cerrahi müdahale, iyileştikten iki hafta sonrasına kadar devam etmemek
nörocerrahi, veya majör travma önerilir. İstenmeyen gebeliği önlemek için başka bir
Not: 4 saatten fazla hava yolu kontrasepsiyon yöntemi kullanılmalıdır.
seyahati dahil geçici hareketsizlik Önceden MICROGYNON kesilmemişse,
de özellikle diğer risk faktörleri olan antitrombotik tedavi düşünülmelidir.
kadınlarda VTE için bir risk faktörü
olabilir.
Pozitif aile geçmişi (herhangi bir Kalıtımsal bir eğilimden şüpheleniliyorsa, KHK
ebeveyn ya da kardeşte erken kullanımından önce mutlaka bir uzmandan tavsiye
yaşlarda (örn. 50 yaşından genç) alınmalıdır.
VTE görülmemişse.)
VTE ile ilişkili diğer tıbbi durumlar Kanser, sistemik lupus eritematoz, hemolitik üremik
sendrom ve kronik inflamatuar bağırsak hastalıkları
(Crohn hastalığı veya ülseratif kolit) ve orak hücre
hastalığı.
İlerleyen yaş Özellikle 35 yaş üstü
Variköz venlerin ve yüzeysel tromboflebitin venöz tromboembolideki olası rolü konusunda
görüş birliği yoktur.
Gebelikte ve özellikle 6 haftalık puerperium periyodunda tromboemboli riskindeki artış
dikkate alınmalıdır (Bkz. Bölüm 4.6).
5/21VTE semptomları (Derin ven trombozu ve Pulmoner embolizm)
Semptomlar olması halinde, kadınlara acil tıbbi yardım almaları ve sağlık çalışanlarını KHK
aldıkları konusunda bilgilendirmeleri tavsiye edilmelidir.
Derin ven trombozu (DVT) semptomları aşağıdakileri kapsayabilir:
- bacakta/ayakta tek taraflı ya da bacaktaki bir damar boyunca şişme;
- bacakta yalnızca ayakta dururken ya da yürürken hissedilebilen ağrı ya da hassasiyet,
- etkilenen bacakta sıcaklık artışı; bacakta ciltte kırmızılık ya da renk değişmesi.
Pulmoner embolizm (PE) semptomları aşağıdakileri kapsayabilir:
- aniden ortaya çıkan, açıklanamayan nefes darlığı ya da hızlı soluma;
- hemoptizi ile ilişkili ani öksürük;
- keskin göğüs ağrısı;
- şiddetli dengesizlik ya da baş dönmesi;
- hızlı veya düzensiz kalp atışı.
Bu semptomlardan bazıları (ör, “nefes darlığı”, “öksürük”) özgün değildir ve daha yaygın ya
da daha az şiddetli olaylar (ör, solunum yolu enfeksiyonları) şeklinde yanlış yorumlanabilir.
Vasküler oklüzyona ilişkin diğer belirtiler; bir ekstremitedeki ani ağrı, şişme ya da mavi tonda
hafif renk değişikliği olabilir.
Gözdeki damarlarda tıkanma meydan geldiği takdirde, semptomlar ağrısız bulanık görme ile
başlayıp görme kaybına kadar ilerleyebilir. Bazen, görme kaybı aniden meydana gelebilir.
Arteriyel tromboembolizmi (ATE) riski
Epidemiyolojik çalışmalarda, KHK kullanımı ATE (miyokard enfarktüsü) veya
serebrovasküler olay (ör. geçici iskemik atak, inme) riskinde artışla ilişkilendirilmiştir. ATE
ölümcül olabilir.
ATE Risk faktörleri
Arteriyel tromboembolik komplikasyon veya serebrovaksüler olay riski, risk faktörleri olan
KHK kullanıcılarında artar (Bkz. Tablo 2: ATE Risk faktörleri).
Yüksek arteriyel tromboz riskine maruz bırakan ciddi ya da çoklu ATE risk faktörleri mevcut
olan kadında MICROGYNON kullanımı kontrendikedir (Bkz. Bölüm 4.3). Bir kadında birden
fazla risk faktörü varsa, riskteki artışın ayrı ayrı faktörlerin toplamından daha yüksek olması
olasılığı vardır. Bu durumda VTE toplam riski dikkate alınmalıdır. Fayda ve risk dengesinin
negatif olduğu düşünülüyorsa, KHK reçete edilmemelidir (Bkz. Bölüm 4.3).
6/21Tablo-2: ATE Risk faktörleri
Risk faktörü: Açıklama
İlerleyen yaş Özellikle 35 yaş üstü
Sigara Kadınlar KHK kullanıyorsa sigara içmemeleri tavsiye
edilmelidir. 35 yaşın üzerindeki sigara içmeye devam
eden kadınlarda farklı bir kontrasepsiyon yönteminin
kullanılması şiddetle tavsiye edilmelidir.
Hipertansiyon
Obezite (vücut kitle indeksi 30 Vücut kitle indeksi arttığında risk ciddi ölçüde artar
kg/m2’nin üstündeyse) Diğer risk faktörleri mevcutsa özellikle dikkate
alınmalıdır
Pozitif aile geçmişi (Herhangi bir Kalıtımsal bir eğilimden şüpheleniliyorsa, KHK
ebeveyn ya da kardeşte erken kullanımından önce mutlaka bir uzmandan tavsiye
yaşlarda (örn. 50 yaşından genç) alınmalıdır.
VTE görülmemişse.)
Migren KHK kullanımı sırasında migrenin şiddetinde veya
sıklığında bir artış (serebrovasküler olay için bir ön
belirti olabilir) ilacın hemen kesilmesi için bir neden
olabilir.
Advers vasküler olaylarla ilişkili Diabetes mellitus, hiperhomosisteinemi, kalp kapak
diğer tıbbi durumlar hastalığı ve atriyal fibrilasyon, dislipoproteinemia ve
sistemik lupus eritematoz.
ATE semptomları
Semptomlar görüldüğünde, en kısa sürede tıbbi yardıma başvurmaları ve KHK kullandıklarını
sağlık uzmanına bildirmek konusunda kadınlar bilgilendirilmelidir.
Serebrovasküler bir olaya ilişkin semptomlar şunlardır:
- yüzde, bacak veya kolda, özellikle vücudun bir tarafında ani hissizlik ya da güçsüzlük;
- ani konfüzyon, konuşma ya da kavramada güçlük;
- bir ya da her iki gözde ani görme güçlüğü; ani yürüme güçlüğü,
- baş dönmesi, denge ya da koordinasyon kaybı;
- bilinen nedeni olmayan ani, şiddetli veya uzun süren baş ağrısı;
- bilinç kaybı ya da nöbetin eşlik ettiği ya da tek başına bayılma.
Geçici belirtiler olayın geçici iskemik atak olduğunu göstermektedir.
Miyokard enfarktüsü (MI) semptomları şunları kapsayabilir:
- göğüs, kol ya da göğüs kemiği altında ağrı, rahatsızlık, basınç, ağırlık, sıkışma ya da
dolgunluk hissi;
- sırt, çene, boğaz, kol ve mideye yayılan rahatsızlık;
- dolgunluk, hazımsızlık ya da sıkıştırma hissi;
- terleme, bulantı, kusma ya da baş dönmesi;
- aşırı güçsüzlük, anksiyete, nefes darlığı;
- hızlı veya düzensiz kalp atışı.
7/21Tıbbi Muayene
Hastanın oral kontraseptif kullanmaya başlamadan ya da kullanmaya devam etmeden önce ve
sonrasında düzenli aralıklarla tıbbi öyküsü (aile öyküsünü de içerecek şekilde)
değerlendirilmelidir ve gebelik ekarte edilmelidir. Kan basıncı ölçülmeli ve fiziksel muayene
kontrendikasyonlar (Bkz. Bölüm 4.3) ile uyarılar (Bkz. Bölüm 4.4) doğrultusunda
gerçekleştirilmelidir. VTE ve ATE semptomları, bilinen risk faktörleri ve şüpheli tromboz
durumunda ne yapılacağı, MICROGYNON‘un diğer KHK’lara kıyasla riski de dahil olmak
üzere venöz ve arteriyel tromboz bilgilerine kadının dikkatini çekmek önemlidir.
Ayrıca kadın, kullanma talimatını dikkatle okuması ve yapılan tavsiyelere uyması gerektiği
konusunda bilgilendirilmelidir. Bu değerlendirmelerin içeriği ve sıklığı ilgili kılavuzlar
doğrultusunda olmalı ve kadına özgü şekilde uyarlanmalıdır.
Hormonal kontraseptiflerin HIV enfeksiyonu (AIDS) ve diğer cinsel yolla bulaşan
hastalıklara karşı koruyucu olmadığı bilgisi kullanıcılara verilmelidir.
Tanı konmamış altta yatan nedene ilişki şüpheli bulunan vajinal kanama araştırılmalıdır.
Sıkı tıbbi gözetim gerektiren durumlar
KOK reçete edilmesi konusu klinik karar kullanılarak ve hastanın fikri alınarak
kararlaştırılmalıdır. Bu durum veya risk faktörlerinden birinin ilk kez ortaya çıkması veya
alevlenmesi oral kontraseptif kullanımının kesilmesi gerektiğine işaret edebilir. Kadın
doktoruna danışmalı, doktor da KOK kullanımına son verilip verilmemesine ilişkin karar
vermelidir:
• Hafif vasküler hastalık veya hafif nefropati, retinopati veya nöropatinin eşlik ettiği
diyabet
• Yeterli kontrol altında olan (sistolik >140 ila 159 mm Hg veya
diyastolik >90 ila 94 mm Hg hipertansiyon (Ayrıca Bkz. Bölüm ‘Oral
kontrasepsiyonun derhal kesilmesini gerektiren nedenler:’)
• Porfiri
• Obezite
• Migren
• Kardiyovasküler hastalıklar
Oral kontrasepsiyonun derhal kesilmesini gerektiren nedenler:
Oral kontrasepsiyon alımı kesildiğinde, kontrasepsiyonun devamlılığını sağlamak için
hormonal olmayan kontrasepsiyon kullanılmalıdır.
1. Migren tipi ya da olağan dışı sıklıkta veya olağan dışı şiddette baş ağrısının ilk kez
ortaya çıkması veya alevlenmesi
2. Ani görme veya duyma bozuklukları ya da diğer algısal bozukluklar
3. Tromboz veya kan pıhtılarına ilişkin ilk belirtiler (örn. bacakta/bacaklarda olağan dışı
ağrı veya şişme, nefes alırken keskin ağrı ya da nedensiz öksürük). Göğüste ağrı ve
darlık hissi
8/214. Elektif majör operasyondan (örn. abdominal, ortopedik) en az dört hafta önce,
bacaklarla ilgili herhangi bir ameliyat, variköz venlerle ilgili ilaç tedavisi veya uzun
süreli hareketsizlik (örn. kaza veya ameliyat sonrasında). Hasta tam olarak yürümeye
başladıktan sonra en az iki 2 hafta geçmeden başlanmamalıdır. Acil ameliyat halinde,
genellikle trombotik profilaksi (örn. subkutan heparin) endikedir.
5. Sarılık, hepatit, tüm vücutta kaşıntı başlangıcı
6. Kan basıncında anlamlı yükselme
7. Şiddetli üst karın ağrısı veya karaciğer büyümesi
8. Oral kontrasepsiyon veya gebelik sırasında kötüleşme ihtimali olduğu bilinen
durumlara ilişkin belirgin alevlenme (Bkz. Bölüm ‘4.4 Özel kullanım uyarıları ve
önlemleri/Diğer durumlar/Gebelikle veya önceki KOK kullanımı ile kötüleşen
durumlar’)
Tümörler
Birçok epidemiyolojik çalışma KOK kullanan kadınlarda over, endometriyum, serviks ve
meme kanseri riskiyle ilgili bilgi sağlamıştır. Kanıtlar yüksek doz kombine oral
kontraseptiflerin over ve endometrium kanseri bakımından önemli oranda koruma sağladığını
açıkça ortaya koymaktadır. Bununla birlikte, düşük doz KOK'ların aynı düzeyde koruyucu
etki sağlayıp sağlamadığı açık değildir.
Meme kanseri
54 epidemiyolojik çalışmanın meta analizleri sonucu, halen KOK kullanan kadınlarda tanı
konan meme kanseri relatif riskinde (RR=1,24) hafif artış olduğunu göstermektedir. Gözlenen
artmış risk örneğin, KOK kullananlarda meme kanserinin daha erken tanısına, KOK’ların
biyolojik etkilerine veya bu ikisinin kombinasyonuna bağlı olabilir. Halen KOK kullanan
veya son on yıl içinde KOK kullanmış kadınlarda tanısı konan ek meme kanserleri, KOK
kullanmamış kadınlara oranla daha çok memede lokalize olmaktadır.
Meme kanseri 40 yaşın altındaki kadınlarda, KOK kullanmış olsun ya da olmasın seyrek
görülür. Arka plandaki riskler yaşla birlikte artarken halen KOK kullanan veya KOK
kullanmış kadınlardaki meme kanseri tanılarındaki artış, tüm meme kanseri riski ile
karşılaştırıldığında düşüktür. (Bkz. grafik).
KOK kullanıcılarında meme kanseri için en önemli risk faktörü kadının KOK’u bırakma
yaşıdır; bırakma yaşı daha büyük kadınlarda, daha fazla meme kanseri tanısı konmaktadır.
Kullanım süresi daha az önemlidir ve aşırı risk KOK kullanmayı bıraktıktan sonra 10 yıl
boyunca kaybolur, öyle ki 10 yıl boyunca da aşırı görülmez.
Meme kanseri riskindeki olası artış KOK kullanan kadınlara anlatılmalı, KOK’ların diğer
kanser riski oluşumlarına (örn. over ve endometriyum kanseri) karşı önemli koruma sağlıyor
olması göz önüne alınarak yarar ve risk değerlendirilmelidir.
9/21Grafik-2: Hiç KOK kullanmamış 10.000 kadında teşhis edilen meme kanseri sayısına
kıyasla, 5 yıllık kullanım sonunda ve KOK kullanımı bırakıldıktan sonra 10 yıla kadar tanı
konulmuş 10.000 kadın başına tahmini kümülatif meme kanseri sayısı
Serviks kanseri
Serviks kanseriyle ilgili en önemli risk faktörü kalıcı HPV enfeksiyonudur. Bazı
epidemiyolojik çalışmalar uzun süreli KOK kullanımının bu risk artışını daha da
artırabileceğini göstermiş olmakla birlikte, bu bulgunun etki karışımı yapan faktörlere, örn.
servikal tarama ve bariyer kontraseptif kullanımı dahil cinsel davranışı ne ölçüde
atfedilebileceği tartışmalı bir konudur.
Karaciğer kanseri
Seyrek olguda benign ve daha seyrek olguda malign olmak üzere izole olgularda yaşamı
tehdit eden intraabdominal kanamaya neden olan karaciğer tümörler MICROGYNON'da
bulunanlar gibi hormonal maddelerin kullanımından sonra gözlenmiştir. Üst abdomende
şiddetli şikayetler, karaciğer büyümesi veya intraabdominal kanama belirtileri meydana
gelirse, ayırıcı tanı karaciğer tümörünü de içermelidir.
Maligniteler hayatı tehdit edebilir ya da ölümcül seyredebilir.
Diğer durumlar
MICROGYNON kullanımı sırasında birtakım kronik hastalıkların zaman zaman kötüleşmesi
olasılığı göz ardı edilemez.
Bilinen hiperlipidemiler
Hipertrigliseridemi varlığı ya da aile öyküsü KOK kullanımı sırasında pankreatit bakımından
risk artışı olabilir.
Hiperlipidemisi olan kadınlar arteriyel hastalık bakımından artmış risk altındadır (Bkz. Bölüm
4.4 ‘ATE Risk faktörleri’). Bununla birlikte, KOK kullanan kadınlarda rutin tarama yapılması
uygun değildir.
10/21Kan basıncı
Hipertansiyon inme ve miyokard enfarktüsüyle ilgili bir risk faktörüdür (Bkz. Bölüm 4.4
‘Arteriyel tromboembolizm (ATE) riski’). KOK östrojen/progesteron kombinasyonları
kullanan birçok kadında kan basıncında hafif artış bildirilmiş olmasına karşın, klinik açıdan
anlamlı artış nadiren gözlenmektedir. Bununla birlikte, KOK kullanımı sırasında kalıcı
hipertansiyon gelişmesi halinde, antihipertansif tedavi komplike olmayan hastalar için
160/100 mm Hg düzeyinde, hedef organ hasarı, tanı almış kardiyovasküler hastalık, diyabet
ya da kardiyovasküler risk faktörlerinde artış olanlarda ise 140/90 mm Hg düzeyinde
başlatılmalıdır. KOK kullanımına devam edilip edilmemesi konusu daha düşük kan basıncı
düzeylerinde kararlaştırılmalıdır ve alternatif kontrasepsiyon tavsiye edilmelidir.
Gebelikle veya önceki KOK kullanımı ile kötüleşen durumlar:
Aşağıdaki koşulların hem gebelikte hem de bir KOK kullanımı ile bozulduğu bildirilmiştir,
Aşağıdakilerin herhangi birinin kullanım sırasında meydana gelmesi halinde,
MICROGYNON bırakılması değerlendirilmelidir.
• Kolestaz ile ilişkili sarılık ve/veya kaşıntı
• KOK'lar safra kesesi taşı oluşumu riskini artırabilir veya mevcut hastalığı
kötüleştirebilir.
• Sistemik lupus eritematozus;
• Herpes gestasyones
• Otoskleroza bağlı işitme kaybı;
• Orak hücre anemisi
• Renal disfonksiyon;
• Herediter anjiyoödem
• Gebelik sırasında veya önceki KOK kullanımı sırasında kadının kötüleşme yaşadığı
herhangi bir diğer durum.
Anjiyoödem
Ekzojen östrojenler, herediter ve kazanılmış anjiyoödem semptomlarını uyarabilir veya
şiddetlendirebilir.
Karaciğer fonksiyonlarında bozulma
Karaciğer fonksiyonlarının akut veya kronik bozulmaları, karaciğer fonksiyon testlerinin
normale dönmesine kadar KOK kullanımının kesilmesini gerektirebilir. İlk kez gebelikte ya
da daha önce seks steroidlerinin kullanımı sırasında oluşmuş olan kolestatik sarılığın
tekrarlaması KOK kullanımının sonlandırılmasını gerektirir.
Diyabet (Vasküler tutulum olmayan)
Vasküler hastalığı olmayan, insüline bağlı kullanan diyabetik hastalar KOK kullanabilir.
Ancak tüm diyabetiklerin arteriyel hastalık bakımından artmış risk altında olduğu
unutulmamalı ve KOK reçete edilirken bu durum dikkate alınmalıdır. Mevcut vasküler
hastalığı olan diyabetiklerin KOK kullanması kontrendikedir (Bkz. Bölüm 4.3).
KOK’lar periferik insülin direnci ve glukoz toleransı üzerinde etkili olabiliyorsa da, düşük
dozlu (<0,05 mg etinilestradiol) KOK kullanan bir diyabetik hastada tedavi rejiminde
değişiklikler yapma gerekliliğini gösteren bir kanıt yoktur. Ancak, KOK kullanan diyabetik
kadınlar dikkatle gözlenmelidir.
11/21Psikiyatrik bozukluklar
Depresif ruh hali ve depresyon, hormonal kontraseptif kullanımının iyi bilinen istenmeyen
etkilerindendir (Bkz. Bölüm 4.8).
Depresyon ciddi olabilir ve intihara eğilimli davranışlar ile intihar için iyi bilinen risk
faktörüdür. Kadınların, tedaviye başladıktan kısa bir süre sonra da dahil olmak üzere
duygudurum değişiklikleri ve depresif semptomlar göstermeleri durumunda doktorlarına
başvurmaları önerilmelidir.
Kloazma
Kloazma, özellikle kloazma gravidarum öyküsü olan kadınlarda bazen gelişebilir. Kloazmaya
eğilimi olan kadınlar KOK kullandıkları sürece güneşe veya ultraviyole ışınlarına maruz
kalmaktan kaçınmalıdırlar.
Menstrual değişiklikler
Menstrual akışın azalması: Bu durum olağan dışı değildir ve bazı hastalarda olması beklenir.
Elbette önceden şiddetli periyod geçirenlerde bu durum yararlı olabilir.
Menstruasyon atlaması: Bazen çekilme kanaması hiç olmaz. Tabletler doğru olarak alındıysa
hamilelik muhtemel değildir. Çekilme kanamasında aksama tablete ara verilen dönemde
gerçekleşirse, gebelik olasılığı diğer pakete başlanmadan önce ortadan kaldırılmalıdır.
Intermenstrual kanama: Düzensiz kanama (lekelenme veya ara kanama) özellikle kullanımın
ilk aylarında ortaya çıkabilir. Bu nedenle, düzensiz kanamaların oluşumu ancak yaklaşık üç
döngü süren adaptasyon döneminden sonra önem kazanmaktadır. Önceden düzenli olan
döngüler sonrasında kanama düzensizlikleri ortaya çıktığı veya var olan düzensizlikler devam
ettiği takdirde, hormonal olmayan nedenler değerlendirilmeli ve malignite veya gebeliğin
dışlanması için uygun tanı amaçlı yöntemler kullanılmalıdır. Buna kürtaj da dahildir.
Bazı kadınlarda oral kontraseptifler kesildikten sonra amenore veya oligomenore (özellikle
önceden bu tip sorunları olanlarda) gelişebilir. Kadınlar bu olasılık konusunda
bilgilendirilmelidir.
Azalmış etkinlik
KOK’ların etkinliği tablet alımı unutulduğunda, kusma veya diyare olması halinde (ya da eş
zamanlı ilaç tedavilerinde azalabilir.
Laktoz:
Her bir tablet 32,82 mg laktoz içerir. Nadir kalıtımsal galaktoz intoleransı, Lapp laktoz
yetmezliği ya da glukoz galaktoz malabsorpsiyon problemi olan hastaların bu ilacı
kullanmaması gerekir.
Sukroz:
Her bir tablet 19,371 mg sukroz içerir. Nadir kalıtımsal fruktoz intoleransı, glikoz-galaktoz
malabsorpsiyon veya sükraz-izomaltaz yetmezliği problemi olan hastaların bu ilacı
kullanmamaları gerekir.
1 KHK kullanılmamasına göre levonorgestrel içeren KHK kullanımı için belirlenen yaklaşık
2,3 - 3,6 düzeyindeki bağıl riske dayalı olarak, 10.000 kadın-yıl başına aralığın orta noktası
5-7.”
12/214.5. Diğer tıbbi ürünler ile etkileşimler ve diğer etkileşim şekilleri
• Etkileşimler
Enzim indükleyiciler
Mikromozal enzimleri indükleyen ilaçlar (özellikle sitokrom P450 3A4) ile arasındaki
etkileşimler seks hormonu klirensinde artışa neden olabilir, bu durum da kırılma kanamalarına
ve/veya kontraseptif başarısızlığa yol açabilirler.
Birkaç günlük tedavinin ardından enzim indüksiyonu gözlemlenebilir. En fazla enzim
indüksiyonu genellikle birkaç hafta içinde görülür. Enzim indüksiyonu, ilaç tedavisinin
kesilmesinin ardından 4 hafta kadar sürebilir.
Bu ilaçlardan herhangi biriyle kısa süreli tedavi alan kadınların geçici olarak KOK’a ilave
olarak bir bariyer yöntemi kullanmaları veya diğer bir kontrasepsiyon yöntemi seçmeleri
gerekmektedir. Bariyer yöntemi, eşzamanlı ilaç tedavisi ve bunu takip eden 28 gün süresince
kullanılmalıdır. Bariyer yönteminin kullanıldığı dönem bir paketin içeriğini geçecek olursa,
tablet alınmayan herhangi bir ara verilmeksizin sonraki kutuya başlanmalıdır. Bu durumda,
ikinci kutunun sonuna kadar geri çekilme kanaması beklenmemelidir. Hastada ikinci kutunun
bitiminden sonraki tablet kullanılmayan aralıkta geri çekilme kanaması olmadığı takdirde,
sıradaki kutuya devam edilmeden önce gebelik olasılığı dışlanmalıdır.
Hepatik enzim uyarıcılarla indükleyicilerle uzun süreli tedavi gören kadınlarda farklı bir
kontrasepsiyon yöntemi kullanılmalıdır.
Aşağıdakilerin KOK’lar ile klinik olarak önemli etkileşimler gösterdiği görülmüştür:
Antiretroviral ajanlar
• Ritonavir
• Nelfinavir
• Nevirapin
Not: Seks hormonlarının plazma konsantrasyonunu arttırabilecek başka antiretroviral ajanlar
da vardır.
Antikonvülsanlar
• Barbitüratlar (fenobarbital dahil)
• Primidon
• Fenitoin
• Karbamazepin
• Okskarbazepin
• Topiramat
Antibiyotikler/antifungaller
• Griseofulvin
• Rifampisin
13/21Bitkisel ilaçlar
• Sarı kantaron otu (Hypericum perforatum)
KOK klirensini artıran maddeler (enzimlerin uyarılmasıyla KOK etkililiğinin azalması), örn.:
Fenitoin, barbitüratlar, primidon, karbamazepin, rifampisin ve muhtemelen oksakarbazepin,
topiramat, felbamat, griseofulvin ve sarı kantaron (St John’s wort) içeren ürünler.
KOK klirensi üzerine değişken etkilere sahip maddeler; örn;
KOK ile birlikte uygulandığında birçok HIV/HCV proteaz inhibitörü ve nükleozid olmayan
ters transkriptaz inhibitörleri plazma östrojen veya progesteron konsantrasyonlarını
azaltabilmekte ya da artırabilmektedir. Bu değişiklikler bazı olgularda klinik açıdan anlamlı
olabilir.
KOK klirensini azaltan maddeler (enzim inhibitörleri):
Azol antifungaller (ör. itrakonazol, vorikonazol, flukonazol), verapamil, makrolidler
(ör.klaritromisin, eritromisin), diltiazem ve greyfurt suyu gibi kuvvetli ve orta düzeyde
CYP3A4 inhibitörleri östrojen veya progesteron veya her ikisinin de plazma
konsantrasyonunu artırabilir.
60 - 120 mg/gün etorikoksib dozlarının 0,035 mg etinilestradiol içeren KHK ile eş zamanlı
olarak alındığı takdirde etinilestradiolün plazma konsantrasyonlarını sırasıyla 1,4 - 1,6 kat
arttırdığı görülmüştür.
KOK’ların diğer tıbbi ürünler üzerine etkisi
KOK’lar diğer bazı ilaçların metabolizmasını etkileyebilir. Bunun sonucu olarak, plazma ve
doku konsantrasyonları artabilmekte (örn. tizanidin, teofilin siklosporin) veya
azalabilmektedir (örn. lamotrijin).
İn vitro etinilestradiol hem CYP2C19, CYP1A1 ve CYP1A2'nin geri döndürülebilir
inhibitörü, hem de CYP3A4/5, CYP2C8, ve CYP2J2'nin mekanizma temelli inhibitörüdür.
Klinik çalışmalarda etinilestradiol içeren hormonal kontraseptifin uygulanması CYP3A4
substratlarının (ör. midazolam) plazma konsantrasyonlarında herhangi bir artışa yol açmaz ya
da sadece zayıf bir artışa yol açarken, CYP1A2 substratlarının plazma konsantrasyonları hafif
(ör. teofilin) veya orta düzeyde (ör. melatonin ve tizanidin) artabilmektedir.
Not: Olası etkileşimlerin tanımlanması için eşzamanlı ilaçların reçeteleme bilgilerine
bakılmalıdır.
Farmakodinamik etkileşimler
Hepatit C virüs enfeksiyonu (HCV) için ombitasvir/paritabrevir/ritonavir ve ribavirin ile
beraber ya da olmadan dasabuvir içeren tıbbi ürünleri ile tedavi edilen hastalarla yapılan
klinik çalışmalar sırasında, kombine hormonal kontraseptif (KOK) gibi etinilestradiol içeren
ilaçlar kullanan kadınlarda normal üst limitin (ULN) 5 katı kadara yüksek transaminaz (ALT)
artışları anlamlı derecede daha sık görülmektedir. Glekaprevir/pibrentasvir ve
sofosbuvir/velpatasvir/voksilaprevir içeren HCV anti-viral tıbbi ürünleriyle de ALT artışı
gözlenmiştir. (Bkz. Bölüm 4.3).
14/21Bu nedenle, MICROGYNON kullanıcıları, bu kombinasyon ilaç rejimiyle tedaviye
başlamadan önce alternatif bir kontrasepsiyon yöntemine (örneğin yalnız progestagen içeren
kontrasepsiyon veya hormonal olmayan yöntemler) geçmelidir. Bu kombinasyon ilaç rejimi
ile tedavinin tamamlanmasından 2 hafta sonra MICROGYNON yeniden başlatılabilir.
Laboratuvar testleri
Oral kontraseptif kullanımı karaciğer, tiroid, adrenal ve renal fonksiyonlara ilişkin
biyokimyasal parametreleri, kortikosteroid bağlayıcı globülin ve lipid/lipoprotein fraksiyonu
gibi taşıyıcı protein plazma düzeyleri, karbonhidrat metabolizması parametreleri ve pıhtılaşma
ile fibrinoliz parametreleri gibi bazı laboratuvar testlerinin bulgularını etkileyebilir.
Dolayısıyla, laboratuvar personeli laboratuvar testleri talep edildiğinde oral kontraseptif
kullanımı konusunda bilgilendirilmelidir.
Özel popülasyonlara ilişkin ek bilgiler:
Pediyatrik popülasyon: MICROGYNON yalnızca menarştan sonra endikedir.
4.6. Gebelik ve laktasyon
Genel tavsiye:
Gebelik kategorisi: X
Çocuk doğurma potansiyeli bulunan kadınlar / Doğum kontrolü (Kontrasepsiyon):
MICROGYNON doğum kontrolü amacıyla kullanılmaktadır. Kullanıldığı sürece fertiliteyi
engeller.
Gebelik dönemi:
MICROGYNON’un gebelikte kullanımı kontrendikedir. MICROGYNON kullanımı sırasında
gebelik meydana gelmesi durumunda kullanım durdurulmalıdır. Ancak, yaygın
epidemiyolojik çalışmalar ne gebeliğinden önce KOK kullanmış olan kadınların çocuklarında
doğumsal kusur riskinde herhangi bir artışı ne de erken gebeliği süresince yanlışlıkla KOK
kullanıldığında oluşan bir teratojenik etkiyi göstermemiştir.
MICROGYNON kullanımına yeniden başlarken postpartum dönem sırasında artan VTE riski
dikkate alınmalıdır (Bkz. Bölüm 4.2 ve Bölüm 4.4).
Laktasyon dönemi:
Kombine oral kontraseptiflerin kullanımı süt miktarında azalmaya ve sütün bileşiminde
değişikliğe yol açabileceğinden dolayı laktasyon etkilenebilir. Bu yüzden emziren anne
bebeğini sütten kesinceye kadar KOK kullanımı genellikle önerilmemelidir. Kontraseptif
steroidler ve metabolitleri küçük miktarlarda süte geçebilir.
Üreme yeteneği / Fertilite:
MICROGYNON, bir oral kontraseptiftir. Kullanıldığı sürece fertiliteyi engeller.
4.7. Araç ve makine kullanımı üzerindeki etkiler
Araç ve makine kullanma becerileri üzerinde etkisi ile ilgili herhangi bir çalışma
yapılmamıştır. KOK kullanımının araç ve makine kullanma becerileri üzerinde herhangi bir
etkisi gözlenmemiştir.
15/214.8. İstenmeyen etkiler
MICROGYNON ile en yaygın olarak bildirilen advers reaksiyonlar mide bulantısı, abdominal
ağrı, kilo artışı, baş ağrısı, depresif ruh hali, duygu durum bozukluğu, meme ağrısı, meme
hassasiyetidir. Kullanıcıların ≥ %1'inde meydana gelir.
Ciddi advers reaksiyonlar ATE ve VTE’dir.
Advers reaksiyonlar, aşağıda sistem-organ sınıfı (MedDRA) ve sıklık derecesine göre
listelenmektedir. Sıklık dereceleri şu şekilde tanımlanmaktadır; çok yaygın (≥1/10), yaygın
(≥1/100, <1/10), yaygın olmayan (≥1/1.000, <1/100), seyrek (≥1/10.000 ila <1/1.000), çok
seyrek (<1/10.000), bilinmiyor (eldeki verilerden hareketle tahmin edilemiyor).
Etinilestradiol/levonorgestrel kullanımı sırasında aşağıdaki advers etkiler bildirilmiştir:
Bağışıklık sistemi hastalıkları
Seyrek: Aşırı duyarlılık
Metabolizma ve beslenme hastalıkları
Yaygın olmayan: Sıvı tutulumu
Psikiyatrik hastalıklar
Yaygın: Depresif duygu durumu, duygu durum değişiklikleri
Yaygın olmayan: Libido azalması
Seyrek: Libido artışı
Sinir sistemi hastalıkları
Yaygın: Baş ağrısı
Yaygın olmayan: Migren
Göz hastalıkları
Seyrek: Kontakt lense toleranssızlık
Vasküler hastalıkları
Seyrek: Venöz tromboembolik bozukluklar*, arteriyel tromboembolik bozukluklar*
Gastrointestinal hastalıklar
Yaygın: Bulantı, karın ağrısı
Yaygın olmayan: Kusma, diyare
Deri ve deri altı doku hastalıkları
Yaygın olmayan: Döküntü, ürtiker
Seyrek: Eritema nodozum, eritema multiforme
Araştırmalar
Yaygın: Kiloda artış
Seyrek: Kiloda azalma
Üreme sistemi ve meme hastalıkları
Yaygın: Meme ağrısı, meme hassasiyeti
16/21Yaygın olmayan: Memede hipertrofi
Seyrek: Vajinal akıntı, memede akıntı
* -Bir grup KOK’u kapsayan epidemiyolojik çalışmalardan gelen tahmini sıklık.
- ‘Venöz ve arteriyel tromboembolik olaylar' aşağıda belirtilen tıbbi kayıtları özetler:
Periferik derin venöz oklüzyonu, tromboz ve embolizm/Pulmoner vasküler oklüzyon,
tromboz, embolizm ve enfarktüs/Miyokard enfarktüsü/Serebral enfarktüs ve hemorajik olarak
belirtilmeyen inme
Pazarlama sonrası raporlanan advers olaylar
Bağışıklık sistemi hastalıkları
Herediter anjiyoödemin şiddetlenmesi
Metabolizma ve beslenme hastalıkları
Hipertrigliseridemi
Sinir sistemi hastalıkları
Korenin şiddetlenmesi
Gastrointestinal hastalıklar
Crohn hastalığı, ülseratif kolit
Hepato-bilier hastalıklar
Karaciğer fonksiyon bozuklukları
Deri ve deri altı doku hastalıkları
Kloazma
Üreme sistemi ve meme hastalıkları
Menstural kanamada azalma, lekelenme, ani kanama ve atlanan çekilme kanaması, ilaç
sonrası amenore
Seçilmiş advers reaksiyonların tanımı
KOK kullanan kadınlarda miyokard infarktüsü, inme, geçici iskemik ataklar, venöz tromboz
ve pulmoner emboli dahil olmak üzere arteriyel ve venöz trombotik ve tromboembolik olaylar
riskinde artış gözlenmiştir, bölüm 4.4'te daha ayrıntılı olarak tartışılmaktadır.
KOK kullanan kadınlarda, bölüm 4.4 "Özel kullanım uyarıları ve önlemleri" başlığı altında
açıklanan aşağıdaki ciddi advers olaylar bildirilmiştir:
• Venöz tromboembolik bozukluklar
• Arteriyel tromboembolik bozukluklar
• İnme (ör. geçici iskemik atak, iskemik inme, hemorajik inme)
• Hipertansiyon
• Karaciğer tümörleri (benign ve malign)
• Ekzojen östrojenler herediter ve kazanılmış anjiyoödem semptomlarını uyarabilir veya
şiddetlendirebilir.
17/21KOK kullanıcılarında meme kanseri tanısının sıklığı çok hafif bir artış göstermiştir. Meme
kanseri 40 yaş altı kadınlarda seyrek görüldüğünden, rakamdaki artış genel meme kanseri
riskiyle kıyaslandığında düşüktür. KOK kullanımı ile nedensel ilişkisi bilinmemektedir. Daha
fazla bilgi için Bkz. Bölüm 4.3 ve 4.4.
Gebelik veya önceden KOK kullanımıyla kötüleştiği bildirilen koşullar:
Kolestazla ilgili sarılık ve/veya kaşıntı; safra taşı oluşumu; sistemik lupus eritematozus;
herpes gestasyonis; otoskleroza bağlı duyma kaybı; orak hücreli anemi; renal fonksiyon
bozukluğu; herediter anjiyoödem; porfiri; serviks kanseri.
KOK kullanan kadınlarda, glukoz toleransında değişiklik veya periferik insülin direnci
üzerinde etki bildirilmiştir (Bkz. Bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımına bağlı bildirilen ciddi yan etki yoktur. Görülebilecek belirtiler, bulantı, kusma ve
kadınlarda çekilme kanamasıdır. Çekilme kanaması, ilacı yanlışlıkla almaları halinde kız
çocuklarında menarştan önce bile görülebilir. Antidotu yoktur ve tedavisi semptomatik
olmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Seks hormonları ve genital sistem modülatörleri, progestojenler ve
östrojenler, fiks kombinasyonlar
ATC kodu: G03AA07
Kombine oral kontraseptiflerin etkisi, başlıca ovülasyon inhibisyonu ve servikal
salgılamadaki değişiklikler gibi faktörlerin etkileşimine dayanmaktadır.
MICROGYNON luteinizan hormonun siklus ortasındaki artışını baskılayarak ovulasyonu
inhibe etmek, servikal mukusu koyulaştırıp spermlere karşı bir bariyer oluşturmak ve
endometriumun implantasyona yanıtsız kalmasını sağlamak suretiyle etki gösteren bir
östrojen-progesteron kombinasyonudur.
5.2. Farmakokinetik özellikler
Genel Özellikler
Levonorgestrel
Emilim:
Levonorgestrel, hızla ve tamamen absorbe edilir. MICROGYNON alındıktan yalnızca bir
saat sonra serumda yaklaşık 3 ng/ml olan maksimum etkin madde düzeylerine ulaşılır.
18/21Ardından, serum konsantrasyonları yarılanma ömrü yaklaşık 0,5 saat ve 20 saat olarak 2
aşamada düşer. Plazmadan metabolik klirens hızı yaklaşık 1,5 ml/dk./kg'dır.
Dağılım:
Levonorgestrel, serum albümine ve SHBG’ye bağlıdır. İlgili toplam konsantrasyonun
yalnızca %1,5’u bağlı olmayan formda bulunur, yaklaşık %65 ise SHBG’ye bağlıdır. İlgili
oranlar (serbest, albümine bağlı, SHBG’ye bağlı), SHBG konsantrasyonuna bağlıdır.
Etinilestradiol ile indüksiyonuna bağlı olarak SHBG artışından sonra, SHBG'ye bağlanan
kısım artarken, serbest kısım ve albümine bağlanan kısım azalır.
Biyotransformasyon:
Levonorgestrel büyük ölçüde metabolize olur. Plazmadaki ana metabolitler konjüge ve
konjüge olmayan 3α, 5β-tetrahidrolevonorgestrelin formlarıdır. İn vitro ve in vivo çalışmalara
göre CYP3A4, levonorgestrel metabolizmasına dahil olan ana enzimdir.
Plazmadan klirens hızı yaklaşık 1,3 – 1,6 ml/dak./kg’dır.
Eliminasyon:
Levonorgestrel değişmemiş formda değil, yaklaşık bir günlük yarılanma ömrü olan
metabolitler formunda, böbrek ve safra üzerinden neredeyse eşit oranlarda elimine edilir.
Maternal dozun yaklaşık %0,1'i anne sütüyle aracılığıyla bebeğe geçebilir.
Doğrusallık / doğrusal olmayan durum:
Tekrarlanan günlük uygulama sonrası, levonorgestrel yaklaşık 2 faktör oranında birikir.
Kararlı duruma, tedavi siklusunun ikinci yarısında erişilir.
Levonorgestrelin farmakokinetikleri, plazmadaki SHBG konsantrasyonuna bağlıdır.
MICROGYNON tedavisi sırasında SHBG düzeylerindeki (yaklaşık 1,7 kat) artış, spesifik
bağlanma kapasitesinde eş zamanlı artışa ve dolayısıyla levonorgestrel serum düzeylerinde
artışa yol açar.
MICROGYNON tedavisiyle, SHBG seviyelerindeki bir artış spesifik bağlanma
kapasitesindeki eşzamanlı bir artışı, dolayısıyla levonorgestrel serum seviyelerindeki bir artışı
etkiler.
Levonorgestrel serum seviyeleri, SHBG indüksiyonunun sona ermiş olması nedeniyle 1 – 3
kullanım döngüsünden sonra daha fazla değişmez. Tek uygulamaya kıyasla, kararlı durum
koşullarında 3-4 kat daha yüksek levonorgestrel serum seviyelerine ulaşılır.
Levonorgestrelin mutlak biyoyararlanımı neredeyse %100’e ulaşır.
Etinilestradiol
Emilim:
Oral yolla uygulanan etinilestradiol hızla ve tamamen absorbe edilir. MICROGYNON
alındıktan 1 - 2 saat sonra yaklaşık 100 pg/ml'lik maksimum plazma düzeylerine ulaşılır.
Ardından, etkin madde konsantrasyonu yarılanma ömrü yaklaşık 1 - 2 saat ve yaklaşık 20 saat
olarak belirlenen 2 aşamada düşer. Teknik nedenlerle, bu veriler yalnızca yüksek dozlarda
hesaplanabilmektedir.
19/21Etinilestradiolün mutlak biyoyararlanımı bireyler arasında büyük oranda değişiklik gösterir.
Oral uygulamadan sonra dozun yaklaşık %40 - 60'ına karşılık gelir.
Dağılım:
Etinilestradiolün sanal dağılım hacmi yaklaşık 5 l/kg ve plazmadan metabolik klirens hızı
yaklaşık 5 ml/dk./kg olarak belirlenmiştir. Etinilestradiol, serum albümine spesifik olmayan
şekilde %98 oranında bağlanır.
Biyotransformasyon:
Etinilestradiolün emilim aşamasında ve ilk karaciğer geçişi sırasında dahi metabolize olması,
oral biyoyararlanımın azalmasına ve bireysel değişkenlik göstermesine yol açar.
Diğer ilaçlar, etinilestradiolün sistemik yararlanımı üzerinde negatif veya pozitif etki
yaratabilir. C vitamini ile etkileşimi yoktur. Sürekli kullanılan etinilestradiol, CBG ve
SHBG'nin hepatik sentezini indüklerken, SHBG indüksiyonunun kapsamı eş zamanlı
uygulanan progesteronun tipine ve dozuna bağlıdır.
Eliminasyon:
Etinilestradiol değişmemiş formda değil, yaklaşık bir günlük yarılanma ömrü olan
metabolitler formunda elimine edilir. Atılım oranı 40 (idrar): 60 (safra) olarak tespit
edilmiştir.
Emzirmenin tamamen yerleşik bir uygulama haline geldiği kadınlarda, maternal dozun
yaklaşık %0,02'si anne sütüyle aracılığıyla bebeğe geçebilir.
Doğrusallık / doğrusal olmayan durum:
Plazmadan terminal eliminasyon aşamasının yarılanma ömrü nedeniyle, yaklaşık 5 - 6 günlük
uygulamadan sonra %30 - %40 daha yüksek plazma madde düzeyiyle karakterize olan kararlı
duruma erişilir.
Etinilestradiol, absorpsiyon evresinde ve ilk karaciğer geçişi sırasında dahi metabolize olur
azalan ve bireyden bireye değişen oral biyoyararlanıma yol açar.
Etinilestradiolün mutlak biyoyararlanımında bireyler arası değişkenliği önemli ölçüdedir. Oral
alımdan sonra, dozun yaklaşık %40 ila %60’ına karşılık gelir.
5.3. Klinik öncesi güvenlilik verileri
Tekrarlanan doz toksisitesi, genotoksisite, karsinojenik potansiyel ve üreme toksisitesi üzerine
yapılan geleneksel çalışmalara dayanan preklinik veriler, insanda özel bir risk olduğunu
göstermemiştir. Ancak, yine de seksüel steroidlerin hormona bağlı dokuların ve tümörlerin
büyümesini uyarabileceği akıldan çıkarılmamalıdır.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (sığır kaynaklı)
Mısır nişastası
Povidon 25
Talk
20/21Magnezyum stearat
Sukroz
Povidon 90
Makragol 6000
Kalsiyum karbonat
Montanglikol mumu
Sarı demir oksit (E172)
Titanyum dioksit (E171)
Gliserol %85
6.2. Geçimsizlikler
Herhangi bir geçimsizlik yoktur.
6.3. Raf ömrü
60 ay
6.4. Saklamaya yönelik özel tedbirler
30°C altında oda sıcaklığında saklayınız.
6.5. Ambalajın niteliği ve içeriği
PVC/Aluminyum folyo blister. 21 tabletlik takvimli ambalaj
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Bayer Türk Kimya San. Ltd. Şti.
Fatih Sultan Mehmet Mah. Balkan Cad. No:53
34770 Ümraniye/İstanbul
Tel: (0216) 528 36 00
Faks: (0216) 645 39 50
8. RUHSAT NUMARASI
2014/32
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 29.01.2014
Ruhsat yenileme tarihi:
10. KÜB’ÜN YENİLENME TARİHİ
21/21