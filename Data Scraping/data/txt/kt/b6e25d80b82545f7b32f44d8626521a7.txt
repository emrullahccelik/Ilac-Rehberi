1 / 13 
 KULLANMA TALİMATI  
 
ZLYNDA 4 mg film kaplı tablet  
Ağız yoluyla alınır.  
 
• Etkin madde:  Beyaz renkli her bir film kaplı tablet  4 mg drospirenon içermektedir. Yeşil 
renkli film kaplı tabletler etkin madde içermemektedir. 
• Yardımcı maddeler:  Etkin madde içeren beyaz renkli tabletlerde; mikrokristalin selüloz, 
susuz laktoz (sığır sütünden elde edilen şeker), susuz kolloidal silika (E551), magnezyum 
stearat (E470b), polivinil alkol, titanyum dioksit (E171), polietilen glikol ( makrogol ) ve talk.  
Etkin madde içermeyen yeşil renkli tabletlerde; laktoz  monohidrat (sığır sütünden elde edilen 
şeker) , mısır nişastası, povidon, susuz kolloidal silika (E551), magnezyum stearat (E470b), 
hipromelloz (E464), triasetin, polisorbat 80 (E433), titanyum dioksit (E171), indigo karmin 
alüminyum lake (E132), sarı demir oksit (E172).  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
 
1. ZLYNDA  nedir ve ne için kullanılır?  
2. ZLYNDA ’yı kullanmadan önce dikkat edilmesi gerekenler  
3. ZLYNDA  nasıl kullanılır?  
4. Olası yan etkiler nelerdir? 
5. ZLYNDA ’nın saklanması  
 Başlıkları yer almaktadır. 
 
 
 
 2 / 13 
 1. ZLYNDA nedir ve ne için kullanılır?  
• Her bir ZLYNDA blisteri, aktif tablet olarak da adlandırılan 24 beyaz tablet  ve etkin madde 
içermeyen ve plasebo tablet olarak da adlandırılan 4 yeşil tablet içermektedir. İki farklı renkli 
tabletler sırayla düzenlenmiştir.  
 
• Beyaz renkli aktif tabletlerin bir yüzünde  “E” ve bir yüzünde “D” harfi , yeşil renkli plasebo 
tabletlerin ise  bir yüzünde  “E” harfi ve bir yüzünde  “4” rakamı baskısı bulunmaktadır. 
 
• 24 beyaz aktif tabletin her biri az miktarda bir tür kadın cinsiyet hormon benzeri  olan 
progestojen drospirenon içerme ktedir. Bu nedenle, ZLYNDA sadece  progestojen hapı  
(POP) olarak adlandırılır.  
 • ZLYNDA, doğum kontrol hapıdır  ve hamileliği önlemek için kullanılır.  
 • Kombine hapların aksine, POP’lar sadece progestojen içerip östrojen içermemektedir. Bu 
nedenle ZLYNDA, östrojenleri kullanamayan  kadınlarda kullanılabilir.  
 • ZLYNDA, etkili bir doğum kontrolü sağlamaktadır . ZLYNDA’nın doğum kontrolündeki  
etkisi, yumurtlamanın (ovülasyon) engellenmesine, rahim ağzı (servikal) mukozasındaki 
değişikliklere ve daha ince bir hale gelen rahim iç tabakası (endometrium) üzerindeki 
etkilere dayanır.  
 
• Bir dezavantajı, ZLYNDA  kullanımı sırasında düzensiz aralıklarla vajinal kanama meydana 
gelebilmesidir. Herhangi bir kanamanız da olmayabilir. 
 
2. ZLYNDA’yı kullanmadan önce dikkat e dilmesi gerekenler  
 ZLYNDA’yı aşağıdaki durumlarda KULLANMAYINIZ  
 Eğer;  
• Drospirenon veya bu ilacın bileşiminde bulunan yardımcı maddelerden herhangi birine karşı 
aşırı duyarlılığınız (alerji) varsa , 
• Bir kan damarında bir kan pıhtısı varsa, örneğin bacak larda (derin ven tromboz u) veya 
akciğerler de (pulmoner emboli) , 
• Bir karaciğer hastalığınız varsa veya daha önce bir karaciğer hastalığı geçirdiyseniz ve 
karaciğer fonksiyonunuz hala normal değilse , 
• Böbrekleriniz iyi çalışmıyorsa ( böbrek yetmezliği ), 3 / 13 
 • Bazı meme kanseri türleri gibi, seks steroidlerine duyarlı bir kanser iniz varsa veya bundan 
şüpheleniliyorsa , 
• Nedeni belli olmayan vajinal kanamanız  varsa.  
 
ZLYNDA kullanırken bu etkilerden birini görmeniz halinde, bu ilacı almayı hemen bırakınız ve 
doktorunuz ile iletişime geçiniz.  
 
ZLYNDA’yı aşağıdaki durumlarda DİKKATLİ KULLANINIZ  
 Diğer doğum kontrol hapları gibi  ZLYNDA da HIV enfeksiyonuna (AIDS) ya da cinsel yolla 
bulaşan diğer hastalıklara karşı koruma sağlamaz.  
 
Aşağıdaki koşullardan biri sizin için geçerliyse ZLYNDA kullanmaya başlamadan önce 
doktorunuza danışınız:  
• daha önce kan damarlarınızda bir kan pıhtısı oluştuysa (tromboz) , 
• karaciğer kanseriniz varsa, sarılığınız (cildin sararması) veya karaciğer hastalığınız varsa ve 
karaciğeriniz normal çalışmıyorsa, 
• daha önce  meme kanseri olduysanız ,  
• kloazma ( deride , özellikle yüzde sarımsı kahverengi renkli yamalar yamaları) yaşıyorsanız 
veya yaşadıysanız; bu durumda, ZLYNDA kullanımı sırasında güneşe veya ultraviyole 
radyasyona maruz kalmaktan kaçınmanız gere kecektir , 
• diyabet iniz varsa ,  
• yüksek tansiyonunuz varsa , 
• böbrekleriniz iyi çalışmıyorsa, ilk döngü sırasında doktorunuz potasyum seviyelerini zi 
kontrol etmek için bir kan testi yapacaktır.   
 
Bu durumlarda kötüleşme yaşarsanız veya bu durumlarla ilk kez karşılaşırsanız doktorunuzla iletişime geçmelisiniz. Doktorunuz ZLYNDA kullanmayı bırakıp bırakmayacağınıza karar 
vermelidir ve hormonal olmayan bir doğum kontrol yöntemi kullanmanızı tavsiye edebilir.  
 
Meme kanseri  
Memelerinizi düzenli olarak kontrol ediniz ve memelerinizde herhangi bir yumru/kitle 
hissederseniz mümkün olan en kısa sürede doktorunuz la iletişime geçiniz.  
 Meme kanseri, kombine hap alan kadınlarda, aynı yaştaki kombine hap almayan kadınlara göre 
biraz daha sık görülmüştür. Kombine hap almayı bırakan kadınlarda risk kademeli olarak azalır, 
böylece kombine hap alımını durdurduktan 10 yıl sonra risk, kombine hapı hiç almayan kadınlarla 
aynı olur. 4 / 13 
 Meme kanseri, 40 yaşın altında nadiren görülmektedir. Komine hap alan kadınlarda görülen meme 
kanserlerinin, kombine hap almayan kadınlarda görülen meme kanserlerinden daha az yayılma 
olasılığı olduğu görülmektedir. Meme kanseri riskindeki farkın kombine haptan kaynaklanıp 
kaynaklanmadığı bilinmemektedir.  Hap kullanan kadınların daha sık muayene ediliyor olması, 
meme kanserinin daha erken fark edilmesini sağlayabilir.  
 
ZLYNDA gibi sadece progestojen hapı kullananlarda meme kanseri riskinin kombine hap 
kullanan kadınlardakine benzer olduğuna inanılmaktadır, ancak kanıtlar kesin değildir.   
Tromboz (kan damarlarında kan pıhtısı oluşumu)  
Olası bir tromboz belirtisi olduğunu fark ederseniz derhal doktorunuza danışın (ayrıca bkz. 
“Düzenli kontroller” ). 
 
Tromboz, kan damarını tıkayabilen bir kan pıhtısı oluşumudur. Tromboz bazen bacakların derin 
damarlarında meydana gelir (derin ven trombozu). Eğer bu pıhtı, oluştuğu damarlarda n koparsa 
akciğerlerin arterlerine ulaşarak tıkayabilir ve “pulmoner emboli” olarak adlandırılan bir duruma sebep olabilir. Sonuç olarak ölümcül durumlar ortaya çıkabilir.  
 Sadece progestojen hapı ile tromboz riski biraz daha yüksek olabilir. Eğer ailenizin bir üyesi nde 
(kardeş veya ebeveyn) , artmış yaş, obezite, uzun süreli hareketsizlik, büyük bir ameliyat veya 
büyük bir travma ile göreceli olarak erken yaşta tromboz görüldüyse tromboz riski daha yüksektir. 
 Sadece progestojen hapı ile belirgin bir kalp krizi veya inme (beyinde bir kan pıhtısı) riski yoktur. 
Bu risk artmış yaş, yüksek tansiyon veya sigara kullanımı ile ilişkilidir.  
 
İnme riski, sadece progestojen hapı alındığında yüksek tansiyonlu kadınlarda biraz artabilir.  
 
Psikiyatrik bozukluklar     
ZLYNDA dahil olmak üzere doğum kontrol hapı kullanan bazı kadınlar, depresyon veya 
depresyon hali bildirmiştir.  Depresyon ciddi olabilir ve bazen intihar düşüncelerine yol açabilir. 
Ruh halinde ani değişimler ve depresif belirtiler yaşıyorsanız mümkün olan en kı sa sürede daha 
fazla tavsiye için doktorunuza başvurun.  
 
Tıbbi muayene  
ZLYNDA’yı ilk kez almaya başlamadan önce veya ilaç kullanımına bir süre ara verdikten sonra 
tekrar başlarsanız, doktorunuz sağlığınızla ilgili bazı sorular soracak ve tansiyon ölçümleri de dahil 
tam bir fizik muayene yapacaktır.  Doktorunuz kontrol ziyaretlerine ne sıklıkta gitmeniz gerektiğini 
söyleyecektir.  
 5 / 13 
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
ZLYNDA’nın y iyecek ve içecek ile kullanılması  
ZLYNDA kullanımı sırasında greyfurt ve greyfurt suyu tüketiminden kaçınılmalıdır.  
 
Hamilelik  
İlacı kullanmadan önce doktorunuza veya eczacınıza danışınız.  
 
Eğer hamileyseniz veya hamile olabileceğinizi düşünüyorsanız ZLYNDA kullanmayınız. 
Hamilelik öncesinde ve hamilelik sırasında ZLYNDA kullanımın ın, doğum kusurları riskini n 
arttığını gösterilmemiştir. Ancak, istenmeyen etkiler göz ardı edilemez.  
 Tedaviniz  sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
ZLYNDA emzirme döneminde kullanılabilir.  
Emzirilen yeni doğanlarda/bebeklerde herhangi etki ol ması beklenmemektedir. Ancak, çok az 
miktarda drospirenon anne sütü ile atılmaktadır.  
 
Araç ve makine kullanımı  
ZLYNDA ile herhangi bir çalışma yapılmamasına rağmen, doğum kontrol hapı kullananlarda araç 
ve makine kullanımı üzerinde herhangi bir etki gözl enmemiştir.  
 ZLYNDA’nın içeriğinde yer alan bazı yardımcı maddeler hakkında önemli bilgiler  
ZLYNDA laktoz (sığır sütünden elde edilen şeker) içermektedir. Eğer daha önceden doktorunuz 
tarafından bazı şekerlere karşı intoleransınız olduğu söylenmişse bu tıbbi ürünü almadan önce 
doktorunuz ile temasa geçiniz.  
Diğer ilaçlar ile birlikte kullanımı  
Eğer başka bir ilaç alıyorsanız, yakın zamanda aldıysanız veya alma ihtimaliniz varsa doktorunuza 
veya eczacınıza söyleyin. İlave doğum kontrol önl emleri (örneğin kondom) almanız gerekip 
gerekmediğini ve almanız gerektiği takdirde ne kadar süre kullanmanız gerektiğini veya başka bir ilacın kullanımını değiştirmeniz gerekip gerekmediğini söyleyecektir.  
  6 / 13 
 Bazı ilaçlar : 
• ZLYNDA’nın kan seviyelerini etki leyebilir , 
• Gebeliğin önlenmesinde daha az etkili hale getirebilir , 
• Beklenmeyen kanamalara neden olabilir.  
 
Bunlar, aşağıdaki hastalıkların tedavisinde kulanılan ilaçlardır:  
• Epilepsi (örn. primidon, fenitoin, barbitüratlar, karbamazepin, okskarbazepin, felbamat, 
topiramat) , 
• Tüberküloz (örn. rifampisin) , 
• HIV enfeksiyonları (örn. ritonavir, nelfinavir, nevirapin, efavirenz) , 
• Hepatit C virüsü enfeksiyonu (örn. boseprevir, telaprevir) , 
• Diğer enfeskiyonlar (griseofulvin) , 
• Akciğerlerdeki kan damarlarında yüksek kan basıncı (bosentan) , 
• Depresif ruh hali (bitkisel ilaç St. John’s worth) , 
• Belirli bakteriyel enfeksiyonlar (örn. klaritromisin, eritromisin) , 
• Mantar enfeksiyonları (örn. flukonazol, itrakonazol, ketokonazol, vorikonazol) , 
• Yüksek kan basıncı (hipertansiyon), anjina veya belirli kalp ritim bozuklukları (örn. diltiazem) . 
 
Kısa süreli bir tedavide ZLYNDA’yı daha az etkili hale getirebilecek  ilaçlar alıyorsanız, bariyer 
bir doğum kontrol yöntemi de kullanılmalıdır. Bir başka ilacın ZLYNDA üzerindeki etkisi, ilacın 
bırakılmasından sonraki 28 güne kadar devam edebileceğinden, bu süre boyunca ilave bariyer doğum kontrol yönteminin kullanımı gereklidir. Doktorunuz ilave doğum kontrol önlemleri 
almanız gerekip gerekmediğini ve gereki yorsa  ne kadar süreyle al manız gerektiğini söyleyebilir. 
Beyaz aktif tabletlerin bitmesinden sonra da ilaç veya bitkisel ürün kullanıyorsanız, yeşil plasebo 
tabletleri atın ve hemen sonraki pakete başlayın.  
 Uzun süreli bir tedavide ZLYNDA’yı daha az etkili hale getirebilecek ilaçlar alıyorsanız, 
doktorunuz hormonal olmayan bir doğum kontrol yöntemi kullanmanızı tavsiye edebilir.  
 
ZLYNDA diğer ilaçların etkisine etki edebilir, ör.; 
• Nakledilen organların reddedilmesini önlemek için kullanılan siklosporin (etkisi artabilir) ,  
• Epilepsi için kullanılan lamotrijin (etkisi azalabilir) , 
• Belirli diüretikler (aldosteron antagonistleri, potasyum tutucu diüretikler). Doktrunuz, ZLYNDA ile ilk tedavi döngünüz sırasında potasyum seviyelerini kontrol etmek için bir kan 
testi önerebilir.  
 7 / 13 
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
Düzenli kontroller 
ZLYNDA kullanırken doktorunuz düzenli kontroller e gelmenizi  söyleyecektir. Genel olarak, bu 
kontrollerin sıklığı ve niteliği sizin kişisel durumunuza bağlı olacaktır.  
Aşağıdaki durumlarda en kısa zamanda doktorunuza başvurun:  
- Bacaklarınızın birinde şiddetli ağrı veya şişlik, göğüste açıklanamayan ağrılar, nefes 
darlığı, olağandışı bir öksürük varsa, özellikle kanlı öksürüyorsanız (muhtemelen tromboza 
işaret eder);  
- Ani, şiddetli karın ağrınız varsa veya sararmış görünüyorsanız (derinin ve göz akının sarardığını veya idrarınızın koyu renkli olduğunu fark edebilirsini z; muhtemelen karaciğer 
sorunlarına işaret eder);  
- Memenizde bir yumru hissederseniz (muhtemelen meme kanserine işaret eder);  
- Alt karın veya mide bölgesinde ani veya şiddetli bir ağrınız varsa (muhtemelen ektopik bir hamileliğe işaret eder, bu rahim dışında  bir hamileliktir); 
- Hareketsiz hale getirilecek veya ameliyat olacaksanız (en az dört hafta önceden doktorunuza danışın);  
- Normal olmayan, şiddetli vajinal kanamanız varsa;  
- Hamile olduğunuzdan şüpheleniyorsanız.  
 3. ZLYNDA nasıl kullanılır?  
 
Uygun kullanım ve doz/uygulama sıklığı için talimatlar:  
Bu ilacı her zaman doktorunuzun size anlattığı şekilde kullanınız. Eğer emin değilseniz doktorunuza veya eczacınıza danışın.   
ZLYNDA’nın her blisteri 24 beyaz aktif tablet ve 4 yeşil plasebo tablet içermektedir. İki farklı 
renkli tabletler sıralı olarak düzenlenmiştir.  
 Tabletleri karıştırmayınız: Tabletlerin farklı bileşimi nedeniyle sol üstteki ilk beyaz tablet ile 
kullanmaya başlanması ve tabletlerin her gün alınması gerekmektedir. Doğru sıra için, okların yönünü ve blisterdeki sayıların sırasını izleyi niz.   
 Tedavinin ilk tableti, adet kanamasının ilk gününde alınmalıdır. Bundan sonra tablet alımı 
süreklidir. İlk 24 gün boyunca aktif beyaz tableti ve son 4 gün boyunca yeşil plasebo tableti alınız . 
Daha sonra, günlük tablet alımına ara vermeden doğrudan yeni pakete başlamalısınız. Bu nedenle iki paket arasında boşluk yoktur.  
 8 / 13 
 ZLYNDA kullanımı sırasında bazı kanamalar yaşayabilirsiniz veya hiç kanama 
yaşamayabilirsiniz, ancak tabletlerinizi kesintisiz olarak normal şekilde almaya devam etmelisiniz.  
 
Eğer ZLYNDA ’yı bu şekilde kullanırsanız, plasebo tablet aldığınız 4 gün boyunca da ham ileliğe 
karşı korunursunuz.  
 
Blisterin hazırlanması: Takip etmenize yardımcı olmak için pakette her birinde haftanın 7 günü 
olmak üzere 7 adet haftalık çıkartma bulunur. Tabletleri almaya başladığınız gün ile başlayan hafta çıkartmayı seçin (örneğin, Perşembe günü başladıysanız, “ PRŞ” ile başlayan haftalık çıkartmayı 
kullanın) ve bunu blister kartının üzerine “Gün etiketini buraya yerleştirin” ifadesinin üzerine yerleştirin; böylelikle ilk gün “BAŞLANGIÇ” olarak işaretlenmiş tabletin üzerinde  olur. Artık her 
tabletin üzerinde belirtilen bir gün vardır ve belirli bir hapı alıp almadığınızı görebilirsiniz. Oklar ve ardışık sayılar, alacağınız hapların  sırasını gösterir.  
 ZLYNDA ile ilk kutuya başlama:  
• Bir önceki ay doğum kontrol hapı kullanmadıysanız  
ZLYNDA’ya adetinizin ilk günü başlayın. Bunu yaparken, hamileliğe karşı hemen 
korunursunuz ve kondom gibi ekstra koruyucu önlemler kullanmanıza gerek yoktur.  
 
• Kombine haptan, vajinal halkadan veya transdermal flasterden geçiş yaparken  
ZLY NDA almaya önceki hapınızın son aktif tabletinden (etkin maddeleri içeren son tablet) 
sonraki gün veya vajinal halka ya da transdermal flasterin  çıkarıldığı gün (yani tablet, halka 
veya flastere  ara vermeyeceksiniz) başlamalısınız. Bu talimatları takip ede rseniz, ilave 
doğum kontrol önlemler i gerekli değildir.  
 
Ayrıca ZLYNDA almaya en geç düzenli tablet siz, halka sız, flastersiz günü  veya önceki 
doğum kontrol hapınızın plasebo aralığını takip eden gün de başlayabilirsiniz. Bu durumda, ZLYNDA alımının ilk 7 günü boyunca ilave bir bariyer  doğum kontrol yöntemi  
kullandığınızdan emin olunuz . 
 
• Başka sadece progestojen hapından (POP) geçiş yaparken  
Başka bir POP ’tan herhangi bir gün geçiş yapabilir ve  ertesi  gün ZLYNDA almaya 
başlayabilirsiniz. İlave doğum kontrol  önlemleri gerekli değildir.  
 
• Sadece  progestojen enjeksiyonundan veya implanttan veya progestojen salımlı intrauterin 
bir sistemden ( RİA) geçiş yaparken  
Bir sonraki enjeksiyonun yapılacağı gün veya implantınızın veya  RİA’nizin çıkarıldığı gün 
ZLYNDA’ya  başlamalısınız. İlave doğum kontrol önlemleri gerekli değildir. 
 9 / 13 
 • Doğumdan sonra 
Doğumdan sonra ki 21 ila 28. günler arasında ki  herhangi bir gün ZLYNDA ’ya 
başlayabilirsiniz. 28. günden sonra  ancak adetinizin tekrar görülmesinden önce başlarsanız, 
hamile olmadığınızdan emin olmalısınız ve tablet alımının ilk 7 günü tamamla nana kadar 
kondom gibi  bir bariyer yöntem kullanmalısınız. 
 
Emziren kadınlar için bilgi bölüm 2’de (Emzirme) bulunabilir. 
 
• Düşük veya kürtajdan sonra Doktorunuzun tavsiyesine uymalısınız. 
 
Ne zaman başlayacağınızdan emin değilseniz doktorunuza danışın.  
 
Uygulama yolu ve metodu:  
ZLYNDA’yı  her gün yeterli miktar su ile  bir tablet alın ız. Tabletleri yemeklerle  birlikte  veya aç 
karnına kullanabilirsiniz (bkz. “ ZLYNDA’nın yiyecek ve içecek ile kullanılması ” bölümü). 
Tabletleri her gün yaklaşık olarak aynı saatte almalısınız, böylece iki tablet arasındaki aralık her zaman 2 4 saat olur.   
 Değişik yaş grupları:  
Çocuklarda kullanımı:  
ZLYNDA, yalnızca ilk adet kanamasından sonra kullanılabilir.  
Yaşlılarda kullanımı:  
ZLYNDA’nın yaşlılarda kullanımı yoktur. ZLYNDA, menopozdan sonra etkili değildir.  
 
Özel kullanım durumları:  
Böbrek yetmezliği:  
ZLYNDA, şiddetli böbrek yetmezliğinde kullanılmamalıdır. 
 
Karaciğer yetmezliği:  
ZLYNDA, şiddetli karaciğer yetmezliğinde kullanılmamalıdır.  
 
Eğer ZLYNDA ’nın etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
Kullanmanız gerekenden daha fazla ZLYNDA kullandıysanız:  
ZLYNDA ’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 10 / 13 
 Tek seferde çok sayıda ZLYNDA  alımından kaynaklanan ciddi zararlı etkiler bildirilmemiştir.  
Bulantı, kusma ve hafif vajinal kanama gibi belirtiler ortaya çıkabilir.  
Ancak, aşırı doz durumunda kan testleri yapılması gerektiğinden doktorunuzdan tavsiye isteyiniz.  
 
ZLYNDA’yı kullanmayı  unutursanız:  
Tabletleri her gün yaklaşık olarak aynı saatte almalısınız, böylece iki tablet arasındaki aralık her zaman 24 saat olur. Herhangi bir tableti almakta 24 saatten daha az gecikirseniz,  unuttuğunuz 
tableti hatırlar hatırlamaz alınız ve bu aynı anda iki tablet alınması anlamına gelse bile bir sonraki 
tableti her zamanki saatinde alınız. Herhangi bir aktif  beyaz tableti almakta 24 saatten fazla geç 
kalmanız durum unda, unuttuğunuz tableti hatırlar hatırlamaz alınız ve bu aynı anda iki tablet 
alınması anlamına gelse bile bir sonraki tableti her zamanki saatinde alınız ve sonraki 7 gün 
boyunca ek bir  bariyer  doğum kontrol yöntemi (kondom gibi) kullanı nız. Daha sonra t akip eden 
tabletleri her zamanki saatinde  almaya devam ediniz. Art arda ne kadar çok tablet unutursanız, 
hamileliğe karşı koruma etkinliğinin  azalması  riski o kadar artar.  
Tabletlere başladığınız ilk haftada tablet almayı unutursanız ve tableti unutmadan önceki hafta 
cinsel birleşme olduysa , hamilelik riskinizin olduğunun farkında olmalısınız. Bu durumda 
doktorunuza danışınız . 
 
15. - 24. günler arasında (üçüncü veya dördüncü sıra) tableti almayı unutursanız; bu aynı anda 
iki tablet almanız anlamına gelse bile unuttuğunuz tableti hatırlar hatırlamaz alın ız. Beyaz aktif 
tabletleri h er zamanki saatinde almaya devam edin. Bu blisterdeki  yeşil plasebo tabletlerini almak 
yerine onları atın ız ve bir sonraki blistere  başlayın (başlangıç günü farklı olacaktır). Plasebo 
aralığını atlayarak, hamileliğe karşı koruma devam ettirilir.   
 Blisterin  4. sırasındaki son 4 yeşil tablet ler, plasebo tabletle rdir. Bu tabletlerden birini unutursanız , 
bu ZLYNDA’nın güvenilirliğini etkilemez. Unuttuğunuz plasebo tableti atınız .  
 
Kusma veya şiddetli ishal durumunda ne yapılmalı?  
Kusarsanız veya şiddetli ishaliniz olursa, hapın içerisindeki etken maddenin vücudunuz tarafından 
tam olarak emilmeme riski vardır; bu da tableti unutmakla neredeyse aynı durumdur. Bu 
durumlarda, ilave doğum kontrol yöntemi gerekli olabilir; tavsiye için doktorunuza danışınız.  
 ZLYNDA’nın beyaz aktif tabletini aldıktan sonra 3- 4 saat içerisinde kusarsanız veya şiddetli 
ishaliniz olursa, mümkün olan en kısa sürede başka bir blisterden başka bir beyaz tablet almalısınız. Mümkünse, bu beyaz tableti normalde hapınızı aldığınız vakitten sonraki 24 saat 
içinde almalısınız. İlave doğum kontrol önlemleri gerekli değildir. Bu mümkün değilse veya  24 
saat geçtiyse “ZLYNDA’yı kullanmayı unutursanız” bölümünde verilen tavsiyeye uymalısınız.  
 11 / 13 
 ZLYNDA ile tedavi sonlandırıldığında oluşabilecek etkiler  
ZLYNDA almayı istediğiniz zaman bırakabilirsiniz. Hapınızı almayı b ıraktığınız günden itibaren 
artık hamileliğe karşı korunmazsınız.  
Bu ilacın kullanımı ile ilgili başka  sorunuz olursa doktorunuza veya eczacınıza danışın. 
 4. Olası yan etkiler nelerdir?  
Tüm ilaçlar gibi ZLYNDA’nın içeriğinde bulunan maddelere duyarlı olan kişilerde yan etkiler olabilir.  
 ZLYNDA’nın kullanımıyla ilgili ciddi istenmeyen etkiler 2. Bölümde “ZLYNDA’yı 
kullanmadan önce dikkat edilmesi gerekenler ” başlığı altında “Meme kanseri”  ve “Tromboz”  
paragraflarında açıklanmıştır. Lütfen daha fazla bilgi için bu bölümleri okuyunuz ve gerekirse 
derhal doktorunuza başvurunuz.  
 ZLYNDA kullanımı sırasında düz ensiz aralıklarla vajinal kanama meydana gelebilir. Bu , ped bile 
gerektirmeyebile n hafif bir lekelenme veya çok az miktarda gelen  adet kanaması na benzer ve 
hijyenik koruma gerektiren lekelenmeden biraz daha şiddetli bir  kanama olabilir. Herhangi bir 
kanamanız da olmayabilir. Düzensiz kanamalar  ZLYNDA’nın  doğum kontrol ü korunmasının 
azaldığının bir işareti değildir. Genellikle herhangi bir tedbir almanız gerekmez; sadece ZLYNDA 
almaya devam edin iz. Ancak kanama şiddetliyse veya uzun sürmüş se doktorunuza danışmalısınız.  
 
Kanama çok sık ve düzensiz ise başka bir doğum kontrol yöntemi düşünülmelidir. Tedavi sırasında 
vajinal kanamanız olmadıysa ve tabletleri “3. ZLYNDA nasıl kullanılır?” bölümündeki  
talimatlara uygun olarak almadıysanız bir hamilelik testi yapmanız gerekebilir.   
Olası yan etkiler aşağıdaki kategorilerde gösterildiği şekilde sıralanmıştır:  
Çok yaygın : 10 hastanın en az 1’inde görülebilir.  
Yaygın : 10 hastanın 1’inden az, fakat 100 hastanın 1’inden fazla görülebilir. 
Yaygın olmayan  : 100 hastanın 1’inden az, fakat 1,000 hastanın 1’inden fazla görülebilir.  
Seyrek  : 1,000 hastanın 1’inden az, fakat 10,000 hastanın 1’inden fazla görülebilir.  
Çok seyrek  : 10,000 hastanın 1’inden az görülebilir.  
Bilinmiyor  : Eldeki verilerden tahmin edilemiyor. 
 
Yaygın:  
• baş ağrısı  
• bulantı, karın ağrısı  
• cinsel isteklerde değişiklikler, değişmiş ruh hali  
• akne  12 / 13 
 • memede rahatsızlık, ağrılı adet, kanama ve düzensiz adet dönemleri  
• kilo alımı  
 
Yaygın olmayan:  
• anemi (kırmızı kan hücrelerinin sayısında azalma), yorgunluk, sıvı tutulumu (ödem)  
• baş dönmesi,  
• kusma, ishal, kabızlık 
• vajinal enfeksiyonlar  
• kan testlerinde görülen, aşağıdaki değerlerin yükselmesi: potasyum, karaciğer enzimleri 
(ALT, AST, GGT), bilirubin, kreatin fosfokinaz, trigliseritler  
• iştah değişiklikleri 
• uterus leiomiyomu (rahimde iyi huylu tümör)  
• depresif ruh hali, depresyon, anksiyete 
• adet döneminin olmaması, değişmiş adet kanaması, kasık ağrısı, yumurtalık kist i, vajinal 
akıntı ve kuruluk 
• saç dökülmesi, artmış terleme, kaşıntı, döküntü, aşırı yağ salgılama (yağlı cilt), dermatit 
(ciltte iltihabi bir reaksiyon )  
• yüksek tansiyon, sıcak basması  
• aşırı hassasiyet  
 
Seyrek:  
• kontakt lens intoleransı  
• kilo kaybı  
• aşırı idrar miktarı  
• meme kisti, meme den süt gelmesi , anormal servikal sürüntü (PAP smear ) testi, genital 
kaşıntı  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız. 
 13 / 13 
 5. ZLYNDA’nın saklanması  
ZLYNDA ’yı çocukların göremeyeceği, erişemeyeceği yerlerde ve ambalajında saklayınız. 
 
Son kullanma tarihi ile uyumlu olarak kullanınız. 
 Ambalajdaki son kullanma tarihinden sonra ZLYNDA ’yı kullanmayınız.  
 Son kullanma tarihi, o ayın son gününü ifade eder.  
 25°C’nin altındaki oda sıcaklığında saklayınız.  
 Çevreyi korumak amacıyla kullanmadığınız ZLYNDA ’yı şehir suyuna veya çöpe atmayınız. Bu 
konuda eczacınıza danışınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 Ruhsat Sahibi:  
Exeltis İlaç San. ve Tic. A.Ş. 
Kültür Mah. Nispetiye Cad. No:56 Akmerkez B Blok 
Kat:6 D:574 Etiler  - Beşiktaş , İstanbul  TÜRKİYE  
 Üretim Y eri: 
Laboratorios Leon Farma S.A.  La Vallina s/n  Polígono Industrial Navatejera  
24008, Leon İSPANYA   
 
 
Bu kullanma talimatı 17/ 02/2023 tarihinde onaylanmıştır.  
  
 