KULLANMA TALİMATI
Bu tıbbi ürünü kullanmaya başlamadan önce bu kullanma talimatı’nın tümünü  
dikkatlice okuyunuz.
• Bu kullanma talimatını muhafaza ediniz. Tekrar okumanız gerekebilir.
• Eğer başka sorularınız varsa, lütfen doktorunuza veya eczacınıza sorunuz.
• Bu kullanma talimatının tümünü dikkatlice okuyunuz, çünkü sizin için önemli bilgiler  
içermektedir .
• Bu tıbbi ürün reçetesiz satılmaktadır. Bununla birlikte, ondan en iyi sonucu elde etmek için 
ZADE VİTAL CORVİTAL’i yine de dikkatlice kullanmanız gerekir.
• Eğer daha fazla bilgi veya tavsiyeye ihtiyaç duyarsanız doktorunuza veya eczacınıza 
sorunuz.
• Eğer semptomlarınız kötüleşir ya da düzelmezse bir doktora görünmelisiniz.
Bu kullanma talimatında:
1. ZADE VİTAL CORVİTAL nedir ve ne için kullanılır?
2. ZADE VİTAL CORVİTAL’i kullanmaya başlamadan önce
3. ZADE VİTAL CORVİTAL nasıl kullanılmalı
4. Olası yan etkileri
5. ZADE VİTAL CORVİTAL’in saklanması
6. Diğer bilgiler
ZADE VİTAL CORVİTAL 625 mg yumuşak kapsül
-Etkin madde: Her bir yumuşak kapsül 625 mg keten (Linum usitatissimum  L.) tohumu yağı 
(Oleum Lini) içerir.
-Yardımcı maddeler: dl a-tokoferol, dl a-tokoferil asetat, jelatin, saf su, gliserin.
Ruhsat sahibi: Zade Vital İlaç Kimya Gıda San.ve Tic. A.Ş.
Üretici: Zade Vital İlaç Kimya Gıda San.ve Tic. A.Ş.
1. ZADE VİTAL CORVİTAL NEDİR VE NE İÇİN KULLANILIR?
• ZADE VİTAL CORVİTAL şeffaf sarımsı renkte, oblong şeklinde yumuşak bir kapsüldür.
• Her bir yumuşak kapsül 625 mg keten tohumu yağı içerir.
• Kutu içerisinde 10 kapsüllük 6 PVC/Al blister ambalajlarda toplam 60 yumuşak kapsül 
bulunur. Ağızdan alınır.
• ZADE VİTAL CORVİTAL, bitkisel kaynaklı Omega 3 yağ asidi olan alfa-linolenik asit 
(ALA) içeriğinden zengindir. Kronik kabızlığı olan hastalarda tedaviye yardımcı, olarak 
kullanılabilir. Ayrıca kalp-damar sistemi hastalıklarında, bazı kan lipid seviyelerinin 
düzenlenmesinde ve hafif gastrointestinal rahatsızlıklarda tedaviye yardımcıdır.
• ZADE VİTAL CORVİTAL, balık yağı kullanamayan kişilerde özellikle vejetaryenlerde 
bitkisel omega 3 (ALA) kaynağı olarak da kullanılabilir.
2. ZADE VİTAL CORVİTAL’İ KULLANMAYA BAŞLAMADAN ÖNCE
ZADE VİTAL CORVİTAL’in bebeklere, çocuklara veya yetişkinlere yönelik olduğuna  
dair bilgi
ZADE VİTAL CORVİTAL, 12 yaş üstü çocuklara ve erişkinlere yönelik bir üründür. 12 
yaşın altında kullanılmamalıdır.
Aşağıdaki durumlarda ZADE VİTAL CORVİTAL’i kullanmayınız:
Eğer;
- Etkin madde’ye veya ZADE VİTAL CORVİTAL’in herhangi bir bileşenine aşırı 
duyarlıysanız,
- Hamile iseniz,
- Emzirme döneminde iseniz,
- Karaciğer ve böbrek yetmezliğiniz varsa.
Aşağıdaki durumlarda ZADE VİTAL CORVİTAL’i özellikle dikkatli kullanınız:
- Kan sulandırıcı ilaç kullanıyorsanız, bu durumda ZADE VİTAL CORVİTAL’den en fazla 4 
kapsül kullanmalısınız.
- Hormona bağlı tümörlerin tedavisi esnasından östrojenik etkisinden dolayı dikkatli 
kullanılmalıdır.
- Barsak hareketlerinin sinirsel olarak yavaşlamasından dolayı oluşan barsak tıkanması 
(paralitik ileus) durumlarında dikkatli kullanılmalıdır.
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.
ZADE VİTAL CORVİTAL’in etkisine tesir edebilecek besinlerle ve içeceklerle birlikte  
kullanılması
ZADE VİTAL CORVİTAL’in besinlerle birlikte alınmasının emilim üzerinde herhangi bir 
etkisi olduğu yönünde bir bilgi olmamakla beraber, tıbbi ürünün yemeklerden bir süre sonra 
alınması önerilir.
Gebelik
Bu tıbbi ürünü almadan önce doktorunuza ya da eczacınıza danışınız.
ZADE VİTAL CORVİTAL’e başlamadan önce hamile olmadığınızdan emin olmalısınız.
Hamilelik süresince ya da gebe olduğunuzdan kuşkulanıyorsanız ZADE VİTAL CORVİTAL 
kullanmayınız.
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.
Emzirme
Bu tıbbi ürünü almadan önce doktorunuza ya da eczacınıza danışınız.
Emzirme döneminde ZADE VİTAL CORVİTAL kullanmayınız.
Araç ve makine kullanma
ZADE VİTAL CORVİTAL’in motorlu taşıt ya da makineleri kullanma yetisi üzerine 
yapılmış bir çalışması bulunmamaktadır.
ZADE VİTAL CORVİTAL’in bazı bileşenleri hakkında önemli bilgiler
Bu tıbbi ürün her bir kapsülde 0,161 g gliserin içermektedir. Ancak bu dozda gliserine bağlı 
herhangi bir yan etki beklenmemektedir.
ZADE VİTAL CORVİTAL ile birlikte diğer tıbbi ürünleri kullanmak
Günümüze kadar diğer ilaçlar veya tıbbi ürünlerle etkileşimi üzerine bir çalışma 
bulunmamaktadır. Ancak kan sulandırıcı (antikoagülan) ilaç kullanıyorsanız, bu durumda 
ZADE VİTAL CORVİTAL’den günde en fazla 4 kapsül kullanmalısınız.
Östrojenik etkisinden dolayı hormona bağlı tümörlerin tedavisi esnasında dikkatli 
kullanılmalıdır.
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandıysanız lütfen doktorunuza veya eczacınıza bunlar hakkında bilgi veriniz.
3. ZADE VİTAL CORVİTAL Nasıl Kullanılmalı
Uygun kullanım ve doz/ uygulama sıklığı için talimatlar:
ZADE VİTAL CORVİTAL’i kullanırken her zaman doktorunuzun talimatlarına kesin olarak 
uyunuz, emin olmadığınızda doktorunuza veya eczacınıza sorunuz.
Doktorunuz tarafından başka şekilde önerilmediği takdirde:
- ZADE VİTAL CORVİTAL erişkinler için (18 yaş üstü) olağan günlük doz yemeklerden 
sonra günde 2-4 kez bir kapsüldür.
- 12 yaş üstü çocuklar için günlük doz yemeklerden sonra günde 1-2 kapsüldür.
Uygulama yolu ve metodu:
ZADE VİTAL CORVİTAL’i ağzınızda, çiğnemeden ve ezmeden yemeklerden sonra bir 
bardak su ile yutunuz.
ZADE VİTAL CORVİTAL’in 1  haftadan daha uzun süreli kullanımının doktora danışılarak 
sürdürülmesi önerilmektedir.
Değişik yaş grupları:
Çocuklarda kullanımı:
ZADE VİTAL CORVİTAL, 12 yaş altındaki çocuklarda kullanılmamalıdır.
Yaşlılarda kullanımı:
Yaşlılarda doz ayarı gereksinimi tanımlanmamıştır.
Özel kullanım durumları:
Böbrek/Karaciğer yetmezliği:
Böbrek/karaciğer yetmezliği olan hastalarda ZADE VİTAL CORVİTAL kullanılmamalıdır.
Eğer ZADE VİTAL CORVİTAL ’ in etkisinin çok güçlü ya da çok zayıf olduğu izlenimine  
sahipseniz doktorunuza veya eczacınıza bildiriniz.
Eğer almanız gerekenden fazla ZADE VİTAL CORVİTAL kullanırsanız:
ZADE VİTAL CORVİTAL ’ den kullanmanız gerekenden fazlasını kullanmışsanız bir doktor  
veya eczacınız ile konuşunuz.
Eğer ZADE VİTAL CORVİTAL’i kullanmayı unutursanız:
Unuttuğunuz dozu tamamlamak için çift doz almayınız.
ZADE VİTAL CORVİTAL ile tedavi kesildiğinde görülen etkiler:
ZADE VİTAL CORVİTAL ile tedavi kesildiğinde herhangi bir olumsuz etki oluşması 
beklenmemektedir.
4. Olası Yan Etkileri
Tüm ilaçlar gibi ZADE VİTAL CORVİTAL’in içeriğinde bulunan maddelere duyarlı olan 
kişilerde bulantı, kusma, ishal gibi yan etkiler olabilir.
Eğer bu kullanma talimatında değinilmeyen herhangi bir yan etki fark ederseniz, lütfen  
doktorunuzu ya da eczacınızı bildiriniz.
Yan etkilerin raporlanması
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri  www.titck.gov.tr sitesinde yer alan “İlaç Yan Etki Bildirimi” ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.
5. ZADE VİTAL CORVİTAL’in Saklanması
ZADE VİTAL CORVİTAL ’ i çocukların göremeyeceği, erişemeyeceği yerlerde ve ambalajında  
saklayınız.
250 C’nin altındaki oda sıcaklığında, orijinal ambalajında saklayınız.
Son kullanma tarihiyle uyumlu olarak kullanınız
Ambalajdaki/blisterdeki son kullanma tarihinden sonra ZADE VİTAL CORVİTAL ’ i  
kullanmayınız.
Eğer üründe ve/veya ambalajında bozukluklar fark ederseniz ZADE VİTAL CORVİTAL’i 
kullanmayınız.
6. Diğer Bilgiler
Bu tıbbi ürün hakkında herhangi bir bilgi için, lütfen Ruhsat Sahibi ile temasa geçiniz.
Ruhsat Sahibi:
ZADE VİTAL İLAÇ KİMYA GIDA SAN. ve TİC. AŞ 
Büyükkayacık OSB Mahallesi,
Güzelkonak Sok. 8B-1
Selçuklu KONYA/TÜRKİYE 
Tel :  (332) 239 03 69-72 
e-mail :  zade@zade.com.tr  
Üretim Yeri:
ZADE VİTAL İLAÇ KİMYA GIDA SAN. ve TİC. AŞ 
Büyükkayacık OSB Mahallesi,
Güzelkonak Sok. 8B-1 
Selçuklu KONYA/TÜRKİYE 
Tel :  (332) 239 03 69-72 
e-mail :  zade@zade.com.tr
7. Bu Kullanma Talimatının Son Onay (Tarihi)
Bu kullanma talimatı 20.11.2020 tarihinde onaylanmıştır.
8. ZADE VİTAL CORVİTAL’in sadece eczanelerde satılacağına dair uyarı
SADECE ECZANELERDE SATILIR.
