KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
CINRYZE 500 IU/5 mL IV enjeksiyonluk çözelti için liyofilize toz ve çözücü
Steril
2. KALİTATİF VE KANTİTATİF BİLEŞİM
Etkin madde:
C1 esteraz inhibitörü (insan)
Her tek kullanımlık toz flakonu, insan donör plazmasından üretilen 500 Uluslararası Ünite
(IU) İnsan C1-esteraz inhibitörü içermektedir.
Sulandırmadan sonra bir flakon, 100 IU/mL’lik bir konsantrasyona karşılık gelecek şekilde,
5 mL başına 500 IU İnsan C1-esteraz inhibitörü1 içermektedir. Bir IU, normal insan
plazmasının 1 mL’sinde bulunan C1-esteraz inhibitörü miktarına eşdeğerdir.
Sulandırılmış çözeltinin toplam protein içeriği 15±5 mg/mL'dir.
Sulandırma hakkında bilgi için kullanma talimatına bakınız.
Yardımcı madde(ler):
Trisodyum sitrat dihidrat 14,7 mg
Sodyum klorür 20,5 mg
Yardımcı maddeler için, 6.1’e bakınız.
1 İnsan kaynaklı plazmadan üretilmiştir.
3. FARMASÖTİK FORM
Enjeksiyonluk çözelti için toz ve çözücü.
Beyaz toz.
Çözücü berrak, renksiz bir çözeltidir.
4. KLİNİK ÖZELLİKLER
4.1 Terapötik endikasyonlar
− Herediter Anjiyoödemi (HAÖ) olan erişkinlerde, adölesanlarda, 2 yaş ve üzeri
çocuklarda anjiyoödem ataklarının tedavisi ve atakların önlenmesi amacıyla prosedür
öncesi uygulanması.
− Tekrarlanan akut tedaviler ile yeterli kontrol sağlanamadığı veya oral önleme
tedavilerinin tolere edilemediği veya oral önleme tedavileri ile yeterli korumanın
1sağlanamadığı erişkin, adölesan, 6 yaş ve üzeri çocuklarda şiddetli ve tekrarlayıcı
kalıtsal anjiyoödem ataklarının önlenmesinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
CINRYZE tedavisi, HAÖ hastalığı hakkında tecrübeli bir doktor tarafından düzenlenmelidir.
Erişkinler:
Anjiyoödem ataklarının tedavisi
• Bir akut atağın ilk belirti veya bulgusu oluştuğunda 1000 IU CINRYZE.
• Tedavi başladıktan 60 (altmış) dakika sonra yeterli yanıt alınamayan hastalarda
1000 IU ikinci doz olarak uygulanabilir.
• Laringeal atak geçiren hastalarda veya tedaviye geç başlanan hastalarda 1000 IU’luk
ikinci doz, 60 (altmış) dakika beklenmeksizin uygulanabilir.
Anjiyoödem ataklarının rutin önlenmesi
• Anjiyoödem ataklarının rutin olarak önlenmesinde, önerilen başlangıç dozu her 3 veya
4 günde bir uygulanan 1000 IU CINRYZE’dır. Tedavi zaman aralıkları bireysel
yanıta göre ayarlanır. CINRYZE ile düzenli profilaksiye duyulan gereksinim, düzenli
aralıklarla gözden geçirilmelidir.
Anjiyoödem ataklarının prosedür öncesinde önlenmesi
• Tıbbi, cerrahi veya dental bir prosedürden önceki 24 saat içinde 1000 IU CINRYZE.
Uygulama şekli:
Sadece intravenöz kullanım içindir.
Sulandırılmış ürün, dakikada 1 mL'lik bir hızda intravenöz enjeksiyon yoluyla
uygulanmalıdır.
Uygulamadan önce tıbbi ürünün sulandırılmasına ilişkin talimatlar için bölüm 6.6’ya bakınız.
Özel popülasyonlara ilişkin ek bilgiler:
Böbrek/Karaciğer yetmezliği:
Bu hastalarla ilgili özel bir çalışma yapılmamıştır. Böbrek veya karaciğer bozukluğu olan
hastalarda tedavi, rutin önleme ve prosedür öncesi önleme için doz, erişkinlerde kullanılanın
aynısıdır.
Pediyatrik popülasyon:
Adölesanlar:
12 ila 17 yaş arası adölesanlarda tedavi, rutin önleme ve prosedür öncesi önleme için doz,
erişkinlerde kullanılanın aynısıdır.
Çocuklar:
2 yaşından küçük çocuklarda CINRYZE’ın güvenliliği ve etkililiği belirlenmemiştir. 6
yaşından küçük çocuklarda dozlama önerilerini destekleyen veriler çok sınırlıdır. Güncel
olarak mevcut veriler bölüm 4.8, 5.1 ve 5.2'de tarif edilmektedir.
2Anjiyoödem ataklarının Anjiyoödem ataklarının Anjiyoödem ataklarının rutin
tedavisi prosedür öncesi önlenmesi önlenmesi
2 ila 11 yaş, > 25 kg: 2 ila 11 yaş, > 25 kg: 6 ila 11 yaş:
Akut atağın ilk belirti veya Tıbbi, cerrahi veya dental Anjiyoödem ataklarının rutin
bulgusu oluştuğunda 1000 IU bir prosedürden önceki 24 olarak önlenmesinde önerilen
CINRYZE. saat içinde 1000 IU başlangıç dozu, her 3 veya 4
CINRYZE. günde bir 500 IU CINRYZE’
Tedavi başladıktan 60 dakika dır. Tedavi zaman aralıkları
sonra yeterli yanıt alınamayan ve dozun, bireysel yanıta
hastalarda, ikinci bir 1000 IU göre ayarlanması gerekebilir.
doz uygulanabilir. CINRYZE ile düzenli
profilaksiye duyulan
gereksinim düzenli aralıklarla
gözden geçirilmelidir.
2 ila 11 yaş, 10-25 kg: 2 ila 11 yaş, 10-25 kg:
Akut atağın ilk belirti veya Tıbbi, cerrahi veya dental
bulgusu oluştuğunda 500 IU bir prosedürden önceki 24
CINRYZE. saat içinde 500 IU
CINRYZE.
Tedavi başladıktan 60 dakika
sonra yeterli yanıt alınamayan
hastalarda, ikinci bir 500 IU
doz uygulanabilir.
Geriyatrik popülasyon:
Bu hastalarla ilgili özel bir çalışma yapılmamıştır. 65 yaş ve üzeri yaşlı hastalarda tedavi,
rutin önleme ve prosedür öncesi önleme için doz erişkinlerde kullanılanın aynısıdır.
4.3 Kontrendikasyonlar
Etkin maddeye veya yardımcı maddelerden herhangi birine karşı aşırı duyarlı hastalarda
kontrendikedir (bkz. bölüm 6.1).
4.4 Özel kullanım uyarıları ve önlemleri
İzlenebilirlik
Biyolojik tıbbi ürünlerin izlenebilirliğini artırmak için uygulanan ürünün adı ve seri numarası
açıkça kaydedilmelidir.
Trombotik olaylar
Kapiller sızıntı sendromunu önlemek için kardiyak bypass ameliyatı geçiren yenidoğan ve
infant bireylerde, bir başka C1-esteraz inhibitörü ürünün endikasyon dışı yüksek dozlarının
(500 Ünite(*)/kg’a kadar) uygulanması sırasında trombotik olaylar bildirilmiştir. Bir hayvan
çalışmasına dayalı olarak, 200 Ünite(*)/kg’nin üzerindeki dozlarda potansiyel bir trombojenik
eşik vardır. Trombotik olaylar açısından bilinen risk faktörleri olan hastalar (kalıcı kateter
dahil) yakından takip edilmelidir.
*[Geçmişte tayin edilmiş olan potens değerleri; 1 Ünite (U)’nin, 1 mL normal insan plazmasındaki
C1-esteraz inhibitörü miktarının ortalamasına eşit olduğu bir in-house referans standarta göre
belirlenmişti.] Şu anda, IU’nun, 1 mL normal insan plazmasındaki C1-esteraz inhibitörü miktarı
olarak da tanımlandığı bir uluslararası referans standart (IU) kullanılmaktadır.
3Enfeksiyon yapıcı ajanlar
İnsan kanı veya plazmasından elde edilen ilaçların kullanımından kaynaklanan enfeksiyonları
önlemeye yönelik standart önlemler arasında; donörlerin seçimi, her bir bağışın ve plazma
havuzlarının belirli enfeksiyonlar açısından taranması ve virüslerin yok edilmesi ve/veya
inaktivasyonu ile için etkili üretim adımlarının dahil edilmesi yer almaktadır. Buna rağmen
insan kanı veya plazmasından elde edilen ilaçlar uygulandığında, enfeksiyon yapıcı ajanların
bulaşma olasılığı tamamen yoksayılamaz. Bu aynı zamanda bilinmeyen veya ortaya çıkan
virüsler ve diğer patojenler için de geçerlidir.
Virüs güvenliği
CINRYZE, insan plazmasından elde edilmektedir. İnsan plazmasından elde edilen
ilaçlar, virüsler ve teorik olarak Varyant Creutzfeldt-Jacob (v-CJD) gibi, çeşitli
hastalıklara yol açabilen enfeksiyon yapıcı ajanlar içerebilirler. CINRYZE’da Varyant
Creutzfeldt-Jacob hastalığının bulaşma riski teorik olarak minimumken, klasik
Creutzfeldt-Jacob hastalığının bulaşma riski hiçbir kanıtla desteklenmez. Alınan
önlemlere rağmen, bu tür ürünler halen potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala potansiyel
olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların
bu ürünlerin içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan virüslere
karşı alınan tedbirler sınırlı sayıda olabilir. Parvovirüs B19 enfeksiyonu, gebelikte
(fetal infeksiyon) ve immün yetmezlik ya da kırmızı kan hücre üretiminde artış olan
hastalarda tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Ayrıca,
İnsan plazması kaynaklı C1-esteraz inhibitörü ürünlerini düzenli/sürekli alan hastalar için
uygun aşılama (Hepatit A ve B) düşünülmelidir.
Aşırı duyarlılık
Herhangi bir biyolojik ürün ile olduğu gibi, aşırı duyarlılık reaksiyonları meydana gelebilir.
Aşırı duyarlılık reaksiyonları, anjiyoödem atakları ile benzer semptomlara sahip olabilir.
Hastalar ürtiker, yaygın ürtiker, göğüs sıkışması, hırıltı, hipotansiyon ve anafilaksi gibi aşırı
duyarlılık reaksiyonlarının erken belirtileri hakkında bilgilendirilmelidirler. Eğer bu
semptomlar uygulamadan sonra meydana gelirse, hasta doktorunu hemen bilgilendirmelidir.
Anafilaktik reaksiyonlar veya şok durumunda, acil tıbbi tedavi uygulanmalıdır.
Evde tedavi ve kendi kendine uygulama
Bu tıbbi ürünün evde uygulanmasına veya hastanın kendisi tarafından uygulanmasına dair
sınırlı veri mevcuttur. Evde tedavi ile ilişkili potansiyel riskler, özellikle aşırı duyarlılık
olmak üzere, advers reaksiyonların ele alınmasının yanı sıra uygulamanın kendisi ile de
ilgilidir. Bireysel olarak bir hasta için evde tedavi uygulamasına dair karar, tedaviyi yapan
4doktor tarafından alınmalıdır; doktor, uygun eğitimin verilmesini ve kullanımın belirli
aralıklarla gözden geçirilmesini de sağlamalıdır.
Pediyatrik popülasyon
Kapiller sızıntı sendromunu önlemek için kardiyak bypass ameliyatı geçiren yenidoğan ve
infant bireylerde, bir başka C1-esteraz inhibitörü ürünün endikasyon dışı yüksek dozlarının
(500 Ünite(*)/kg’a kadar) uygulanması sırasında trombotik olaylar bildirilmiştir.
Sodyum
Bu tıbbi ürün her flakonda 11,5 mg sodyum içerir; bu, bir yetişkin için Dünya Sağlık Örgütü'nün
tavsiye ettiği günlük maksimum 2 g sodyum alımının %0,5'ine eşdeğerdir.
Bu tıbbi ürün her flakonunda 1 mmol (23 mg)’den daha az sodyum ihtiva eder (11,5
mg/flakon); yani aslında “sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
Etkileşim çalışması yapılmamıştır.
Özel popülasyonlara ilişkin ek bilgiler
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Pediyatrik popülasyonlara ilişkin etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri yoktur.
Gebelik dönemi
Sınırlı sayıda gebelikte maruz kalma olgularından gelen veriler, İnsan C1-esteraz
inhibitörünün gebelik üzerinde ya da fetüsün/yeni doğan çocuğun sağlığı üzerinde advers
etkileri olduğunu göstermemektedir. Bugüne kadar, başka herhangi bir epidemiyolojik veri
elde edilmemiştir. Sıçanlarda yapılmış olan, 70 kg ortalama yetişkin vücut ağırlığına göre
önerilen insan dozunun (1000 IU) 28 katına kadar olan dozların verildiği üreme
çalışmalarında, hiçbir maternal veya embriyofetal etki görülmemiştir. İnsanlara yönelik
potansiyel risk bilinmemektedir.
Bu nedenle, gebelere ancak kesin endikasyon varsa uygulanmalıdır.
Laktasyon dönemi
İnsan C1-esteraz inhibitörünün anne sütü ile atılıp atılmadığı bilinmemektedir.
Yenidoğan/infant için risk göz ardı edilemez. Emzirmenin durdurulup durdurulmayacağına ya
da CINRYZE tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve CINRYZE
tedavisinin emziren anne açısından faydası dikkate alınmalıdır.
5Üreme yeteneği /Fertilite
Fertilite, erken embriyonik ve postnatal gelişim veya karsinojenisiteye ilişkin hiçbir spesifik
çalışma yürütülmemiştir (bkz. bölüm 5.3).
4.7 Araç ve makine kullanımı üzerindeki etkiler
Güncel klinik verilere göre, CINRYZE’ın araç ve makine kullanımı üzerinde hafif etkileri
görülebilir. Bu nedenle araç veya makine kullanırken dikkatli olunmalıdır.
4.8 İstenmeyen etkiler
Güvenlilik profilinin özeti
Klinik çalışmalarda CINRYZE infüzyonunun ardından gözlenen en yaygın advers
reaksiyonlar baş ağrısı ve bulantı olmuştur.
Advers reaksiyonların tablo halinde listesi
Advers reaksiyon sıklıkları, 251 farklı hastayı kapsayan 2 pivot plasebo-kontrollü ve 2 açık-
etiketli çalışmaya dayanılarak belirlenmiştir. Sıklık kategorilerini tayin etmek için sadece
klinik çalışmalardaki raporlama oranlarına dayanan sıklıklar kullanılmıştır.
CINRYZE tedavisinde görülen istenmeyen etkiler Tablo 1’de, MedDRA Sistem Organ
Sınıfına ve mutlak sıklıklarına göre sınıflandırılmıştır. Her sıklık grubundaki istenmeyen
etkiler azalan ciddiyet sıralamasına göre yer almıştır. Sıklıklar şu şekilde tanımlanmıştır: çok
yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Tablo 1. Klinik çalışmalarda ve pazarlama sonrası raporlarda bildirilen istenmeyen etkiler
Sistem Organ Sınıfı Çok Yaygın Yaygın Yaygın olmayan
Bağışıklık sistemi Aşırı duyarlılık
hastalıkları
Metabolizma ve Hiperglisemi
beslenme hastalıkları
Sinir sistemi Baş ağrısı Sersemlik
hastalıkları
Vasküler hastalıklar Venöz tromboz,
flebit (toplardamarda
ağrı), venöz yanma,
sıcak basması
Solunum, göğüs Öksürük
bozuklukları ve
mediastinal hastalıklar
Gastrointestinal Bulantı Kusma Diyare, karın ağrısı
hastalıklar
Deri ve deri altı doku Döküntü, eritem, kaşıntı Kontakt dermatit
hastalıkları
Kas-iskelet Eklem şişmesi,
bozuklukları, bağ doku
artralji, miyalji
ve kemik hastalıkları
Genel bozukluklar ve Enjeksiyon bölgesinde Göğüs rahatsızlığı
uygulama bölgesine döküntü/eritem,
ilişkin hastalıklar infüzyon bölgesinde
6ağrı, ateş
Seçilmiş advers reaksiyonların tanımlanması
Venöz tromboz raporlarına göre, altta yatan risk faktörlerinden en yaygını kalıcı bir kateterin
varlığı olmuştur.
Enjeksiyon bölgesindeki lokal reaksiyonlar yaygın olmayan sıklıkta gözlenmiştir. Klinik
çalışmalarda, lokal reaksiyonlar (enjeksiyon/kateter bölgesinde ağrı, morarma veya döküntü,
venöz yanma veya flebit olarak tarif edilen) infüzyonların yaklaşık %0,2'si ile ilişkili olarak
ortaya çıkmıştır.
Pediyatrik popülasyon
Klinik çalışmalar sırasında, 61 farklı pediyatrik hasta katılmış ve 2500’den fazla CINRYZE
infüzyonuna maruz kalmıştır (2-5 yaş, n=3; 6-11 yaş, n=32; 12-17 yaş, n=26). Bu çocuklar
arasında, CINRYZE ile gözlenen advers reaksiyonlar yalnızca baş ağrısı, bulantı, yüksek ateş
ve infüzyon bölgesinde eritem olmuştur. Advers reaksiyonların hiçbiri şiddetli olmamıştır ve
hiçbiri tıbbi ürünün bırakılmasına yol açmamıştır.
Genel olarak, CINRYZE'ın güvenliliği ve tolerabilitesi çocuklarda, adölesanlarda ve
yetişkinlerde benzerdir.
Bulaşıcı ajanlar ile ilgili güvenlilik bilgileri için bölüm 4.4’e bakınız.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Hiçbir doz aşımı olgusu bildirilmemiştir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Herediter anjiyoödemde kullanılan ilaçlar, C1-esteraz inhibitörü,
plazma kaynaklı.
ATC kodu: B06AC01.
Etki mekanizması
C1-esteraz inhibitörü, bir serin proteaz inhibitörü olarak, serpin protein süper ailesinin
üyesidir. Serpinlerin ana fonksiyonu serin proteazların aktivitesinin düzenlenmesidir. C1
inhibitörü, olgun haliyle 105 kD'lik bir görünür molekül ağırlığına sahip, 478 amino asitten
oluşan, plazmada bulunan tek zincirli bir glikoproteindir.
C1-esteraz inhibitörü, lektin yolağındaki mannoz bağlayıcı lektinle ilişkili serin proteazların
yanı sıra, klasik yolakta kompleman sistemin ilk komponentinin (C1) aktif enzim alt
ünitelerinden ikisi olan C1r ve C1s'i bağlayarak kompleman sistemi inhibe etmektedir. Aktive
C1 enziminin primer substratı C4'tür ve inhibe edilmeyen C1, C4 düzeylerinin azalması ile
sonuçlanmaktadır. C1, kontakt aktivasyonun en önemli inhibitörüdür ve kallikrein ve faktör
7XIIa'ya bağlanarak ve bunları inaktive ederek, kontakt sistemi ve intrinsik pıhtılaşma yolağını
düzenlemektedir. Bu yolaklar enzim amplifikasyon kaskadlarının parçası olduğundan, C1-
esteraz inhibitörü olmadan, bu yolakların kendiliğinden veya tetikleyici ile indüklenen
aktivasyonları karşılanmayan aktivasyona ve şişmeye yol açabilir.
Farmakodinamik etkiler
Klinik çalışmalarda, intravenöz CINRYZE uygulaması, uygulamadan sonraki 1 saat içinde
antijenik ve fonksiyonel C1-esteraz inhibitörünün sistemik düzeylerinde anlamlı bir artışa yol
açmıştır. C1-esteraz inhibitörü uygulaması, C1-esteraz inhibitörü aktivitesi serum düzeylerini
arttırmakta ve şişmeyi veya şişmeye eğilimi kontrol edecek şekilde kontakt, kompleman ve
fibrinolitik sistemlerin doğal yollarla düzenlenmesini geçici olarak yeniden sağlamaktadır.
Düşük serum C4 düzeyleri çoğunlukla HAÖ atakları ile korelasyon göstermektedir.
CINRYZE ile tedavi 12 saat sonunda C4 düzeylerinin yükselmesine yol açmıştır. C4
aktivitesinde bir artış ile CINRYZE tedavisinin ilişkisini gösterecek şekilde, 12 saatte, tedavi
grupları arasında başlangıca göre ortalama değerlerdeki değişimlerde istatistiksel açıdan
anlamlı (p=0,0017) bir fark gözlenmiştir (CINRYZE+2,9 mg/dL’ye karşı plasebo+0,1
mg/dL).
Klinik etkililik ve güvenlilik
İki randomize, çift kör, plasebo kontrollü çalışmadan (LEVP 2005-1/A ve LEVP 2005-1/B),
iki açık etiketli çalışmadan (LEVP 2006-1 ve LEVP 2006-4) ve 2 pediyatrik klinik
çalışmadan (0624-203 ve 0624-301) elde edilen veriler, HAÖ’li hastalarda anjiyoödem
ataklarının tedavisi ve önlenmesi için CINRYZE’ın etkililiğini göstermiştir.
HAÖ ataklarının tedavisi için CINRYZE
LEVP 2005-1/A çalışmasında randomize, çift kör, plasebo kontrollü, paralel gruplu bir düzen
kullanılmıştır; akut HAÖ atakları olan 71 hasta randomize edilmiştir (36 CINRYZE, 35
plasebo). Çalışma, HAÖ atağının başlamasından sonraki 4 saat içinde CINRYZE ile
tedavinin, HAÖ atağının tanımlayıcı semptomunda net bir iyileşmenin başladığı zamanda
plaseboya göre 2 katın üzerinde bir azalmaya yol açtığını göstermiştir (CINRYZE için
medyan 2 saate karşı plasebo için >4 saat, p=0,048). CINRYZE tedavisi ayrıca, HAÖ
atağının tamamen çözülmesine kadar geçen zamanda plaseboya karşı 2 katın üzerinde bir
azalmaya yol açmıştır (medyan 12.3 saate karşı 31,6 saat, p=0,001). Uygulama sonrası 4 saat
içinde tanımlayıcı semptomda net bir iyileşmenin başladığı hasta yüzdesi CINRYZE için %60
ve plasebo için %42 olarak belirlenmiştir (p=0,062). Laringeal HAÖ atakları için açık etiketli
CINRYZE ile tedavi edilen 15 hastadan hiçbiri için entübasyon gerekmemiştir.
Açık etiketli LEVP 2006-1 çalışmasında, 101 hasta toplam 609 akut HAÖ atağı için tedavi
edilmiştir (hasta başına medyan 3 atak; aralık: 1-57). CINRYZE uygulamasından sonra 4 saat
içinde, atakların %87'si tanımlayıcı semptomda net bir iyileşmeye ulaşmıştır. Atakların %95'i
için, klinik iyileşme gözlenmiştir ve/veya hastalar 4 saat içinde taburcu edilmiştir. Birden
fazla atak geçiren hastalar için, CINRYZE uygulamasından sonra 4 saat içinde yanıt veren
atak sayısı ve yanıta kadar geçen zaman oranı, tedavi edilen atak sayısından bağımsız olarak
benzerlik göstermiştir. 84 ayrı laringeal HAÖ atağından hiçbiri, CINRYZE tedavisinden
sonra entübasyon gerektirmemiştir.
HAÖ ataklarının rutinde önlenmesi için CINRYZE
Çalışma LEVP 2005-1/B randomize, çift kör, plasebo kontrollü, çapraz bir düzen
kullanmıştır; 22 hasta etkililik için değerlendirilebilir bulunmuştur (her iki çapraz dönemde
randomize ve tedavi edilmiştir). Çalışma, CINRYZE ile profilaksinin HAE atağı sayısında
8plaseboya göre 2 katın üzerinde bir azalma ile sonuçlandığını göstermiştir (CINRYZE için
ortalama 6,3 atağa karşı plasebo için 12,8 atak; p<0,0001). Anjiyoödem atakları da profilaktik
CINRYZE terapisi sırasında plaseboya göre daha az ağır (ortalama şiddet skoru 1,3'e karşı 1,9
veya %32 oranında bir azalma, p=0,0008) ve daha kısa süreli (ortalama 2,1 güne karşı 3,4 gün
veya %38 oranında azalma, p=0,0004) olmuştur. Profilaktik CINRYZE terapisi sırasında
toplam şişme yaşanan gün sayısı plaseboya göre azalmıştır (ortalama 10,1 güne karşı 29,6
gün veya %66 oranında bir azalma, p<0,0001). Buna ek olarak, CINRYZE terapisi sırasında
HAÖ ataklarının tedavisi için plaseboya karşı daha az açık etiketli CINRYZE infüzyonu
gerekmiştir (ortalama 4,7 infüzyona karşı 15,4 infüzyon veya %70 oranında azalma,
p<0,0001).
Açık etiketli LEVP 2006-4 çalışmasında, 146 hasta, 8 gün ila yaklaşık 32 ay arasında değişen
(medyan 8 ay) dönemler boyunca HAÖ profilaksisi olarak CINRYZE almıştır. Çalışmaya
katılmadan önce, hastalar 3,0'a eşit (aralık: 0,08-28,0) bir medyan aylık HAÖ atak oranı
bildirmişlerdir. Profilaktik CINRYZE terapisi sırasında bu oran 0,21 (aralık: 0-4,56) olarak
belirlenmiştir ve hastaların %86'sı ayda ortalama en fazla 1 atak yaşamıştır. En az 1 yıl
boyunca CINRYZE profilaksisi alan hastalar için, hasta başına aylık atak oranı çalışma öncesi
oranlara göre tutarlı şekilde düşük kalmıştır (ayda 0,34 atak).
HAÖ ataklarının prosedür öncesinde önlenmesi için CINRYZE
Açık etiketli CINRYZE klinik program boyunca toplam 91 tıbbi, dental veya cerrahi prosedür
öncesindeki 24 saat içinde uygulanmıştır (çocuklarda 40 prosedür ve erişkinlerde 51
prosedür). Prosedürlerin %98'i için, CINRYZE dozundan sonraki 72 saat içinde hiçbir HAÖ
atağı bildirilmemiştir.
Pediyatrik popülasyon (6 - 11 Yaş Grubu):
HAÖ Ataklarının Tedavisi için CINRYZE Kullanımı:
Çalışma LEVP 2006-1: Yirmi iki pediyatrik hasta, 121 akut HAÖ atağı nedeniyle tedavi
edilmiştir. CINRYZE tedavisinden sonraki 4 saat içinde tanımlayıcı semptomda net bir
iyileşmeye ulaşan HAÖ atağı oranı, atakların sırasıyla %89'unun ve %86'sının iyileşmeye
ulaşması ile, çalışmaya katılan 22 çocuk (yaş aralığı: 2-17) ve yetişkinler arasında benzerlik
göstermiştir.
Çalışma 0624-203: Dokuz hasta (yaş aralığı: 6-11) katılmış ve tek doz CINRYZE verilmiştir:
3 hastaya (10-25 kg) 500 Ünite(*), 3 hastaya (>25 kg) 1000 Ünite(*) ve 3 hastaya (>25 kg)
1500 Ünite(*) verilmiştir. 9 hastanın tümünde (%100), CINRYZE tedavisinin başlangıcını
takiben 4 saat içinde tanımlayıcı bulgularda net bir şekilde rahatlamaya başlanması
sağlanmıştır. Medyan aralık 0,5 saattir (aralık: 0,25-2,5 saat): 500 Ünite(*), 1000 Ünite(*) ve
1500 Ünite(*)’lik CINRYZE gruplarında sırasıyla 1,25, 0,25 ve 0,5 saat. 9 hastanın HAÖ
ataklarının çözümünün tamamlanması için medyan aralık 13,6 saat olmuştur (aralık: 1,6-
102,3 saat).
HAÖ Ataklarının Önlenmesi için CINRYZE Kullanımı:
Çalışma LEVP 2006-4: Katılım öncesi, 23 çocuk (yaş aralığı: 3-17), 3’lük bir medyan aylık
HAÖ atak oranı (aralık: 0,5-28,0) bildirmiştir. CINRYZE profilaksisi (her 3-7 günde 500
Ünite(*) alan 3 yaşındaki bir çocuk hariç olmak üzere her 3-7 günde 1000 Ünite(*)) alırken
yapılan çalışmada, çeşitli yaş gruplarından çocuklarda 0,4 değerinde (aralık: 0-3,4) medyan
aylık HAÖ atak oranları gözlenmiştir ve çocukların %87'si aylık ortalama en fazla 1 atak
bildirmiştir; bu sonuçlar yetişkinlerde gözlenenler ile benzer bulunmuştur.
Çalışma 0624-301: Altı pediyatrik hasta (6 ila 11 yaş) katılmıştır ve iki tedavi dizisinde 12
hafta için haftada 2 dozlamaya randomize edilmiştir (500/1000 Ünite(*) veya 1000/500
9Ünite(*)). Her iki dozda da atak sıklığında benzer azalma olmuş ve atakların akut tedavisi için
gereklilik, süre ve ciddiyet bakımından klinik yararlılık gösterilmiştir.
Pediyatrik popülasyon (˂6 Yaş Grubu):
6 yaşın altındaki 3 hasta için CINRYZE uygulaması (500 Ünite(*) veya 1000 Ünite(*)),
atakların akut tedavisi ve önlenmesinde klinik etkililik ve C1-esteraz inhibitörü seviyelerinin
artışı ile ilişkilendirilmiştir. Genel olarak CINRYZE uygulaması iyi tolere edilmiştir.
Tüm çalışmalarda, CINRYZE uygulaması ile hem çocuklarda hem de yetişkinlerde infüzyon
öncesi değerlere kıyasla infüzyon sonrası antijenik ve fonksiyonel C1-esteraz inhibitör
düzeylerinde artışlar olmuştur.
5.2 Farmakokinetik özellikler
Genel özellikler
CINRYZE'a ilişkin randomize, paralel gruplu, açık etiketli bir farmakokinetik çalışması,
semptomatik olmayan HAÖ'i olan hastalarda yapılmıştır. Hastalar, 1000 Ünite(*)'lik tek bir
intravenöz doz veya 1000 Ünite(*)'lik bir doz ve ardından 60 dakika sonra 1000 Ünite(*)'lik
ikinci bir doz almışlardır. Başlangıca göre düzeltilmiş konsantrasyon verilerinden elde edilen
fonksiyonel İnsan C1-esteraz inhibitörü için ortalama farmakokinetik parametreler Tablo 2'de
sunulmaktadır.
Tablo 2. CINRYZE uygulamasının ardından fonksiyonel C1-esteraz inhibitörü için ortalama
farmakokinetik parametreler
Çift Doz
Tek Doz (1000 Ünitelik doz ve ardından
Parametreler (1000 Ünite*) 60 dakika sonra ikinci bir 1000
Ünitelik doz)
Cbaşlangıç (U/mL) 0,31 ± 0,2 (n=12) 0,33 ± 0,2 (n=12)
Cmaks (U/mL) 0,68 ± 0,08 (n=12) 0,85 ± 0,12 (n=13)
Başlangıca göre 0,37 ± 0,15 (n=12) 0,51 ± 0,19 (n=12)
düzeltilmiş Cmaks (U/mL)
tmaks (saat) [medyan (aralık)] [1,2 (0,3–26)] (n=12) [2,2 (1–7,5)] (n=13)
EAA(0-t) (U*saat/mL) 74,5 ± 30,3 (n=12) 95,9 ± 19,6 (n=13)
Başlangıca göre 24,5 ± 19,1 (n=12) 39,1 ± 20 (n=12)
düzeltilmiş EAA(0-t) (U*saat/mL)
CL (mL/dak) 0,85 ± 1,07 (n=7) 1,17 ± 0,78 (n=9)
Eliminasyon yarı ömrü (saat) 56 ± 35 (n=7) 62 ± 38 (n=9)
n=değerlendirilen hasta sayısı
*Geçmişte tayin edilmiş olan potens değerleri, in-house Ünite (U) cinsinden ifade edilir.
Emilim:
HAÖ hastalarına tek bir CINRYZE dozunun intravenöz yolla uygulanmasının ardından,
fonksiyonel C1-esteraz inhibitörünün serum konsantrasyonu 1 ila 2 saat içinde iki katına
çıkmıştır.
Dağılım:
Maksimum serum konsantrasyonu (C ) ve serum konsantrasyonu-zaman eğrisi altında
maks
kalan alan (EAA), tek dozdan çift doza artış göstermiştir ancak bu artış, doz ile orantılı
bulunmamıştır.
10Biyotransformasyon:
C1-esteraz inhibitörü endojen bir insan plazma proteini olduğundan, birçok düşük molekül
ağırlıklı bileşik tarafından sergilenen sitokrom P450 izoenzimleri tarafından metabolize
edilme, atılım veya farmakokinetik ilaç-ilaç etkileşimlerine tabi değildir. Bir glikoproteinin
metabolizmasının beklenen sonucu, bozunma yoluyla küçük peptitler ve ayrı amino asitlerin
oluşumudur. Dolayısıyla, CINRYZE farmakokinetiği ve atılımının renal veya hepatik
bozukluktan etkilenmesi beklenmemektedir.
Eliminasyon:
CINRYZE uygulamasının ardından fonksiyonel C1-esteraz inhibitörünün ortalama
eliminasyon yarı ömrü, tek bir doz için 56 saat ve çift doz için 62 saat olarak belirlenmiştir.
Hastalardaki karakteristik özellikler
Pediyatrik popülasyon:
Fonksiyonel C1-esteraz inhibitörü aktivitesi iki açık etiketli çalışmada çocuklarda
ölçülmüştür (bkz. bölüm 5.1). 2 ila <18 yaş arası çocuklarda uygulamadan 1 saat sonra
ölçülen fonksiyonel C1-esteraz inhibitörü aktivitesinde başlangıca göre gözlenen ortalama
artışlar Çalışma LEVP 2006-1'de (tedavi) %20 ila %88 arasında ve Çalışma LEVP 2006-4'te
(önleme) %22 ila %46 arasında değişirken, bu değerler erişkinlerde sırasıyla %21 ila %66 ve
%25 ila %32 olarak belirlenmiştir. İki ilave çalışmada çocukların (6-11 yaş) plazma seviyeleri
değerlendirilmiştir.
Çalışma 624-203’te; vücut ağırlığı baz alınarak 500 Ünite(*), 1000 Ünite(*) veya 1500
Ünite(*)'lik tek IV CINRYZE dozunu takiben, 9 hastadan plazma C1-esteraz inhibitörü
antijen ve fonksiyonel aktivitesi elde edilmiştir (bkz. bölüm 5.1). Doz sonrasındaki 1 saatte ve
24 saatte, C1-esteraz inhibitörü antijen seviyelerinde ve fonksiyonel aktivitesinde başlangıç
değerlerinin üzerinde artışlar gösterilmiştir.
Çalışma 0624-301’de; 6 hastanın plazma C1-esteraz inhibitörü antijen ve fonksiyonel
aktivitesi, 12 hafta boyunca her 3 veya 4 günde bir, doz-öncesinde ve iki doz seviyesinde
(500 Ünite(*) ve 1000 Ünite(*)) CINRYZE IV uygulamasını takip eden 1 saatte ölçülmüştür.
Her iki CINRYZE dozu ile C1-esteraz inhibitörü antijen ve fonksiyonel aktivitesinin uygun
plazma seviyeleri elde edilmiştir.
5.3 Klinik öncesi güvenlilik verileri
Genel toksisiteye ve üreme toksisitesine ilişkin konvansiyonel çalışmalara dayalı olarak
klinik dışı veriler insanlarda hiçbir özel tehlike ortaya koymamaktadır. Hiçbir genotoksisite
çalışması yapılmamıştır zira etkin maddenin DNA veya diğer kromozom materyalleri ile
doğrudan etkileşmesi mümkün değildir. Fertilite, erken embriyonik ve post-natal gelişim veya
karsinojenisite çalışmaları yürütülmemiştir çünkü hayvanlarda yapılan kronik dozlamanın
insan proteinine karşı nötralize edici antikor gelişimi ile ilişkili olması beklenecektir.
6. FARMASÖTİK ÖZELLİKLER
6.1 Yardımcı maddelerin listesi
Toz:
Sodyum klorür
Sukroz
Trisodyum sitrat dihidrat
L-valin
11L-alanin
L-treonin
Çözücü:
Enjeksiyonluk su
6.2 Geçimsizlikler
Ürünün uygulanması için yalnızca silikon içermeyen bir enjektör (ambalaj içinde tedarik
edilen) kullanınız.
Bu tıbbi ürün, bölüm 6.6'da bahsedilenler dışındaki tıbbi ürünler ile karıştırılmamalıdır.
6.3 Raf ömrü
24 ay.
Sulandırıldıktan sonra, ürün hemen kullanılmalıdır. Bununla birlikte, sulandırıldıktan sonra
fiziksel ve kimyasal kullanım stabilitesi, oda sıcaklığında (15°C-25°C) 3 saate kadar
gösterilmiştir.
6.4 Saklamaya yönelik özel tedbirler
25°C’nin altındaki oda sıcaklığında saklayınız. Dondurmayınız. Işıktan korumak için orijinal
ambalajında saklayınız.
Tıbbi ürününün sulandırıldıktan sonraki saklama koşulları için bölüm 6.3’e bakınız.
6.5 Ambalajın niteliği ve içeriği
• Plastik geçme kapak ile kapatılmış, alüminyum başlık ve kauçuk tıpa (Tip 1) ile kaplı, toz
halinde 500 IU İnsan C1-esteraz inhibitörü içeren renksiz Tip I cam flakon
• Plastik geçme kapak ile kapatılmış, alüminyum başlık ve kauçuk tıpa (Tip 1) ile kaplı,
5 mL enjeksiyonluk su içeren renksiz Tip I cam flakon
Bir karton kutu içeriği aşağıdaki gibidir:
2 toz flakonu
2 çözücü flakonu
2 adet filtre transfer cihazı, 2 adet tek kullanımlık 10 mL’lik enjektör, 2 adet kelebek iğne
ve 2 adet koruyucu mat
6.6 Beşeri tıbbi üründen arta kalan maddeleri imhası ve diğer özel önlemler
Her kit, bir 1000 IU doz veya iki 500 IU doz için malzeme içermektedir.
CINRYZE'ın sulandırılması ve uygulanması
Sulandırma, ürün uygulaması ve uygulama setinin ve iğnelerinin kullanımı dikkatlice
gerçekleştirilmelidir.
CINRYZE ile sağlanan filtre transfer cihazını veya piyasada mevcut olan çift uçlu bir iğneyi
kullanınız.
Hazırlama ve kullanma
12CINRYZE, enjeksiyonluk su ile sulandırıldıktan sonra intravenöz yolla uygulamaya
yöneliktir. CINRYZE flakonu yalnızca tek kullanımlıktır.
Sulandırma
500 IU’luk bir doz hazırlamak için, 1 toz flakonu, 1 çözücü flakonu, 1 filtre transfer cihazı, 1
tek kullanımlık 10 mL’lik enjektör, 1 kelebek iğne ve 1 koruyucu mat gereklidir.
1000 IU’luk bir doz hazırlamak için, 2 toz flakonu, 2 çözücü flakonu, 2 filtre transfer cihazı,
1 tek kullanımlık 10 ml’lik enjektör, 1 kelebek iğne ve 1 koruyucu mat gereklidir.
Her ürün flakonu 5 mL enjeksiyonluk su ile sulandırılmalıdır.
Bir sulandırılmış CINRYZE flakonu, 500 IU’luk bir doza karşılık gelmektedir.
İki sulandırılmış CINRYZE flakonu, 1000 IU’luk bir doza karşılık gelmektedir, bu nedenle
1000 IU’luk bir doz için iki flakon kombine edilmektedir.
1. Verilen mat üzerinde çalışınız ve aşağıdaki prosedürleri gerçekleştirmeden önce ellerinizi
yıkayınız.
2. Sulandırma prosedürü sırasında aseptik teknik kullanılmalıdır.
3. Toz flakonun ve çözücü flakonun oda sıcaklığında (15ºC - 25ºC) olduğundan emin olunuz.
4. Ters üçgen ile gösterilen delikli şeridi yırtarak toz flakonunun etiketini açınız.
5. Toz ve çözücü flakonlarından plastik kapakları çıkartınız.
6. Tıpaları bir dezenfeksiyon mendili ile siliniz ve kullanmadan önce kurumasını bekleyiniz.
7. Transfer cihazı ambalajının tepesinden koruyucu kapağı çıkartınız. Cihazı ambalajdan
çıkartmayınız.
8. Not: Transfer cihazı, toz flakonundaki vakumun kaybedilmemesi için toz flakonuna
bağlanmadan önce çözücü flakonuna bağlanmalıdır. Çözücü flakonunu düz bir yüzeye
yerleştiriniz, transfer cihazının mavi ucunu çözücü flakonuna sokunuz ve sivri uç çözücü
flakon tıpasının ortasından girene kadar ve cihaz yerine oturana kadar itiniz. Transfer cihazı,
tıpa kapağına girmeden önce dikey konumda olmalıdır.
9. Transfer cihazından plastik ambalajı çıkartınız ve atınız. Transfer cihazının açıkta kalan
ucuna dokunmamaya dikkat ediniz.
10. Toz flakonunu düz bir yüzeye yerleştiriniz. Transfer cihazını ve enjeksiyonluk su içeren
çözücü flakonunu ters çeviriniz ve transfer cihazının açık ucunu sivri kısım kauçuk tıpaya
girene kadar ve transfer cihazı yerine oturana kadar iterek toz flakonuna sokunuz. Transfer
cihazı, toz flakonun tıpa kapağına girmeden önce dikey konumda olmalıdır. Toz flakonundaki
vakum çözücüye çekilecektir. Flakonda vakum yoksa ürünü kullanmayınız.
11. Tüm toz çözünene kadar toz flakonunu nazikçe sallayınız. Toz flakonunu çalkalamayınız.
Tüm tozun tamamen çözündüğünden emin olunuz.
12. Çözücü flakonunu saat yönünün tersine çevirerek çıkartınız. Transfer cihazının açık
ucunu toz flakonundan çıkartmayınız.
13Sulandırıldığında bir flakon CINRYZE, 100 IU/mL'lik bir konsantrasyona karşılık gelecek
şekilde 5 mL'de 500 IU İnsan C1-esteraz inhibitörü içermektedir. Eğer hasta 500 IU’luk bir
doz alacaksa uygulama sürecine geçiniz.
1000 IU/10 mL olacak şekilde bir doz CINRYZE için, iki toz flakonu sulandırılmalıdır.
Dolayısıyla, iki toz flakonundan ikincisini sulandırmak için, transfer cihazı içeren diğer paketi
kullanarak, yukarıdaki 1 ila 12. adımları tekrarlayınız. Transfer cihazını yeniden
kullanmayınız. İki flakon da sulandırıldığında, 1000 IU’luk bir doz için uygulama sürecine
geçiniz.
500 IU doz için uygulama süreci:
1. Uygulama prosedürü sırasında aseptik teknik kullanılmalıdır.
2. Sulandırmadan sonra, CINRYZE çözeltileri renksiz ila hafif mavi renk arasında ve
berraktır. Eğer çözeltiler bulanıksa veya çözeltilerin rengi değişmişse ürünü kullanmayınız.
3. Steril, tek kullanımlık 10 mL'lik bir enjektör kullanarak, enjektöre yaklaşık 5 mL hava
alınmasına izin verecek şekilde pistonu çekiniz.
4. Enjektörü saat yönünde döndürmek suretiyle transfer cihazının açık ucunun tepesine
bağlayınız.
5. Flakonu nazikçe ters çeviriniz ve çözelti içine havayı enjekte ediniz. Ardından
sulandırılmış CINRYZE çözeltisini enjektöre yavaşça çekiniz.
6. Enjektörü saatin tersi yönde çevirerek ve transfer cihazının açık ucundan çıkartarak
flakondan sökünüz.
7. Uygulamadan önce, sulandırılmış CINRYZE çözeltisi partiküller açısından incelenmelidir;
eğer partikül görürseniz kullanmayınız.
8. CINRYZE çözeltisi içeren enjektöre kelebek setini bağlayınız ve intravenöz yolla hastaya
enjekte ediniz. 5 dakika boyunca dakikada 1 mL'lik bir hızda intravenöz enjeksiyon yoluyla
500 IU (5 mL enjeksiyonluk su içinde sulandırılmış) CINRYZE uygulayınız.
1000 IU doz için uygulama süreci:
1. Uygulama prosedürü sırasında aseptik teknik kullanılmalıdır.
2. Sulandırmadan sonra, CINRYZE çözeltileri renksiz ila hafif mavi renk arasında ve
berraktır. Eğer çözeltiler bulanıksa veya çözeltilerin rengi değişmişse ürünü kullanmayınız.
3. Steril, tek kullanımlık 10 mL'lik bir enjektör kullanarak, enjektöre yaklaşık 5 mL hava
alınmasına izin verecek şekilde pistonu çekiniz.
4. Enjektörü saat yönünde döndürmek suretiyle transfer cihazının açık ucunun tepesine
bağlayınız.
5. Flakonu nazikçe ters çeviriniz ve çözelti içine havayı enjekte ediniz. Ardından
sulandırılmış CINRYZE çözeltisini enjektöre yavaşça çekiniz.
146. Enjektörü saatin tersi yönde çevirerek ve transfer cihazının açık ucundan çıkartarak
flakondan sökünüz.
7. 10 mL'lik bir tam doz yapmak için aynı enjektörü kullanarak, sulandırılmış CINRYZE'ın
ikinci bir flakonu ile 3. adımdan 6. adıma kadar olan adımları tekrar ediniz.
8. Uygulamadan önce, sulandırılmış CINRYZE çözeltisi partiküller açısından incelenmelidir;
eğer partikül görürseniz kullanmayınız.
9. CINRYZE çözeltisi içeren enjektöre kelebek setini bağlayınız ve intravenöz yolla hastaya
enjekte ediniz. 10 dakika boyunca dakikada 1 mL'lik bir hızda intravenöz enjeksiyon yoluyla
1000 IU (10 mL enjeksiyonluk su içinde sulandırılmış) CINRYZE uygulayınız.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Takeda İlaç Sağlık Sanayi Ticaret Limited Şirketi
Levent-Şişli/İSTANBUL
8. RUHSAT NUMARASI
2019/418
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.08.2019
Ruhsat yenileme tarihi: 25.06.2015
10. KÜB’ÜN YENİLENME TARİHİ
15