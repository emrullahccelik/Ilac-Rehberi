  
1 / 11 
 KISA ÜRÜN BİLGİ Sİ 
 
1. BEŞERİ TIBBİ ÜRÜNÜN ADI  
DİGOXİN- ASSOS® 0,5 mg/2 ml I.V. Enjeksiyonluk Çözelti  
Steril  
2. KALİTATİF VE KANTİFATİF BİLEŞİM  
Etkin madde:   
1 steril ampul (2 ml) 0 ,5 mg digoks in içerir.  
 
Yardımcı maddeler:   
DİGOXİN- ASSOS® i.v. enjeksiyon i çin solüsyon, her dozda 126,2 mg etanol içermektedir.  
  
Yardımcı maddelerin tam listesi için 6.1.’e bakınız. 
3. FARMASÖTİK FORM  
Steril, i.v. enjeksiyonluk çözelti  
Berrak, renksiz çözelti.  
4.  KLİNİK ÖZELLİKLER  
4.1. Terapötik Endikasyonlar  
Akut ve kronik kalp  yetmezliği.  
Atriyal fibrilasyon ve flutter gibi supraventriküler taşiaritmiler.  
 
4.2. Pozoloji ve uygulama şekli  
Pozoloji/uygulama sıklığı ve süresi:  
 
Normal dozaj  
40 kg üzerindeki yetişkinler, çocuklar ve ergenlerde (>10 yaş)  kullanılabilir.  
10 yaşından büyük çocuklar ve ergenlerde yetişkinlerle aynı dozaj kullanılabilir. 
 
1. günde normal toplam dijitalizasyon dozu yaşa ve vücut ağırlığına bağlı olarak 0,5 ila 1 ,25 
mg’dır. Toplam dijitalizasyon dozu 6 ila 8 saatlik aralarla üç bölünmüş doz halinde veri lmeli 
ve her bir dozun uygulanmasından önce EKG takibi ve dikkatli klinik yanıt değerlendirmesi 
yapılmalıdır. 2. günden itibaren 0,1 ila 0 ,4 mg’lık idame dozu uygulanmalıdır. 
Digoksinin i.v. uygulanmasını takiben daha yüksek sıklık ve şiddette advers olayl ardan 
dolayı, bu yol sadece acil durumlarda (hızlı etki başlangıcı istendiğinde) veya oral uygulamanın mümkün olmadığı vakalarda kullanılmalıdır. 
 
Uygulama şekli:  
Parenteral uygulama 
Digoksinin parenteral uygulanması nın kısa i.v. infüzyon formda olması te rcih edilmelidir.  
 
Özel popülasyonlara ilişkin ek bilgiler  
Böbrek yetmezliği:  
Renal bozukluğu olan hastalarda digoksin dozu renal kl erense göre ayarlanmalıdır.  
Renal kreatinin kl erensi Cockcroft -Gault formülü kullanılarak kolaylıkla ve yeterli 
hassasiyet te hesaplanabilir:  
   
2 / 11 
 Kreatinin kl erensi = (140 – yaş [yıl cinsinden]) x kilo (kg)/72 x serum kreatinini (mg/100 
ml) 
 
Doz azaltma kılavuzları: 
 
Kreatinin kl erensi   İdame dozu 
>100 ml/dakika   = Standart idame dozu  
50 ila 100 ml/dakika   = Standart idame dozunun %50 ila 75’i  
 20 ila 50 ml/dakika   = Standart idame dozunun %30 ila 50’si  
20 ml/dakika altında   = Standart idame dozunun %20 ila 30’u 
 Klinik durumun renal fonksiyon bozukluğu olan bir hastaya dijitalizasyon dozunun uygulanmasını gerektirdiği durumlarda 1. günde önerilen toplam oral dijitalizasyon dozu 
yaşa, vücut ağırlığına ve renal fonksiyona bağlı olarak 0,5 ila 1 ,0 mg’dır, ancak özellikle orta 
ve şiddetli renal fonksiyon bozukluğu olan hastalarda 10 µg/kg vücut ağırlığını aşmamalıdır. 
Dijitalizasyon d ozu 6 ila 8 saatlik aralarla üç bölünmüş doz halinde verilmeli ve her bir 
dozun uygulanmasından önce klinik yanıt dikkatlice değerlendirilmelidir. İ.V . dozlar oral 
dozlardan yaklaşık %25 daha düşük olmalıdır. 2. günden itibaren ayarlanmış idame dozu verilmelidir.  
 Doz bireysel ihtiyaçlara göre uyarlanmalıdır. Renal fonksiyon bozukluğunun boyutuna bağlı olarak, kararlı durum kan düzeylerine ancak çoklu günlük uygulamanın 10 ila 20. gününden sonra erişilecektir.  
 Dozaj renal fonksiyon temelinde bireyselleştir ilmeli yanıta ve plazma konsantrasyonlarına 
göre değiştirilmelidir ( Bkz. Bölüm 4.4 Özel kullanım uyarıları ve önlemleri ). 
 
Karaciğer yetmezliği:  
Karaciğer hastalığı olan hastalarda digoksin kullanımına ilişkin kısıtlı veriler karaciğer hastalığı olan hasta larda ortalama plazma digoksin konsantrasyonlarının genellikle sağlıklı 
gönüllülerde bulunan aralık içinde yer aldığını göstermektedir. Karaciğer hastalığı olan hastalarda digoksin kullanımına ilişkin veriler kısıtlıdır. Söz konusu 
veriler ortalama plazma digoksin konsantrasyonlarının genellikle sağlıklı gönüllülerde 
bulunan aralık içinde yer aldığını göstermektedir. Bu nedenle karaciğer hastalığı olan 
hastalarda doz ayarlaması gerekli değildir
. 
 
Pediyatrik popülasyon:  
40 kg ağırlığına kadarki çocuklar ve ergenler (<10 yaş)  
 
Çocuklar ve ergenlerde, digoksin dozajı yaşa ve vücut ağırlığına göre belirlenir. Özellikle bebeklerde hızlı dijitalizasyon intoksikasyon belirtileri riski ile ilişkilendirilebilir ve bu nedenle sadece acil bir durumda yapılmalıdır. Prematüre bebekler ve tam -term neonatlarda gerekli digoksin dozu dikkate değer ölçüde 
değişkenlik gösterebildiğinden, digoksin düzeylerinin tayini özellikle önerilmektedir. Hafif ila orta şiddette kalp yetmezliği olan hastalarda dijitalizasyon 24 ila 48 saat içinde 
verilen üç bölünmüş doz halinde oral yolla olmalıdır. Çok hafif kalp yetmezliği (poliklinik hastaları) vakalarında, dijitalizasyon dozu gerekli değildir. Tedavi doğrudan idame dozu ile başlatılır ve gerekli düzeye normalde 5 ila 7 gün içinde erişilir.  
Günlük idame dozu iki bölünmüş doz (sabah ve akşam) halinde verilmelidir. Çocuklarda ve ergenlerde hedef plazma digoksin düzeyi 1,5 ve 2,5 ng/ml arasındadır.    
3 / 11 
  
Parenteral uygulama  
Yaş ve kilo grubu  Toplam dijitalizasyon 
dozu 
µg/kg/ilk 24 (ila 48) saat  İdame dozu  
µg/kg/gün  
1,5 kg ağırlığındaki prematüre 
neonatlar  20 4 
1,5 ila 2.5 kg ağırlığındaki 
prematüre neonatlar  25 5 
2 haftalığa kadar olan neonatlar  30 7,5 
2 haftalıktan büyük 10 kg 
ağırlığına kadarki neonatlar  35 9 
10 ila 20 kg  30 7,5 
20 ila 40  kg 20* 4 
*0,5 ila 1 ,0 mg’lık toplam dijitalizasyon dozunu aşmayınız (oral). 
 
Geriyatrik popülasyon  (65 yaş üzeri) :  
Dozaj renal fonksiyon temelinde bireyselleştirilmeli ve yanıta ve plazma konsantrasyonlarına 
göre değiştirilmelidir (Bkz. Bölüm 4.4 Özel kullanım uyarıları ve önlemleri). Yaşlı hastalarda 
(>65 yaş), idame dozu 0.25 mg/günü aşmamalıdır. 
 
DİKKAT: Son bir hafta içinde digoksin almış bulunan hastalar ile son iki hafta içinde daha 
yavaş elimine edilen kardiyak glikozid (dijitoksin gibi) almış bulu nan hastalarda total 
dijitalizasyon dozu azaltılmalıdır.   
4.3. Kontrendikasyonlar  
• Digoksin, diğer kardiyak glikozidler veya yardımcı maddelerin herhangi birine karşı 
bilinen aşırı duyarlılık.  
• Şüpheli D igitalis  zehirlenmesi.  
• İkinci veya üçüncü derece AV bloğu, s inüs düğümü disfonksiyonu (pacemaker 
terapisi almakta olan hastalar hariç).  
• Ventriküler taşikardi veya ventriküler fibrilasyon. 
• Şüpheli veya gerçek aksesuar atriyoventriküler yollar (örn., Wolff- Parkinson- White  
sendromu). 
• Hipokalemi, hiperkalsemi, hipomagnezemi.  
• Hipoksi. 
• Hipertrofik obstrüktif kardiyomiyopati. 
• Eşzamanlı intravenöz kalsiyum tuzu uygulaması ( Bkz. Bölüm 4.5). 
• Torasik aort anevrizması  
4.4. Özel kullanım uyarıları ve önlemleri  
DİGOXİN- ASSOS® ile tedavi süresince doz aşımına  bağlı  olası istenmeye n etkileri önlemek 
için hasta düzenli olarak kontrol edilmeli ve pozoloji daima  kişisel ihtiyaçlara  göre 
ayarlanmalıdır.  
Digoksin toksisitesi yaygındır ve yükselmiş plazma konsantrasyonlarından veya digoksine duyarlılıkta bir artıştan kaynaklanabilir. 
Malabsorbsiyon:  
 
Hipokalemik hastalar mutad dozlarda dahi dijital entoksikasyonuna girebilirler. Böyle bir durum varsa digoksin tedavisine geçilmeden önce düzeltilmelidir.    
4 / 11 
  
 Pulmoner ve renal bozukluk:  
 
Kronik kor -pulmonale, renal bozukluk hallerinde doz azal tılmalıdır. Yaşlı hastalarda 
yukarıdaki bozukluklardan bir veya daha fazlası bulunabileceği ihtimali göz önüne alınarak 
daha düşük dozlar kullanılmalıdır.   Böbrek yetmezliği durumunda farmakokinetik değişebileceği için dozaj ayarlamaları 
digoksin serum düzeyleri göz önünde bulundurularak yapılmalıdır  (Bkz. Bölüm 4 ve Bölüm 
5). Eğer bu mümkün değilse aşağıda ki tavsiyeler yardımcı olabilir: 
 Genel olarak doz, yaklaşık olarak kreatinin klerensi yüzdesindeki azalma miktarı kadar azaltılmalıdır. Eğer kreatinin klerens i belirlen memişse, erkeklerde saptanan serum kreatinin 
konsantrasyonuna (scr) (140- yaş)/scr formülü uygulanır. Kadınlarda sonuç 0,85 ile 
çarpılmalıdır.  
Şiddetli böbrek bozukluğu durumunda digoksin serum düzeyleri, en azından tedavinin 
başlangıcında,  iki haftalık aralıklarla ölçülmelidir.  Bu hastalarda böbrek yetmezliğine 
rağmen, serum kreatinin düzeyi azalmış kas kütlesine ve düşük kreatinin üretimine bağlı olarak normal olabilir.  
 Kardiyovasküler sistem:  
Etki biçiminin tam kalp bloğunu indükleyebilm e olasılığı nedeniyle, digoksin parsiyel kalp 
bloğunda dikkatli kullanılmalıdır. Akut miyokarditte (romatoid kardit gibi), akut miyokard infarktüsünde, ilerlemiş kalp yetmezliğinde ve şiddetli akciğer hastalığında da miyokard duyarlılığının artmasına bağlı olarak dikkatli olunması gerekmektedir. Kalp krizinden hemen 
sonra digoksin uygulaması kontrendike değildir; fakat bu tip durumlarda inotropik ajanların kullanımı, bazı hastalarda hem iskemiye hem de miyokardiyal oksijen ihtiyacında 
istenmeyen bir artışa yol açabilir. Digoksin, bazı retrospektif çalışmalarda mortalitede artışla 
ilişkilendirilmiştir.  Koroner yetmezlik söz konusu olduğunda dozaj azaltılmalıdır. Digoksin 
kardiyoversiyon uygulanan hastalarda aritmilerin oluşumunu da arttırabilir ve eğer mümkünse bu tip prosedürlerden 1 ila 2 gün önce kesilmelidir. Eğer kardiyoversiyon esas ise ve digoksin verilmiş durumda ise, düşük enerjili şoklar kullanılmalıdır. 
Koroner yetmezlik durumunda doz azaltılmalıdır. 
Digoksin kullanan bir çocukta gelişen her türlü aritmi ya da kardiyak iletim değişikliğinin ilk 
olarak digoksin zehirlenmesinin bir sonucu olduğu düşünülmelidir. Kalp yetmezliği olan 
erişkin hastalarda digoksin toksisitesi ile ortak bazı semptomlar olduğundan, digoksin toksisitesini kalp yetmezliğinden ayırt etmek güç olabilir. Bu işaret ve semptomların 
etiyolojisi açık olmadığında serum digoksin düzeyleri ölçülmelidir. 
Son 2- 3 hafta içinde digoksin veya başka kardiyak glikozidler almış olan hastalara digoksin 
dikkatlice ve mümkün ise azaltılmış dozajda verilmelidir.  
Elektrolit dengesizliği ve tiroit fonksiyon bozukluğu:  
Tiroid disfonksiyonu gibi elektrolit dengesizlikleri de digoksine duyarlılığı etkileyebilir. 
Klinik durum esas alınarak doz ayarlaması yapılmalıdır. Digoksinin etkileri hipokalemi, hipoma gnezemi, hiperkalsemi, hipoksi ( Bkz. Bölüm 4.3) ve hipotiroidizm ile artmaktadır. 
Hipokalemi, hiperkalsemi ve hipomagnezemi, digoksin toksisitesini arttırabilir. Hipertiroidizm ve hipokalsemide digoksinin etkilerine karşı direnç ortaya çıkabilir. Hiperkalemi ve/veya hipokalsemi, digoksinin etkisini azaltabilir. Şiddetli hiperkalemi aynı zamanda aritmi gelişimini de teşvik edebilir. Aritmi riski nedeniyle, parenteral kalsiyum eşzamanlı olarak verilmemelidir. Serum potasyum konsantrasyonlarında ya da diğer   
5 / 11 
 elektrolitlerdeki (örn., magnezyum, kalsiyum) hızlı değişimlerden genel olarak 
kaçınılmalıdır.  
Digoksin toksisitesi kendisini, tıbbi ürünün endike olabildiği durumlara benzer olan aritmiler 
şeklinde ortaya koyabilir. Örneğin, değişken AV bloku ile birlikte a triyal taşikardisi olan 
hastalarda özellikle dikkatli olunması gerekmektedir; çünkü ritim klinik olarak atriyal fibrilasyona tekabül etmektedir. Bir advers olayın digoksine bağlı olup olmadığını değerlendirirken, göz önüne alınması gereken en önemli faktör ler hastanın klinik durumu, 
serum potasyum düzeyleri ve böbrek ve tiroid fonksiyonudur. Renal disfonksiyon, digital intoksikasyonunda en yaygın altta yatan faktördür. Terapötik dozlarda digoksin kullanımı, elektrokardiyogramda PR aralığı uzaması ve ST segm ent depresyonuna neden olabilir. 
Digoksin, egzersiz testi sırasında elektrokardiyogramda yalancı pozitif ST -T değişiklikleri 
üretebilir. Digoksin ile bu elektrofizyolojik etkiler beklenmektedir ve bunlar toksisiteye işaret etmez.  
 DİGOXİN- ASSOS
®, her dozda  829,44 mg propilen glikol içermektedir, alkol benzeri 
semptomlara neden olabilir.  
 DİGOXİN- ASSOS
®, her dozda 126,2 mg etanol içermektedir. Alkol bağımlılığı olanlar için 
zararlı olabilir. Hamile veya emziren kadınlar, çocuklar ve karaciğer hastalığı ya da epilepsi 
gibi yüksek risk grubundaki hastalarda dikkate alınmalıdır.  
 
4.5. Diğer tıbbi ürünler ile etkileşimler ve diğer etkileşim şekilleri  
Etkileşimler renal atılım, dokuya bağlanma, dağılım, barsak emilim kapasitesi ve digoksin 
duyarlılığı üzerine etkilerden kaynaklanabilir. Bir önlem olarak, başka ilave tedavinin uygulandığı her durumda bir etkileşim olasılığı değerlendirilmelidir. Şüphe olması halinde, serumdaki digoksin düzeyleri test edilmelidir.  
 
Dikkate alınması gereken gözlenmiş etkileşimler: 
Digoksinin farmakolojik etkililiğinin ve/veya toksisitenin artması  
• Kalsiyum (i.v. yolla enjekte edilmemelidir): glikozid toksisitesini arttırır.  
• Elektrolit homeostazını etkileyen tıbbi ürünler, örn., diüretikler, laksatifler (kötüye 
kullanım), benzilpenisilin, amfoterisin B, karbenoksolon, kortikosteroidler, 
adrenokortikotropik hormon  (ACTH), salisilatlar, lityum tuzları: ilaç tarafından 
indüklenen hipokalemi ve hipomagnezemi ile glikozid toksisitesini arttırırlar. 
• Kalsiyum kanal blokerleri (örn., verapamil, felodipin, tiapamil), kaptopril, spironolakton, itrakonazol, kinin, atropin, antiaritmik ajanlar (kinidin, amiodaron, flekainid, propafenon), indometazin, alprazolam, prazosin, propantelin, antibiyotikler (örn., makrolid antibiyotikleri [klaritromisin, eritromisin ve azitromisin], tetrasiklinler, gentamisin, trimetoprim), a torvastatin, siklosporin, konivaptan, ritonavir ve sakinavir: 
digoksinin serum düzeylerini yükseltirler. 
• Beta-blokerler atriyoventriküler iletim süresini u zatıp, bradikardik etkileri güçlendirirler.  
• Digoksin kullanan hastalar s üksametonyum ile kötüleşen hiperkalemiye daha duyarlıdır . 
Süksametonyum klorür, rezerpin, trisiklik antidepresanlar, sempatomimetikler, fosfodiesteraz inhibitörleri (örn., teofilin): a ritmi riskini arttırırlar.  
• Difenoksilat: bağırsak hareketini azaltarak digoksin emilimini arttırırlar.  
   
6 / 11 
  
 Digoksinin farmakolojik etkisinin  zayıflaması   
• Potasyum düzeylerini arttıran tıbbi ürünler (spironolakton, potasyum kanrenoat, 
amilorid, triamteren, potasyum tuzları): digoksinin pozitif inotropik etkisini azaltır ve aritmi riskini arttırırlar.  
• Aktif kömür, kolestiramin, kolestipol, antasidler, kaolin pektin, bazı yığın oluşturucu 
laksatifler, sükralfat: bağlanarak glikozid emilimini azaltırlar ve ente rohepatik geri 
dolaşımı engellerler – bu nedenle digoksin 2 saat önceden alınmalıdır.  
• Neomisin, 4-aminosalislilik asit ( PAS), rifampisin, sitostatik ilaçlar, sülfasalazin, 
metoklopramid, adrenalin, salbutamol, fenitoin, penisilamin, St. John otu (Hypericum 
perforatum), akarboz: digoksinin serum düzeylerini düşürürler. 
 
Endojen ve eksojen digoksin benzeri maddelerin serum veya plazma digoksin konsantrasyonlarının hesaplanmasına etkisi:  
Endojen ve eksojen maddeler (örneğin, Chan Su, Sibirya Ginsengi, Asya Ginsengi, Hint Ginsengi, Danshen, spironolakton, kanrenon ve potasyum kanreonat), digoksinin plazma/serum konsantrasyonlarının ölçümünde kullanılan standart immünolojik test 
tekniklerin i etkileyebilmektedir . Total digoksin yerine serbest digoksin konsantrasyonlarını 
izlemek, digoksin benzeri endojen maddelerin bu etkisini azaltabilir. Gerek endojen gerekse eksojen maddelerin etkis ini dışlamak için LCMS/MS (Sıvı Kromatografisi tandem Kütle 
Spektrometrisi) yönteminin kullanılması önerilir.  
 
Dikkate alınması gereken öngörülen etkileşimler : 
• Digoksin bir P -glikoprotein (P-gp) substratıdır. Dolayısıyla, P -glikoprotein inhibitörleri 
emilimi arttırarak ve/veya renal kl erensi azaltarak digoksinin serum düzeylerini 
yükseltebilirler.  
• Loperamid digoksinin emilimini artırabilir. Bu barsak har eketlerinde azalma ve loperamid 
ile P-gp fonksiyonunun değiştirilmesinden kaynaklanabilir. 
4.6. Gebelik v e laktasyon  
Genel tavsiye  
Gebelik kategorisi C’dir.  
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Çocuk doğurma potansiyeli olan kadınlar için özel öneriler bulunmamaktadır. 
 
Gebelik dönemi  
Gebe kadınlarda digoksin kullanımına  ilişkin kısıtlı ya da az miktarda veri bulunmaktadır. 
Digoksin plasentadan geçer . Gebelik sırasında insanlarda kullanılana göre yüzlerce kez daha 
yüksek dozlarda kardiyak glikozidlerle tedavi edilen sıçanların veya tavşanların yavruları 
arasında malformas yon sıklığı nda hiçbir artış gözlenmemiştir  (Bkz. Bölüm 5.3). Fetüs/anne 
için risk bilinmemektedir. DİGOXİ N-ASSOS® gebe kadınlara sadece, beklenen faydalar 
potansiyel risklere ağır bastığında verilmelidir.  
 
 
   
7 / 11 
 Laktasyon dönemi  
Digoksin anne sütü ile atılmaktadır. Bugüne kadar bebek üzerine herhangi bir advers etkiye 
ilişkin hiçbir rapor sunulmamıştır çünkü alınan miktar çok düşüktür (idame dozunun 
yaklaşık 1/1000’ i). Digoksin klinik olarak endike ise emzirme sırasında kullanılabilir. 
 
Üreme yeteneği / Fertili te 
İnsanlarda digoksinin fertilite üzerindeki etkisine ilişkin veri bulunmamaktadır. 
4.7. Araç ve makine kullanımı üzerindeki etkiler 
DİGOXİ N-ASSOS® MSS semptomlarına ve göz bozukluklarına neden olabilir ( Bkz. Bölüm 
4.8), dolayısıyla hastanın reaksiyonları nı bozabilir. Bu nedenle, hastalar olası Merkezi Sinir 
Sistemi (MSS) semptomlar ı ve görme bozukluğu hakkında bilgilendirilmelidirler. Eğer bu 
tip semptomlar meydana gelirse, hastalar araç veya makine kullanmamalıdırlar. 
4.8. İstenmeyen etkiler 
Digitalis In vestigation Group ([ Digitalis  Araştırma Grubu] DIG) çalışması, kalp yetmezliği 
olan ve sinüs ritmi normal olup sol ventriküler ejeksiyon fraksiyonu ≤ 0,45 olan hastalarda 
digoksinin tüm nedenlere bağlı mortalite (birincil sonlanma noktası) ve kalp yetmezliği nedeniyle hastaneye yatış (önemli ikincil sonlanma noktası) üzerindeki etkisini araştıran çok merkezli, randomize, çift kör, plasebo kontrollü bir çalışmadır. Ana çalışmaya 6800 hasta girmiştir ve ortalama takip süresi 37 ay olmuştur. Ana çalışmanın sonuçları, digoksinin genel mortaliteyi azaltmadığını göstermiştir (digoksin grubunda %34 ,8 iken plasebo grubunda 
%35,1). Digoksin hastaları için genel hastaneye yatış sayısında (%6 daha az) ve kalp 
yetmezliğinde kötüleşme sayısında (yaklaşık %8 daha az) anlamlı azalmalar bulunmuştur. Şüpheli digoksin toksisitesi insidansı, digoksin alan hastalarda %2 iken plasebo alan hastalarda %0 ,9 olmuştur. 
Aşağıdaki advers ilaç reaksiyonları, digoksin ile pazarlama sonrası deneyim dahil olmak 
üzere çeşitli kaynaklardan al ınmıştır. Bu reaksiyonlar büyüklüğü belirsiz bir 
popülasyonundan gönüllü olarak bildirildiği için, sıklıklarını güvenilir bir şekilde hesaplamak mümkün değildir, bu nedenle bilinmeyen şeklinde sınıflandırılır. Advers ilaç reaksiyonları MedDRA’daki sistem o rgan sınıflarına göre listelidir. Her bir sistem organ 
sınıfı içinde, advers ilaç reaksiyonlar azalan ciddiyet sırasın a göre  sunulmaktadır. 
 Advers ilaç reaksiyonları veya tecrübe edilmiş advers etkiler aşağıdaki sıklık derecesine göre listelenmiştir.  
Çok yaygın (≥ 1/10); yaygın (≥ 1/100 ila < 1/10); yaygın olmayan  (≥ 1/1000 ila < 1/100); 
seyrek (≥ 1/10000 ila < 1/1000), çok seyrek (< 1/10000), bilinmiyor (eldeki verilerden hareketle tahmin edilemiyor).   
Kan ve lenf sistemi hastalıkları :  
Çok seyrek: Trom bositopeni, agranülositoz  
Bağışıklık sistemi hastalıkları:  
Çok seyrek: Hipersensitivite (kaşıntı, ürtiker, maküler döküntü)  
Metabolizma ve beslenme hastalıkları :  
Yaygın: İştah kaybı  
Psikiyatrik hastalıklar:  
Seyrek: Bilinç bulanıklığı, dezoryantasyon*, kabus görme, akut psikoz, algı bozuklukları, 
depresyon, halüsinasyon
†, deliryum, delüzyon 
Sinir sistemi hastalıkları:  
Yaygın: Baş ağrısı , uyuşukluk   
8 / 11 
 Seyrek: Afazi*   
Çok seyrek: Konvülziyonlar  
Sıklığı bilinmiyor: Zihin bulanıklığı durumu*, somnolans  
Göz hast alıkları:  
Seyrek: Görme bozukluğu*, kromatopsi*  
Kardiyak hastalıklar:  
Yaygın: Aritmiler, hafif sersemlik  
Sıklığı bilinmiyor: Elektrokardiyogram ST segmentinde alçalma, elektrokardiyogram T 
dalgası inversiyonu, baş dönmesi  
Gastrointestinal hastalıklar :  
Yaygın: Bulantı, kusma, ishal.  
Seyrek: Karın ağrısı.  
Sıklığı bilinmiyor: İntestinal iskemi / gastrointestinal nekroz   
Üreme sistemi ve meme bozuklukları:  
Çok seyrek:  Jinekomasti  
Deri ve deri altı doku hastalıkları:  
Sıklığı bilinmiyor: Döküntü, kaşıntı  
Genel bozukluklar ve uygulama bölgesine ilişkin hastalıklar:   
Yaygın: Yüz ağrısı, yorgunluk, bitkinlik  Seyrek: Uygulama bölgesinde tahriş  
Araştırmalar:  
Yaygın: EKG: ST depresyonu, T -dalgası inversiyonu 
 * özellikle yaşlı aterosklerotik hastalarda  
† digoks in toksisitesi ile ilişkili 
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır. Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli   advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir. ( www.titck.gov.tr
; e- 
posta: tufam@titck.gov.tr ; tel: 0 800 314 00 08; faks: 0 312 218 35 99)  
4.9. Doz aşımı ve tedavisi  
Klinik belirtiler  
Digoksin intoksikasyonu başlıca kardiyak aritmiler, gastrointestinal semptomlar ve MSS 
semptomları şeklinde ortaya çıkar. Hayati risk taşıyan toksisite belirtileri, ventriküler 
taşikardi, ventriküler fibrilasyon, progresif bradiaritmiler veya kalp bloku gibi şiddetli ventriküler aritmilerin yanı sıra hiperkalemiyi içerir. Asistol veya ventriküler fibrilasyona bağlı kardiyak arrest ölümcül olabil ir. 
Tedavi  
Terapötik önlemlerin sırası intoksikasyonun şiddetini temel alır. Hafif doz aşımı durumunda, 
glikozidin bırakılması ve hastanın yakın takibi yeterlidir. Dijitalis toleransında değişikliklere yol açan durumlardan kaçınılmalı ya da bunlar düzelti lmelidir (elektrolit veya asit- baz 
dengesinde düzensizlikler). 
Digitalis ile indüklenen aritmiler ve/veya hiperkalemi hayati risk taşıyorsa hastalar yoğun 
bakım ünitesinde takip edilmelidir.   
9 / 11 
 Klinik duruma bağlı olarak, aşağıdaki tıbbi ürünler uygulanabilir : 
• Hipokalemi varlığında serum potasyumu normal aralığın üst sınırlarına yükseltilmelidir 
(kontrendikasyon: AV blok). Düşük potasyum düzeyleri advers etki riskini artırır. Potasyum tuzları, digoksine bağlı bradikardi veya kalp bloku görülen hastalarda ve masif digitalis doz aşımına bağlı hiperkalemi varlığında tehlike arz edebilir. 
Digoksin doz aşımında potasyum uygulanmadan önce serum potasyum düzeyi bilinmelidir.  
• Hayati risk taşıyan hiperkalemi, şiddetli intoksikasyon vakalarında sıklıkla başlangıç 
bulgusu olarak ortaya çıkar. Bu, yüksek konsantrasyonlu glukoz ve insülin i.v. 
infüzyonu ile tedavi edilmelidir.  
• Kompleks ventriküler aritmiler fenitoin, lidokain veya bir beta bloker ile tedavi 
edilmelidir.  
• Bradiaritmilerde, atropin veya ipratropium bromür gibi parasempatolitik bir ajan verilmeli ve gerekirse geçici transvenöz kalp pili yerleştirilmelidir.  
• Şiddetli, potansiyel olarak hayati risk taşıyan doz aşımı durumlarında, digoksin alımı 
yakın zamanda gerçekleşmişse (kazayla veya intihar amaçlı) emilimi veya enterohepatik 
sirkülasyonu önlemek üzere aktif kömür, kolestiramin veya kolestipol uygulaması 
açısından durum değerlendirilmelidir. Kusturma veya midenin yıkanması genel olarak  sadece potansiyel olarak hayati risk taşıyan dozun alınmasından sonraki ilk sa at içinde 
düşünülmelidir. Kusmanın indüklenmesi veya gastrik tüp koyma teşebbüsü akut vagal epizodu indükleyerek digitalis ile ilişkili aritmileri kötüleştirebilir.  
• Şiddetli digoksin intoksikasyonu durumlarında tercih edilen tedavi böbrekler aracılığıyla 
atılım için ekstraselüler boşlukta antikor -glikozid komplekslerini inaktive etmek üzere 
serbest glikozide bağlanan digoksine özgü antikor fragmentidir (Digitalis Antidotu BM). Hücrenin dışından içine potasyum geçişi sonucunda masif dijitalis toksisitesinin neden 
olduğu hiperkalemi için digoksine özgü antikor fragmentleri de önerilir. 
• Vücuttaki digoksin miktarı başlıca taşıyıcıya bağlı digoksin antikorları ile seçici hemoperfüzyon yolu ile bunun dışında daha düşük oranda olmakla birlikte kaplı aktif kömür vey a plazmaferez eşliğinde hemoperfüzyon ile azaltılabilir. 
• Zorlu diürez, periton diyalizi ve hemodiyaliz digoksin eliminasyonunda etkisiz bulunmuştur.  
 
5.  FARMAKOLOJİK ÖZELLİKLER  
5.1. Farmakodinamik özellikler  
Farmakoterapötik grup: Dijitalis glikozidleri 
ATC kodu: C01 AA05 
Digoksin, Digitalis  Lanata yapraklarından elde edilir. Kardiyak kontraktiliteyi artırır. A -V 
nodal refrakter süreyi uzatarak kalp atım hızını  azaltır ve kalp yetmezliğinin klinik işaret ve 
semptomlarını (venöz konjestiyon, periferik öde m, v.s.) ortadan kaldırır. Tedavi edici etkisi 
intravenöz enjeksiyondan sonra 5- 30 dakika içerisinde başlar, 2- 4 saat sonra ise maksimum 
düzeye ulaşır. 
Güncel klinik çalışmalar yoktur. 
5.2. Farmakokinetik özellikler  
Genel Özellikler  
 
Emilim:  
Sindirim yolu absorbsiyonu  % 70- % 80 olup, vücuttan atılması oldukça süratlidir. Doruk 
plazma konsantrasyonuna 1- 2 saatte ulaşır.  Digoksinin emilim boyutu ve kararlı durum 
düzeyleri yiyecekle alındığında değişmeden kalmaktadır.   
10 / 11 
  
Dağılım:  
Relatif dağılım hacmi 5 L/kg’d ir ve yaklaşık % 25’i plazma proteinlerine bağlanır. 
 
Biyotransformasyon:  
Digoksin bir P -glikoprotein substratı olup, küçük bir boyutta (%10) dihidrodigoksin, 
digoksigenine ilişkin mono ve bisbisdigitoksoidler gibi indirgenmiş ürünlere metabolize 
olur. 
 
Eliminasyon:  
Vücuttan başlıca atılım yolu böbrekler olup % 60- 80’i değişmeden atılır. Plazma yarılanma 
ömrü 40 saattir. 
 
Hastalardaki karekteristik özellikler:  
Geriatrik (65 yaş üzeri)  popülasyon:  
Yaşlı hastalarda digoksin için farmakokinetik veriler bulunma maktadır. Ancak, digoksinin 
yaşlı hastalarda optimum şekilde kullanılmasını sağlamak üzere serum konsantrasyonlarında 
dikkatli klinik değe rlendirme ve takip gereklidir ( Bkz. Bölüm 4.2 ve B ölüm 4.4).  
 
Pediatrik  popülasyon:  
Çocuklara kıyasla yenidoğanda  ve bebeklerde digoksinin plazma konsantrasyonları daha 
yüksek ve renal eliminasyonu daha düşüktür ( Bkz. Bölüm 4.2).  
 
Böbrek yetmezliği: 
Digoksinin dağılım hacmi ve kle rensi renal bozukluk olan hastalarda değişebilir. Serum 
konsantrasyonu düzeylerine dayalı olarak renal bozukluğu olan hastalarda doz optimizasyonu gereklidir ( Bkz. Bölüm 4.2 ve Bölüm 4.4). 
 
Karaciğer yetmezliği:  
Akut hepatiti olan hastalarda digoksin plazma konsantrasyonları sağlıklı gönüllülerdeki konsantrasyonlara benzerdir ( Bkz. Bölüm 4.2).  
 
Hiper ve hipotiroidizm : 
Dağılım hacmi hipertirodizm görülen hastalarda artarken, hipotiroidizm görülen hastalarda azalabilir.  
5.3.   Klinik öncesi güvenlilik verileri 
Üreme toksisitesi:  
İnsanlarda kullanılanın yüzlerce katı olan dozlarda kardiyak glikozi tlerle gebelik sırasında 
tedavi edilen tavşanlar veya sıçanların döllerinde malformasyon sıklığında bir artış gözlenmemiştir. Fertilite çalışmaları mevcut değildir . 
Mutajenisite : 
Digoksin metabolik aktivasyon varlığında ve yokluğunda iki in vitro testte ge notoksik 
bulunmamıştır.  
 
    
11 / 11 
 Karsinojenisite : 
Digoksinin karsinojenik potansiyeli değerlendirmek üzere  hayvanlarda hiçbir uzun dönem  
çalışma yapılmamıştır.  
 
6.  FARMASÖTİK ÖZELLİKLER  
6.1. Yardımcı maddelerin listesi  
Sitrik asit anhidr  
Disodyum hidrojen fosfat anhidr  Ethanol %94 A/A  Propilen glikol 1.2  Enjeksiyonluk su 
6.2. Geçimsizlikler  
Bulunmamaktadır. 6.3.  Raf ömrü  
Raf ömrü 60 aydır. 6.4.  Saklamaya yönelik özel tedbirler  
25°C altında oda sıcaklığında saklayınız.  6.5.       Ambalajın niteliği ve iç eriği  
5 x 2 ml steril ampul 6.6.      Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” 
ve “Ambalaj ve Ambalaj Atıklarının Kontrolü Yönetmelik”lerine uygun olarak imha 
edilmelidir.  
 
7.   RUHSAT SAHİBİ  
Assos İlaç Kimya, Gıda Ürünleri Üretim ve Tic. A.Ş. 
Ümraniye, İstanbul, Türkiye  
Tel: (0216) 612 91 91 
Faks: (0216) 612 91 92  
8.   RUHSAT NUMARASI  
2018/188 9.  İLK RUHSAT TARİHİ / RUHSAT YENİLEME TARİHİ:  
İlk ruhsat tarihi: 29.07.1997 
Ruhsat yenileme tarihi: 20.04.2018 
 10.  KÜB’ÜN YENİLENME TARİHİ:   
20.04.2018 
 