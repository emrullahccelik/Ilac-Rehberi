 1 KULLANMA TALİMATI  
 
MOLİT  PLUS 500 mg / 10 mg Tabl et  
Ağızdan alınır.  
 
• Etkin maddeler:  Hiyosin -N-butilbromür ve parasetamo l 
Her bir  tablet 10 mg hiyosin -N-butilbromür ve 500 mg parasetamol içerir.  
• Yardımcı maddeler : 
600 mg direkt  basıma elverişli özel granüle içerisinde 500 mg parasetamol etken maddesi ihtiva 
etmektedir.   
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz , çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora v eya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazanlara aynen uyunuz. İlaç hakkında size önerilen dozun dışında yüksek veya 
düşük doz  kullanmayınız.  
 
Bu Kullanma Talimatında:  
1. MOLİT  PLUS nedir ve ne için kullanılı r? 
2. MOLİT  PLUS'ı kullanmadan önce dikkat edilmesi gerekenler  
3. MOLİT  PLUS nasıl kullanılır?  
4. Olası yan etkiler nelerdir? 
5. MOLİT  PLUS'ın saklanması  
 
Başlıkları yer almaktadır.  
 
1. MOLİT  PLUS nedir ve ne için kullanılır?  
MOLİT  PLUS spazm giderici ve ağrı kesici kombinasyonu olan ilaçlar grubuna dahildir. Bir 
tablet içinde etkin madde olarak 10 mg Hiyosin -N-butil bromür ve 500 mg parasetamol 
bulunur.  
 
20 ve 30 tablet içeren PVC/Alu folyo blister ambalajda sunulmaktadır. Tabletle r beyaz , yuvarlak, 
bir yüzü çentikli, diğer yüzü "mp" baskılıdır.  
 
MOLİT  PLUS aşağıdaki organların kaslarında meydana gelen ani, şiddetli nöbetler şeklindeki 
kasılmaların (spazm) geçirilmesi ve hissedilen ağrının giderilmesi için kullanılır:  
• Mide  
• Bağırsaklar  
• İdrar kesesi ve idrar yolları   2 • Safra kanalları  
 
MOLİT  PLUS kadınlarda üreme sistemi organlarının işlevsel bozukluklarına bağlı ağrıların 
(örneğin ağrılı adet görme) giderilmesinde kullanılır.  
 
Kendinizi 3 - 4 gün sonra daha iyi hissetmez ve hatta da ha kötü hissederseniz, doktorunuza 
başvurunuz.   
 
2. MOLİT  PLUS'ı kullanmadan önce dikkat edilmesi gerekenler  
 
MOLİT  PLUS'ı aşağıdaki durumlarda KULLANMAYINIZ  
Eğer;  
- Etkin madde olan hiyosin -N-butilbromür e, parasetamole veya MOLİT  PLUS'ın 
içerdiği diğer maddelerden herhangi birine karşı alerjiniz (aşırı duyarlılığınız) varsa,  
- Mide -bağırsak sisteminde mekanik daralma (stenoz) veya tıkanma olması durumunda 
(örn. bir tümör ya da kıvrılmaya bağlı bağırsak tıkanması dolayısıyla)  veya böyle bir 
durumunuz olmasından şüphelenildiğinde , 
- Eğer bağırsağınız tıkanmış ve düzgün bir şekilde çalışmıyorsa (paralitik veya obstrüktif 
ileus); bulguları, bağırsak hareketlerinde azalmaya bağlı oluşan ağrı ve /veya  
bulantı/kusmadır.  
- Megakolon adı verilen kalın ba ğırsakların bir bölümünün aşırı genişlemesine yol açan, 
inatçı kabızlık ve karın büyümesi ile kendini gösteren bir hastalığınız varsa,  
- İdrarınızın idrar kesesi içinde birikmesine ve atılmasının güçleşmesine yol açan bir 
rahatsızlığınız varsa (örn. erkeklerde  prostat bezinde büyüme)  
- Kapalı açılı glokomunuz varsa (göz içi basıncın aşırı artmasına yol açan bir hastalık),  
- Kalp atım sayınızda aşırı artışa, çarpıntıya ya da düzensiz kalp atışlarına yol açan bir 
rahatsızlığınız varsa  
- Myasteni a gravis adı verilen kasların aşırı güçsüzleşmesine yol açan nadir görülen bir 
hastalığınız varsa , 
- Ciddi karaciğer fonksiyon bozukluğunuz varsa,  
- 12 yaşından küçükseniz , 
 
MOLİT  PLUS'ı aşağıdaki durumlarda DİKKATLİ KULLANINIZ  
MOLİT PLUS kullanmaya başlamadan önce lütfen doktorunuz  ya da eczacınız ile görüşünüz. 
Şiddetli karın ağrılarının devam etmesi veya artması ya da ateş, mide bulantısı, kusma, bağırsak 
hareketlerinde değişiklik, karında (baskıya karşı) duyarlılık, kan basıncında düşüş, bayılma veya 
dışkıda kan gibi belirtiler i le birlikte ortaya çıkması durumunda derhal bir doktora başvurulmalıdır.  
 
MOLİT PLUS'ı sadece doktorunuza danıştıktan sonra kullanınız:  
Eğer;  
- Karaciğer işlevlerinizde bozukluk varsa (ör. sürekli olarak aşırı miktarda alkol 
kullanıyorsanız (yakın zamanda bırakmış olmanız da dahil) veya karaciğer iltihabınız 
varsa),  
- Gilbert sendromu adı verilen (halsizlik, bulantı,  karın üst kısmında ağrıla r ve sarı lık ile  3 seyreden doğumsal ve ailevi bir hastalık) bir hastalığınız varsa,  
- Daha önceden var olan böbrek hasarınız varsa,  
- Glukoz -6-Fosfat Dehidrogenaz eksikliğiniz (kalıtsal bir enzim eksikliği) varsa.  
- Karaciğer metabolizmasında yer alan bir protein olan glutatyon proteini eksikliğiniz 
varsa (örneğin kan zehirlenmesi, yetersiz beslenme veya kronik alkolizm sebebiyle)  
 
Bu durumlarda MOLİT PLUS’ı yalnızca tıbbi gözetim altında kullanmalısınız, ayrıca 
dozunuzun azaltılması veya dozlarınızın alımları arasındaki sürenin uzatılması gerekebilir. 
 
MOLİT PLUS'ın doktor tavsiyesi olmaksızın 3- 4 günden daha uz un süre alınmaması gerekir. 
Ağrılar devam eder veya kötüleşir ya da yeni semptomlar ortaya çıkarsa doktorunuza 
başvurmalısınız.  
 
Ciddi, aniden ortaya çıkan aşırı duyarlılık reaksiyonları (ör. anafilaktik şok) çok ender 
gözlenmiştir. Kızarıklıkların veya yüz  ve boğazda şişmelerin (aşırı duyarlılık reaksiyonu 
belirtileri) ortaya çıkması durumunda tedaviyi derhal kesiniz ve bir doktora danışınız.  
 
 MOLİT PLUS doz aşımı durumunda, parasetamol içeriği dolayısıyla ciddi karaciğer ve böbrek 
hasarı riski söz konusudur. Doz aşımı riskini azaltmak için, eş zamanlı olarak kullanılacak 
ilaçların parasetamol içermediğinden emin olmak gerekir.  
  
Parasetamol ile normal tedavi dozlarında bile kısa süreli tedavi sonrasında ve daha öncesinde 
karaciğer hastalığı öyküsü bulunm ayan hastalarda karaciğerde zehirlenme oluşabilir.  
 
Kansızlığı (anemisi) olanlarda, akciğer hastalarında, karaciğer ve böbrek fonksiyon bozukluğu 
olan hastalarda doktor kontrolü altında dikkatli kullanılmalıdır.  
  
Birden (akut) yüksek doz verildiğinde ciddi karaciğer toksisitesine neden olur.  
  
Erişkinlerde uzun süreli (kronik) günlük dozlarda karaciğer hasarına neden olabilir.  
  
Alkolik karaciğer hastalarında dikkatli kullanılmalıdır. 
 
Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2000 mg’ı aşmaması gerekir. 
 
Parasetamolü ilk defa kullananlarda veya daha önce kullanmış olanlarda, alınan ilk dozda veya 
sonraki dozlarda, deride kızarıklık, döküntü veya başka bir deri reaksiyonu oluşabilmektedir. 
Bu durumda doktor ile irtibata  geçilerek ilacın bırakılması ve alternatif bir tedaviye geçilmesi 
gerekmektedir. Parasetamol ile deri reaksiyonu gözlenen kişi bir daha bu ilacı veya parasetamol 
içeren başka bir ilacı kullanmamalıdır. Bu du rum, ciddi ve ölümle sonuçlanabilen Stevens -
Johnson sendromu (SJS), toksik epidermal  nekroliz (TEN) ve akut generalize ekzantematöz 
püstülozis (AGEP) dahil, cilt reaksiyonlarına neden olabilmektedir. Bu hastalıklara ilişkin 
açıklamalar için, “4.Olası yan etkiler nelerdir? ” bölümüne bakınız.   4 Ağrı kesicilerin, yüksek dozda ve uygun olmayan şekilde uzun süreli kullanımı durumunda, 
ilacın dozajının artırılması yoluyla tedavi edilemeyen baş ağrıları ortaya çıkabilir. Ağrı kesicilerin, yüksek dozda ve uygun olmay an şekilde uzun süreli kullanımının birden kesilmesi 
durumunda, baş ağrısı, yorgunluk, kas ağrıları, asabiyet ve istemsiz gelişen belirtiler görülebilir. İlaç yoksunluk semptomları birkaç gün içinde azalır. O zamana kadar ağrı kesici alınmamalı ve doktor t avsiyesi olmaksızın kullanıma yeniden başlanmamalıdır.  
 
Uzun süreli kullanım durumunda kan sayımı, karaciğer ve böbrek fonksiyonlarının kontrol 
edilmesi gerekir.  
 
Asetilsalisilik asit (birçok ilaçta bulunan ağrı kesici ve ateş düşürücü etkisi yanında kan 
pıhtılaşmasını önleyen bir madde) ve/veya ağrı kesici ve kortizon içermeyen iltihap giderici  
ilaçlara (non -steroidal anti- inflamatuvar ilaçlar (NSAİİ)) karşı alerjiniz varsa dikkatli 
olmalısınız  
 
Bu uyarı lar geçmişteki  herhangi bir dönemde dahi olsa  sizin  için geçerliyse  lütfen doktorunuza 
danışınız.  
 
MOLİT  PLUS'ın yiyecek ve içecek ile kullanılması  
MOLİT  PLUS'ın yiyecek veya içecekle etkileşime girdiğine ilişkin herhangi bir bulgu mevcut 
değildir. MOLİT  PLUS aç karnına veya besinlerle birlikte alınabilir.  
 
MOLİT PLUS ile tedavi sırasında alkol tüketmemeniz gerekir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Eğer hamile olduğunuzu (veya olabileceğinizi) düşünüyorsanız ya da gebe kalmayı 
planlıyorsanız, ilacı kullanmadan önce doktorunuza ya da eczacınıza danışınız. MOLİT PLUS'ın 
gebe kadınlarda kullanımına ilişkin yeterli deneyim mevcut değildir. Her ne kadar bugüne kadar 
- ayrıca MOLİT PLUS'ın tek tek etkin maddeleri ile uzun yıllara dayanan deneyimlere göre - 
herhangi bir ter atojenik etki (bebekte yapısal hasarlara yol açan etki) görülmemiş olsa da, 
MOLİT PLUS'ın hamilelik sırasında kullanımı önerilmez.   
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emzirme döneminde MOLİT  PLUS sadece fayda risk oranı dikkatli bir şekilde 
değerlendirildikten sonra kullanılmalıdır.  
 
  5 Araç ve makine kullanımı  
MOLİT  PLUS’ın araç ve makine kullanımı üzerindeki etkil ere ilişkin herhangi bir deneyim 
mevcut değildir.  
 
Bazı kişilerde MOLİT  PLUS kullanımı sırasında gözlerin yakını ve uzağı görmeye uyum 
sağlamasında bir bozukluk gelişebilir. Görmenizle ilgili bir sıkıntı yaşarsanız belirtiler geçene 
kadar araç veya makine kullanmayınız.  
 
MOLİT PLUS’ın içeriğinde bulunan bazı yardımcı maddeler hakkında önemli bilgiler  
Uyarı gerektiren yardımcı madde içermemektedir.  
 
Diğer ilaçlar ile birlikte kullanımı 
Eğer aşağıdaki ilaçlar da dahil başka bir ilaç kullanıyorsanız, yakın bir zamanda kullandıysanız 
veya kullanma ihtimaliniz varsa, doktorunuzu veya eczacınızı bilgilendiriniz:  
 
Hiyosin -N-butilbromür etkin maddesi nedeniyle gelişebilecek etkileşimler:  
• MOLİT  PLUS, aşağıdaki ilaçlarla birlikte kullanıldığında ağız kuruluğu, kabızlık, görme 
bulanıklığı, terleme, idrarın idrar kesesinde birikmesi, kalp atımının hızlanması gibi 
antikolinerjik etkiler artabilir: 
- Astım gibi nefes darlığına yol açan hastalıklarda ku llanılan diğer antikolinerjik ilaçlar  
(örn. tiotropium, ipratropium, atropin türevleri)  
- Parkinson hastalığında kullanılan bir ilaç olan amantadin 
- Ruhsal çöküntü (depresyon) tedavisinde kullanılan trisiklik ve tetrasiklik antidepresan grubu 
ilaçlar  
- Düşünce ve duyu bozukluklarının (örn. Şizofreni) tedavisinde kullanılan antipsikotik ilaçlar  
- Kalp atım sayısının kontrol altına alınması için kullanılan kinidin, dizopramid  
- Alerji kaynaklı (aşırı duyarlılık) hastalıklara karşı etkili olan antihistaminik ilaçlar  
• Dopamin antagonistleri (ör. metoklopramid: Kusmayı önlemek için kullanılan bir 
dopamin antagonisti)  MOLİT  PLUS ile birlikte kullanıldığında mide ba ğırsak kanalı -
kasları  üzerindeki etkilerinin karşılıklı olarak azalmasına sebep olabilir . 
• Beta-adrenerjik ilaçlar: Tansiyon yükselmesi, göğüs ağrısının (anjina) önlenmesi, kalpte  
ritim bozukluklarının ve kalp krizinin tedavisinde kullanılan beta -adrenerjik ilaçların  
MOLİT  PLUS ile birlikte kullanılması kalp atım sayısının yükselmesi etkisini 
arttırabilir.  
 
Parasetamol etkin maddesi nedeniyle gelişebilecek etkileşimler:  
• Varfarin ve diğer K vitamini antogonistleri gibi kan sulandırıcı ilaçlar kullanan hastalarda 
parasetamol kanama riskini arttırabilir.  
• Flukloksasilin adlı antibiyotiğin parasetamol ile eş zama nlı uygulanması günlük maksimum 
parasetamol dozu kullanan ve özellikle ciddi böbrek fonksiyon bozukluğu, sepsis  (bakteriler 
ve bunların toksinlerinin kanda dolaşması ve organ yetmezliğine sebebiyet vermesi), 
yetersiz beslenme veya kronik alkolizm gibi risk faktörleri taşıyan hastalarda, kanda ve 
vücutta, sıvı bozuklukları riskinde artış nedeniyle, metabolizma ile il işkili yüksek asitliğin  6 oluşmasına (yüksek anyon açıklı metabolik asidoz) neden olabilir.  
• Probenesid gibi gut tedavisinde kullanılan ilaçlar: Probenesidin eş zamanlı olarak 
kullanılması durumunda, vücudunuzda parasetamolün yıkımı yavaşlayabileceğinden, 
MOL İT PLUS dozajının azaltılması gerekir.  
• Karaciğerde ilaçların parçalanmasını hızlandıran (enzim indüksiyonu yapan) ilaçlar, ör. 
bazı uyku ilaçları ve antiepileptikler (diğerlerinin yanı sıra, glutetimid,  fenobarbital, 
fenitoin, karbamazepin gibi sara tedavisine kullanılan  ilaçlar) ile rifampisin (verem 
tedavisinde kullanılan bir antibiyotik), ile eş zamanlı alınması halinde, parasetamolün 
normal kullanımda zararsız olan dozlarıyla bile karaciğer hasarına sebep olabilirler. Aynı 
durum aşırı alkol alımı için de geçerlidir.  
• Yüksek kan yağı değerlerinin düşürülmesine yönelik ilaçlar (kolestiramin): Bunlar MOLİT 
PLUS'ın vücut tarafından emilmesini azaltmak suretiyle etkinliğini azaltabilir.  
• Propantelin: İrritabl (hassas) ba ğırsak sendromunun ve farklı idrarını tutamama biçimlerinin  
tedavisinde kullanılan bir spazm önleyici ilaç olan propantelin gibi ilaçlarla mide  
boşalmasının yavaşlatıldığı durumlarda parasetamolün emilim hızının azalması sonucu  
MOLİT  PLUS'ın  etkisinin başl aması gecikir.  
• AZT (zidovudin): AİDS hastalığının ilerlemesini yavaşlatmak için kullanılan bir ilaç tır. 
Parasetamol ile etkileşerek kandaki akyuvar sayısında azalma (nötropeni) yönündeki eğilimi 
artırır . Bu nedenle,  MOLİ T PLUS  ve AZT,  doktor  tavsiyesi  olmadan, birlikte  
kullanılmamalıdır.  
• Kloramfenikol:  Ciddi enfeksiyonların tedavisinde kullanılan bir antibiyotiktir.  
Parasetamolle birlikte kullanıldığında, kloramfenikolün vücuttan atılması belirgin şekilde 
yavaşlayabilir ve zehirli olma (toksik) durumunun görülme riski artar.  
• Mide bulantısı  ilaçları (metoklopramid ve domperidon) Bunlar MOLİT PLUS'ın vücut 
tarafından alınmasında ve etkisini göstermesinde bir hızlanma yaratabilir.  
• Midenin boşalmasını yavaşlatabilecek maddelerin eş zamanlı olarak kullanılması 
durumunda parasetamolün vücut tarafından alınması ve etkisini göstermesi gecikebilir.  
 
MOLİT PLUS kullanımının laboratuar tetkikleri üzerindeki etkileri:  
 Ürik asit tayini ve kan şekeri tayini etkilenebilir. Karaciğer enzimlerinden ALT değişebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. MOLİT  PLUS nasıl kullanılır?  
Uygun kullanım ve doz/uygulama sıklığı için talimatlar:  
MOLİT  PLUS'ı daima dok torunuzun tavsiye ettiği şekilde kullanınız. Emin olmadığınız 
durumlarda doktorunuza veya eczacınıza başvurunuz.  
 
MOLİT  PLUS erişkinlerde günde 3 kez 1 -2 tablet uygulanır.  
 
MOLİT  PLUS tablet gerektiğinde 12 yaşın üzerindeki çocuklarda günde 3 kez 1 -2 tabl et 
kullanılabilir.   7  
Günlük (24 saat)  toplam doz 6 tableti geçmemelidir.  
Günlük azami doz (24 saat) hiçbir şekilde aşılmamalıdır ve bir sonraki tablet (gerekmesi halinde) 
en erken 8 saat sonra alınmalıdır.  
 
MOLİT  PLUS'ı  doktorunuzun onayı olmadan 3-4 günden daha uzun süre kullanmayınız.  
 
Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2000 mg’ı aşmaması gerekir. 
 
Uygulama yolu ve metodu:  
MOLİT  PLUS yalnızca ağız yoluyla kullanılır.  
Tabletleri çiğnemeden, bütün olarak yeterli miktarda sıvı ile alınız (örneğin bir bardak su ile)  
 
Değişik yaş grupları:  
Çocuklarda kullanımı:  
12 yaşın altındaki çocuklarda MOLİT  PLUS kullanılma malıdır . Bu yaş grubu için bugüne dek 
elde edilmiş yeterli dene yim yoktur.  
 
Yaşlılarda kullanımı:  
Yaşlı hastalarda herhangi bir doz ayarlaması gerekli değildir.  
 
Özel kullanım durumları  
Karaciğer /Böbrek yetmezliği:  
Etkin madde olarak parasetamol içerdiği için, ciddi böbrek veya karaciğer işlev bozuklukları 
olan hastalarda doktorun yakından takibi gerekir. 
 
Eğer MOLİT  PLUS'ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla MOLİT  PLUS kullandıysanız  
MOLİT  PLUS'dan kullanmanız  gerekenden fazlasını kullanmış sanız, bir doktor veya eczacı ile 
konuşunuz.  
 
MOLİT PLUS ile doz aşımı durumunda ilk olarak (1. gün) mide bulantısı, kusma, terleme, uyku 
hali ve genel hastalık hissinin yanı sıra görme bozuklukları, kalp atış hızında artış, ağız kuruluğu 
ve ciltte kızarıklık ortaya çıkabilir. Genel bulgularda iyileşme hissetseniz bile 2. gün, ilerleyen 
karaciğer hasarı söz konusu olabilir  ve 3. gün potansiyel olarak karaciğer koması na neden olabilir .  
 
MOLİT PLUS ile doz aşımı şüphesi durumunda derhal - şikâyetler  geçici olarak azalsa dahi - 
doktorunuzu bilgilendiriniz. 
 
MOLİT  PLUS'ı kullanmayı unutursanız  
İlaç dozunuzu doktorunuzun size tarif ettiği gibi almanız önemlidir. Eğer ilacınızı almayı  8 unutursanız, bu dozu hatırlar hatırlamaz almalısınız. Eğer bir sonraki dozun saati gelmişse, 
almadığınız dozu atlayınız, normal dozunuzu alarak tedaviye devam ediniz.  
Unutulan dozları dengelemek için çift doz almayınız. 
 
MOLİT  PLUS ile tedavi sonlandırıld ığında oluşabilecek etkiler  
Bulunmamaktadır.  
 
4. Olası yan etkiler nelerdir?  
 
Herkeste görülmese de tüm ilaçlar gibi, MOLİT PLUS yan etkilere sebep olabilir.  
 
Bilinen istenmeyen etkilerin çoğu MOLİT PLUS'ın antikolinerjik özelliklerinden kaynaklanır. 
Bu antikolinerjik etkiler genelde hafif ve geçicidir.  
  
Bildirilen yan etkilerin sıklık dereceleri sınıflaması aşağıdaki gibidir:  
Çok yaygın: 10 hast anın en az bi rinde görülebilir.  
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1000 hastanın birinden fazla görülebilir.  
Seyrek: 1000 hastanın birinden az, fakat 10.000 hastanın birinden f azla görülebilir.  
Çok seyrek: 10.000 has tanın birinden az görülebilir. 
Bilinmiyor: Eldeki verilerden hareketle tahmin edilemiyor.  
  
Yaygın olmayan:  
- Deri reaksiyonları, örneğin anormal terleme, kaşıntı, ciltte kuruluk (ter salgısının 
baskılanması)  
- Baş dönm esi 
- Yorgunluk 
- Ağız kuruluğu  
- İshal  
- Mide bulantısı  
- Kusma  
- Mide şikâyetleri   
 
Seyrek:  
- Kan basıncında düşme  
- Ciltte kızarma  
- Kalp atışlarının hızlanması (taşikardi)  
- İdrar yaptıktan sonra damlama, idrar akışında azalma gibi idrar çıkarma bozuklukları.  
- Deri döküntüsü, kaşıntı, kurdeşen, alerjik ödem (dokularda sıvı toplanması sonucunda şişlik) 
ve anjiyoödem (yüz ve boğazda sıvı toplanması sonucunda şişlik), , eritema  multiforme,  
 
Çok seyrek:  
- Parasetamol tedavisi sırasında akut generalize ekzantematöz püstülozis, StevensJohnson 
sendromu ve toksik epidermal nekroliz (ölümcül sonuçlananlar dahil) gibi ciddi deri  9 reaksiyonları bildirilmiştir.  
 
- Gözlerde farklı görüş me safelerine uyum veya odaklanma bozuklukları; bulanık görme ve 
şiddetli baş ağrısı eşliğind e göz iç basıncında şiddetli artış (akut açı kapanması glokomu).  
 
Akut generalize ekzantematöz  püstülozis:  Vücudun büyük bölümünde, aniden  deri kızarıklığı 
ve üzerinde toplu iğne başı büyüklüğünde, içi irin dolu kabarcıklar oluşur. Genellikle ateş eşlik 
eder.  
 
Eritema multiforme: Genellikle kol ve bacaklarda, simetrik, kızarık ve kabartılı döküntüler 
oluşur. Döküntüler yamayı andırır ve bir merkezleri vardır.  
 
Stevens -Johnson sendromu:  Genellikle ateş, boğaz ağrısı ve bitkinlik ile başlar. Daha sonra  
deride kızarık, ağrılı döküntüler ve içi sıvı dolu kabarcıklar oluşur.  Ağız içinde ve cinsel  
organlarda ağrılı yaralar vardır.  
 
Toksik epidermal  nekroliz : Stevens -Johnson sendromunun daha  ağır seyreden  bir formudur. 
Bütün vücutta, cildin üst tabakası, alt tabakasından ayrılır.  
Bunların hepsi, ender rastlanan, büyük çoğunlukla  ilaçların neden olduğu, ciddi deri 
hastalıklarıdır.  
 
Bilinmiyor:  
- Anafilaktik şoka varan (ölümle sonuçlanabilen) ciddi aşırı duyarlılık (alerjik) reaksiyonları, 
ciltte ve mukozada (ör. dil, dudaklar, yüz) büyük şişlikler, nefes darlığı, ürtiker, cilt 
döküntüsü (ekzantem);  
- Deride kızarıklık;  
- Diğer aşırı duyarlılık reaksiyonları;  
- Karaciğer enzim değerlerinde artış (karaciğer transaminaz);  
- Akut karaciğer yetmezliğine neden olabilecek sitolitik hepatit adı verilen bir karaciğer 
iltihabı  
- Kan pulcuklarının (trombosit) sayısında azalma (trombositopeni),  
- Beyaz kan hücrelerinde ciddi azalma (agranülositoz, nötropeni, lökopeni, pansitopeni  
özellikle önceden mevcut olan glukoz -6-fosfat dehidrogenaz eksikliği olan hastalarda 
hemolitik anemi); 
- Özellikle alerjik astımı olan hastalarda solunum yollarında spazm (bronkospazm);  
- Dolaşım kollapsı (yeterli kan akımının olmaması)  
- İdrarın idrar kesesinde birikmesi ve idrar yapmada güçlük  
- Fiks ilaç erüpsiyo nuna (ilacın tekrarlayan kullanımı ile genellikle vücudun aynı bölgesinde 
tekrarlayan, kızarıklık, ödem ve bazen içi su dolu deri kabarcığı gelişiminin olduğu plaklar 
ile karakterize bir durum) bağlı deri döküntüsü 
- Düşük glutatyon seviyeleri nedeniyle piro glutamik asit birikmesinin neden olduğu kandaki 
aşırı asit  
 
Eğer bu kullanma talimatında bahsi geçmeyen herhangi bir yan etki ile karşılaşırsanız  10 doktorunuzu veya eczacınızı bilgilendiriniz.  
 
 
 
Yan etkilerin raporlanması  
Kullanma  talimatında  yer alan veya  almayan  herhangi  bir yan etki meydana  gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaks ınız. 
 
5. MOLİT  PLUS'ın  saklanması  
 
MOLİT  PLUS'ı çocukların göremeyeceği,  erişemeyeceği  yerlerde ve ambalajında saklayınız.  
 
25°C'nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız. 
 
Ambalajdaki/blisterdeki son kullanma tarihinden sonra MOLİT  PLUS'ı kullanmayınız.  
 
Son kullanma tarihi, ilgili ayın son gününü ifade eder.  
  
İlacı atık suya veya ev çöpüne atarak imha etmeyiniz. Artık gerekli olmayan ilaçları nasıl elden 
çıkaracağınızı eczacınıza sorunuz. Bu şekilde çevrenin korunmasına katkıda bulunursunuz.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi : ADEKA İlaç Sanayi ve Ticaret A.Ş.  
55020 – İlkadım/ SAMSUN  
 
Üretim yeri :  ADEKA İlaç Sanayi ve Ticaret A.Ş.  
55020–İlkadım/ SAMSUN  
 
Bu kullanma talimatı  ......... tarihinde onaylanmıştır.  