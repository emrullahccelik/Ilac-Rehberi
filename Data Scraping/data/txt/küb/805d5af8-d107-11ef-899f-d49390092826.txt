KISA ÜRÜN BİLGİSİ
1. Ürünün İsmi
HELİDERA 35 mg/5 ml ŞURUP
2. Kalitatif ve Kantitatif Bileşim
Etkin madde: Her 5 ml şurup, 35 mg kurutulmuş duvar sarmaşığı (Hedera helix L.) yaprak
ekstresi (4-8:1) içerir. Ekstraksiyon çözücüsü olarak %30 (a/a) etanol kullanılmaktadır.
Yardımcı maddeler: Her 5 ml şurup;
Sorbitol çözelti (%70) (E420) 2500 mg
Potasyum sorbat 10 mg
Yardımcı maddelerin tam listesi için bölüm 6.1'e bakınız.
3. Farmasötik Form
Şurup.
Kahverengi çözelti.
4. Klinik Özelikler
4.1 Terapötik Endikasyonları
HELİDERA,
• Öksürüğün eşlik ettiği akut solunum yolu enflamasyonu ve kronik enflamatuvar
bronşiyal hastalıkların semptomatik tedavisine yardımcı olarak,
• Erişkinler, adolesanlar ve 2 yaş ve üstü çocuklarda balgamlı öksürük durumunda
balgam söktürücü olarak kullanılır.
4.2 Dozaj ve Uygulama Yöntemi
Hekim tarafından başka şekilde tavsiye edilmediği takdirde HELİDERA, aşağıdaki şekilde
kullanılır.
• 2-5 yaş arası çocuklarda hekim kontrolünde: günde 3 kez 1,5 ml
• 6-12 yaş arası çocuklar: günde 3 kez 5 ml
• Adolesanlar (>12 yaş) ve yetişkinler: günde 3 kez 5-7,5 ml
• 0-2 yaş aralığındaki çocuklarda kullanılmamalıdır.
Sadece ağızdan kullanım içindir.
Şurup, birlikte verilen işaretli ölçü kabı ile kullanılmalıdır.
Her kullanımdan önce şişe iyice çalkalanmalıdır.
1Tedavi süresi, klinik tablonun tipine ve şiddetine göre değişir; semptomların l haftadan uzun
sürmesi ve düzelme sağlanamaması durumunda bir hekime başvurulmalıdır.
Şikayetlerin devam etmesi ya da nefes darlığı, ateş, iltihaplı ya da kanlı balgam görülmesi
durumunda derhal hekime danışılmalıdır.
Özel popülasyonlara ilişkin ek bilgiler
Böbrek/Karaciğer yetmezliği
Potasyum sorbat içermesi nedeniyle böbrek yetmezliği şikayeti olan hastalarda
kullanılmamalıdır.
Pediyatrik popülasyon
0-2 yaş aralığındaki çocuklarda kullanılmamalıdır.
2-4 yaş aralığındaki çocuklarda hekim kontrolünde kullanılması gerekmektedir.
4.3 Kontrendikasyonlar
HELİDERA’nın bileşimindeki maddelerden herhangi birine aşırı duyarlılığı olduğu bilinen
hastalarda kullanılmamalıdır.
Araliaceae familyası bitkilerine veya etkin maddeye duyarlı olan kişilerde kullanılmamalıdır.
Solunum semptomlarını kötüleştirmesi riski sebebiyle 0-2 yaş aralığındaki çocuklarda
kullanılmamalıdır.
4.4 Kullanım İçin Özel Uyarılar ve Önlemler
2-4 yaş aralığındaki çocuklarda hekim kontrolünde kullanılması gerekmektedir.
0-2 yaş aralığındaki çocuklarda, hamilelerde, emziren annelerde, Araliaceae familyası
bitkilerine veya etkin maddeye duyarlı olan kişilerde kullanılmamalıdır.
Gastrik ülser veya gastriti olan kişilerde dikkatle kullanılmalıdır.
Solunum güçlüğü, ateş ve cerahatli balgam görülürse kullanımı durdurulmalı ve hekim ya da
eczacıya danışılmalıdır.
Bitki ekstresi içermesi nedeniyle HELİDERA’da bazen hafif bulanıklık ya da hafif tat
değişiklikleri görülebilir; ancak bunların preparatın tedavi edici etkinliği üzerinde olumsuz bir
etkisi yoktur.
HELİDERA, dozaj ve uygulama yönteminde belirtilen ya da hekim tarafından önerilen
miktardan daha fazla kullanılmamalıdır.
Nadir kalıtımsal fruktoz intolerans problemi olan hastaların bu ürünü kullanmamaları gerekir.
24.5 Diğer Tıbbi ürünler ile Etkileşimler ve Diğer Etkileşim Şekilleri
Kurutulmuş duvar sarmaşığı (Hedera helix L.) yaprak ekstresinin diğer ilaçlarla birlikte
kullanılması sonucu herhangi bir etkileşimi bildirilmemiştir ancak tıbbi bir öneri olmadan
kodein veya dekstrometorfan gibi antitüssif bileşiklerle beraber kullanılmamalıdır.
Özel popülasyonlara ilişkin ek bilgiler
Özel popülasyonlara ilişkin etkileşim çalışması yapılmamıştır.
Pediyatrik popülasyon
Pediyatrik popülasyona ilişkin etkileşim çalışması yapılmamıştır.
4.6 Gebelik ve Laktasyon
Genel tavsiye
Gebelik döneminde kullanılması önerilmemektedir.
Çocuk doğurma potansiyeli bulunan kadınlar/Doğum kontrolü
HELİDERA’nın çocuk doğurma potansiyeli olan kadınlarda kullanımına ve doğum kontrol
yöntemlerine ilişkin bir öneri bulunmamaktadır.
Gebelik dönemi
HELİDERA’nın gebe kadınlarda kullanımına ilişkin yeterli veri mevcut değildir.
HELİDERA’nın gebelik sırasındaki güvenliliğine ilişkin herhangi bir veri bulunmadığından,
hamilelerde kullanımı önerilmemektedir.
Laktasyon dönemi
HELİDERA’nın emziren annelerde kullanımına ilişkin yeterli veri mevcut değildir
HELİDERA’nın emzirme sırasındaki güvenliliğine ilişkin herhangi bir veri bulunmadığından,
hamilelerde kullanımı önerilmemektedir.
4.7 Araç ve Makine Kullanma Yeteneği Üzerindeki Etkiler
Araç ve makine kullanma yeteneği üzerindeki etkileri ile ilgili herhangi bir araştırma
yapılmamıştır.
34.8 İstenmeyen Etkiler
Bağışıklık sistemi hastalıkları
Bilinmiyor: Ürtiker, deri döküntüsü, nefes darlığı gibi alerjik reaksiyonlar
Gastrointestinal hastalıklar
Bilinmiyor: Bulantı, kusma, ishal gibi gastrointestinal rahatsızlıklar
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99).
4.9 Doz Aşımı
Doz aşımı durumunda bulantı, kusma ve ishal gibi mide-bağırsak rahatsızlığı görülebilir. Bu
durumda hekime danışılmalıdır.
4 yaşındaki bir çocukta yaklaşık l,8 g bitkisel ürüne karşılık gelen miktarda kurutulmuş duvar
sarmaşığı (Hedera helix L.) yaprak ekstresinin kazaen alınması sonrasında agresiflik ve ishal
görülmüştür.
5. Farmakolojik Özellikler
5.1 Farmakodinamik Özelikler
ATC kodu: R05CA12
HELİDERA, kurutulmuş duvar sarmaşığı (Hedera helix L.) yaprak ekstresi içerir; ekstrenin
solunum yolu hastalıklarındaki terapötik etkisi, içerdiği glikozit saponinlerin sekretolitik
özelliklerinden kaynaklanmaktadır.
Bir klinik araştırmada preparatın bronşiyolitik etkiye sahip olduğu saptanmıştır. In vivo ve in
vitro deneyler, kurutulmuş duvar sarmaşığı (Hedera helix L.) yaprak ekstresinin spazmolitik
etkinliğini göstermiştir.
Kurutulmuş duvar sarmaşığı (Hedera helix L.) yaprak ekstresinin yukarıda belirtilen
özelliklerinin dayandığı mekanizma henüz kesin olarak netleştirilmemiştir.
5.2 Farmakokinetik Özellikler
Farmakokinetik araştırmaları ve biyoyararlanım verileri mevcut değildir.
5.3 Klinik Öncesi Güvenlik Verileri
Kurutulmuş duvar sarmaşığı (Hedera helix L.) yaprak ekstresi ile yapılan geleneksel
tekrarlayan doz toksisitesi ve mutajenite (Ames testi) çalışmalarından elde edilen preklinik
veriler insanlarda kullanım için herhangi bir güvenlilik endişesi oluşturmamıştır. Genotoksisite,
4karsinojenisite ve üreme toksisitesi çalışmaları yapılmamıştır. Çeşitli hayvan türlerinde yapılan
akut toksisite testlerinde,Hedera helix L. yaprak kuru ekstresi (duvar sarmaşığı yaprakları kuru
ekstresi), 3 g/kg vücut ağırlığı oral dozlara ya da 0,5 kg vücut ağırlığı subkütan dozlara kadar
diyare haricinde herhangi bir toksisite tablosuna yol açmamıştır. 3 ayı aşkın bir süreyle devam
eden kronik toksisite çalışmalarında, duvar sarmaşığı yaprakları kuru ekstresi, Wistar cinsi
sıçanlara ortalama 30-750 mg/kg vücut ağırlığı dozunda oral yoldan verilmiştir. Uygulanan
dozların iyi tolere edildiği ve hayvanlarda organ hasarlarının ya da başka patolojik
modifikasyonların görülmediği tespit edilmiştir. Kontrol grubuna göre hematokrit değerlerinde
reversibl bir artış ve yüksek dozlarda ICSH sekresyonunda bir azalma gözlenmiştir.
6. Farmasötik Özellikleri
6.1 Yardımcı Maddelerin Listesi
Ksantan sakızı
Sitrik asit susuz
Potasyum sorbat
Sorbitol çözeltisi (%70) (E420)
Portakal aroması sıvı (Aromsa FM003027)
Deiyonize su
6.2 Geçimsizlikler
Bildirilmemiştir.
6.3 Raf Ömrü
24 ay
6.4 Özel Saklama Önlemleri
Şişe açıldıktan sonra çözelti 3 ay saklanabilir.
6.5 Ambalajın Yapısı ve İçeriği
Primer ambalaj: Vistop akış damla kapaklı, 100 ml’lik amber renkli cam şişe ve ölçek olarak
PP 1,5; 5 ve 7,5 ml işaretli ölçü kabı.
6.6 Kullanılmış Bir Ürünün veya Böyle Bir Üründen Kaynaklanan Atık Maddelerin
İmha Talimatları
Kullanılmamış ürünler ya da artık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıkları Kontrolü Yönetmeliği"ne uygun olarak imha edilmelidir. Özel
bir gereklilik yoktur.
57. Ruhsat Sahibi
GENVEON İlaç San. ve Tic. A.Ş.
Maslak Mah., Sümer Sok., No:4, Kat:14 (MOB-Maslak Office Building)
Maslak-Sarıyer/İSTANBUL
Tel: 0 212 376 65 00
Faks: 0 212 213 53 24
8. Ruhsat Numarası
2019/688
9. İlk Ruhsat Tarihi veya Ruhsat Yenilenme Tarihi
Ruhsat tarihi: 30.12.2019
Son yenileme tarihi:
10. KÜB Yenilenme Tarihi
6