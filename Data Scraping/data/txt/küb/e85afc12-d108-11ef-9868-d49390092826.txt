KISA ÜRÜN BİLGİSİ
1. BEŞERİ TIBBİ ÜRÜNÜN ADI
RETOMİN 10 mg/mL oral süspansiyon hazırlamak için toz
2. KALİTATİF VE KANTİTATİF BİLEŞİM
Etkin madde:
Sildenafil sitrat 14,02 mg (10 mg sildenafile eşdeğer)
Sulandırmanın ardından oral süspansiyonun her bir mililitresi 10 mg sildenafile eşdeğer 14,02
mg sildenafil sitrat içermektedir
Yardımcı maddeler:
Sorbitol P 100 T (E420)……….. 246,48 mg
Trisodyum Sitrat Dihidrat……….4,20 mg
Sodyum Benzoat………………...0,93 mg
Yardımcı maddeler için 6.1’e bakınız.
3. FARMASÖTİK FORM
Süspansiyon Hazırlamak İçin Toz
4. KLİNİK ÖZELLİKLER
4.1. Terapötik endikasyonlar
Yetişkinler:
RETOMİN, fonksiyonel sınıfı WHO II-III olan pulmoner arteriyel hipertansiyonun tedavisinde
egzersiz kapasitesini iyileştirmede endikedir. Primer pulmoner hipertansiyonda ve bağ dokusu
hastalıkları ile ilişkili pulmoner hipertansiyonda etkililiği gösterilmiştir.
Pediyatrik popülasyon
1 ila 17 yaş arası pediyatrik hastalarda, pulmoner arteriyel hipertansiyonun tedavisinde
endikedir. Egzersiz kapasitesinin veya pulmoner hemodinamiğin iyileştirilmesi açısından
etkinliği, primer pulmoner hipertansiyonda ve konjenital kalp hastalığı ile ilişkili pulmoner
hipertansiyonda gösterilmiştir (bkz. Bölüm 5.1).
4.2. Pozoloji ve uygulama şekli
Pozoloji/uygulama sıklığı ve süresi:
Tedavi, pulmoner arteriyel hipertansiyon konusunda uzman klinisyen tarafından başlatılmalı ve
izlenmelidir.
RETOMİN tedavisine rağmen klinik durumda kötüleşme olması durumunda alternatif tedaviler
düşünülmelidir.
Erişkinlerde:
Önerilen doz, günde üç kez 20 mg’dır. Retomin almayı unutan hastalara mümkün olan en kısa
sürede bir doz almaları ve ardından normal doza devam etmelerini etmeleri tavsiye edilmelidir.
1Hastalar, unutulan dozu telafi etmek için çift doz almamalıdır.
Pediyatrik hastalar (1 - 17 yaş)
1 yaşından 17 yaşına kadar olan pediyatrik hastalar için önerilen doz, vücut ağırlığı ≤20 kg olan
hastalarda günde üç kez 10 mg (1 ml sulandırılmış süspansiyon) ve vücut ağırlığı >20 kg
hastalar için günde 3 kez 20 mg'dır (2 ml sulandırılmış süspansiyon). PAH'lı pediyatrik
hastalarda önerilenden daha yüksek dozlar kullanılmamalıdır (bkz. Bölüm 4.4 ve 5.1).
Uygulama şekli:
RETOMİN süspansiyon sadece oral kullanım içindir. Hazırlanmış oral süspansiyon
(Karakteristik çilek kokulu, beyaz renkli, opak, hafif viskoz süspansiyon) aç ya da tok karna
yaklaşık 6 ila 8 saat arayla alınmalıdır.
Gerekli dozu çekmeden önce, şişe en az 10 saniye kuvvetlice çalkalanmalıdır.
Özel popülasyonlara ilişkin ek bilgiler:
Böbrek yetmezliği:
Tedaviye başlarken, ağır böbrek yetmezliği (kreatinin klerensi <30 ml/dak) dahil, böbrek
yetmezliği olan hastalarda doz ayarlaması gerekli değildir. Ancak tedavi iyi tolere
edilmediğinde dikkatlice fayda/risk değerlendirmesi yapıldıktan sonra günde iki kez 20 mg’a
kadar doz azaltılması düşünülebilir.
Karaciğer yetmezliği:
Karaciğer bozukluğu olan hastalarda (Child-Pugh sınıfı A ve B) başlangıç dozunun ayarlanması
gerekli değildir. Ancak tedavi iyi tolere edilmediğinde dikkatlice fayda/risk değerlendirmesi
yapıldıktan sonra günde iki kez 20 mg’a kadar doz azaltılması düşünülebilir.
Ağır karaciğer yetmezliği (Child-Pugh sınıfı C) olan hastalarda kontrendikedir (bkz. Bölüm
4.3).
Pediyatrik popülasyon (1 yaşından küçük çocuklar ve yeni doğanlar):
Sildenafil, yetkilendirilmiş endikasyonları dışında, persistan pulmoner hipertansiyonu olan
yenidoğanlarda kullanılmamalıdır, çünkü riskler faydalardan daha fazladır (bkz. Bölüm 5.1). 1
yaşın altındaki çocuklarda sildenafilin diğer koşullarda güvenliği ve etkinliği belirlenmemiştir.
Veri bulunmamaktadır.
Geriyatrik popülasyon:
Yaşlılarda doz ayarlaması gerekli değildir. 6 dakikalık yürüme mesafesi sonrası yapılan
ölçümler ile saptanan klinik etkililik yaşlılarda daha düşük çıkabilir.
Diğer ilaçları kullanan hastalarda kullanım:
Genel olarak; herhangi bir doz ayarlaması, dikkatle yapılacak bir yarar/zarar değerlendirmesi
sonrası uygulanmalıdır.
Eritromisin ve sakinavir gibi sitokrom P450 (CYP)3A4 inhibitörleri alan hastalara sildenafil
birlikte uygulandığında, günde iki kez 20 mg’a kadar bir doz ayarlanması düşünülmelidir.
Klaritromisin, telitromisin ve nefazadon gibi CYP3A4’ün daha potent inhibitörleri ile birlikte
uygulandığında, dozun günde bir kez 20 mg’a azaltılması önerilmektedir. En güçlü CYP3A4
inhibitörleri ile sildenafil kullanımı için Bölüm 4.3’e bakınız. CYP3A4 indükleyicileri ile
uygulamada sildenafil doz ayarlamaları gerekli olabilir (bkz. Bölüm 4.5).
2Tedavinin sonlandırılması:
Sınırlı olan veriler, sildenafilin birdenbire kesilmesinin, pulmoner arteriyel hipertansiyonun
kötüleşmesi ile ilişkili olmadığını gösterir. Buna rağmen, tedavinin sonlandırılması esnasında
ani klinik kötüleşmeden kaçınmak için dozun aşamalı olarak azaltılması düşünülmelidir. Sona
erdirme döneminde daha yakından takip tavsiye edilmektedir.
4.3. Kontrendikasyonlar
Etkin maddeye ya da Bölüm 6.1’de listelenen yardımcı maddelerden herhangi birine karşı aşırı
duyarlılık.
Nitratların hipotansif etkileri nedeni ile, nitrik oksit donörleriyle (örn. amil nitrit gibi) ya da
başka herhangi bir nitrat formuyla birlikte kullanımı (bk. Bölüm 5.1).
Sildenafil de dahil olmak üzere PDE5 inhibitörlerinin riosiguat gibi guanilat siklaz uyarıcıları
ile birlikte kullanılması, semptomatik hipotansiyona yol açma potansiyelinden dolayı
kontrendikedir (bkz. Bölüm 4.5).
En güçlü CYP3A4 inhibitörleri ile (ketokonazol, itrakonazol, ritonavir gibi) birlikte kullanımı
kontrendikedir (bkz. Bölüm 4.5).
RETOMİN non-arteritik anterior iskemik optik nöropatiden (NAION) dolayı bir gözünde
görme kaybı olan hastalarda, bu episodun önceki fosfodiesteraz PDE5 inhibitörü maruziyetine
bağlı olup olmadığına bakılmaksızın kontrendikedir (bkz. Bölüm 4.4).
Sildenafilin güvenliği aşağıdaki hasta alt gruplarında araştırılmamıştır ve bu nedenle kullanımı
kontrendikedir:
- Ciddi karaciğer yetmezliği olanlarda,
- Yakın geçmişte inme veya miyokard enfarktüsü geçirenlerde,
- Şiddetli hipotansiyonu (kan basıncı <90/50 mmHg) olan hastalarda.
4.4. Özel kullanım uyarıları ve önlemleri
Ağır pulmoner arteriyel hipertansiyon (PAH) hastalarında (fonksiyonel sınıf IV) sildenafil’in
etkililiği gösterilmemiştir. Klinik durumun kötüleşmesi halinde, hastalığın ağır basamağında
önerilen tedaviler (epoprostenol gibi) düşünülmelidir (bkz. Bölüm 4.2). Pulmoner arteriyel
hipertansiyonun fonksiyonel sınıflandırmaya göre sınıf I olan hastalarda sildenafilin fayda/risk
dengesi belirlenmemiştir.
Sildenafil ile yapılan çalışmalar; pulmoner arteriyel hipertansiyonun (PAH) primer (idiopatik),
bağ dokusu hastalıkları ile ilişkili veya konjenital kalp rahatsızlıkları ile ilişkili formlarında
yapılmıştır (bkz. Bölüm 5.1). Sildenafilin PAH’ın diğer formlarında kullanımı
önerilmemektedir.
Pulmoner hipertansiyonlu çocuklarda yapılmış olan uzun süreli çalışmada, önerilen dozdan
daha yüksek dozlar uygulanan hastalarda mortalitenin daha yüksek olduğu görülmüştür. Bu
nedenle PAH’lı çocuk hastalarda önerilen daha yüksek dozlarda kullanılmamalıdır (bkz. Bölüm
4.2 ve 5.1).
3Retinitis pigmentosa
Retinitis pigmentosa gibi kalıtsal dejeneratif retinal bozukluğu olduğu bilinen hastalarda (bu
hastaların az bir kısmında retinal fosfodiesterazların genetik bozukluğu söz konusudur)
sildenafilin güvenliliği çalışılmamıştır ve bu nedenle kullanımı önerilmez.
Vazodilatör etki
Hekimler sildenafil reçete ederken; ortostatik hipotansiyon, sıvı kaybı, ciddi sol ventrikül çıkış
tıkanıklığı ya da otonom disfonksiyon gibi altta yatan rahatsızlıkları olan hastaların sildenafilin
hafif ila orta şiddette vazodilatör tesirlerinden etkilenebileceğini dikkatle göz önünde
bulundurmalıdırlar (bkz. Bölüm 4.4).
Kardiyovasküler risk faktörleri
Erektil disfonksiyon tedavisi için kullanıldığında pazarlama sonrası deneyimde, miyokard
enfarktüsü, kararsız anjina, ani kardiyak ölüm, ventriküler aritmi, serebrovasküler hemoraji,
geçici iskemik atak, hipertansiyon ve hipotansiyonu içeren sildenafil kullanımı ile geçici olarak
ilişkili ciddi kardiyovasküler olaylar bildirilmiştir. Bu hastaların hepsinde olmasa da
çoğunluğunda zaten kardiyovasküler risk faktörlerinin bulunduğu saptanmıştır. Bu olayların
çoğunun cinsel aktivite sırasında veya hemen sonrasında ve birkaçının cinsel aktivite
olmaksızın sildenafil kullanımından hemen sonra oluştuğu gözlenmiştir. Bu olayların direkt bu
faktörlere veya diğer faktörlere bağlı olup olmadığını tespit etmek mümkün değildir.
Priapizm
Penisinde anatomik deformasyon olan hastalarda (örn. angülasyon, kavernozal fibrozis ya da
Peyronie hastalığı) ya da priapizme yatkınlığı arttırabilecek bozukluğu olan hastalarda (örn.
orak hücre anemisi, multipl miyelom, lösemi) sildenafil kullanımı sırasında dikkatli
olunmalıdır.
Pazarlama sonrası deneyimde sildenafil kullanımıyla uzamış ereksiyon ve priapizm rapor
edilmiştir. 4 saatten uzun süren ereksiyon olduğunda hasta acilen medikal yardım almalıdır.
Priapizm hemen tedavi edilmezse, penil doku hasarı ve kalıcı potens kaybı ile sonuçlanabilir
(bkz. Bölüm 4.8).
Orak hücre anemisi olan hastalarda vazo-oklüzif krizler
Orak hücre anemisine sekonder, pulmoner hipertansiyonu olan hastalarda sildenafil
kullanılmamalıdır. Bir klinik çalışmada hastaneye yatış gerektiren, vazo-oklüzif krizlerin,
sildenafil alanlarda plasebo alanlara göre bu çalışmanın erken sonlandırılmasına neden olacak
şekilde daha yaygın olduğu bildirilmiştir.
Görüş ile ilgili olaylar
Sildenafil ve diğer PDE5 inhibitörlerinin kullanımı ile bağlantılı olarak spontan görüş
bozuklukları vakaları rapor edilmiştir. Nadir bir durum olan arteritik olmayan anterior iskemik
optik nöropati vakaları spontan olarak ve sildenafil ve diğer PDE5 inhibitörlerinin alımı ile
bağlantılı olarak bir çalışmada bildirilmiştir (bkz. Bölüm 4.8). Herhangi bir ani görme
bozukluğu durumunda, tedavi derhal durdurulmalı ve alternatif tedavi düşünülmelidir (bkz.
Bölüm 4.3).
Alfa blokörler
Alfa adrenerjik reseptör blokörü tedavisi uygulanan hastalarda eşzamanlı sildenafil kullanımı,
duyarlı kişilerde semptomatik hipotansiyona neden olabileceğinden dikkatli olunması önerilir
(bkz. Bölüm 4.5). Postüral hipotansiyon gelişimi olasılığını azaltmak için, sildenafil tedavisine
4başlanmadan önce alfa adrenerjik reseptör blokörü kullanan hastalar hemodinamik açıdan stabil
hale getirilmelidir. Hekimler, postüral hipotansiyon semptomlarının olduğu durumda ne
yapılması gerektiği konusunda hastalarına önerilerde bulunmalıdırlar.
Kanama bozuklukları
İnsan trombositleri ile yapılan çalışmalarda, sildenafilin sodyum nitroprusiyatın anti-agregan
etkisini in vitro olarak güçlendirdiği görülmüştür. Sildenafilin kanama hastalıkları ya da aktif
peptik ülseri olan hastalarda kullanımı hakkında güvenlilik bilgisi bulunmamaktadır. Bu
nedenle, sildenafil bu hastalara sadece fayda/risk değerlendirmesinden sonra dikkatle
kullanılmalıdır.
K vitamini antagonistleri
Özellikle bağ dokusu hastalığına bağlı olarak gelişen arteriyel hipertansiyonu olan ve K
vitamini antagonisti kullanmakta olan hastalarda sildenafile başlandığında, kanama riskinin
artması söz konusu olabilir.
Veno-oklüzif hastalık
Pulmoner veno-oklüzif hastalıkla ilişkili pulmoner hipertansiyonu olanlarda sildenafil
kullanımı ile ilgili veri bulunmamaktadır. Bununla birlikte, bu hastalarda vazodilatörlerin
(başlıca prostasiklin) kullanımı ile yaşamı tehdit eden pulmoner ödem vakaları bildirilmiştir.
Bu nedenle, pulmoner hipertansiyonu olan hastalarda sildenafil kullanıldığında pulmoner ödem
belirtileri gelişirse, veno-oklüzif hastalık ile ilişki olasılığı düşünülmelidir.
Non-arteritik anterior iskemik optik nöropati (NAION)
Fosfodiesteraz 5 inhibitörleri (sildenafil, tadalafil, vardenafil) kullanmakta olan, özellikle yaşlı,
kan viskozitesi artmış hastalarda venooklüziv oküler yan etki (arteritik olmayan anterior
iskemik optik nöropati) riski artmaktadır. Herhangi bir ani görüş bozukluğu durumunda tedavi
hemen durdurulmalı ve alternatif bir tedavi düşünülmelidir (Bkz. Bölüm 4.3
Kontrendikasyonlar).
Sildenafilin bosentan ile kullanılması
Halihazırda bosentan tedavisi alan hastalarda sildenafilin etkililiği kesin olarak gösterilmemiştir
(bkz. Bölüm 4.5 ve 5.1).
Diğer PDE5 inhibitörleri ile birlikte kullanılması
PAH hastalarında sildenafilin, diğer PDE5 inhibitörleri ile birlikte kullanımında etkililiği ve
güvenliliği çalışılmamıştır ve birlikte kullanım önerilmemektedir (bkz. Bölüm 4.5).
Fruktoz intoleransı
RETOMİN, sorbitol içerir. Nadir kalıtımsal fruktoz intoleransı problemi olan hastalar bu ilacı
kullanmamalıdır.
Yardımcı maddeler
RETOMİN’in içeriğinde bulunan sodyum benzoat, yeni doğmuş bebeklerde sarılık riskini
arttırabilir.
Bu ilaç her dozunda 1 mmol (23 mg)’dan daha az sodyum içerir, yani RETOMİN esasen “sodyum
içermez”.
54.5. Diğer tıbbi ürünler ile etkileşimler ve diğer etkileşim şekilleri
Diğer ilaçların sildenafil üzerine etkileri
In vitro çalışmalar
Sildenafilin metabolizmasına esas olarak sitokrom P450 (CYP) izoformlarından 3A4 (ana
metabolik yol) ve 2C9 (minör metabolik yol) aracılık eder. Bu nedenle adı geçen izoenzimleri
inhibe eden ilaçlar, sildenafilin klerensini azaltabilir ve bu izoenzimleri indükleyen ilaçlar
sildenafil klerensini artırabilir. Doz önerileri için bölüm 4.2 ve 4.3’e bakınız.
In vivo çalışmalar
Oral sildenafilin intravenöz epoprostenol ile birlikte kullanımı değerlendirilmiştir (bkz. Bölüm
4.8 ve 5.1)
Pulmoner arteriyel hipertansiyon için kullanılan diğer tedavilerle (örn. ambrisentan, iloprost)
birlikte sildenafil uygulanmasının etkililik ve güvenliliği kontrollü klinik çalışmalarda
değerlendirilmemiştir. Bu nedenle, birlikte uygulama durumunda dikkat edilmesi gerekir.
Pulmoner arteriyel hipertansiyon hastalarında sildenafilin diğer PDE5 inhibitörleri ile birlikte
uygulanmasının etkililik ve güvenliliği çalışılmamıştır (bkz. Bölüm 4.4).
Pulmoner arteriyel hipertansiyon klinik çalışma verilerinin popülasyon farmakokinetik analizi
ile sildenafil, CYP3A4 substratlarıyla ve CYP3A4 substratları ile beta blokörlerin
kombinasyonuyla birlikte kullanıldığında sildenafilin klerensinde azalma ve/veya oral
biyoyararlanımında artış görülmüştür. Bu faktörler, pulmoner arteriyel hipertansiyon
hastalarında sildenafilin farmakokinetiği üzerinde istatistiksel açıdan önemli etki yapan
faktörlerdir. CYP3A4 substratıyla ve CYP3A4 substratı ile beta adrenerjik reseptör blokörü
kombinasyonuyla sildenafil birlikte kullanıldığında, bu ilaçları kullanmayanlara kıyasla
sildenafile maruziyet, sırası ile %43 ve %66 daha yüksek olmuştur. Günde 3 kez 80 mg, günde
3 kez 20 mg ile karşılaştırıldığında sildenafile maruziyeti 5 kat arttırmıştır. Bu konsantrasyon
aralığı, özel olarak CYP3A4 inhibitörleri için tasarlanmış ilaç etkileşim çalışmalarındaki
sildenafil maruziyetindeki artışı kapsar (Ketokonazol, itrakonazol, ritonavir gibi en potent
CYP3A4 inhibitörleri hariç).
Pulmoner arteriyel hipertansiyon hastalarında, CYP3A4 indükleyicilerinin sildenafilin
farmakokinetiğine önemli ölçüde etkisi olduğu görülmüş ve bu durum CYP3A4 indükleyicisi
olan bosentan ile yapılan in vivo etkileşim çalışmasında doğrulanmıştır.
Sağlıklı gönüllülerde 6 gün boyunca günde 2 kez 125 mg bosentan (orta kuvvette CYP3A4,
CYP2C9 ve muhtemel CYP2C19 indükleyici) ile günde 3 kez 80 mg sildenafilin (kararlı
durumda) eş zamanlı kullanımı sildenafil eğri altı alan (EAA) değerinde %63 azalmaya sebep
olmuştur.
Bosentanın stabil bir dozuna (günde iki kez 62.5 mg – 125 mg) eklendiğinde günde üç kez 20
mg oral sildenafil uygulamasının etkililik ve güvenliliğini değerlendirmek için yapılan 12
haftalık bir çalışmayı da içeren klinik çalışmalarda yetişkin PAH hastalarından elde edilen
sildenafil verilerinin değerlendirildiği bir popülasyon farmakokinetik analizi, sağlıklı
gönüllülerde gözlenenlere benzer şekilde bosentan ile birlikte uygulamada sildenafil
maruziyetinde bir azalma olduğunu göstermiştir (bkz. Bölüm 4.4 ve 5.1).
6Karbamazepin, fenitoin, fenobarbital, St. John’s Wort (sarı kantaron), rifampisin gibi potent
CYP3A4 indükleyicileri ile sildenafili eş zamanlı olarak kullanan hastalarda sildenafilin
etkililiği yakından takip edilmelidir.
Çok güçlü bir sitokrom P450 inhibitörü olan, HIV proteaz inhibitörü ritonavirin kararlı durum
seviyelerinde (500 mg, günde iki kez) sildenafil (100 mg, tek doz) ile birlikte kullanımı,
sildenafil C değerinde %300 (4 kat) ve sildenafil plazma EAA değerinde %1000 (11 kat)
maks
artışa yol açmıştır. 24 saat sonra, sildenafilin tek başına uygulanmasıyla yaklaşık 5 ng/ml olan
plazma seviyesine kıyasla, sildenafil plazma seviyeleri yaklaşık 200 ng/ml olmuştur. Bu durum
ritonavirin sitokrom P450 substratlarının büyük çoğunluğu üzerine olan belirgin etkileri ile
uyumludur. Bu farmakokinetik sonuçlara dayanarak, pulmoner arteriyel hipertansiyon
hastalarında sildenafil ile ritonavirin birlikte kullanımı kontrendikedir (bkz. Bölüm 4.3).
Bir HIV proteaz inhibitörü ve CYP3A4 inhibitörü olan sakinavirin kararlı durumda (1200 mg,
günde 3 kez), 100 mg’lık tek doz sildenafil ile birlikte kullanımı, sildenafilin C değerinde
maks
%140 ve EAA değerinde %210 oranında artışa yol açmıştır. Sildenafilin sakinavir
farmakokinetiği üzerinde bir etkisi yoktur. Doz önerileri için Bölüm 4.2’ye bakınız.
100 mg’lık tek doz sildenafil, orta düzeyde bir CYP3A4 inhibitörü olan eritromisin (500 mg,
günde 2 kez, 5 gün) ile birlikte kullanıldığında, sildenafilin sistemik maruziyet düzeyinde
(EAA) %182 oranında artış olmuştur. Doz önerileri için Bölüm 4.2’ye bakınız. Sağlıklı erkek
gönüllülerde uygulanan azitromisinin (günde 500 mg, 3 gün), sildenafil veya dolaşımdaki
başlıca metabolitinin EAA, C , T , eliminasyon hız sabiti veya izleyen yarılanma ömrü
maks maks
üzerine etkisine dair herhangi bir kanıt bulunmamıştır. Doz ayarlaması gerekli değildir.
Sitokrom P450 inhibitörü ve non-spesifik bir CYP3A4 inhibitörü olan simetidin (800 mg),
sildenafil (50 mg) ile birlikte sağlıklı gönüllülere uygulandığında plazma sildenafil
konsantrasyonunda %56 oranında bir artışa sebep olmuştur. Doz ayarlamasına gerek yoktur.
Ketokonazol ve itrakonazol gibi en potent CYP3A4 inhibitörlerinin, ritonavir gibi etkisi olması
beklenmektedir (bkz. Bölüm 4.3). Klaritromisin, telitromisin ve nefazodon gibi CYP3A4
inhibitörlerinin, ritonavir ile orta kuvvetli CYP3A4 inhibitörleri (örn. Sakinavir/eritromisin)
arasında bir etki göstermesi beklenmektedir, maruziyette 7 kat artış varsayılmaktadır. Bu
nedenle CYP3A4 inhibitörlerinin kullanımında doz ayarlaması tavsiye edilir (bkz. Bölüm 4.2.).
Pulmoner arteriyel hipertansiyon hastalarında yapılan popülasyon farmakokinetiği analizleri,
beta blokörleri ile CYP3A4 substratlarının kombine kullanımının, sadece CYP3A4 substratı
kullanımı ile karşılaştırıldığında, sildenafil maruziyetinde ilave artışa yol açtığı görülmüştür.
Greyfurt suyu, barsak çeperindeki CYP3A4 metabolizması üzerinde zayıf inhibisyona yol
açtığı için, plazma sildenafil düzeylerinde orta düzeyde artışlara neden olabilir. Doz
ayarlamasına gerek yoktur fakat sildenafil ile greyfurt suyunun birlikte kullanılması
önerilmemektedir.
Antasidlerin (magnezyum hidroksit/aluminyum hidroksit) tek doz olarak verilmesi sildenafilin
biyoyararlanımını etkilememiştir.
Oral kontraseptiflerle (etinilestradiol 30 mikrogram ve levonorgestrel 150 mikrogram) birlikte
kullanım sildenafilin farmakokinetik özelliklerini etkilememiştir.
Nikorandil, bir potasyum kanal aktivatörü ve nitratın hibrididir. Nitrat bileşeninden ötürü,
7sildenafil ile ciddi etkileşime girme potansiyeline sahiptir (bkz. Bölüm 4.3).
Sildenafilin diğer ilaçlar üzerine etkisi
In vitro çalışmalar
Sildenafil, sitokrom P450 izoformları olan 1A2, 2C9, 2C19, 2D6, 2E1, ve 3A4’ün zayıf bir
inhibitörüdür (IC >150 mikromolar).
50
Sildenafilin, teofilin ya da dipridamol gibi spesifik olmayan PDE inhibitörleri ile etkileşimi ile
ilgili herhangi bir bilgi bulunmamaktadır.
In vivo çalışmalar
CYP2C9 tarafından metabolize edilen varfarin (40 mg) veya tolbutamid (250 mg) ile sildenafil
(50 mg) birlikte kullanıldığında önemli bir etkileşim göstermemiştir.
Sildenafilin atorvastatin maruziyeti üzerinde önemli bir etkisi yoktur (EAA’da %11 artış), bu
da sildenafilin CYP3A4’ün üzerinde klinik bağlamda bir etkisi olmadığı izlenimini verir.
Sildenafil (100 mg tek doz) ile asenokumarol arasında herhangi bir etkileşim gözlenmemiştir.
Sildenafil (50 mg) asetilsalisilik asidin (150 mg) neden olduğu kanama zamanındaki uzamayı
potansiyalize etmemiştir.
Sildenafil (50 mg), kanda 80 mg/dL'lik ortalama maksimum alkol seviyelerinde alkolün
hipotansif etkisini potansiyalize etmemiştir.
Sağlıklı gönüllülerin katıldığı bir çalışmada, kararlı durumdaki sildenafil kullanımı (80 mg,
günde üç kez) bosentanın (125 mg, günde iki kez) EAA değerinde %50 artışa yol açmıştır.
Bosentan tedavisi alan (günde iki kez 62,5 mg – 125 mg) yetişkin PAH hastalarında yapılan bir
çalışmada elde edilen verilerin değerlendirildiği bir popülasyon farmakokinetik analizinde,
birlikte kararlı duruma ulaşacak sildenafil uygulamasının (günde üç kez 20 mg) bosentan
EAA’sında bir artışa (%20 (%95 GA: 9,8 ila 30,8)) neden olduğunu göstermiştir. Bu artış
sağlıklı gönüllülerde günde üç kez 80 mg sildenafil ile birlikte uygulandığında gözlenene göre
daha düşük değerdedir (bkz. Bölüm 4.4 ve 5.1).
Spesifik bir etkileşim çalışmasında hipertansif hastalarda sildenafil (100 mg) ve amlodipin
birlikte kullanıldığında, yatar durumdaki sistolik kan basıncında 8 mmHg’lik, diastolik kan
basıncında 7 mmHg’lik ek azalma olmuştur. Kan basıncındaki bu ilave azalmalar, sağlıklı
gönüllülere sadece sildenafil verildiğinde görülen büyüklüğe benzer olmuştur (bkz. Bölüm 5.1).
Üç spesifik ilaç-ilaç etkileşimi çalışmasında, doksazosin tedavisi ile stabilize edilmiş benign
prostat hiperplazisi (BPH) olan hastalara eşzamanlı olarak alfa adrenerjik reseptör blokörü
doksazosin (4 mg ve 8 mg) ile sildenafil (25 mg, 50 mg ya da 100 mg) uygulanmıştır. Bu
çalışma popülasyonlarında, yatarak ölçülen kan basıncında sırasıyla ortalama 7/7 mmHg, 9/5
mmHg ve 8/4 mmHg ek azalma ve ayakta ölçülen kan basıncında ortalama 6/6 mmHg, 11/4
mmHg ve 4/5 mmHg ek azalma gözlemlenmiştir. Doksazosin tedavisi ile stabilize edilen
hastalara eşzamanlı olarak sildenafil ve doksazosin uygulandığında, nadir de olsa, semptomatik
postüral hipotansiyon yaşayan hastalara ilişkin bazı bildirimler olmuştur. Bu bildirimler
arasında baş dönmesi ve sersemlik yer almakta ancak senkop bulunmamaktadır. Alfa adrenerjik
reseptör blokörü tedavisi uygulanmakta olan hastalara aynı zamanda sildenafil uygulanması,
8duyarlı bazı bireylerde semptomatik hipotansiyona yol açabilmektedir (bkz. Bölüm 4.4).
Sildenafil (100 mg’lık tek doz); HIV proteaz inhibitörü sakinavirin (bir CYP3A4 substratı ve
inhibitörüdür), kararlı durumdaki farmakokinetik özelliklerini etkilememiştir.
Nitrik oksit/cGMP yolu üzerinde bilinen etkilerine uygun olarak (bkz. Bölüm 5.1), sildenafil
nitratların hipotansif etkilerini arttırmıştır. Bu sebeple nitrik oksit salıveren bileşiklerin veya
nitratların sildenafil ile beraber kullanılması kontrendikedir (bkz. Bölüm 4.3).
Riosiguat: Preklinik çalışmalar PDE5 inhibitörlerinin riosiguat ile birlikle kullanılmasının
sistemik kan basıncı düşürücü etkisine ilave etkisi olduğunu göstermiştir. Klinik çalışmalarda,
riosiguatın PDE5 inhibitörlerinin hipotansif etkisini arttırdığı gösterilmiştir. Çalışılan
popülasyonlarda bu kombinasyonun faydalı bir klinik etkisi olduğuna dair herhangi bir kanıt
bulunamamıştır. Sildenafil de dahil olmak üzere, PDE5 inhibitörlerinin riosiguat ile birlikte
kullanılması kontrendikedir (bkz. Bölüm 4.3).
Sildenafil oral kontraseptiflerin plazma düzeyleri üzerine önemli bir klinik etkisi yoktur (etinil
estradiol 30 mikrogram ve levonorgestrel 150 mikrogram).
Sakubitril/valsartan ile hipertansiyonu kontrol altında olan hipertansiyon hastalarında tedaviye
tek doz sildenafil eklenmesi tek başına sakubitril/valsartan uygulamasına kıyasla kan
basıncında önemli ölçüde daha fazla azalma ile ilişkilendirilmiştir. Bu nedenle
sakubitril/valsartan ile tedavi edilen hastalarda sildenafil başlanırken dikkatli olunmalıdır.
Özel popülasyonlara ilişkin ek bilgiler:
Pediyatrik popülasyon:
Etkileşim çalışmaları sadece yetişkinlerde yapılmıştır.
4.6. Fertilite, gebelik ve laktasyon
Genel tavsiye:
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon):
Sildenafil için, gebeliklerde maruz kalmaya ilişkin klinik veri mevcut değildir.
Çocuk doğurma potansiyeli bulunan kadınlarda ayrıca uygun bir kontrasepsiyon
uygulanmıyorsa; RETOMİN kullanımı önerilmemektedir.
Gebelik dönemi:
Sildenafilin gebe kadınlarda kullanımı konusunda yeterli veri yoktur.
Hayvanlar üzerinde yapılan çalışmalar, gebelik ve embriyonal/fetal gelişim ile ilgili olarak
doğrudan ya da dolaylı zararlı etkiler olduğunu göstermemektedir (bkz. Bölüm 5.3). Hayvanlar
üzerinde yapılan çalışmalar, doğum sonrası gelişim bakımından toksisite göstermiştir (bkz.
Bölüm 5.3).
Gebe kadınlarda kullanımı konusunda yeterli veri olmadığından, kesinlikle gerekli olmadıkça
gebe kadınlar RETOMİN kullanmamalıdır.
9Laktasyon dönemi:
Emziren kadınlarda iyi ve yeterli kontrollü çalışma bulunmamaktadır. Bir emziren kadından
elde edilen veriler, sildenafil ve onun aktif metaboliti N-desmetilsildanafilin çok düşük
seviyelerde anne sütüne atıldığını göstermektedir. Emzirilen bebeklerde görülen yan etki ile
ilgili herhangi bir klinik veri mevcut değildir, ancak alınan miktarların herhangi bir yan etkiye
neden olması beklenmemektedir. Reçeteleyen hekimler annenin sildenafil için klinik ihtiyacını
ve anne sütü ile beslenen çocukta olabilecek herhangi bir olumsuz etkiyi dikkatle
değerlendirmelidir.
Üreme yeteneği/Fertilite:
Klinik dışı veriler; fertilite üzerine konvansiyonel çalışmalara dayanarak insanlar için özel bir
risk göstermemiştir (bkz. Bölüm 5.3).
4.7. Araç ve makine kullanımı üzerindeki etkiler
RETOMİN’in araç ve makine kullanımı üzerinde orta derecede etkisi vardır.
Klinik çalışmalarında sersemlik ve görmede değişiklik bildirildiği için araç ya da makine
kullanımından önce hastalar RETOMİN’in olası etkileri konusunda bilgilendirilmelidir.
4.8. İstenmeyen etkiler
Güvenlik profilinin özeti:
Pulmoner arteriyel hipertansiyon tedavisinde sildenafilin plasebo kontrollü pivotal
çalışmasında, toplam 207 hasta günde üç kez 20 mg, 40 mg ve 80 mg günlük dozlarla tedavi
edilmiş, 70 hastaya ise plasebo uygulanmıştır. Tedavi süresi 12 hafta sürmüştür. Sildenafil ile
tedavi edilen hastalarda günde üç kez 20 mg, 40 mg ve 80 mg önerilen dozda tedavinin genel
olarak kesilme sıklığı plasebo (%2,9) ile karşılaştırıldığında sırasıyla %2,9, %3 ve %8,5
olmuştur. Pivotal çalışmada tedavi edilen 277 hastadan 259’u uzun süreli uzatma çalışmasına
katılmıştır. Günde 3 kez 80 mg’a kadar dozlar çalışıldı ve 3 yıl sonunda tedavideki 183 hastanın
%87’si günde 3 kez sildenafil 80 mg alıyordu.
Pulmoner arteriyel hipertansiyonda intravenöz epoprostenole yardımcı olarak kullanılan
sildenafilin plasebo kontrollü pivotal çalışmasında, toplam 134 hasta sildenafil (günde üç kez
20 mg ile başlayıp, 40 mg’a ve sonra 80 mg’a kadar sabit titrasyon) ve epoprostenol ile, 131
hasta plasebo ve epoprostenol ile tedavi edilmiştir. Tedavi süresi 16 hafta sürmüştür.
Sildenafil/epoprostenol ile tedavi edilen hastalarda advers etkilere bağlı olarak tedavinin genel
olarak kesilme sıklığı %5,2, plasebo/epoprostenol ile tedavi edilen hastalarda %10,7 oranında
olmuştur. Son zamanlarda bildirilen advers ilaç reaksiyonları, plasebo/epoprostenol grubunda
daha sık gözlenmiş olup, gözlerde kızarıklık, bulanık görme, burun tıkanıklığı, gece terlemesi,
sırt ağrısı ve ağız kuruluğudur. Sildenafil/epoprostenol ile tedavi edilen hastalarda baş ağrısı,
yüz kızarması, ekstremite ağrısı ve ödem gibi bilinen advers etkiler plasebo/epoprostenol ile
tedavi edilen hastalara oranla daha sık bildirilmiştir. 242 hasta başlangıç çalışmasını
tamamlayıp uzun süreli uzatma çalışmasına katılmıştır. Günde 3 kez 80 mg’a kadar dozlar
uygulanmış ve 3 yıl sonunda tedavideki 133 hastanın %68’i günde 3 kez sildenafil 80 mg
kullanıyordu.
İki plasebo kontrollü çalışmada advers etkiler genellikle hafif - orta şiddette olmuştur.
Plaseboya kıyasla sildenafilde en yaygın (≥%10) görülen yan etkiler baş ağrısı, yüz kızarması,
dispepsi, diyare ve ekstremite ağrısıdır.
10Pulmoner arteriyel hipertansiyon tedavisini değerlendiren sildenafilin pivotal çalışmasında ya
da sildenafilin kombine kullanıldığı her iki plasebo kontrollü çalışmada sildenafil kullanan
(günde üç kez 20, 40 ya da 80 mg) hastaların >%1’inde görülen ve sildenafil kullanımında daha
sık (fark>%1) karşılaşılan advers reaksiyonlar, sınıf ve sıklık gruplandırmasına (çok yaygın
(≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000
ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor) göre aşağıda listelenmiştir. Her sıklık gruplamasında, yan etkilerin ciddiyeti azalan
sırayla gösterilmiştir.
Pazarlama sonrası deneyimden gelen raporlar italik gösterilmiştir.
Enfeksiyonlar ve enfestasyonlar
Yaygın: Selülit, influenza, bronşit, sinuzit, rinit, gastroenterit
Kan ve lenf sistemi hastalıkları
Yaygın: Anemi
Metabolizma ve beslenme hastalıkları
Yaygın: Sıvı retansiyonu
Psikiyatrik hastalıklar
Yaygın: Uykusuzluk, anksiyete
Sinir sistemi hastalıkları
Çok yaygın: Baş ağrısı
Yaygın: Migren, tremor, parestezi, yanma hissi, hipoestezi
Göz hastalıkları
Yaygın: Retinal hemoraji, görme bozukluğu, bulanık görme, fotofobi, kromatopsi, siyanopsi,
göz iritasyonu, gözde kızarıklık
Yaygın olmayan: Görme keskinliğinde azalma, diplopi, gözde anormal hassasiyet
Bilinmiyor: Non-arteritik anterior iskemik optik nöropati (NAION)*, retinal vasküler
tıkanıklık*, görme alanı kusuru*
Kulak ve iç kulak hastalıkları
Yaygın: Vertigo
Bilinmiyor: Ani sağırlık
Vasküler hastalıklar
Çok yaygın: Yüzde kızarma
Bilinmiyor: Hipotansiyon
Solunum, göğüs kafesi bozuklukları ve mediastinal hastalıklar
Yaygın: Burun kanaması, öksürük, burun tıkanması
Gastrointestinal hastalıklar
Çok yaygın: Diyare, dispepsi
Yaygın: Gastrit, gastroözofajiyel reflü hastalığı, hemoroid, karın gerginliği, ağız kuruluğu
11Deri ve deri altı doku hastalıkları
Yaygın: Saç dökülmesi, eritem, gece terlemeleri
Bilinmiyor: Döküntü
Kas-iskelet bozukluklar, bağ doku ve kemik hastalıkları
Çok yaygın: Kol ve bacaklarda ağrı
Yaygın: Miyalji, sırt ağrısı
Böbrek ve idrar yolu hastalıkları
Yaygın olmayan: Hematüri
Üreme sistemi ve meme hastalıkları
Yaygın olmayan: Penil hemoraji, hematospermi, jinekomasti
Bilinmiyor: Priapizm, uzamış ereksiyon
Genel bozukluklar ve uygulama bölgesine ilişkin hastalıklar
Yaygın: Yüksek ateş
*Bu yan etkiler erkek erektil disfonksiyon tedavisi için sildenafil alan hastalarda bildirilmiştir.
Pediyatrik popülasyon
Sildenafil'in 1-17 yaş arası pulmoner arteriyel hipertansiyon hastalarında yapılan plasebo
kontrollü çalışmasında, toplam 174 hasta günde üç kez ya düşük doz (>20 kg hastalarda 10 mg;
≤20 kg olan hiçbir hasta düşük doz almadı), ya orta doz (8-20 kg hastalarda 10 mg; 20-45 kg
hastalarda 20 mg; >45 kg hastalarda 40 mg) veya yüksek doz (≥8-20 kg hastalarda 20 mg; ≥20-
45 kg'lık hastalarda 40 mg; >45 kg hastalarda 80 mg) sildenafil dozları ile ve 60'ı plasebo ile
tedavi edilmiştir.
Bu pediyatrik çalışmada görülen advers reaksiyon profili genellikle yetişkinlerdekiyle benzerlik
gösterir (yukarıdaki tabloya bakınız). Sildenafil hastalarında (kombine dozlar) meydana gelen
(≥%1 sıklıkta) ve plasebo hastalarında >%1 sıklıkta görülen en yaygın advers reaksiyonlar ateş,
üst solunum yolu enfeksiyonu (her biri %11,5), kusma (%10,9), ereksiyon artışı (erkek
deneklerde spontane penil ereksiyonlar dahil) (%9,0), bulantı, bronşit (her biri %4,6), farenjit
(%4,0), rinore (%3,4) ve pnömoni, rinit (her biri%2,9).
Kısa süreli, plasebo kontrollü çalışmada tedavi edilen 234 pediyatrik denekten 220'si uzun
süreli uzatma çalışmasına girdi. Aktif sildenafil tedavisi alan denekler aynı tedavi rejimine
devam ederken, kısa süreli çalışmadaki plasebo grubundakiler rasgele sildenafil tedavisine
atandı.
Kısa süreli ve uzun süreli çalışmaların süresi boyunca bildirilen en yaygın advers reaksiyonlar
genellikle kısa süreli çalışmada gözlenenlere benzerdi. Sildenafil (uzun süreli çalışmaya devam
etmeyen 9 hasta dahil olmak üzere kombine doz grubu) ile tedavi edilen 229 deneğin
>%10'unda bildirilen advers reaksiyonlar, üst solunum yolu enfeksiyonu (%31), baş ağrısı
(%26), kusma (%22), bronşit (%20), farenjit (%18), pireksi (%17), ishal (%15) ve grip, burun
kanaması (her biri %12). Bu yan etkilerin çoğu hafif ila orta şiddette olarak kabul edildi.
Sildenafil alan 229 deneğin 94'ünde (%41) ciddi yan etkiler bildirilmiştir. Ciddi bir advers olay
bildiren 94 kişiden 14/55 (%25,5) denek düşük doz grubunda, 35/74 (%47,3) orta doz grubunda
ve 45/100 (%45) yüksek doz grubunda idi. Sildenafil hastalarında (kombine dozlar) ≥%1
12sıklıkta meydana gelen en yaygın ciddi advers olaylar pnömoni (%7,4), kalp yetmezliği,
pulmoner hipertansiyon (her biri %5,2), üst solunum yolu enfeksiyonu (%3,1), sağ ventriküler
yetmezlik, gastroenterit (her biri %2,6), senkop, bronşit, bronkopnömoni, pulmoner arteriyel
hipertansiyon (her biri %2,2), göğüs ağrısı, diş çürükleri (her biri %1,7) ve kardiyojenik şok,
viral gastroenterit, idrar yolu enfeksiyonu (her biri %1,3).
Şu ciddi advers etkiler tedavi ile ilişkili bulunmuştur: enterokolit, konvülsiyon, aşırı duyarlılık,
stridor, hipoksi, nörosensöryel sağırlık ve ventriküler aritmi.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Tek doz gönüllü çalışmalarında, 800 mg’a kadar dozların neden olduğu advers reaksiyonlar
daha düşük dozlarda görülene benzer olmuş ancak sıklık oranı ve şiddeti artmıştır. 200 mg tek
dozda advers reaksiyonların (baş ağrısı, yüzde kızarma, baş dönmesi, dispepsi, burun
tıkanıklığı, görme bozukluğu) sıklık oranı artmıştır.
Doz aşımı durumunda, standard destekleyici tedavi gerektiği şekilde uygulanmalıdır. Sildenafil
plazma proteinlerine yüksek oranda bağlandığı ve idrarla atılmadığı için, renal diyalizin
sildenafil klerensini hızlandırması beklenmez.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Erektil disfonksiyonda kullanılan ilaçlar
ATC kodu: G04BE03
Etki mekanizması
Sildenafil, dokuda siklik guanozin monofosfat (cGMP) yıkımından sorumlu cGMP-spesifik
fosfodiesteraz tip 5 (PDE5) enziminin güçlü ve selektif inhibitörüdür. Bu enzim penisteki
korpus kavernozumunun yanı sıra pulmoner damar yatağında da bulmaktadır. Böylelikle
sildenafil vasküler düz kas hücrelerindeki cGMP’yi arttırarak, damar çeperinde gevşemeye
neden olur. Pulmoner arteriyel hipertansiyonlu hastalarda sildenafil kullanımı pulmoner
vasküler yatakta ve daha az oranda sistemik dolaşımda vazodilatasyona yol açabilir.
Farmakodinamik etkiler
Yapılan in vitro çalışmalar sildenafilin PDE5 için seçici olduğunu göstermiştir. Sildenafilin
PDE5 üzerindeki etkisi diğer bilinen tüm fosfodiesterazlara olan etkisinden daha fazladır.
Retinadaki fototransdüksiyonda rol oynayan PDE6’ya oranla 10 kez selektiftir. PDE1’e karşı
80 kez ve PDE 2, 3, 4, 7, 8, 9,10 ve 11’e karşı 700 kez daha selektiftir. Özellikle, PDE5’e karşı,
kardiyak kontraktilitenin kontrolünde rol oynayan cAMP-spesifik fosfodiesteraz izoformu olan
PDE3’den 4.000 kez daha selektiftir.
Sildenafil, sistemik kan basıncında, vakaların çoğunda klinik etkilere dönüşmeyen hafif ve
13geçici düşüşlere neden olur. Sistemik hipertansiyonlu hastalarda günde üç kez 80 mg sildenafil
ile gerçekleştirilen kronik tedavi sonrasında, sistolik ve diyastolik kan basıncında başlangıç
değerinden ortalama değişim sırasıyla 9,4 mmHg ve 9,1 mmHg düşüş olmuştur. Pulmoner
arteriyel hipertansiyonlu hastalarda günde üç kez 80 mg sildenafil ile gerçekleştirilen kronik
tedavi sonrasında, kan basıncında daha az azalma gözlenmiştir (hem sistolik hem diastolik kan
basıncında 2 mmHg’lik azalma). Önerilen günde üç kez 20 mg dozunda sistolik ve diyastolik
basınçta azalma görülmemiştir.
Sağlıklı gönüllülerde 100 mg’a kadar sildenafilin tek oral dozlarının, EKG üzerinde klinik
olarak anlam ifade eden bir etkisi olmamıştır. Pulmoner arteriyel hipertansiyonlu hastalara
günde üç kez 80 mg sildenafil ile gerçekleştirilen kronik dozlama sonrasında, EKG üzerinde
klinik olarak anlamlı bir etki bildirilmemiştir.
Sildenafilin tek oral 100 mg dozunun hemodinamik etkisi hakkında ciddi koroner arter hastalığı
olan (en az bir koroner arterin >%70 daralması) 14 hastada yapılan bir çalışmada, ortalama
dinlenme sistolik ve diyastolik kan basıncı, başlangıç değerine göre sırasıyla %7 ve %6
oranlarında azalmıştır. Ortalama pulmoner sistolik kan basıncı %9 azalmıştır. Yapılan bu
çalışmada sildenafilin kardiyak debi üzerine etkisi olmadığı ve daralmış koroner arterlerde kan
akımını azaltmadığı görülmüştür.
Sildenafilin 100 mg dozunu takip eden 1. saatte Farnsworth-Munsell 100 renk testi ile bazı
deneklerde renk ayırımında (mavi/yeşil) hafif ve geçici değişiklikler tespit edilmiş, dozu
takiben 2. saatte bu etkiye rastlanmamıştır. Renk ayırımındaki değişikliğin PDE6
inhibisyonuyla ilişkili olduğu düşünülmektedir. PDE6, retinadaki fototransdüksiyon kaskadına
katılan bir enzimdir. Sildenafil'in görme keskinliği veya kontrast duyarlılığı üzerinde hiçbir
etkisi yoktur. Belgelenmiş erken yaşa-bağlı maküler dejenerasyonu olan hastalarda küçük
ölçekli (n=9), plasebo kontrollü bir çalışmada, sildenafil (tek doz, 100 mg), yapılan görme
testlerinde (görme keskinliği, Amsler grid testi, trafik ışığı ile simule edilmiş renk ayrımı,
Humphrey perimetresi ve fotostres) anlamlı bir değişikliğe sebep olmamıştır.
Klinik etkililik ve güvenlilik
Pulmoner arteriyel hipertansiyonlu (PAH) erişkin hastalardaki etkililik
Randomize, çift kör, plasebo kontrollü bir çalışma, primer pulmoner arteriyel hipertansiyonlu
(PAH), bağ dokusu hastalığı ile ilişkili PAH ve konjenital kalp lezyonlarının ameliyatla
düzeltilmesini takiben oluşmuş PAH’lı 278 hastada yapılmıştır. Hastalar şu dört tedavi
grubundan birine rastgele dahil edilmiştir: plasebo, günde üç kez sildenafil 20 mg, sildenafil 40
mg ya da sildenafil 80 mg. 278 hastadan 277’si en az bir doz çalışma ilacı almıştır. Çalışma
popülasyonu 68’i (%25) erkek ve 209’u (%75) kadın ortalama yaş 49 (aralık:18-81) idi ve
başlangıçta 100 metre ile 450 metre (ort: 344 metre) arasında 6 dakikalık yürüyüş testi
uygulanmıştır. Dahil edilen 175 hastaya (%63) primer pulmoner hipertansiyon, 84’üne (%30)
bağ dokusu hastalığı ile ilişkili PAH ve 18 (%7) hastaya konjenital kalp lezyonlarının
ameliyatla düzeltilmesini takiben oluşmuş PAH teşhisi konmuştur. Çoğu hasta başlangıçta
WHO fonksiyonel sınıf II (107/277, %39) veya III (160/277, %58) olarak; birkaç hasta sınıf I
(1/277, %0,4) veya IV (9/277, %3) olarak tanımlanmıştır. Sol ventrikül ejeksiyon fraksiyonu
<%45 veya sol ventrikül kasılma fraksiyonu <0,2 olan hastalar dahil edilmemiştir.
Antikoagülan, digoksin, kalsiyum kanal blokörü, diüretik ya da oksijen kombinasyonlarını da
içerebilen tedaviye ek olarak hastalara sildenafil ya da plasebo verilmiştir. Prostasiklin,
prostasiklin analogları ve endotelin reseptör antagonistlerinin kullanımına veya arginin
14takviyesine izin verilmemiştir. Daha önce bosentan tedavisinde başarılı olmayan hastalar
çalışmadan çıkarılmıştır.
Primer etkililik sonlanım noktası 12. haftada 6 dakikalık yürüme mesafesinde başlangıca oranla
değişim idi. Sildenafilin tüm dozlarında 6 dakikalık yürüme mesafesinde plaseboya kıyasla
istatistiksel olarak anlamlı artış gözlenmiştir. Plasebo etkisi düzeltilmiş yürüme mesafesindeki
artış sildenafil 20 mg, 40 mg ve 80 mg için sırasıyla 45 metre (p<0,0001), 46 metre (p<0,0001)
ve 50 metre (p<0,0001) olmuştur. Sildenafil dozları arasında etkililik açısından belirgin fark
olmamıştır. Başlangıç 6 dakikalık yürüme mesafesi <325 metre olan hastalar için yüksek
dozlarda artmış etkililik gözlenmiştir (plasebo etkisi düzeltilmiş gelişmeler günde 3 kez 20 mg,
40 mg ve 80 mg dozlar için sırasıyla 58 metre, 65 metre ve 87 metre olmuştur).
WHO fonksiyonel sınıf grupları açısından analiz edildiğinde, 20 mg doz grubunda 6 dakikalık
yürüme mesafesinde istatistiksel olarak anlamlı artış gözlenmiştir. WHO fonksiyonel sınıf II’de
ve III’te plasebo etkisi düzeltilmiş yürüme mesafesindeki artış sırasıyla 49 metre (p=0,0007) ve
45 metre (p=0,0031) olmuştur.
Dört haftalık tedavinin ardından 6 dakikalık yürüme mesafesinde fark edilebilir iyileşme
olmuştur ve 8 ve 12. haftalarda bu etkinin korunduğu görülmüştür. Başlangıç yürüme mesafesi,
etiyoloji (primer ve bağ dokusu hastalıkları ile ilişkili pulmoner arteriyel hipertansiyon), WHO
fonksiyonel sınıf, cinsiyet, ırk, bölge, ortalama pulmoner arteriyel basınç ve pulmoner vasküler
dirence göre oluşturulan alt gruplarda sonuçlar genelde tutarlıydı.
Plasebo ile karşılaştırıldığında tüm sildenafil dozları ortalama pulmoner arter basıncında
(mPAP) ve pulmoner vasküler dirençte (PVR) istatistiksel olarak anlamlı azalma sağlamıştır.
Plasebo etkisi düzeltilmiş tedavi günde 3 kez sildenafil 20 mg, 40 mg ve 80 mg için sırasıyla –
2,7 mmHg (p=0,04), -3,0 mmHg (p=0,01) ve -5,1 mmHg (p<0,0001) olmuştur. PVR ile plasebo
etkisi düzeltilmiş tedavi etkileri; günde 3 kez sildenafil 20 mg, 40 mg ve 80 mg sildenafil için
sırasıyla -178 din.saniye/cm5 (p=0,0051), -195 din.saniye/cm5 (p=0,0017) ve -320
din.saniye/cm5 (p<0,0001) olmuştur. Günde 3 kez 20 mg, 40 mg ve 80 mg sildenafil için 12
haftada pulmoner vasküler dirençteki azalma yüzdesi (%11,2, %12,9, %23,3), sistemik
vasküler dirençteki azalma yüzdesinden (%7,2, %5,9, %14,4) oran olarak fazladır. Sildenafilin
mortalite üzerine etkisi bilinmemektedir.
12 haftada plasebo (%7) ile karşılaştırıldığında, günde 3 kez 20 mg, 40 mg ve 80 mg’lık her bir
sildenafil dozunu alan hastalar yüzde olarak daha yüksek oranda (sırasıyla %28, %36 ve
%42’si) en az bir WHO fonksiyonel sınıfında iyileşme göstermiştir. Sırasıyla olasılık oranları
2,92 (p=0,0087), 4,32 (p=0,0004) ve 5,75 (p<0,0001) olmuştur.
Uzun Süreli Sağkalım Verisi
Pivotal çalışmada yer alan hastalar uzun süreli açık etiketli uzatma çalışmasına girmeye uygun
bulundu. Hastaların %87 si 3. yılda günde 3 defa 80 mg sildenafil alıyordu. Pivotal çalışmada
toplam 207 hasta sildenafil ile tedavi edildi ve hastaların uzun süreli sağkalım durumları
minimum 3 yıl boyunca değerlendirildi. Bu toplulukta; 1, 2 ve 3 yıllık sağ kalımlar için Kaplan-
Meier tahminleri sırası ile %96, %91 ve %82 idi. 1., 2. ve 3. yıllarda sağ kalımlar başlangıçta
WHO fonksiyonel sınıf II hastalarında sırasıyla %99, %91 ve %84; WHO fonksiyonel sınıf III
hastalarında sırasıyla %94, %90 ve %81 idi.
Pulmoner Arteriyel Hipertansiyonlu (PAH) erişkin hastalardaki etkililik (epoprostenol ile
birlikte kullanıldığında)
Randomize, çift kör, plasebo kontrollü bir çalışma, intravenöz epoprostenol ile stabilize edilmiş
15PAH’lı 267 hastada yapılmıştır. PAH hastaları primer pulmoner hipertansiyon (212/267, %79)
ve bağ dokusu hastalığı ile ilişkili PAH (55/267, %21) hastalarından oluşmaktadır. Çoğu hasta
başlangıçta WHO fonksiyonel sınıf II (68/267, %26) veya III (175/267, %66); daha az sayıda
hasta ise sınıf I (3/267, %1) veya IV (16/267, %6)’de; birkaç hastanın (5/267, %2) ise WHO
fonksiyonel sınıfı bilinmiyordu. Hastalar intravenöz epoprostenol ile kombine kullanımdayken
rastgele olarak plasebo veya sildenafil (günde üç kez, 20 mg’dan başlayıp 40 mg ve sonra 80
mg ile sabit titrasyon) grubuna alınmıştır.
Primer etkililik sonlanım noktası 16. haftada 6 dakikalık yürüme mesafesinde başlangıca oranla
değişim idi. 6 dakikalık yürüme mesafesinde plaseboya kıyasla sildenafilin istatistiksel olarak
anlamlı faydası olmuştur. Sildenafil lehine 26,0 metrelik plasebo etkisi düzeltilmiş ortalama bir
artış (%95 GA: 10,8, 41,2) (p=0,0009) gözlenmiştir. Başlangıç yürüme mesafeleri ≥ 325 metre
olan hastalar için, tedavi etkisi sildenafil lehine 38,4 metre; başlangıç yürüme mesafesi < 325
metre olan hastalar için tedavi etkisi plasebo lehine 2,3 metre olmuştur. Primer PAH’ı olan
hastalar için, tedavi etkisi 31,1 olurken; bağ dokusu hastalıkları ile ilişkili PAH hastalarında 7,7
olmuştur. Bu randomizasyon alt gruplarının sonuçları arasındaki fark, örneklem büyüklüğü
nedeniyle şans eseri yükselmiş olabilir.
Sildenafil kullanmakta olan hastalarda ortalama pulmoner arter basıncında (mPAP) plasebo
grubundakilere kıyasla istatistiksel olarak anlamlı azalma sağlanmıştır. Plasebo etkisi
düzeltilmiş ortalama tedavi etkisi -3,9 mmHg olarak sildenafil lehine (%95 GA: -5,7, -2,1)
(p=0,00003) gözlenmiştir.
Klinik kötüleşmeye kadar olan zaman, randomizasyonun yapıldığı andan klinik tabloda bir
kötüleşme olayının (ölüm, karaciğer nakli, bosentan tedavisine başlanması veya epoprostenol
tedavisinde bir değişiklik gerektiren klinik gerileme) gerçekleştiği zamana kadar geçen süre
olarak tanımlanmıştır. Sildenafil ile tedavi, PAH’ın klinik kötüleşmesine kadar olan zamanını
plasebo ile karşılaştırıldığında belirgin olarak geciktirmiştir (p=0,0074). Sildenafil grubundaki
8 hastaya kıyasla (%6,0) plasebo grubunda 23 hasta (%17,6) klinik kötüleşme göstermiştir.
Eposprostenol tedavi zemininde sildenafilin uzun dönemli sağkalım verisi
Epoprostenol ekleme tedavisi çalışmasına alınan hastalar; bir uzun dönem açık etiketli uzatma
çalışmasına katılmak için uygun bulunanlardan oluşmaktaydı. 3 yılda hastaların %68’i günde
3 kez 80 mg kullanıyorlardı. İlk çalışmada toplam 134 hasta sildenafil ile tedavi edilmişti ve bu
hastaların uzun dönem sağkalım durumu en az 3 yıl değerlendirildi. Bu popülasyonda 1, 2 ve
3 yıllık beklenen Kaplan-Meier sağkalımları sırasıyla %92, %81 ve %74 olmuştur.
PAH’lı yetişkin hastalarda etkililik ve güvenlilik (bosentan ile birlikte kullanıldığında)
En az üç aylık bir periyot boyunca bosentan tedavisi almış klinik olarak stabil olan PAH’lı
(WHO Fonksiyonel Sınıf II ve III) 103 hastada randomize, çift-kör, plasebo kontrollü bir
çalışma yapılmıştır. Çalışmadaki PAH hastaları, primer PAH ve bağ dokusu hastalıkları ile
ilişkili PAH hastalarını içermiştir. Hastalar bosentan (günde iki kez 62,5 mg – 125 mg) ile
birlikte plasebo veya sildenafile (günde üç kez 20 mg) randomize edilmiştir. Primer etkililik
sonlanım noktası 6 dakikalık yürüme mesafesinde 12. haftada başlangıca göre olan değişimdir.
Sonuçlar, sildenafil (günde üç kez 20 mg) ve plasebo ile gözlenen ortalama değişimlerde
belirgin bir fark olmadığını (sırasıyla 13,62 m (%95 GA: -3,89 ila 31,12) ve 14,08 m ((%95
GA: -1,78 ila 29,95)) göstermiştir.
Primer PAH ve bağ dokusu hastalıkları ile ilişkili PAH olan hastalarda 6 dakikalık yürüme
mesafesinde farklılıklar gözlenmiştir. Primer PAH olan hastalarda (67 hasta) sildenafil ve
plasebo grupları için başlangıca göre ortalama değişimler sırasıyla 26,39 m (%95 GA: 10,70 ila
1642,08) ve 11,84 m (%95 GA: -8,83 ila 32,52) olmuştur. Bağ dokusu hastalıkları ile ilişkili PAH
olan hastalarda (36 hasta) ise sildenafil ve plasebo grupları için başlangıca göre ortalama
değişimler sırasıyla -18,32 m (%95 GA: -65,66 ila 29,02) ve 17,50 m (%95 GA: -9,41 ila
44,41) olmuştur.
Toplamda, gözlenen yan etkiler iki tedavi grubu (sildenafil ile bosentana kıyasla tek başına
bosentan) arasında genel olarak benzer olmuştur ve sildenafilin tek başına kullanımındaki
bilinen güvenlilik profili ile uyumludur (bkz. Bölüm 4.4 ve 4.5).
Pediyatrik popülasyon
Pulmoner arteriyel hipertansiyon
1 ila 17 yaşları arasındaki toplam 234 denek, randomize, çift-kör, çok merkezli, plasebo
kontrollü paralel grup, doz aralığı çalışmasında tedavi edildi. Denekler (%38 erkek ve %62
kadın) ≥8 kg vücut ağırlığında idi ve primer pulmoner hipertansiyona (PPH) [%33] veya
konjenital kalp hastalığına sekonder PAH'a [sistemik-pulmoner şant %37, cerrahi onarım %30]
sahiplerdi. Bu çalışmada, 234 hastanın 63'ü (%27) <7 yaşında (sildenafil düşük doz = 2; orta
doz = 17; yüksek doz = 28; plasebo = 16) ve 234 hastanın 171'i (%73) 7 yaşındaydı veya daha
büyük çocuklardı (sildenafil düşük doz = 40; orta doz = 38; ve yüksek doz = 49; plasebo = 44).
Deneklerin çoğu, başlangıçta WHO Fonksiyonel Sınıf I (75/234, %32) veya II (120/234, %51)
idi; daha az hasta Sınıf III (35/234, %15) veya Sınıf IV idi (1/234, %0,4); birkaç hasta için
(3/234, %1,3), WHO Fonksiyonel Sınıfı bilinmiyordu.
Hastalar spesifik PAH tedavisi almamışlardır ve çalışmada prostasiklin, prostasiklin analogları
ve endotelin reseptör antagonistlerinin kullanımına izin verilmemiştir ve arginin takviyesi,
nitratlar, alfa blokerleri ve güçlü CYP450 3A4 inhibitörleri de kullanmamışlardır.
Çalışmanın birincil amacı, gelişimsel olarak testi gerçekleştirebilen pediyatrik deneklerde (n =
115), Kardiyopulmoner Egzersiz Testi (CPET) ile ölçülen egzersiz kapasitesini geliştirmek için
oral sildenafil ile 16 haftalık kronik tedavinin etkinliğini değerlendirmekti. İkincil sonlanım
noktaları arasında hemodinamik izleme, semptom değerlendirmesi, WHO fonksiyonel sınıfı,
arka plan tedavisindeki değişiklik ve yaşam kalitesi ölçümleri yer almaktadır.
Denekler, günde üç kez verilen Sildenafil için üç sildenafil tedavi grubuna, düşük (10 mg), orta
(10-40 mg) veya yüksek doz (20-80 mg) rejimlerinden birine veya plasebo grubuna ayrıldı. Bir
grup içinde uygulanan kişiye göre olan dozlar vücut ağırlığına bağlı idi (bkz. Bölüm 4.8).
Başlangıçta destekleyici tıbbi ürünler (antikoagülanlar, digoksin, kalsiyum kanal blokerleri,
diüretikler ve / veya oksijen) alan deneklerin oranı, kombine sildenafil tedavi grubunda (%47,7)
ve plasebo tedavi grubunda (%41,7) benzerdi.
Primer etkililik sonlanım noktası, kombine doz gruplarında CPET ile değerlendirilen,
başlangıçtan 16. haftaya kadar pik VO deki plaseboya göre düzeltilmiş yüzde değişimdi (Tablo
2'
2). 234 denekten 106'sı (%45) CPET için değerlendirilebilirdi, bu grup 7 yaş ve üzeri ve
gelişimsel olarak testi yapabilen çocukları içeriyordu. 7 yaşından küçük çocuklar (sildenafil
kombine doz = 47; plasebo = 16) yalnızca ikincil sonlanım noktaları için değerlendirilebildi.
Ortalama başlangıç tüketilen oksijen pik hacmi (VO ) değerleri, sildenafil tedavi grupları
2
arasında karşılaştırılabilirdi (17,37 ila 18,03 ml/kg/dak) ve plasebo tedavi grubu için (20,02
ml/kg/dak) biraz daha yüksekti. Ana analizin sonuçları (plaseboya karşı kombine doz grupları)
istatistiksel olarak anlamlı değildi (p = 0,056) (bakınız Tablo 2). Orta seviyede sildenafil dozu
ile plasebo arasındaki tahmini fark %11,33'tür (%95 GA: 1,72 ila 20,94) (bkz. Tablo 2).
17Tablo 2: Aktif tedavi grubuna göre başlangıç doruk VO den Plasebo düzeltilmiş değişim
2
yüzdesi
Tedavi grubu Tahmini fark %95 GA
Düşük Doz (n=24) 3,81 -6,11, 13,73
Orta Doz (n=26) 11,33 1,72, 20,94
Yüksek Doz (n=27) 7,98 -1,64, 17,60
Kombine doz grupları (n=77) 7,71 (p = 0,056) -0,19, 15,60
Plasebo grubu n=29
Ortak değişkenler başlangıç doruk VO , etiyoloji ve ağırlık grubu için ayarlamalar ile birlikte
2
ANCOVA'ya dayalı tahminler
Doza bağlı iyileşmeler pulmoner vasküler direnç indeksi (PVRI) ve ortalama pulmoner arter
basıncı (mPAP) ile gözlendi. Sildenafil orta ve yüksek doz gruplarının her ikisinde de plaseboya
kıyasla sırasıyla %18 (%95 GA: %2 ila %32) ve %27 (%95 GA: %14 ila %39) PVRI
değerlerinde azalma gözlendi; buna karşılık düşük doz grubu plasebodan önemli bir fark
göstermedi (%2 fark). Sildenafil orta ve yüksek doz grupları, plaseboya kıyasla başlangıca göre
sırasıyla -3,5 mmHg (%95 GA: -8,9, 1,9) ve -7,3 mmHg (%95 GA: -12,4, -2,1) mPAP
değişiklikleri gösterdi; düşük doz grubu ise plasebodan çok az farklılık gösterdi (1,6 mmHg'lik
fark). Üç sildenafil grubunun tamamında plaseboya göre, sırasıyla düşük, orta ve yüksek doz
grupları için %10, %4 ve %15 olmak üzere kardiyak indekste iyileşmeler gözlenmiştir.
Fonksiyonel sınıfta anlamlı seviyede düzelmeler, yalnızca sildenafil yüksek dozu alan
deneklerde plaseboya kıyasla gösterilmiştir. Plaseboya kıyasla sildenafil düşük, orta ve yüksek
doz grupları için olasılık oranları sırasıyla 0,6 (%95 GA: 0,18, 2,01), 2,25 (%95 GA: 0,75, 6,69)
ve 4,52 (%95 GA: 1,56, 13,10) idi.
Uzun vadeli uzatma verileri
Kısa süreli, plasebo kontrollü çalışmada tedavi edilen 234 pediyatrik denekten 220'si uzun
süreli uzatma çalışmasına girdi. Kısa süreli çalışmada plasebo grubunda yer alan denekler,
rasgele sildenafil tedavisine yeniden atandı; ≤20 kg ağırlığındaki denekler orta veya yüksek doz
gruplarına (1:1) girerken, >20 kg ağırlığındaki denekler düşük, orta veya yüksek doz gruplarına
(1:1:1) girdi. Sildenafil alan toplam 229 denek sırasıyla düşük (n=55), orta (n=74) ve yüksek
doz gruplarına (n=100) dağıtıldı. Kısa süreli ve uzun süreli çalışmalarda, bireysel denekler için
çift körün başlamasından itibaren toplam tedavi süresi 3 ila 3129 gün arasında değişmiştir.
Sildenafil tedavi grubuna göre, sildenafil tedavisinin medyan süresi 1696 gündü (çift kör olarak
plasebo alan ve uzun süreli uzatma çalışmasında tedavi edilmeyen 5 denek hariç).
Başlangıçta vücut ağırlığı >20 kg olan hastalarda 3 yılda sağ-kalım Kaplan-Meier tahminleri
düşük, orta ve yüksek doz gruplarında sırasıyla %94, %93 ve %85 idi; başlangıçta vücut ağırlığı
≤20 kg olan hastalar için, sağ-kalım tahminleri orta ve yüksek doz gruplarındaki denekler için
sırasıyla %94 ve %93 olmuştur (bkz. Bölüm 4.4 ve 4.8).
Çalışmanın yürütülmesi sırasında, ister tedavide isterse hayatta kalma takibinin bir parçası
olarak bildirilmiş olsun, toplam 42 ölüm rapor edildi. Veri İzleme Komitesi tarafından, artan
sildenafil dozları ile gözlemlenen ölüm dengesizliğine dayalı olarak denekleri daha düşük bir
doza düşürme kararından önce 37 ölüm meydana geldi. Bu 37 ölüm arasında, sildenafil düşük,
orta ve yüksek doz gruplarında ölüm sayısı sırasıyla 5/55 (%9,1), 10/74 (%13,5) ve 22/100
(%22) olmuştur. Daha sonra 5 ölüm daha rapor edildi. Ölüm nedenleri PAH ile ilgiliydi. PAH'lu
pediyatrik hastalarda önerilenden daha yüksek dozlar kullanılmamalıdır (bkz. Bölüm 4.2 ve
184.4).
Doruk VO , plasebo kontrollü çalışmanın başlamasından 1 yıl sonra değerlendirildi.
2
Kardiyopulmoner egzersiz testini (CPET) gerçekleştirebilen sildenafil ile tedavi edilen
deneklerden, 59/114 denekte (%52) sildenafilin başlangıcından itibaren doruk VO 'de herhangi
2
bir bozulma gözlenmedi. Benzer şekilde, sildenafil alan 229 kişiden 191'i (%83), 1 yıllık
değerlendirmede WHO Fonksiyonel sınıfını sürdürmüş veya geliştirmişti.
Yenidoğanın kalıcı pulmoner hipertansiyonu
Yenidoğanın kalıcı pulmoner hipertansiyonu (YD-PPH) veya hipoksik solunum yetmezliği
(HRF) olan ve oksijenasyon indeksi (OI) >15 ve <60 olan YD-PPH riski altında olan 59
yenidoğanda randomize, çift kör, iki kollu, paralel grup, plasebo kontrollü bir çalışma
yürütülmüştür. Birincil amaç, sadece inhaler NO (iNO) ile karşılaştırıldığında iNO’e
eklendiğinde IV sildenafilin etkinliğini ve güvenliğini değerlendirmekti.
Eş-primer son noktalar, YD-PPH’yi hedef alan ek tedaviye ihtiyaç, ekstrakorporeal membran
oksijenasyonuna (ECMO) ihtiyaç veya çalışma sırasında ölüm olarak tanımlanan tedavi
başarısızlığı oranıydı; ayrıca tedavi başarısızlığı olmayan hastalar için IV çalışma ilacının
başlamasından sonra iNO tedavisi süresi.
Tedavi başarısızlığı oranlarındaki fark, iki tedavi grubu arasında istatistiksel olarak anlamlı
değildi (sırasıyla iNO + IV sildenafil grubunda ve iNO + plasebo grubunda sırasıyla %27,6 ve
%20,0). Tedavi başarısızlığı olmayan hastalar için, IV çalışma ilacının başlamasından sonra
iNO tedavisindeki ortalama süre, iki tedavi grubu için yaklaşık 4,1 gün olarak aynı idi.
Tedaviyle ortaya çıkan advers olaylar ve ciddi advers olaylar bildirilmiştir: iNO + IV sildenafil
tedavi grubunda sırasıyla 22 (%75,9) ve 7 (%24,1) olguda ve iNO + plasebo grubunda sırasıyla
19 (%63,3) ve 2 (%6,7) olguda bildirilmiştir. En sık bildirilen acil tedavi gerektiren advers
olaylar iNO + IV sildenafil tedavi grubunda, hipotansiyon (8 [%27,6] hasta), hipokalaemi (7
[%24,1] hasta), anemi ve ilaç yoksunluk sendromu (4 [%13,8] her birinde hasta) ve bradikardi
(3 [%10,3] hasta) ve iNO + plasebo tedavi grubunda pnömotoraks (4 [%13,3] hasta), anemi,
ödem, hiperbilirubinemi, C-reaktif protein artışı ve hipotansiyon (her birinde 3 [%10,0] hasta)
(bkz. Bölüm 4.2).
5.2. Farmakokinetik özellikler
Emilim:
Sildenafil gastrointestinal sistemden hızla emilir. Açlık durumunda maksimum plazma
konsantrasyonları oral alımı takiben 30-120 dakika sonra gözlenir (t ortalama 60 dakika).
maks
Mutlak oral biyoyararlanımı %41’dir (aralık: %25-63). Sildenafil 20-40 mg arasındaki dozlarda
günde üç kez kullanıldığında, EAA ve C değerleri, dozla orantılı olarak artar. Ancak günde
maks
üç kez 80 mg kullanıldığında, sildenafil plazma seviyesinde gözlenen artış dozla orantılı artıştan
daha fazladır. Pulmoner arteriyel hipertansiyon hastalarında, sildenafilin oral biyoyararlanımı
günde üç kez 80 mg kullanıldıktan sonra düşük dozlara göre ortalama %43 (%90 güven aralığı
: %27-%60) daha yüksektir.
Sildenafil yemeklerle birlikte alındığında absorpsiyon hızı, t ’da ortalama 60 dakikalık bir
maks
gecikme ve C ’da ise ortalama %29’luk bir azalma ile düşer. Ancak absorpsiyon oranı
maks
anlamlı olarak etkilenmez (EAA’da %11 oranında azalmıştır).
19Dağılım:
Sildenafilin kararlı durumdaki ortalama dağılım hacmi (V ) 105 L’dir ve bu dokulara dağılımı
ss
gösterir. Günde üç kez 20 mg’lık oral dozların ardından, kararlı durumdaki sildenafilin ortalama
maksimum total plazma konsantrasyonu yaklaşık 113 ng/mL’dir. Hem sildenafil hem de
dolaşımdaki en önemli N-desmetil metaboliti yaklaşık %96 oranında plazma proteinlerine
bağlanır. Proteinlere bağlanma toplam ilaç konsantrasyonundan bağımsızdır.
Biyotransformasyon:
Sildenafilin klerensinden sorumlu başlıca hepatik mikrozomal enzimler CYP3A4 (ana yol) ve
CYP2C9’dur (yan yol). Dolaşımdaki ana metabolit, sildenafilin N-demetilasyonundan
kaynaklanır. Bu metabolit sildenafilin fosfodiesteraz seçiciliğine benzer bir seçiciliğe sahiptir
ve PDE5’e gösterdiği in vitro etki gücü, sildenafilin gösterdiğinin yaklaşık %50’si kadardır. N-
desmetil metaboliti daha sonra yaklaşık 4 saatlik bir terminal yarılanma ömrü ile metabolize
olur. Pulmoner arteriyel hipertansiyonu olan hastalarda N-desmetil metabolitin plazma
konsantrasyonları, günde üç kez 20 mg sildenafil dozundan sonrakinin %72’si kadardır
(sildenafilin farmakolojik etkilerine %36 oranında katkı sağlar). Etkinlik üzerine ilave katkısı
bilinmemektedir.
Eliminasyon:
Sildenafilin total vücut klerensi 41 L/saattir ve buna bağlı olarak terminal faz yarılanma ömrü
3-5 saattir. Oral ya da intravenöz uygulamadan sonra, sildenafil büyük oranda dışkıyla
(uygulanan oral dozun yaklaşık %80’i) ve daha düşük ölçüde de idrarla (uygulanan oral dozun
yaklaşık %13’ü) metabolit olarak atılır.
Hastalardaki karakteristik özellikler
Geriyatrik popülasyon:
Sağlıklı yaşlı gönüllülerde (≥65 yaş) sildenafil klerensindeki azalmaya bağlı olarak, plazma
sildenafil ve N-desmetil metabolitinin konsantrasyonları, daha genç gönüllülerdeki (18-45 yaş)
konsantrasyondan yaklaşık %90 oranında daha yüksek bulunmuştur. Plazma proteinlerine
bağlanma yaşa bağlı olarak farklılık gösterdiğinden, sildenafilin serbest plazma
konsantrasyonundaki artış yaklaşık %40 kadardır.
Böbrek yetmezliği:
Hafif-orta şiddette böbrek bozukluğu bulunan hastalarda (kreatinin klerensi = 30-80 mL/dak)
50 mg’lık tek oral dozun ardından sildenafilin farmakokinetik özellikleri değişmemiştir. Ağır
böbrek yetmezliği olan gönüllülerde (kreatinin klerensi <30 mL/dak) sildenafil klerensinin
azalması, böbrek yetmezliği olmayan aynı yaştaki gönüllülerle karşılaştırıldığında EAA ve
C değerlerinde sırasıyla %100 ve %88 artışa yol açmıştır. N-desmetil metabolitinin EAA ve
maks
C değerleri, ağır böbrek yetmezliği olan bireylerde böbrek fonksiyonu normal olan bireylere
maks
kıyasla sırasıyla %200 ve %79 oranında belirgin olarak artmıştır.
Karaciğer yetmezliği:
Hafif-orta şiddette hepatik sirozu bulunan hastalarda (Child-Pugh sınıf A ve B) sildenafil
klerensinin azalmasına bağlı olarak, karaciğer bozukluğu olmayan aynı yaştaki gönüllülerle
karşılaştırıldığında, EAA (%85) ve C (%47) değerleri artmıştır. N-desmetil metabolitinin
maks
EAA ve C değerleri, hepatik sirozu olan bireylerde karaciğer fonksiyonu normal olan
maks
bireylere kıyasla sırasıyla %154 ve %87 oranında belirgin olarak artmıştır. Ağır karaciğer
yetmezliği (Child-Pugh sınıf C) bulunan hastalarda sildenafilin farmakokinetik özellikleri
çalışılmamıştır.
20Popülasyon farmakokinetiği analizi:
Pulmoner arteriyel hipertansiyonlu hastalarda araştırılan günde üç kez 20 mg-80 mg doz
aralığında, ortalama kararlı durum konsantrasyonları sağlıklı gönüllülere kıyasla %20 - %50
daha fazla olmuştur. C değeri sağlıklı gönüllülere kıyasla iki misli olmuştur. Her iki bulgu,
min
pulmoner arteriyel hipertansiyonlu hastalarda sildenafilin sağlıklı gönüllülere kıyasla daha
düşük klerens ve/veya daha yüksek oral biyoyararlanımı olduğunu öne sürmektedir.
Pediatrik grup
Pediatrik klinik çalışmalarda yer alan hastalarda sildenafilin farmakokinetik profilinin
analizinden, vücut ağırlığının çocuklarda ilaca maruz kalmanın iyi bir belirleyicisi olduğu
gösterilmiştir. Sildenafil plazma konsantrasyonunun yarı ömrü, 10 ila 70 kg vücut ağırlığı
aralığında 4,2 ila 4,4 saat arasında değiştiği tespit edildi ve klinik olarak anlamlı görünecek
herhangi bir fark gözlenmedi. Ağızdan uygulanan 20 mg'lık tek bir sildenafil dozundan sonraki
C 'ın sırasıyla 70, 20 ve 10 kg hastalarda 49, 104 ve 165 ng/ml olduğu hesaplanmıştır. Oral
maks
yoldan uygulanan tek bir 10 mg sildenafil dozundan sonra C , sırasıyla 70, 20 ve 10 kg
maks
hastalar için 24, 53 ve 85 ng/ml olarak hesaplanmıştır. T yaklaşık 1 saat olarak tahmin edildi
maks
ve vücut ağırlığından bağımsızdı.
5.3. Klinik öncesi güvenlilik verileri
Güvenlilik farmakolojisi ile ilişkili, tekrarlanan doz toksisitesi, genotoksisite, karsinojenite
potansiyeli, fertilite, embriyonal/fetal gelişim ve reprodüktif toksisite açısından yapılan pre-
klinik çalışmalarda, insanlar için tehlikeli özel bir durum görülmemiştir.
Pre- ve postnatal dönemde 60 mg/kg sildenafil ile tedavi edilen sıçan yavrularında, günde üç
kez 20 mg ile insanda beklenenin yaklaşık 50 katı maruziyet durumunda, doğan yavru sayısında
azalma, birinci günde düşük yavru ağırlığı, 4 gün sağ kalımda düşüş gözlenmiştir. Bu etkiler,
klinik kullanım ile görülmesi pek muhtemel olmayan, insan maruziyetinin maksimumunu
yeterince geçecek kadar değerlendirilen maruziyetlerde gözlenmiştir.
Hayvanlarda, klinik olarak ilgili maruziyet düzeylerindeki dozlarda kullanıldığında, klinik
çalışmalarda da gözlenmeyen, klinik kullanımla olası ilişkili hiçbir advers reaksiyon
olmamıştır.
6. FARMASÖTİK ÖZELLİKLER
6.1 Yardımcı maddelerin listesi
Sorbitol P 100 T (E420)
Kolloidal Silika 200 Susuz
Ksantan Gum 654 Kolay Dağılabilir
Sodyum Benzoat
Sitrik Asit Susuz
Titanyum Dioksit
Sükraloz
Trisodyum Sitrat Dihidrat
Çilek Aroması_0059108
216.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
30°C’nin altındaki oda sıcaklığında, ambalajında saklayınız.
Sulandırıldıktan sonra 30°C’nin altındaki oda sıcaklığında veya 2-8°C’de saklayınız.
Dondurmayınız.
Kalan oral süspansiyon, sulandırmadan 30 gün sonra atılmalıdır.
6.5. Ambalajın niteliği ve içeriği
125 mL 28 PP bal renkli cam şişe, plastik kapak 28/20 PP.Vistop, adaptör tapası, 30 ml’lik
plastik ölçek ve 3 ml ölçekli dozaj şırıngası ile ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
NOBEL İLAÇ SANAYİİ VE TİCARET A.Ş.
34768 Ümraniye / İSTANBUL
Tel: (216) 633 60 00
Faks: (216) 633 60 01
8. RUHSAT NUMARASI
2023/374
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28.09.2023
Ruhsat yenileme tarihi: -
10. KÜB’ÜN YENİLENME TARİHİ
-
22