1  Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız.  
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ilacı 
kullandığınızı söyleyiniz.  
• Bu talimatta yazılanlara aynen  uyunuz. İlaç  hakkında size  önerilen  dozun dışında 
yüksek  veya düşük  doz kullanmayınız.  KULLANMA TALİMATI  
 
TAMPROST MR 0,4 mg kapsül 
Ağız yoluyla alınır.  
• Etkin madde: Her bir sert kapsül 0,367 mg tamsulosine eşdeğer 0,4 mg tamsulosin 
hidroklorür içerir.  
• Yardımcı maddeler: Sodyum alginat, metakrilik asit- etil akrilat kopolimer, gliserol 
dibehenat, maltodekstrin, sodyum lauril sülfat, makrogol 6000, polisorbat 80, sodyum 
hidroksit, simetikon  emülsiyon  (% 30), kolloidal  anhidrus  silika,  kırmızı  demir  oksit (E172), 
titanyum dioksit (E171), sarı demir oksit (E172), jelatin (sığır kaynaklı).  
 
Bu Kullanma  Talimatında:  
 1. TAMPROST nedir  ve ne için kullanılır?  
2. TAMPROST’u  kullanmadan  önce dikkat edilmesi gerekenler  
3. TAMPROST nasıl  kullanılır?  
4. Olası  yan etkiler  nelerdir?  
5. TAMPROST’un  saklanması  
Başlıkları yer almaktadır.  
 
1. TAMPROST  nedir  ve ne için kullanılır?  
 
TAMPROST  MR 0,4 mg, uzatılmış  salımlı kapsüldür.  
 
TAMPROST  30 ve 90 kapsül içeren  PVC/PVDC /alüminyum  blister  ambalajlarda  
piyasaya sunulmaktadır.  
 
TAMPROST’un etkin maddesi olan tamsulosin hidroklorür, “alfa
1-adrenoreseptör 
antagonistleri” olarak adlandırılan bir ilaç grubunun üyesidir. “Alfa 1-adrenoreseptörler” 
vücudun çeşitli bölümlerinde hücre yüzeyinde bulunan algılayıcı yapıların (reseptör) bir türüdür. Bu yapılar, hücreye gelen mesajları algılayarak, hücrenin o mesaj doğrultusunda faaliyette bulunmasını sağlarlar.  
Tamsulosin hidroklorür alfa
1-adrenoreseptörleri seçici olarak bloke eder. Bu yapıların 
faaliyetlerinin   bloke   edilmesi,   prostat   ve  idrar  yollarındaki   düz   kasları   gevşetir.  
2  TAMPROST böylelikle idrarın, idrar yollarından daha rahat geçmesini sağlar, idrara 
çıkmayı rahatlatır ve idrar sıkışması hissini hafifletir.  
 
TAMPROST erkeklerde prostat bezinin büyümesi sonucunda ortaya çıkan alt idrar yollarına ait şikâyetlerin tedavisi için kullanılmaktadır. Prostat bezinin iyi huylu büyümesi (selim prostat hiperplazi si), alt idrar yolunu sıkıştırarak, idrar yapma zorluğu (idrar akış 
kuvvetinin azalması), kesik kesik idrar yapma, idrarın damla damla gelmesi, gerek gece, gerekse gündüzleri sık idrara çıkma ve idrar sıkışması gibi şikayetlere yol açar. TAMPROST yukarıda sözü edilen etkisi sonucunda, bu belirtilerin rahatlamasını sağlar.  
 
2. TAMPROST  kullanmadan önce dikkat  edilmesi gerekenler  
 
TAMPROST’u aşağıdaki durumlarda KULLANMAYINIZ  
Eğer;  
• Tamsulosine veya bu ilacın içindeki yardımcı maddelerden birine karşı aşırı duyarlı 
(alerjik) iseniz. Aşırı duyar lılık kendisini vücudun yumuşak dokularında ani lokal 
şişmeler  (örn.  boğaz  ya da dil), nefes  almada güçlük ve/veya kaşıntı  ve döküntü şeklinde 
gösterebilir (anjiyoödem), 
• Yatar durumda iken ya da otururken birden ayağa kalktığınızda baygınlık ortaya 
çıkıyorsa (ortostatik hipotansiyon), 
• Ağır karaciğer  hastalığınız  varsa.  
TAMPROST,  ağız yoluyla  alınan  ketokonazol  adındaki  mantar  hastalığı  ilacı ile birlikte 
kullanılmamalıdır.  
 
TAMPROST’u  aşağıdaki  durumlarda  DİKKATLİ  KULLANINIZ  
• Bu tip diğer ilaçlar ile olduğu gibi, TAMPROST kullanırken, nadiren baygınlık ortaya çıkabilir.  Bu nedenle,  baş dönmesi  ve halsizlik  belirtileri başladığında, bunlar  geçinceye 
kadar oturmalı veya bir yere uzanmalısınız. 
• TAMPROST ile tedaviye başlamazdan önce, doktorunuz sizde iyi huylu prostat büyümesine benzer belirtiler veren başka hastalıkların mevcut olmadığından emin olmak için etraflıca inceleyecektir. Bu incelemelerde makattan muayene ve “prostat spesifik antijen” adı verilen b ir maddenin laboratuar tayini yer alabilir. Doktorunuz bu 
incelemeleri tedavi sırasında da düzenli aralıklarla sürdürmeyi düşünebilir. 
• Ağır böbrek hastalığınız varsa (kreatinin klirensi <  10 mL/dk) varsa, doktorunuza 
söyleyiniz.  
• Halen tamsulosin almakta olan ya da geçmişte almış olan bazı hastalarda, katarakt ve glokom ameliyatları sırasında, ameliyatı güçleştiren bazı sorunlar ortaya çıkmıştır. Katarakt (göz merceğinin bulanıklığı) ya da glokom (göz içi basıncının artması) nedeniyle ameliyat olacaksanız, l ütfen göz doktorunuza TAMPROST kullanmakta 
olduğunuzu veya geçmişte bir dönem kullandığınızı söyleyiniz. Böylelikle doktorunuz, göz ameliyatınızda kullanılacak ilaç ve cerrahi teknikler konusunda gerekli hazırlıklarını yapabilecektir. Katarakt ya da glokom  ameliyatı 
planlanan hastalarda tamsulosin hidroklorür tedavisine başlanması önerilmemektedir.  
• TAMPROST, eritromisin adındaki antibiyotik ile birlikte kullanılırken dikkatli olunmalıdır; etkisi artabilir.  
3  Bu uyarılar  geçmişteki herhangi  bir dönemde  dahi olsa sizin  için geçerliyse  lütfen 
doktorunuza danışınız.  
 
TAMPROST’un  yiyecek  ve içecek  ile kullanılması 
TAMPROST  kahvaltıdan ya da günün ilk öğününden sonra  alınmalıdır.  
Hamilelik  
TAMPROST  yalnızca erkek  hastalara yönelik olduğu için geçerli  değildir.  
 
Emzirme 
TAMPROST  yalnızca erkek  hastalara yönelik olduğu için geçerli  değildir.  
 
Araç ve makine kullanımı  
TAMPROST’un araç ve makine kullanma becerisi üzerindeki etkilerine yönelik çalışma 
yapılmamıştır. Ancak hastalar, sersemlik, bulanı k görme, baş dönmesi ve senkop  
(bayılma)  oluşabileceği  konusunda  uyarılmalıdır.  Böyle  bir tablo  oluşan hastalar  araç 
kullanma  ya da makine işletme gibi faaliyetlerden kaçınmalıdır.  
 
TAMPROST’un  içeriğinde bulunan bazı yardımcı  maddeler hakkında  önemli  bilgiler 
Bu tıbbi ürün her dozunda  23 mg’dan daha  az sodyum ihtiva  eder, yani esasında  sodyuma 
bağlı herhangi bir olumsuz etki beklenmez.  
 
Diğer ilaçlar  ile birlikte  kullanımı  
TAMPROST, atenolol, enalapril, (bunlar kalp ve damar hastalıklarında kullanılan 
ilaçlardır), teofilin (solunum hastalığı ilacı), simetidin (bir mide ilacı) ve furosemid (idrar 
söktürücü) ile doz ayarlaması yapılmaksızın kullanılabilir. 
 
Diklofenak (bir tür ağrı kesici) ve varfarin (kan sulandırıcı / kan pıhtılaşmasını engelleyici 
bir ilaç),  tamsulosinin  vücuttan atılmasını hızlandırabilir.  TAMPROST  bu ilaçlar  ile birlikte 
kullanılırken dikkatli olunmalıdır.  
TAMPROST ketokonazol (mantar enfeksiyonu ilacı) ile birlikte kullanılmamalıdır. TAMPROST eritromisin (antibiyotik) ile birlikte kullanılırken dikkatli olunmalıdır.  
 
TAMPROST’un aynı gruptan (alfa
1-adrenoreseptör blokörleri) diğer ilaçlar ile birlikte 
kullanılması, kan basıncında istenilmeyen bir düşmeye yol açabilir. 
Eğer reçeteli ya da reçetesiz herhan gi bir ilacı şu anda kullanıyorsanız veya son 
zamanlarda kullandınız ise, lütfen doktorunuza veya eczacınıza bunlar hakkında bilgi veriniz.  
 
3. TAMPROST  nasıl  kullanılır?  
Uygun  kullanım ve  doz/uygulama sıklığı için talimatlar : 
İlacınızı her zaman  için, tam olarak  doktorunuzun söylediği  şekilde  alınız.  Emin  değilseniz 
doktorunuza veya eczacınıza danışarak kontrol ediniz. 
4  Önerilen  doz, kahvaltıdan  ya da günün ilk öğününden sonra  alınmak  üzere,  günde  1 
kapsüldür.  
 
Uygulama yolu ve metodu : 
TAMPROST  kapsülü bütün olarak  yutunuz.  Kapsülü ezmeyiniz  ya da çiğnemeyiniz, 
çünkü bu etkin maddenin değiştirilmiş salımını etkileyebilir. 
 
TAMPROST  genellikle  uzun süreler  boyunca  reçete edilmektedir.  TAMPROST  ile uzun 
dönemli tedavide, mesane ve idrar yapma üzerindeki etkileri kalıcıdır.  
 
Değişik  yaş grupları : 
Çocuklarda  kullanımı:  
TAMPROST’un  çocuklarda  kullanımıyla  ilgili bir  endikasyon bulunmamaktadır.  
 
Yaşlılarda  kullanımı:  
Tamsulosinin 65 yaş üzeri hastalardaki güvenlilik ve etkililiği, 65 yaş altındaki 
hastalardakinden farklılık göstermemektedir. Ancak bazı yaşlı hastaların daha duyarlı olabilecekleri göz ardı edilemez.  
 
Özel  kullanım durumları : 
Böbrek  yetmezliği:   
Böbrek yetmezliği olan hastalarda  doz ayarlaması  gerekli  değildir.  
 
Karaciğer yetmezliği:  
Hafif ve orta derecede karaciğer yetmezliği olan hastalarda doz ayarlaması gerekli değildir. Ancak ağır karaciğer yetmezliği olan hastalarda kullanılmamalıdır.  
 
Eğer TAMPROST’un etkisinin çok güçlü veya zayıf olduğuna dair bir izleniminiz var ise, doktorunuz veya eczacınız ile konuşunuz. 
 
Kullanmanız  gerekenden  daha  fazla  TAMPROST  kullandıysanız  
TAMPROST’tan  kullanmanız  gerekenden  fazlasını  kullanmışsanız, bir doktor  veya eczacı 
ile konuşunuz. 
Çok sayıda  TAMPROST  alınması kan basıncında  istenilmeyen  bir düşmeye  sebep 
olabilir.  
TAMPROST  kullanmayı  unutursanız  
Eğer tavsiye edilen günlük TAMPROST kapsülünüzü almayı unutursanız, aynı gün içinde 
daha  sonra  hatırlar  hatırlamaz  alınız.  Eğer  o günü  kaçırırsanız,  ilacınızı reçete edilen  şekilde 
kullanmaya devam ediniz. 
 
Unutulan dozları  dengelemek için çift doz almayınız. 
 
TAMPROST  ile tedavi  sonlandırıldığında  oluşabilecek  etkiler  
Eğer TAMPROST tedavisi gereğinden önce sonlandırılırsa, başlangıçtaki şikayetleriniz 
geri dönebilir. Bu nedenle,  şikayetleriniz  ortadan  kalkmış  olsa bile, doktorunuz  reçete  
5  ettiği sürece TAMPROST kullanmaya devam ediniz. Eğer bu tedaviyi durdurmak 
istiyorsanız, mutlaka doktorunuza danışınız.  
 
Bu ilacın  kullanımı  hakkında  başka  sorularınız  varsa, doktor  veya eczacınıza sorunuz.  
 
4. Olası yan etkiler nelerdir?  
 
Tüm ilaçlar  gibi, TAMPROST’un içeriğinde  bulunan maddelere  duyarlı olan kişilerde  yan 
etkiler olabilir.  
 
TAMPROST  kullanımı  esnasında,  aşağıda  verilen yan  etkiler  bildirilmiştir.  
 
Belirtilen  sıklık  dereceleri  şu şekildedir:  
Çok yaygın: 10 hastanın en az birinde görülebilir.  
Yaygın: 10 hastanın birinden az fakat 100 hastanın birinden fazla görülebilir.  
Yaygın olmayan: 100 hastanın birinden az fakat 1.000 hastanın birinden fazla görülebilir.  
Seyrek: 1.000 hastanın birinden az fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Sıklığı bilinmeyen: Eldeki verilerden t ahmin edilemiyor.  
 
Aşağıdakilerden biri olursa TAMPROST’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Vücudun yumuşak dokularında (örn. boğaz, dil) ani lokal şişme ve nefes alıp vermede 
güçlük  (anjiyoödem)  ve/veya deride kaşıntı/döküntü ile birlikte  olabilen  şiddetli alerjik 
reaksiyonlar.  
Bunların hepsi  çok ciddi  yan etkilerdir.  
Eğer  bunlardan sizde  mevcut  ise, sizin  TAMPROST’a  karşı  ciddi  alerjiniz  var demektir. 
Acil tıbbi müdahaleye veya hastaneye yatırılmanıza gerek olabilir. 
Bu çok ciddi  yan etkilerin  hepsi  oldukça  seyrek  görülür.  
 Aşağıdakilerden herhangi birini fark ederseniz, doktorunuza söyleyiniz: Yaygın : 
-Baş dönmesi  
-Ejakülasyon (boşalma)  bozuklukları  (boşalma  esnasında  meni  sıvısının  penisten  dışarı 
çıkamayıp mesane içine girmesi ya da hiç boşalma olmaması dahil)  
 
Yaygın  olmayan : 
- Baş ağrısı  
- Çarpıntı  
- Özellikle  oturur  veya  yatarken  aniden  ayağa  kalkıldığında, kan basıncında  ani düşme  
- Burun iltihabı (rinit)  
- Kabızlık,  ishal,  bulantı, kusma  
- Döküntü, kaşıntı,  kurdeşen (ürtiker)  
- Olağan  dışı halsizlik  
 
Seyrek : 
- Baygınlık  
 
Çok seyrek : 
-Stevens -Johnson sendromu (deride  kızarık, ağrılı döküntüler  ve içi sıvı dolu kabarcıklarla 
seyreden ciddi bir hastalık)  
- Peniste  istenmeden  ortaya çıkan,  uzun süren  ve ağrılı olan sertleşme  (priapizm)  
6  Bilinmiyor : 
- Görme  bulanıklığı  veya  bozukluğu*  
- Burun kanaması*  
- Eritema multiforme*: Ender bir cilt hastalığıdır. Genellikle kol ve bacaklarda, simetrik, 
kızarık  ve kabartılı döküntüler  oluşur. Döküntüler  yamayı  andırır  ve bir merkezleri  vardır.  
- Eksfoliyatif dermatit*: Ender bir cilt hastalığıdır. Vücudun çok büyük bir bölümünde 
kızarık döküntüler ortaya çıkar. Döküntülerde pullanma ve soyulma görülür ve vücut ısısı 
yükselir (ateş).  
-Ağız  kuruluğu  
 
*Bunlar klinik araştırmalar sırasında görülmeyen, ancak ilaç piyasaya verildikten sonra bildirilen yan etkilerdir.  
 
Tamsulosin ender  olarak grubundaki diğer  ilaçlar da olduğu gibi, peniste  istenmeden 
ortaya çıkan, uzun süren ve ağrılı olan sertleşme (priapizm) ile ilişkili bulunmuştur. Böyle 
bir durum  oluşması  durumunda, mutlaka  doktorunuza  başvurmalısınız; çünkü bu durum  
tedavi edilmediği takdirde kalıcı sertleşme bozukluklarına yol açabilmektedir. 
 
Aynı gruptaki diğer ilaçlar ile olduğu gibi, uyuşukluk ya da dokularda sıvı toplanması (ödem) ortaya çıkabilir.  
 
Yukarıda  verilen  istenmeyen  olayların  yanı sıra, ilaç piyasaya  verildikten  sonra, tamsulosin 
kullanımıyla ilişkili olarak kalp çarpıntısı, kalpte ritim bozuklukları, kalbin hızlı atması ve nefes darlığı bildirilmiştir. Kendiliğinden bildirilen bu olaylar tüm dünyada pazarlama sonrası deneyim dönemine ait oldukları için, bu olayların sıklığı ve ortaya çıkış nedenleri arasında tamsulosinin oynadığı rol güvenilir bir şekilde belirlenememektedir. 
 
Yan etkilerin  raporlanması  
Kullanma talimatında yer alan veya almayan herhangi bir yan etki meydana gelmesi durumunda, hekiminiz,  eczacınız veya hemşireniz  ile konuşunuz. Ayrıca  karşılaştığınız  yan 
etkileri www.titck.gov.tr  sitesinde  yer alan “İlaç  Yan Etki Bildirimi”  ikonunu tıklayarak  ya 
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (T ÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, doktorunuz veya eczacınızı bilgilendiriniz.  
 
5. TAMPROST’un  saklanması  
 
TAMPROST’u çocukların  göremeyeceği,  erişemeyeceği  yerlerde ve ambalajında saklayınız.  
 
25°C altındaki  oda sıcaklığında  saklayınız.  Rutubetten koruyunuz.  
7  Son kullanma  tarihiyle  uyumlu olarak  kullanınız.  
 
Ambalajdaki  son kullanma tarihinden sonra TAMPROST’u  kullanmayınız.  
 
Son kullanma  tarihi belirtilen  ayın  son günüdür.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik 
ve İklim Değişikliği Bakanlığınca belirlenen toplama sistemine veriniz.  
 
Eğer üründe  ve/veya  ambalajında  bozukluklar  fark ederseniz  TAMPROST’u 
kullanmayınız.  
 
Ruhsat  sahibi : 
Sanofi  İlaç San.  ve Tic. 
A.Ş. Şişli- İstanbul  
 
Üretim yeri: 
Sanofi  İlaç San. ve Tic. A.Ş. 
Lüleburgaz -Kırklareli 
 
Bu kullanma talimatı ../../....tarihinde  onaylanmıştır. 
