KISA ÜRÜN BİLGİSİ
1. BEŞERİ TIBBİ ÜRÜNÜN ADI
TRİGAST 10mg/800mg/165mg çiğneme tableti
2. KALİTATİF VE KANTİTATİF BİLEŞİM
Etkin madde:
Her bir çiğneme tableti 10 mg famotidin, 165 mg magnezyum hidroksit ve 800 mg kalsiyum
karbonat içermektedir.
Yardımcı madde(ler):
Laktoz monohidrat 62,35 mg (inek sütünden elde edilmiştir.)
Yardımcı madde(ler) için 6.1'e bakınız.
3. FARMASÖTİK FORM
Çiğneme tableti
Beyaz renkli yuvarlak iç bükey tablet.
4. KLİNİK ÖZELLİKLER
4.1 Terapötik endikasyonlar
Mide ekşimesi, hazımsızlık ve mide asidinin aşırı sekresyonuna bağlı şikayetlerin hızlı ve
uzun süreli (12 saate kadar) semptomatik tedavisinde kullanılır.
4.2 Pozoloji ve uygulama şekli Pozoloji / uygulama sıklığı ve süresi
Sindirim sistemi yakınmaları ile tedaviye başlamadan önce hastada sindirim sistemi kanama
öyküsü, bulantı-kusma, kontrol edilemeyen kilo kaybı, kansızlık, sarılık, ailede kanser
öyküsü, yutma güçlüğü var ise mutlaka tedaviden önce hekime başvurmalıdır. Aksi takdirde
altta yatan ciddi bir gastrointestinal sistem hastalığı semptomları baskılanacağı için tanı
koymak mümkün olmayabilir.
Yetişkinler ve 16 yaş ve üstü çocuklar:
Semptomların giderilmesi için bir tablet çiğnenmelidir. 24 saat içerisinde iki tabletten daha
fazlası kullanılmamalıdır.
TRİGAST’ın sürekli kullanım için maksimum tedavi süresi 14 gündür. Hastanın şikayeti 14
günden fazla sürerse, hastalar doktorlarına ya da eczacılarına danışmalıdır.
Uygulama şekli:
Oral yolla kullanıma yöneliktir, tabletler iyice çiğnenmelidir.
1 / 9Özel popülasyonlara ilişkin ek bilgiler:
Böbrek yetmezliği:
Orta veya ciddi derecede böbrek yetmezliği olan hastalarda kullanılmamalıdır.
Karaciğer yetmezliği;
Ciddi karaciğer yetmezliği olan hastalarda kullanılmamalıdır.
Pediyatrik populasyon:
16 yaşın altındaki çocuklarda TRİGAST'ın etkililik ve güvenliliği belirlenmediğinden
kullanımı önerilmez.
Geriyatrik popülasyon;
Doz ayarlaması gerekmez
4.3 Kontrendikasyonlar
 İçeriğindeki etkin maddelere veya yardımcı maddelerden herhangi birine aşırı
duyarlılığı olanlarda
 Bu grup ilaçlarla çapraz duyarlılık gösterildiğinden, diğer H2 reseptör antagonistlerine
bilinen aşırı duyarlılığı olan hastalarda
 Orta derecede veya ciddi böbrek yetmezliği olan hastalarda
 Ciddi karaciğer yetmezliği olan hastalarda
 Sindirim sistemi yakınmaları ile birlikte; sindirim sistemi kanama öyküsü, bulantı-
kusma, kontrol edilemeyen kilo kaybı, anemi, sarılık, ailede kanser öyküsü, yutma
güçlüğü var ise tedaviden önce mutlaka hekime başvurulmalıdır.
4.4 Özel kullanım uyarılan ve önlemleri
Aşağıdaki hasta grupları bu ürünü almadan önce bir doktora danışmalıdır:
 Herhangi bir hastalığı olan ya da doktor tarafından reçete edilen veya kendi kendine
herhangi bir ilacı kullanan hastalar
 Önceden var olan hiperkalsemi, hipofosfatemi, hipermagnezemi ya da hiperkalsiüri,
böbrek taşı veya nefrokalsinozis öyküsü olanlar,
 Uzun süreli kullanımda, özellikle diğer kalsiyum ürünleri ve/veya D vitamini
ürünleriyle birlikte kullanımı sırasında, hiperkalsemi ve buna bağlı böbrek fonksiyon
bozukluğu riski bulunmaktadır.
Mide kanseri ve basit hazımsızlık, ortak belirtiler gösterebilir. Bu nedenle hazımsızlığa ek
olarak; istemsiz kilo kaybı, yutma güçlüğü ya da anemi gibi semptomları olan hastalar ya da
ilk kez mide ekşimesi yaşayan 50 yaş üzerindeki hastalar veya yakın geçmişte değişen
dispepsi semptomları olan hastalar, herhangi bir tedaviye başlamadan önce, tanıda gecikmeyi
önlemek için, bir doktora başvurmalıdır.
Semptomlar devam ederse veya kötüleşirse ya da disfaji, (yutma güçlüğü) odinofaji (ağrılı
yutma), şiddetli kusma, melena (siyah dışkı), nefes alamama ya da göğüs ağrısı yaşarlarsa
hastalar ilacın kullanımını durdurmalı ve bir doktora danışmalıdır.
2 / 9Başta yaşlı hastalar olmak üzere, non-steroid antiinflamatuvar ilaç (NSAİİ) kullanan hastalar,
TRİGAST kullanmadan önce doktorlarına danışmalıdır.
TRİGAST, laktoz içerir. Lapp laktaz eksikliği, galaktoz intoleransı veya glikoz-galaktoz
malabsorpsiyonu gibi nadir kalıtsal sorunları olan hastalar, bu ilacı kullanmamalıdır.
4.5 Diğer tıbbi ürünler ile etkileşimler ve diğer etkileşim şekilleri
Famotidin
Famotidin, ilaçların metabolizasyonundan sorumlu olan sitokrom P450 enzim sistemiyle
etkileşime girmez. Famotidin ile beraber oral etanol alımı sonrası kan alkol seviyelerinde
değişiklik beklenmez.
H antagonist etkisi nedeniyle, famotidin aşağıdaki bileşiklerin emilimini azaltabilir:
2
- Atazanavir,
- Rilpivirin,
- Siyanokobalamin,
- Tirozin kinaz inhibitörlerinin çoğu (vandetanib, imatinib hariç).
Antasidler
Antasidler, bazı ilaçların absorpsiyonunu azaltabilir. Bu nedenle, bir hekim tarafından
önerilmediği sürece, TRİGAST ile eşzamanlı bir başka ilaç kullanımı önerilmez. (Bkz bölüm
4.3).
Famotidin ve antasitler, aşağıdaki bileşiklerin emilimini azaltabilir:
- Azol antifungalleri (ketokonazol, itrakonazol, posakonazol),
- Ulipristal.
Hastalar aşağıdaki ilaçlardan herhangi biri ile birlikte bu ürünü kullanmadan önce bir doktora
danışmalıdır:
Antibiyotikler (klindamisin, siklinler, kinolonlar ve florokinolonlar, penisillaminler,
etambutol, izoniazid) beta-blokör ajanlar, bifosfanatlar, glukokortikosteroidler, integraz
inhibitörleri (dolutegravir, elvitegravir), fenotiazin nöroleptikler, tiroid hormonları,
salisilatlar, klorokin, diflunisal, digoksin, estramustin, feksofenadin, flor, indometasin, demir,
ledipasvir fosfor, proguanil, rosuvastatin, stronsiyum, çinko, sodyum ve kalsiyum polistiren
sülfonat reçineleri, sülpirid, teriflunomid.
İtrakonazol
Famotidin ve magnezyum hidroksit içeren antasidlerin, antifungal ajan olan itrakonazol ile
birlikte kullanımı, itrakonazolün pik plazma konsantrasyonunda belirgin düşüş ile sonuçlanır
ve bu da antifungal etkililiğin azalmasına neden olabilir.
Tetrasiklin hidroklorür; doksisiklin
Magnezyum hidroksit ürünleri tetrasiklin grubu oral antibiyotiklerin emilimini bozabilir. Etki
mekanizması, bağırsak mukozasına kolayca nüfuz edemeyen daha az çözünür bir bileşiğin
oluşumuyla sonuçlanan magnezyum iyonlarıyla şelasyon oluşturmasıyla açıklanabilir.
3 / 9Siprofloksasin
Kalsiyum veya magnezyum içeren antasidler şelat oluşumu yoluyla siprofloksasin
biyoyararlanımını azaltabilir.
Penisilamin
Magnezyum içeren antasidler şelat oluşumu yoluyla penisilamin biyoyararlanımını azaltabilir.
Çinko sülfat
Bu etkileşimin mekanizması tam olarak anlaşılmamasına rağmen, kalsiyum içeren antasidler,
çinko sülfat ile birlikte uygulandıklarında çinkonun biyoyararlanımını azaltabilir.
Levotiroksin
Levotiroksin içeren ilaçların, kalsiyum karbonat ve magnezyum etkin maddelerini içeren
TRİGAST ile birlikte alındığında emilimi bozulduğundan, iki ilacın en az 2 saat ara verilerek
alınması gerekmektedir.
Özel popülasyonlara ilişkin ek bilgiler
Pediyatrik popülasyon:
Pediyatrik popülasyon üzerinde etkileşim çalışması yapılmamıştır.
4.6 Gebelik ve laktasyon Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar, tedavi süresince tıbben etkili olduğu kabul edilen
doğum kontrol yöntemleri kullanmalıdır.
Gebelik dönemi:
Hayvanlar üzerinde yapılan çalışmalar, gebelik ve/veya embriyonal gelişim ve/veya doğum
ve/veya doğum sonrası gelişim üzerindeki etkileri belirleme bakımından yetersizdir. (Bkz.
bölüm 5.3). İnsanlara yönelik potansiyel risk bilinmemektedir. Bu nedenle, TRİGAST'ın
gebelik döneminde kullanımı önerilmez. Hekim, bu ilacın gebelik döneminde kullanımıyla
ilgili bir karar vermeden önce, ilacın risk/fayda oranını göz önüne almalıdır.
Laktasyon dönemi:
Famotidin anne sütüne geçer. Magnezyum tuzları da anne sütüne geçebilir ve bebeklerde
diyareye sebep olabilir; yenidoğanlar/bebekler için bu risk göz ardı edilemez. Emzirmenin
anneye ve bebeğe faydası dikkate alınarak, emzirmenin durdurulup durdurulmayacağına ya da
TRİGAST tedavisinin durdurulup durdurulmayacağına karar verilmelidir.
Üreme yeteneği/fertilite:
Famotidin, hayvanlarda fertilite bozukluğuna yol açmamıştır (Bkz. bölüm 5.3).
Magnezyum hidroksit ve kalsiyum karbonatın üreme yeteneği üzerindeki etkileriyle ilgili
klinik bir çalışma bulunmamaktadır.
4.7 Araç ve makine kullanımı üzerindeki etkiler
İlacın etkin maddeleri ile yapılan çeşitli klinik çalışmalarda, araç ve makine kullanma
yeteneğinde herhangi bir bozulma gözlenmemiştir.
4 / 94.8 İstenmeyen etkiler
Famotidine/Magnezyum hidroksit/Kalsiyum karbonat ile pazarlama sonrası deneyim sırasında
ve klinik çalışmalarda belirlenen advers ilaç reaksiyonlarının sınıflandırılmasında aşağıdaki
sistem kullanılmıştır:
Çok yaygın (≥1/10); yaygın (≥1/100, <1/10); yaygın olmayan (≥1/1000, <1/100); seyrek
(≥1/10000, <1/1000); çok seyrek (<1/10000), bilinmiyor (eldeki verilerden hareketle tahmin
edilemiyor).
Kan ve lenf sistemi hastalıkları
Seyrek: Lökopeni, pansitopeni
Bağışıklık sistemi hastalıkları
Seyrek: Anafilaktik reaksiyonlar, hipersentivite
Metabolizma ve beslenme hastalıkları
Seyrek: İştah azalması
Psikiyatrik hastalıklar
Bilinmiyor: Sinirlilik
Sinir sistemi hastalıkları
Yaygın: Baş ağrısı
Yaygın olmayan: Baş dönmesi*, disguzi*
Seyrek: Somnolans*
Bilinmiyor: Parestezi
Gastrointestinal hastalıklar
Yaygın olmayan: Abdominal rahatsızlık ve ağrı*, diyare*, ağız kuruluğu*, bulantı*, kusma*,
mide ve bağırsakta gaz*, orofaringeal rahatsızlık ve ağrı*
Seyrek: Üst abdominal ağrı, konstipasyon
Bilinmiyor: Abdominal distensiyon, anormal dışkılama, dispepsi, susuzluk, erüktasyon
Hepatobiliyer hastalıklar
Seyrek: Kolestatik sarılık, karaciğer rahatsızlığı
Deri ve deri altı doku hastalıklar
Yaygın olmayan: Döküntü*
Seyrek: Anjiyoödem, pruritus*, ürtiker
Çok seyrek: Alopesi
Kas-iskelet bozuklukları, bağ doku ve kemik hastalıkları
Seyrek: Artalji,
Gebelik, pueperiyum durumları ve perinatal hastalıkları
Seyrek: Jinekomasti
5 / 9Genel bozukluklar ve uygulama bölgesine ilişkin hastalıklar
Yaygın olmayan: Bitkinlik
Araştırmalar
Seyrek: Anormal karaciğer enzim değerleri
* Plaseboya göre anlamlı derecede fazla değil (<0.05)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Özellikle bu kombinasyon ile doz aşımı semptomları tespit edilmemiştir.
Famotidin
Doz aşımı semptomları tespit edilmemiştir.
Kalsiyum karbonat
Doz aşımı bulantı, kusma, kabızlık, mental durum değişiklikleri, uyuşukluk, güçsüzlük ile
ilişkili hiperkalsemi belirtileri ile sonuçlanır. Kalsiyum karbonatın tek başına ya da alkali ile
kombine edilmiş diğer kalsiyum tuzlarıyla kronik doz aşımı, tipik olarak hiperkalsemi, alkaloz
ve böbrek fonksiyon bozukluğu ile varlık gösteren süt-alkali sendromuyla sonuçlanabilir.
Böbrek yetmezliği ve bozukluğu olan hastalar bu duruma yatkın olabilir.
Magnezyum hidroksit
Magnezyumun oral alımı, normal böbrek fonksiyonu olan hastalarda nadiren toksisite ile
sonuçlanır. Hipermagnezemi belirtileri yaklaşık 4 meq/L (4.8 mg / dL) plazma seviyeleri ile
başlar. Semptomlar genellikle magnezyum kan düzeyleri ile ilişkilidir; ancak benzer kan
düzeyleri olan hastalarda literatür raporları arasında farklılıklar bulunmaktadır. 4 ve 10 mEq/L
(4,8-12 mg/dL) arasındaki kan seviyeleri ile ilişkili semptomlar; uyuklama, hipotansiyon,
kusma, ateş, bulantıdır. 10 mEq/L (12 mg/dL) plazma seviyelerinin üzerinde görünen
belirtiler EKG değişiklikleri, derin tendon refleksi kaybı, kas felci ve solunum depresyonudur.
15 mEq/L (18 mg/dL) değerlerinde kalp bloğu ve kalp durması meydana gelebilir.
Gastrointestinal kanaldan absorbe olmamış maddeleri uzaklaştırmak için olağan tedbirler
alınmalı, klinik izleme yapılmalı ve destekleyici tedavi uygulanmalıdır.
Zollinger-Ellison sendromu olan hastalar, önemli bir yan etki gelişmeden, bir yıldan fazla
sürede günlük 800 mg kadar famotidin dozlarını tolere edebilmiştir.
6 / 95. FARMAKOLOJİK ÖZELLİKLERİ
5.1 Farmakodinamik Özellikleri
Farmakoterapötik grup: H2 Reseptör Antagonistleri /Antiasit kombinasyonu ATC
ATC kodu: A02BA53
Famotidin, asit ve pepsin sekresyonunu inhibe eder ve bazal, noktürnal ve uyarılmış mide
sekresyon hacmini azaltır. Magnezyum hidroksit ve kalsiyum karbonat antiasitlerdir ve mide
asidini nötralize ederler.
TRİGAST; antiasitlerin hızlı başlayan etkisini famotidinin uzun süreli etkisiyle birleştirir,
tablet başına nötralizasyon kapasitesi 21 mEq/tablettir.
Mide ve özefagus pH düzeyleri ölçülen 23 hastada yapılan bir çalışmada; yağ oranı yüksek bir
akşam yemeğinden 1 saat sonra 60 ml su ile birlikte alınan famotidin ve antiasit
kombinasyonu, özefagus pH'sında 2 dakika içerisinde artışa neden olmuştur. Bu
kombinasyonla sağlanan gastrik pH artışı, plasebo ve tek başına antiasit kullanımına bağlı
artıştan daha fazla olmuş ve 12 saat süreyle devam etmiştir.
5.2 Farmakokinetik Özellikleri
Famotidin, magnezyum hidroksit ve kalsiyum karbonat birlikte uygulandığında, famotidinin
farmakokinetik özellikleri önemli ölçüde değişmez.
Famotidin
Emilim:
Famotidin, oral yolla alındıktan sonra hızla absorbe olur. Oral dozların ortalama
biyoyararlanımı %40-45'tir. Biyoyararlanımı yemeklerle birlikte alındığında değişmez.
Famotidin karaciğerde az oranda ilk geçiş metabolizmasına uğrar.
Dağılım:
Oral dozlardan sonra 1-3 saat içinde maksimum plazma seviyeleri elde edilir. Tekrarlanan
dozlar ilacın birikmesine yol açmaz. Plazma proteinlerine %15-20 oranında bağlanır.
Biyotransformasyon:
Yaklaşık %30-35 oranında karaciğerde inaktif metaboliti olan sülfoksite dönüşerek
metabolize olur.
Eliminasyon:
Tek oral doz ya da çoklu (5 gün için) tekrarlanan doz sonrası plazma yarılanma ömrü yaklaşık
3 saattir. Oral uygulamayı takiben absorbe edilen famotidin dozunun %65-70'i idrarla atılır.
İdrarla atılan famotidinin %25-30'u değişmemiş bileşiktir. Famotidinin renal klirensi 250-450
ml/dk'dır ve ilacın tübüler sekresyona uğradığını gösterir. İdrarda az bir miktarı sülfoksit
olarak atılabilir. İlacın yarılanma ömrü böbrek yetmezliği olan hastalarda uzamaktadır.
Doğrusallık/doğrusal olmayan durum:
Famotidinin farmakokinetiği doğrusaldır.
7 / 9Antiasitler
Emilim:
Yaklaşık olarak kalsiyumun %10'u ve magnezyumun %15-20'si absorbe edilir.
Biyotransformasyon:
Kalsiyum karbonat ve magnezyum hidroksit, gastrik asit tarafından çözünebilen klorür
tuzlarına çevrilir. Absorbe edilmeden kalan çözünebilen klorürler tekrar çözünmeyen tuzlara
dönüşür.
Eliminasyon:
Çözünmeyen tuzlar feçesle atılır. Böbrek fonksiyonları normal olan bireylerde, absorbe olan
az miktarda kalsiyum ve magnezyum böbrekler tarafından hızla atılır.
5.3 Klinik öncesi güvenlilik verileri
Famotidinle, oral ve intravenöz yollar kullanılarak, köpeklerde, sıçanlarda, farelerde ve
tavşanlarda kapsamlı klinik öncesi güvenlik çalışmaları yapılmıştır. Akut, subakut veya
kronik uygulamalarda, çok yüksek doz seviyelerinde ve uzun süreli uygulamalardan sonra
bile minimal toksikolojik etkiler gözlenmiştir. Famotidin kullanımına bağlı olarak teratojenik,
mutajenik veya karsinojenik etkileri gösteren ya da üreme fonksiyonunun değişmesiyle ilgili
kanıtlar bulunamamıştır.
Magnezyum hidroksit ve kalsiyum karbonat için sınırlı sayıda toksikoloji verileri
bulunmaktadır. Bu veriler, normal kullanım koşulları altında bu etkin maddelerin insanlar için
özel bir tehlike oluşturmadığını göstermektedir. Kalsiyum karbonat ile yüksek dozlarda ve
uzun sürelerde tedavi edilen hayvanlarda kemikleşme anormallikleri bildirilmiştir.
6. FARMASÖTİK ÖZELLİKLER
6.1 Yardımcı maddelerin listesi
Hipromelloz
Laktoz monohidrat (inek sütü kaynaklıdır.)
Sukraloz
Selüloz asetat
Hidroksi propil selüloz
Magnezyum hidroksit
Mannitol
Kroskarmellos sodyum
Nane aroması
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel uyanlar
25 °C altındaki oda sıcaklığında saklanmalıdır.
8 / 96.5 Ambalajın niteliği ve içeriği
Kutuda, 6 ve 12 çiğneme tableti içeren Alu-Alu ve alüminyum folyodan oluşan blister
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Pharmactive İlaç San. ve Tic. A.Ş.
Bağcılar/İstanbul
8. RUHSAT NUMARASI
2018/336
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 09.07.2018
Ruhsat yenileme tarihi:
10. KÜB'ÜN YENİLENME TARİHİ
9 / 9