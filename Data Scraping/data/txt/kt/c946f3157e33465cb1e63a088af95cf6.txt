1/8 
 KULLANMA TALİMATI  
EREXFİL  5 mg film kaplı tablet  
Ağızdan alınır.  
• Etkin madde : Her film kaplı tablet 5 mg tadalafil içerir.  
• Yardımcı maddeler:  Laktoz monohidrat  (inek sütünden elde edilmiş tir), kroskarmel loz sodyum , 
hidroksipropil  selüloz  LH 11 , hidroksipropil  selüloz EF,  mikrokristalin  selüloz  PH 102, sodyum  
lauril  sülfat,  magnezyum  stearat,  hipromelloz,  triasetin,  titanyum  dioksit (E171), sarı demir  
oksit (E172), talk.  
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız. 
Bu kullanma talimatında:  
1. EREXFİL  nedir ve ne için kullanılır?  
2. EREXFİL ’i kullanmadan önce dikkat edilmesi gerekenler  
3. EREXFİL  nasıl kullanılır?  
4. Olası yan etkiler nelerdir? 5. EREXFİL ’in saklanması  
Başlıkları yer almaktadır.  1. EREXFİL  nedir ve ne için kullanılır?  
EREXFİL 5 mg, sarı  renkli  badem şeklinde  film kaplı  tabletler halindedir.  EREXFİL , 14 veya 28 
tabletlik  blister  ambalajdadır.  
EREXFİL, fosfodiesteraz tip 5 inhibitörleri olarak adlandırılan ilaç grubuna dahildir. 
EREXFİL 5 mg yetişkin erkeklerde aşağıdaki hastalıkların tedavisinde kullanılır:  
Erektil disfonksiyon, cinsel aktivite için gerekli penis sertleşmesinin sağlanamaması veya sertliğin 
korunamaması durumudur. EREXFİL’ in cinsel aktivite için uygun penis sertleşmesinin sağlanması 
yeteneğini önemli ölçüde geliştirdiği gösterilmiştir. Cinsel uyarıyı takiben EREXFİL, penis 
içerisindeki kan damarlarının gevşemesine yardımcı olarak kanın penis içerisine akışını  sağlar. 
Bunun sonucunda peniste sertleşme gerçekleşir. Eğer sertleşme sorununuz yoksa EREXFİL 
yardımcı olmayacaktır.  
Cinsel uyarının olmadığı durumlarda EREXFİL’ in tek başına işe yaramayacağı önemle göz önünde 
bulundurulmalıdır . Bu nedenle sizin ve partnerinizin, sertleşme sorunu tedavisi için ilaç almıyormuş 
gibi, ön cinsel aktivitede bulunması gerekmektedir. 2/9 
 İyi huylu prostat büyümesine (benign prostat hiperplazisi  (BPH)) bağlı alt idrar yolları bulguları , 
prostatın yaşla birlikte büyüyerek, idrar yapmaya başlamada zorlanma, idrar torbasının tam 
boşalamaması ve daha sık olarak hatta gece bile idrara çıkma gerekliliği şeklinde tanımlanabilen bir 
durumdur. EREXFİL, kan akımını artırarak, prostat ve mesane kaslarını gevşeterek BPH’nin  
semptomlarını azaltabilir. Tedaviye başladıktan sonra EREXFİL’ in 2 hafta içinde üriner 
semptomlarda düzelme sağlamaya başladığı gösterilmiştir.  
 2. EREXFİL ’i kullanmadan önce dikkat edilmesi gerekenler  
EREXFİL ’i aşağıdaki durumlarda KULLANMAYINIZ  
Eğer,  
• Tadalafil veya EREXFİL’ in içinde yer alan diğer maddelerden herhangi birine karşı alerjiniz 
(aşırı hassasiyet) varsa.  
• Herhangi bir formda organik nitrat veya amil nitrit gibi nitrik oksit içeren ilaçlar kullanıyorsanız. 
Bu grup ilaçlar (nitratlar), koroner kalp hastalığına bağlı göğüs ağrısı (anj ina pektoris) tedavisinde 
kullanılmaktadır. EREXFİL’ in bu ilaçların etkilerini artırdığı gösterilmiştir. Eğer herhangi bir 
formda nitrat kullanıyorsanız veya emin değilseniz doktorunuzu bilgilendiriniz. 
• Ciddi kalp rahatsızlığınız varsa ya da yakın zamanda (son 90 gün içinde) kalp krizi geçirdiyseniz. 
• Stabil olmayan göğüs ağrısı ya da cinsel birleşme sırasında göğüs ağrınız varsa.  
• Son 6 ayda New York Heart Association sınıflandırmasına göre “Sınıf 2” ya da daha ağır kalp yetmezliğiniz varsa.  
• Kontrol edilemeyen kalp ritm bozukluğunuz (aritmi) varsa.  
• Tansiyonunuz çok düşükse (90/50 mmHg’dan düşükse ) ya da kontrol altına alınamamış yüksek 
tansiyonunuz varsa.  
• Yakın zamanda (son 6 ay içerisinde) felç geçirdiyseniz.  
• Göz felci olarak da tanımlanan non -arteritik anterior iskemik optik nöropati (NAION) nedeniyle 
görme kaybınız olduysa.  
• Riosiguat kullanıyorsanız. Bu ilaç akciğerde yüksek kan basıncı (pulmoner arteriyel 
hipertansiyon) ve kan pıhtısına bağlı akciğerde yüksek kan basıncı (kronik tromboembolik 
pulmoner hipertansiyon) tedavisi için kullanılır. Tadalafil gibi PDE5 inhibitörlerinin bu ilacın 
tansiyon düşürücü etkisini arttırdığı gösterilmiştir. Riosiguat kullanıyorsanız veya emin 
değilseniz doktorunuzla konuşunuz. 
EREXFİL ’i aşağıdaki durumlarda DİKKATLİ KULLANINIZ  
EREXFİL’ i kullanmadan önce doktorunuzla konuşunuz. 
Cinsel aktivite kalbinize ekstra bir zorlama yaptığından, kalp hastalığı olan hastalarda olası bir risk taşır. Bu nedenle, kalp probleminiz varsa doktorunuzu bilgilendirmelisiniz. 
İyi huylu prostat büyümesi ( BPH ) ve prostat kanseri benzer belirtiler gösterebilir, doktorunuz BPH  
tedavisine başlamadan önce sizi prostat kanseri ya da benzer diğer ürolojik belirtiler açısından 
kontrol etmelidir. EREXFİL’ in prostat kanseri tedavisinde kullanılması önerilmemektedir.  
Aşağıdaki nedenler, EREXFİL ’in sizin için neden uygun olmayabileceğini gösteren nedenlerdir. 
Eğer bunlardan herhangi bir tanesi size uyuyorsa, ilacı almadan önce doktorunuz ile konuşunuz:  3/9 
 • Kırmızı kan hücrelerinin anormalliği (orak hücreli anemi), kemik iliği kanseri (multipl miyelom), 
kan hücrelerinin kanseri (lösemi) veya peniste şekil bozukluğunuz varsa.  
• Ciddi karaciğer probleminiz varsa.  
• Ciddi böbrek rahatsızlığınız varsa.  
• Peniste herhangi bir cinsel isteğe bağlı olmaksızın sık ve uzun süreli sertleşme  varsa.  
Bel ve leğen kemiğinin içindeki oluşumları ilgilendiren cerrahi girişim (pelvik cerrahi) veya prostat bezinin etrafındaki bazı dokularla birlikte alınması olarak tanımlanan sinirin korunmadığı radikal 
prostatektomi geçiren hastalarda EREXFİL’ in etkili olup olmadığı bilinmemektedir.  
Görmede ani azalma ya da görme kaybı yaşadıysanız, EREXFİL kullanmayı bırakınız ve derhal 
doktorunuza başvurunuz.  
Tadalafil kullanan bazı hastalarda azalmış veya ani işitme kaybı kaydedilmiştir. Olayın doğrudan 
tadalafille ilişkili olup olmadığı bilinmese de, işitmede azalma veya ani işitme kaybı yaşarsanız, 
EREXFİL kullanmayı bırakınız ve derhal doktorunuza başvurunuz.  
EREXFİL, kadınların kullanımı için değildir.  
EREXFİL ’in yiyecek ve içecek ile kullanılması  
EREXFİL’ i aç veya tok karna kullanabilirsiniz.  
Alkol ile birlikte kullanımının etkileri için bölüm 3’e bakınız. Greyfurt suyu EREXFİL’ in etkisi 
üzerine etkili olabilir ve dikkatle kullanılmalıdır. Daha fazla bilgi için doktorunuzla konuşunuz.  
Hamilelik  
Geçerli değildir.  
Emzirme  
Geçerli değildir.  
Fertilite (Doğurganlık)  
Köpekler tedavi edildiğinde testislerde sperm gelişiminde azalma meydana gelmiştir. Sperm 
sayısında azalma bazı erkeklerde görülmüştür. Bu etkilerin doğurganlık eksikliğine yol açması olası 
değildir. 
Araç ve makine kullanımı  
Klinik araştırmalarda EREXFİL  kullanan erkeklerin bazılarında baş dönmesi bildirilmiştir. Bu 
nedenle, taşıt veya makine kullanmadan önce tabletlere karşı nasıl bir tepki gösterdiğinizi bilmeniz 
gerekir.  
EREXFİL ’in içeriğinde bulunan bazı yardımcı maddeler hakkında önemli bilgiler  
EREXFİL, laktoz içermektedir. Eğer daha önceden doktorunuz tarafından bazı şekerlere karşı intoleransınız olduğu söylenmişse, bu ilacı almadan önce doktorunuzla temasa geçiniz.  
Diğer ilaçlar ile birlikte kullanımı  
Özellikle nitratlarla tedavi görüyorsanız doktorunuzu veya eczacınızı bilgilendirmeniz çok önemlidir çünkü nitratlarla birlikte EREXFİL kullanmamalısınız.  4/9 
 Aşağıdaki ilaçları EREXFİL ’le birlikte kullanacaksanız EREXFİL ya da belirtilen ilaçlar 
etkilenebileceği için doktorunuz ya da eczacınıza bilgi veriniz:  
- Seçici olmayan alfa blokör olarak adlandırılan ilaçlar (bazen yüksek tansiyonu ya da iyi huylu 
prostat büyümesine eşlik eden idrar yolu bulgularının tedavisinde kullanılır) , 
- Yüksek tansiyonu tedavi eden diğer ilaçlar , 
- Riosiguat , 
- 5 alfa redüktaz inhibitörü (büyümüş prostatın tedavisinde kullanılır) , 
- Ketokonazol gibi ilaçlar (mantar enfeksiyonlarının tedavisi için) ve AIDS ya da HIV enfeksiyonu 
tedavisi için proteaz inhibitörleri, 
- Fenobarbital, fenitoin ve karbamazepin (konvül siyona karşı kullanılan ilaçlar) , 
- Rifampisin, eritromisin, klaritromisin veya itrakonazol (gibi bakteri ve mantar enfeksiyonlarının tedavisinde kullanılan ilaçlar) , 
- Sertleşme tedavisinde kullanılan diğer ilaçlar . 
Eğer doktorunuz kullanamayacağınızı söylediyse, diğer ilaçlar ile birlikte EREXFİL kullanmayınız.  
Eğer, erektil disfonksiyon tedavisi oluyorsanız, EREXFİL ’i diğer ilaçlar ile birlikte kullanmayınız.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. EREXFİL  nasıl kullanılır?  
Uygun kullanım ve doz/  uygulama sıklığı için talimatlar:  
EREXFİL’ i kullanırken her zaman doktorunuzun söylediği şekilde alınız. Eğer emin değilseniz 
doktorunuza ya da eczacınıza danışınız.  
Doktorunuz EREXFİL ’e verdiğiniz cevaba göre doz ayarlaması yapabilir. EREXFİL tabletler ağız 
yoluyla kullanılır. 
Alkol kullanımı geçici olarak tansiyonunuzu düşürebilir. Eğer EREXFİL  aldıysanız ya da almayı 
düşünüyorsanız, ayağa kalktığınızda baş dönmesi riskini artıracağından, fazla alkol alımından 
(kandaki alkol oranı %0.08 ya da daha fazla olmamalı) kaçınınız.  
 
Erektil disfonksiyon tedavisi  
Genel olarak önerilen doz öngörülen cinsel aktiviteden en az 30 dakika önce alınan 10 mg’dır. 10 mg tadalafilin yeterli bir etki göstermediği hastalarda doz 20 mg’a yükseltilebilir. Günlük maksimum 1 doz kullanılmalıdır. Tadalafilin 10 mg veya 20 mg’lık dozları öngörülen cinsel akt iviteden önce 
alınmalıdır ve sürekli günlük kullanım için önerilmemektedir.  
İlişki öncesi tadalafilin daha sık kullanımına (örn. en az haftada 2 kez) ihtiyaç duyan hastalarda, hastanın tercihine ve hekimin değerlendirmesine göre en düşük günlük doz düşünülebilir. Bu hastalarda önerilen doz günde 1 defa 5 mg olmakla birlikte bireys el tolerabiliteye göre doz günde 1 
defa 2,5 mg’a düşürülebilir. Günlük rejimin sürekli kullanım uygunluğu periyodik olarak tekrar 
değerlendirilmelidir.  
Ürünün bölünerek kullanılması uygun değildir.  5/9 
 Günde bir kez alınan EREXFİL , günün 24 saati içinde cinsel uyarı olduğu herhangi bir zamanda 
ereksiyon (sertleşme)  sağlar. Günde 1 kez kullanılan EREXFİL, haftada iki veya daha sık cinsel 
aktivite beklentisi olan erkekler için uygundur. Cinsel uyarı olmadığı durumlarda EREXFİL’ in etki 
etmeyeceğini bilmeniz gerekmektedir. Bu nedenle sizin ve partnerinizin, sertleşme sorunu tedavisi 
için ilaç almıyormuş gibi, ön cinsel aktivitede bulunmanız gerekmektedir.  
Alkol kullanımı sertleşme yeteneğini olumsuz yönde etkileyebilir.  
 
İyi huylu prostat büyümesi (benign prostat hiperplazisi) ne bağlı alt idrar yolları bulgularının 
tedavisinde : 
Önerilen doz, her gün yaklaşık aynı saatte alınan, günde 1 kez 5 mg’lık tablettir. Benign prostat hiperplazisi için 5 mg tadalafil kullanımını tolere edemeyen ya da bu dozun etkili olmadığı hastalarda alternatif tedavi seçenekleri değerlendirilmelidir.  
Hem erektil disfonksiyon hem de benign prostat hiperplaziniz varsa:  
Önerilen doz, her gün yaklaşık aynı saatte alınan, günde 1 kez 5 mg’lık tablettir. Benign prostat hiperplazisi için 5 mg tadalafil kullanımını tolere edemeyen ya da bu dozun etkili olmadığı hastalarda 
alternatif tedavi seçenekleri değerlendirilmelidir . 
EREXFİL’ i günde 1 kezden fazla ALMAMALISINIZ.  
 Uygulama yolu ve metodu:  
EREXFİL tabletler yalnız erkeklerde ağız yoluyla kullanım içindir. Tableti bütün olarak bir miktar 
su ile yutunuz. EREXFİL ’i aç veya tok karna alabilirsiniz.  
 Değişik yaş grupları:  
Çocuklarda kullanımı:  
EREXFİL, 18 yaşın altındaki çocuklar ve ergenlerin kullanımı için uygun değildir. 
Özel kullanım durumları 
Böbrek/Karaciğer yetmezliği:  
Özel kullanımı yoktur. 
Eğer EREXFİL ’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz. Kullanmanız gerekenden daha fazla EREXFİL  kullandıysanız  
Bölüm 4’de belirtilen yan etkiler ile karşılaşabilirsiniz.  
 
EREXFİL ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
EREXFİL ’i kullanmayı unutursanız  
Hatırlar hatırlamaz dozunuzu hemen alınız ancak unutulan dozları dengelemek için çift doz  
almayınız. 6/9 
 Bu ürünün kullanımıyla ilgili başka herhangi bir sorunuz varsa doktorunuza ya da eczacınıza 
danışınız. EREXFİL’ i günde bir kezden fazla almamalısınız. 
EREXFİL  ile tedavi sonlandırıldığında oluşabilecek etkiler  
Bulunmamaktadır.  
4. Olası yan etkiler nelerdir? 
Tüm ilaçlar gibi, bu ilacın içeriğinde bulunan maddelere duyarlı olan kişilerde yan etkiler olabilir. 
Bu etkiler normalde hafifle orta derece arasındadır. 
Bu kullanma talimatındaki yan etkiler aşağıdaki kategorilerde gösterildiği şekilde sıralanmıştır. Çok 
yaygın: 10 hastanın en az birinde görülebilir. 
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az görülebilir. 
Çok seyrek: 10.000 hastanın birinden az görülebilir. 
Aşağıdakilerden biri olursa, EREXFİL ’i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
• Alerjik reaksiyon (döküntü dahil) (sıklık: yaygın olmayan)  
• Göğüs ağrısı - nitrat kullanmayınız, derhal medikal yardım aramalısınız (sıklık: yaygın olmayan)  
• EREXFİL kullandıktan sonra uzamış ve ağrılı sertleşme , priapizm  (sıklık: seyrek). Eğer bunun  
gibi 4 saatten daha uzun süren sertleşme ile karşılaşırsanız hemen doktorunuza başvurunuz.  
• Ani görüş kaybı (sıklık: seyrek)  
Raporlanan diğer yan etkiler:  
Yaygın:  
• Baş ağrısı  
• Sırt ağrısı  
• Kas ağrıları  
• Kollar ve bacaklarda ağrı  
• Yüzde kızarma  
• Burun tıkanıklığı  
• Hazımsızlık  
Yaygın olmayan:  
• Baş dönmesi  
• Mide ağrısı  
• Bulantı   
• Kusma  7/9 
 • Reflü  
• Bulanık görme  
• Göz ağrısı  
• Nefes almada zorluk  
• İdrarda kan varlığı  
• Uzamış sertleşme  
• Çarpıntı hissi  
• Hızlı kalp atımı  
• Yüksek tansiyon  
• Düşük tansiyon  
• Burun kanaması  
• Kulaklarda çınlama  
• Döküntü 
• Ellerde, ayaklarda ve bileklerde şişme ve yorgun hissetme. 
Seyrek:  
• Bayılma  
• Nöbet ve geçici hafıza kaybı  
• Görme alanı bozukluğu  
• Göz kapaklarının şişmesi  
• Kırmızı gözler  
• Ani duyma azalması ya da kaybı  
• Kurdeşen (cilt yüzeyindeki kaşıntılı kırmızı şerit şeklinde döküntüdür)   
• İdrar yolundan kan gelmesi  
• Menide kan varlığı  
• Terlemede artış  
Tadalafil kullanan erkeklerde kalp krizi , inme ve geçici iskemik atak ( beyine giden damarların geçici 
tıkanması sonucu oluşan geri dönüşümlü bir tür felç ) rapor edilmiştir. Bu erkeklerin çoğunda bu ilacı 
kullanmadan önce kalp problemleri olduğu biliniyordu. 
Tek veya her iki gözde seyrek olarak görme yeteneğinde kısmi, geçici veya kalıcı azalma veya görme 
kaybı rapor edilmiştir. 8/9 
 Klinik araştırmalarda gözlemlenmemiş olup tadalafil kullanan erkeklerde raporlanmış bazı 
ilave seyrek yan etkiler:  
• Migren  
• Yüzün şişmesi  
• Yüzün ya da boğazın şişmesine neden olan ciddi alerjik reaksiyonlar  
• Ciltte kızarıklık  
• Gözlere giden kan akışını etkileyen bazı bozukluklar  
• Düzensiz kalp atımı  
• Angina pektoris ( kalbi besleyen damarların daralması/tıkanması ile ortaya çıkan göğüs 
ağrısı ) ve ani kardiyak ölüm. 
• Stevens -Johnson sendromu ( cilt ve mukoza zarının ilaç veya enfeksiyona karşı ciddi şekilde 
reaksiyon gösterdiği bir rahatsızlıktır ) 
• Eksfoliyatif dermatit (deride kızarıklık ve pullanma)  
75 yaş üzerinde tadalafil kullanan erkeklerde baş dönmesi yan etkisi daha sıklıkla rapor edilmiştir. 
65 yaş üzerinde tadalafil kullanan erkeklerde ishal yan etkisi daha sıklıkla rapor edilmiştir. 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güve nliliği hakkında 
daha fazla bilgi edinilmesine katkı sağlamış olacaksınız. 
 5. EREXFİL ’in Saklanması  
EREXFİL ’i çocukların göremeyeceği, erişemeyeceği yerlerde ve ambalajında saklayınız. 
EREXFİL tabletler i, nemden  korumak için orijinal  ambalajında  ve 25°C altındaki oda sıcaklığında 
saklayınız.   
Son kullanma tarihiyle uyumlu olarak kullanınız . 
Ambalajdaki son kullanma tarihinden sonra EREXFİL ’i kullanmayınız. 
Eğer üründe ve/veya ambalajında bozukluklar fark ederseniz EREXFİL’ i kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 9/9 
 Ruhsat sahibi:  
Costa Sağlık Spor Hizmetleri Tic. Ltd. Şti.  
Veysel Karani Mah.Kanuni Cad. 
No: 3/B -1 Sancaktepe/İstanbul  
Tel: 0 (216) 564 82 00 Fax: 0 (216) 564 82 99  
 
Üretim yeri:  
İlko İlaç San. ve Tic. A.Ş. 
3.Organize Sanayi Bölgesi Kuddusi Cad. 
23. Sok., No:  1, Selçuklu/ Konya  
 Bu kullanma talimatı 19.04.2024 tarihinde onaylanmıştır.  