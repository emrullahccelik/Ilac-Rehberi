KISA ÜRÜN BİLGİSİ
1. BEŞERİ TIBBİ ÜRÜNÜN ADI
MEKARD 250 mg/20 ml I.V. konsantre infüzyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Her mL’de 12,5 mg dobutamin’e eşdeğer 14 mg dobutamin hidroklorür, her 20 mL’lik
ampulde 250 mg dobutamin’e eşdeğer 280 mg dobutamin hidroklorür içerir.
Yardımcı maddeler:
Sodyum metabisülfit 4,8 mg
Yardımcı maddelerin tam listesi için Bölüm 6.1’e bakınız.
3. FARMASÖTİK FORM
İnfüzyon için konsantre çözelti.
Berrak, renksiz ya da açık sarı çözelti içeren ampuller.
4. KLİNİK ÖZELLİKLER
4.1. Terapötik endikasyonlar
Yetişkinlerde
MEKARD, kalp krizi, kardiyomiyopati, açık kalp ameliyatı, septik şok veya kardiyojenik şok
ile ilişkili düşük kalp debisi durumunda inotropik destek tedavisi gerektiğinde endikedir.
MEKARD ayrıca ekspirasyon sonucu pozitif basınç ventilasyonunda kalp debisini korumak
veya artırmak için kullanılabilir.
Dobutamin stress ekokardiyografi
MEKARD ayrıca kardiyak stres testlerinde, rutin egzersizi tam olarak yapamayan hastalarda,
alternatif olarak kullanılabilir. Dobutamin bu amaçla, normalde egzersiz stres testi yapan
birimlerde kullanılmalı ve testler için gerekli önlemler alınmış olmalıdır.
Pediyatrik popülasyon
Dobutamin tüm pediyatrik yaş gruplarında (yenidoğandan 18 yaşa kadar), kalp ameliyatı,
kardiyojenik şok, kardiyomiyopatiler ve septik şok sonrası kalp dekompansasyonu sonucunda
ortaya çıkan düşük kardiyak debili hipoperfüzyon durumunda endikedir.
4.2. Pozoloji ve uygulama şekli
Pozoloji, uygulama sıklığı ve süresi
Yetişkinler
Normal doz 2,5-10 mikrogram/kg/dakika’dır. Bazen, 0,5 mikrogram/kg/dakika kadar düşük
dozlar cevap meydana getirebilir. Nadiren, 40 mikrogram/kg/dakika’ya kadar bir doz
gerekebilir. Uygulama hızı ve tedavi süresi kalp atış hızı, kan basıncı, idrar çıkışı ve eğer
mümkünse kardiyak çıkışın ölçümü ile belirlenen hasta yanıtına göre ayarlanmalıdır.
1/12MEKARD 10 mikrogram/kg/dakika’dan daha düşük hızlarda uygulandığı zaman, doz ilişkili
yan etkiler sık değildir. 40 mikrogram/kg/dakika kadar yüksek hızlarda bile bazen önemli yan
etkiler olmaksızın kullanılmıştır. Uygulanan son hacim hastanın sıvı gereksinimleri ile
belirlenmelidir. Kısıtlı sıvı alımı olan hastalarda 5.000 mikrogram/mL’a kadar yüksek dozlar
kullanılmıştır. MEKARD’ın yüksek konsantrasyonları, tam dozajdan emin olmak için infüzyon
pompasıyla verilmelidir.
Kardiyak stres testi: Kardiyak stres testi için egzersize alternatif olarak kullanıldığı zaman,
tavsiye edilen doz, 5 mikrogram/kg/dakika’dan 20 mikrogram/kg/dakika’ya kadar, 5
mikrogram/kg/dakika’lık ilave artışlardır. Her bir doz 8 dakika infüze edilir. Sürekli EKG
izlemesi gereklidir ve infüzyon > 3 mm ST segment depresyonu veya herhangi bir ventriküler
aritmi durumunda sonlandırılmalıdır. Ayrıca, infüzyon eğer kalp atımı yaş/cinsiyet
maksimumuna ulaştığı zaman, sistolik kan basıncı 220 mm HG’nin üzerine çıktığında veya
herhangi bir yan etki meydana geldiğinde sonlandırılmalıdır.
Pediyatrik popülasyon
Tüm pediyatrik hasta popülasyonlarında (yenidoğandan 18 yaşa kadar) başlangıç dozu 5
mcg/kg/dk’dır ve 2-20 mcg/kg/dk arasındaki dozlara klinik cevaba göre ayarlanır. Bazen 0,5 –
1 mcg/kg/dk kadar düşük dozlar klinik cevap oluşturabilir.
Çocuklar için asgari etkili dozun yetişkinlere göre daha yüksek olduğunu varsaymak için geçerli
neden vardır. Yüksek doz uygulanırken dikkat edilmelidir, çünkü çocuklar için maksimum
tolere edilen dozajın yetişkinler için olandan daha düşük olduğunu varsaymak için de sebepler
vardır. Advers reaksiyonların çoğu (özellikle taşikardi), dozajın 7.5 mcg/kg/dakikaya eşit veya
daha yüksek olduğu durumlarda gözlenir, ancak istenmeyen etkilerin hızlı bir şekilde tersine
çevrilmesi için dobutamin infüzyon hızının azaltılması veya sonlandırılması yeterlidir.
Pediyatrik hastalarda hemodinamik yanıtı başlatmak için gerekli plazma konsantrasyonu (eşik
değeri) ve artan plazma konsantrasyonlarına hemodinamik cevap oranı, çocuklar için gereken
dozun önceden belirlenemeyeceğini ve dozun daha küçük “terapötik pencere” sağlamak için
titre edilmesi gerektiğini göstermiştir.
Uygulama yolu:
İnfüzyon pompası ile devamlı infüzyon için 0,5 – 1 mg/mL (sıvı alımı kısıtlandı ise en faz 5
mg/mL) konsantrasyona %5 Dekstroz ve %0,9 Sodyum klorür ile seyreltilmelidir. Daha yüksek
konsantrasyonlarda infüzyon için santral venöz kateter kullanılmalıdır. Bikarbonatlar ve diğer
güçlü alkalin çözeltilerle geçimsizdir.
Yenidoğan yoğun bakım: 30 mg/kg vücut ağırlığına seyreltilmeli ve 50 mL’ye infüzyon
çözeltisi ile tamamlanır. İntravenöz infüzyon hızı 0,5 mL/saat olduğunda 5 mcg/kg/dk doz
sağlar.
Uygulama şekli:
Sadece intravenöz kullanım içindir.
MEKARD aşağıda listelenen intravenöz çözeltilerden birisiyle bir IV konteynerde
uygulamadan önce en az 50 mL’ye seyreltilmelidir:
2/12Sodyum Klorür İntravenöz çözeltisi, %5 Dekstroz İntravenöz çözeltisi, %5 Dekstroz + %0,9
Sodyum Klorür İntravenöz çözeltisi, Sodyum Laktat İntravenöz çözeltisi.
Örneğin, 250 veya 500 mL’ye seyreltmek, uygulama için aşağıdaki konsantrasyonları
sağlayacaktır:
250 mL 1.000 mikrogram/ mL dobutamin içerir.
500 mL 500 mikrogram/ mL dobutamin içerir.
Hazırlanan çözeltiler 24 saat içerisinde kullanılmalıdır.
Kısa yarı ömründen dolayı MEKARD sürekli intravenöz infüzyon olarak uygulanmalıdır.
Dilüsyondan sonra, akış hızını kontrol etmek için bir hava haznesi veya başka bir uygun ölçüm
cihazı kullanılarak intravenöz iğne veya kateter yoluyla uygulanmalıdır.
Özel popülasyonlara ilişkin ek bilgiler:
Karaciğer/Böbrek yetmezliği:
Dobutaminin bozulmuş renal ve hepatik fonksiyondaki etkisi bilinmemektedir, yakın izleme
tavsiye edilmektedir.
Pediyatrik popülasyon:
Pediatrik hastalarda dobutaminin güvenlilik ve etkililiği belirlenmemiştir.
Geriyatrik popülasyon:
Yetişkinlerdekilerle aynı uygulamalar geçerlidir.
4.3. Kontrendikasyonları
Dobutamin’e, sodyum metabisülfite veya içeriğindeki maddelerden herhangi birisine karşı aşırı
duyarlılığı olanlarda kontrendikedir.
Feokromositoma olan hastalarda kullanılmamalıdır.
Dobutamin Stres Kardiyografi
Aşağıdaki durumlarda, miyokardiyal iskemi ve canlı miyokardiyum tespiti için dobutamin
kullanılmamalıdır:
- Yakın zamanda oluşmuş (son 30 gün içinde) miyokard infarktüs
- Kararsız angina pektoris
- Sol ana koroner arter stenozu
- Hipertrofik obstrüktif kardiyomiyopati dahil hemodinamik olarak önemli sol ventrikül çıkış
yolu obstrüksiyonu
- Hemodinamik olarak önemli kalp kapak defekti
- Ciddi kalp yetmezliği (NYHA III veya IV)
- Hastanın tıbbi öyküsünde klinik olarak anlamlı aritmi veya kronik aritmi varsa özellikle
tekrarlayan inatçı ventriküler taşikardi mevcutsa ya da bu durumlara yatkınlık söz konusu
ise
- İletimde önemli bozukluk
- Akut perikardit, miyokardit veya endokardit
- Aort diseksiyonu
- Aort anevrizması
- Kötü ultrasonografik görüntüleme koşulları
3/12- Yetersiz tedavi / kontrollü arteriyel hipertansiyon
- Ventiküler dolum obstrüksiyonu (konstrüktif perikardit, perikardiyal tamponad)
- Hipovolemi
- Geçmişinde dobutamine karşı aşırı duyarlılık yaşanmışlığı
4.4. Özel kullanım uyarıları ve önlemleri
Yetişkinlerde
Eğer, kalp atım hızında veya sistolik kan basıncında bir artış meydana gelirse veya aritmi
hızlanırsa, dobutamin dozu azaltılmalıdır veya ilaç geçici olarak kesilmelidir. Dobutamin,
ventriküler ektopik etkinliği hızlandırabilir veya şiddetlendirebilir, bu durum nadiren
ventriküler taşikardiye veya fibrilasyona neden olur. Dobutamin A-V iletimini
kolaylaştırdığından dolayı, atriyal çarpıntısı veya fibrilasyonu olan hastalar hızlı ventriküler
cevaplar verebilirler.
Akut miyokardiyal enfarktüsü olan hastalara dobutamin uygulanacağı zaman, özel dikkat
gerekmektedir, çünkü kalp atışında herhangi bir önemli artış veya arteriyel basınçta aşırı artışlar
iskemiyi şiddetlendirebilir ve anjinal ağrı ve ST segment elevasyonuna neden olur.
Dobutamin’in de dahil olduğu inotropik ajanlar, ventriküler dolumu veya çıkışı veya her ikisini
birden etkileyen mekanik obstrüksiyonu bulunan hastalarda hemodinamiği düzeltmez.
İnotropik yanıt, önemli derecede azalmış ventriküler uyumluluğu olan hastalarda yetersiz
olabilir. Böyle koşullar, kardiyak tamponad, valvular aortil stenoz ve idiyopatik hipertropik
subaortik stenoz durumlarında mevcuttur.
Yakın tarihte bir β bloker ilaçla tedavi edilen hastalarda dikkat çekici şekilde olmak üzere,
bazen, minimum vazokonstriksiyon gözlemlenmiştir. Dobutamin’in inotropik etkisi kardiyak
β1 reseptörlerinin stimülasyonundan meydana gelir ve bu etki β bloker ilaçlarla engellenir. Ama
dobutaminin β bloker ilaçların kardiyodepresif etkisini yok ettiği gösterilmiştir. Öte yandan, α
blokaj, β1 ve β2 etkilerini görünür yapabilir, bu da taşikardi ve vazodilatasyon ile sonuçlanır.
Dobutamin stres ekokardiyografi
Yaşamı tehdit edebilecek komplikasyonların oluşma ihtimali nedeniyle, stres ekokardiyografi
için dobutamin uygulaması, sadece bu endikasyon için dobutamin uygulanmasında yeterli
deneyime sahip bir hekim tarafından yapılmalıdır.
Kardiyak stres testi için egzersize alternatif olarak MEKARD kullanımı, kararsız anginası, dal
bloku, valvüler kalp hastalığı, aortik çıkış tıkanıklığı veya egzersiz stres testini uygunsuz
yapabilecek herhangi bir kardiyak durumu olan hastalar için tavsiye edilmemektedir.
Kardiyak ruptur, miyokardiyal enfarktüsün muhtemel bir komplikasyonudur. Kardiyak ruptur
riski (septal ve duvarsız) enfarktın zamanından ve yerinin de dahil olduğu değişik faktörlerden
etkilenebilir. Çok nadir olarak dobutamin stres testi sırasında fatal akut kardiyak ruptur raporları
vardır. Bu olaylar yakın tarihli miyokardiyal enfarktürslü (4-12 gün içinde) hastaneye yatırılmış
hastalarda taburculuk öncesi muayene sırasında meydana gelmiştir. Duvarsız (free wall)
rupturun bildirilen vakalarında, dinlenme ekokardiyogramları diskinetik ve incelmiş inferiyor
duvarı göstermiştir. Dobutamin testi sırasında kardiyak ruptur riski olduğu düşünülen hastalar,
bundan dolayı test öncesi dikkatlice değerlendirilmelidir.
4/12Aşağıdaki belirtiler meydana gelirse dobutamin stres ekokardiyografi durdurulmalıdır:
- Yaş - tahmini maksimal kalp atım hızı sınırına erişildiyse [(220 - yaş) x 0,85]
- Sistolik kan basıncı 20 mmHg’dan daha fazla düştüyse
- Kan basıncı 220/120 mmHg’nın üstüne çıktıysa
- Gittikçe artan semptomlar (anjina pektoris, dispne, baş dönmesi, ataksi)
- Gittikçe artan aritmi (örn. kuplaj, ventriküler salvo)
- Gittikçe artan iletim bozuklukları
- Birden fazla duvar segmentinde yeni gelişen duvar hareket bozuklukları (16-segment
modeli)
- Endsistolik hacim artışı
- Repolarizasyon anormali gelişmesi (iskemi nedeniyle, miyokard infarktüsü olmayan
başlangıç, gittikçe artan ya da monofazik ST segment yükselmesi 0,1 mV'nin üstünde olan
hastalarda, yatay ya da aşağı eğimli 80 (60) ms aralıklarla 0,2 mV'den fazla ST segment
depresyonu)
- En yüksek doza ulaşıldıysa.
Ciddi komplikasyonların oluşması durumunda, dobutamin stres kardiyografi hemen
durdurulmalıdır (Bkz. Bölüm 4.8 - İstenmeyen Etkiler).
Dobutamin konsantresinin uygulanması sırasında, herhangi bir parenteral katekolaminle olduğu
gibi, kalp atımı ve ritmi, arteriyel kan basıncı ve infüzyon oranı yakından izlenmelidir. Tedavi
başlatılacağı zaman, stabil bir cevaba ulaşıncaya kadar, elektrokardiyografik izleme tavsiye
edilmektedir.
Bazen, dobutamin tedavisiyle ilişkili olarak kan basıncında hızlı düşmeler tanımlanmıştır. Doz
azaltılması veya infüzyon tedavisinin kesilmesi genellikle kan basıncının ana çizgi değerlerine
hızla dönülmesiyle sonuçlanır, ama nadiren müdahale gerekebilir ve geri dönüş hızlı
olmayabilir.
Dobutamin konsantresi kardiyojenik şok tarafından komplike hale gelmiş ciddi hipertansiyon
varlığında (ortalama arteryel basınç 70 mm Hg’den daha düşük) dikkatli kullanılmalıdır.
Gerekli olduğu zaman, dobutamin uygulamadan önce tam kan veya plazma ile hipovolemi
düzeltilmelidir.
Yeterli ventriküler dolum basıncı ve kardiyak çıkışa rağmen dobutamin uygulaması sırasında
arteryel kan basıncı düşük kalıyorsa veya progresif olarak azalıyorsa, dopamin veya
noradrenalin gibi bir periferik vazokonstriktür ajanın eş zamanlı kullanımı düşünülmelidir.
Pediyatrik Popülasyon:
Dekompanse kalp yetmezliği, kardiyak operasyon, kardiyojenik ve septik şok sonucu oluşan
düşük-debili hipoperfüzyon durumundaki çocuklara dobutamin uygulanabilir. Çocuklarda
dobutamin hidroklorürün hemodinamik etkisi, yetişkinlerle karşılaştırıldığında nicel ve nitel
olarak farklı olabilir. Kalp atımının ve kan basıncının kademeli artışı çocuklarda daha sık ve
yoğun gözlenebilir. Çocuklarda pulmoner oklüzyon basıncı yetişkinlerde olduğu gibi
düşmeyebilir ya da özellikle bir yaşın altındaki yeni doğanlarda artabilir. Yeni doğanda
5/12kardiyovasküler sistem dobutamin’e daha az duyarlıdır ve küçük çocuklara göre hipotansif
etkilerin görülme sıklığı yetişkinlerde daha fazla olabilir.
Dolayısıyla, bu farmakodinamik özellikler göz önünde bulundurulmalı ve dobutamin kullanılan
çocuklar yakından gözlenmelidir. .
Bu ürün sodyum metabisülfit içermektedir. Nadir olarak şiddetli aşırı duyarlılık reaksiyonları
(ciddi alerji) ve bronkospazma (nefes alma zorlukları) neden olabilir.
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Halojenize anestezikler:
Ventriküler aritmiye neden olma ihtimali adrenalinden daha düşük olmasına rağmen,
MEKARD siklopropan, halotan ve diğer halojenize anesteziklerle anestezi esnasında çok büyük
dikkatle kullanılmadır.
Entakapon:
MEKARD’ın etkileri entakapon ile değişebilir.
Beta Blokerler:
Dobutamin’in inotropik etkisi kardiyak β1 reseptörlerinin stimülasyonundan
kaynaklanmaktadır, bu etki β-blokerlerin eş zamanlı uygulanması ile geri çevrilebilir.
Dobutamin’in β bloker ilaçların etkisini giderdiği gösterilmiştir. Terapötik dozlarda, dobutamin
hafif α1- ve β2 - agonist özelliklere sahiptir. Propranolol gibi selektif olmayan bir β bloker’in
eş zamanlı uygulanması, α aracılı vazokonstriksiyondan dolayı artmış kan basıncı ve refleks
bradikardi ile sonuçlanabilir. Karvedilol gibi, aynı zamanda α-bloker etkileri olan β blokerler
β2 predominansı tarafından neden olunan vazodilatasyondan dolayı dobutaminle eş zamanlı
kullanımı sırasında hipotansiyona neden olabilir (Bkz. Bölüm 4.4 - Özel Kullanım Uyarıları ve
Önlemleri).
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/doğum kontrolü (Kontrasepsiyon)
MEKARD’ın çocuk doğurma potansiyeli bulunan kadınlarda kullanımı ve doğum kontrolü
üzerindeki etkilerine ilişkin veri yoktur. MEKARD kullanılırken herhangi bir doğum kontrol
yönteminin kullanılmasının gerekli olup olmadığına ilişkin bir çalışma yapılmamıştır.
Gebelik dönemi
MEKARD için, gebeliklerde maruz kalmaya ilişkin veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak dobutaminin doğrudan ya da zararlı etkileri olduğunu
göstermemektedir.
6/12Gebelerde kullanım için güvenliliği kanıtlanmamıştır. İnsan fetüsüne dobutaminin etkisi
bilinmemektedir. Bu nedenle MEKARD ancak sağlayacağı klinik avantajların fetüste
doğuracağı muhtemel risklerden daha fazla olduğu durumlarda kullanılmalıdır.
Laktasyon dönemi
Dobutamin’in insan sütüyle atılıp atılmadığı bilinmemektedir. Dobutamin’in süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
MEKARD tedavisinin durdurulup durdurulmayacağına/tedaviden kaçınılıp kaçınılmayacağına
ilişkin karar verilirken, emzirmenin çocuk açısından faydası ve MEKARD tedavisinin emziren
anne açısından faydası dikkate alınmalıdır
Üreme yeteneği/Fertilite
Sıçanlar ve tavşanlardaki reprodüksiyon çalışmaları, dobutaminden dolayı fertilitenin
bozulduğuna, fetüse zarar verdiğine veya teratöjenik etkinin oluştuğuna dair bir bulgu ortaya
çıkarmamıştır.
4.7. Araç ve makine kullanımı üzerindeki etkiler
Kullanım endikasyonları ve çok kısa yarı ömrü nedeniyle bu bölüm geçerli değildir.
4.8. İstenmeyen etkiler
72 saate kadar olan infüzyonlarda kısa süreli infüzyonlarla görülen advers etkiler dışında advers
etki meydana gelmemiştir. 72 saat veya daha uzun süreli sürekli MEKARD infüzyonuna karşı
kısmi tolerans geliştiğine dair bulgular vardır, bu yüzden aynı etkileri elde etmek için daha
yüksek dozlara gerek olabilir.
Bunlar; çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100)
ve seyrek (≥1/10.000 ila <1/1.000), çok seyrek (<1/10.000), bilinmiyor (eldeki verilerden
hareketle tahmin edilemiyor, olarak sınıflandırılır.
Bağışıklık sistemi hastalıkları
Bilinmiyor: Ürtiker, ateş, eozinofili ve bronkospazmı içeren aşırı duyarlılık reaksiyonları
bildirilmiştir. Anafilaktik reaksiyonlar ve ciddi hayat tehdit edici astım epizotları sülfit
duyarlılığından dolayı olabilir (Bkz. Bölüm 4.4 - Özel Kullanım Uyarıları ve Önlemleri).
Kan ve lenf sistemi hastalıkları
Yaygın: Eozinofili, trombosit agregasyonunun engellenmesi (sadece günlerce devam eden
infüzyonda).
Metabolizma ve beslenme hastalıkları
Çok seyrek: Hipokalemi
Psikiyatrik hastalıkları
Bilinmiyor: Huzursuzluk, ısı ve anksiyete hissi
Sinir sistemi hastalıkları
Yaygın: Baş ağrısı
Bilinmiyor: Parestezi, tremor, miyoklonik spazm. Ciddi böbrek yetmezliği olan ve dobutamin
alan hastalarda miyoklonus rapor edilmiştir.
7/12Kardiyak hastalıkları
Çok yaygın: Artmış (≥ 30 atım/dakika) kalp atım hızı
Yaygın: Ventriküler disritmi, doza bağlı ventriküler ekstrasistoller, çarpıntı. Atrial fibrilasyonu
olan hastalarda artan ventiküler sıklık. Bu hastalar dobutamin infüzyonundan önce
gözlenmelidir.
Yaygın olmayan: Ventriküler taşikardi, ventriküler fibrilasyon.
Çok seyrek: Bradikardi, miyokardial iskemi, miyokardiyal enfarktüs, kardiyak arrest.
Bilinmiyor: Transplantasyon öncesi dobutamin veya diğer inotropik ajanlarla çoklu tedavi ile
tedavi alan hastalarda eksplant kalplerinde eozinofilik miyokardit görülmüştür.
Elektrokardiyogram ST segment artışı.
Çocuklarda: Kalp atımında ve/veya kan basıncında belirgin artışın yanı sıra yetişkinlere göre
pulmoner kapiler başınçta daha düşük bir azalma.
Vasküler hastalıkları
Yaygın: ≥50 mmHg kan basıncı artışı, anjin ağrısı. Özellikle daha önceden beta reseptör
blokerleri ile tedavi edilmiş hastalarda vazokontriksiyon.
Bilinmiyor: Pulmoner kapiler basınçta azalma.
Gastrointestinal hastalıkları
Bilinmiyor: Bulantı.
Böbrek ve idrar yolu hastalıkları
Bilinmiyor: İdrar sıkışması
Dobutamin stres ekokardiyografi
Kardiyak hastalıkları
Çok yaygın: > 6/dk sıklığında ventiküler ekstra-sistoliz
Yaygın: Supraventriküler ekstrasistol, ventriküler taşikardi
Yaygın olmayan: Ventriküler fibrilasyon, miyokardiyal enfarktüs
Çok seyrek: İkinci derece atriyoventriküler blok oluşumu, çarpıntı
Bilinmiyor: Stres kardiyomiyopati, ölümcül kalp rüptürü
Vasküler hastalıkları
Çok yaygın: Pektoral anjin rahatsızlığı
Çok seyrek: Koroner vazospazm, hipertansif / hipotansif tansiyon dekompansasyonu,
intrakaviter basınç gradyan oluşumu
Bilinmiyor: Sol ventrikül çıkış yolu obstrüksiyonu
Solunum, göğüs bozuklukları ve mediastinal hastalıkları
Yaygın: Bronkospazm, nefes darlığı
Gastrointestinal hastalıkları
Yaygın: Bulantı
Deri ve deri altı doku hastalıkları
Yaygın: Eksantem
Çok seyrek: Petesiyal kanama
8/12Kas-iskelet bozukluklar, bağ doku ve kemik hastalıkları
Yaygın: Göğüs ağrısı
Böbrek ve idrar yolu hastalıkları
Yaygın: Yüksek doz infüzyonda artan idrar sıkışması
Genel bozukluklar ve uygulama bölgesine ilişkin hastalıklar
Yaygın: Ateş, enjeksiyon bölgesinde flebit. Kazara paravenöz sızıntı durumunda lokal
inflamasyon gelişebilir.
Çok seyrek: Deri nekrozu
Pediyatrik popülasyon
Sistolik kan basıncı yükselmesi, sistemik hipertansiyon ya da hipotansiyon, taşikardi, baş ağrısı,
pulmoner konjesyon ve ödeme yol açan pulmoner oklüzyon basıncında atış ve semptomatik
şikayetleri içeren yan etkiler gözlenebilir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Doz aşımı ender olarak bildirilmiştir. Toksisite semptomları, anoreksi, bulantı, kusma, titreme
(tremor), anksiyete, palpitasyon, baş ağrısı, nefes darlığı, anjinal ve nonspesifik göğüs ağrısını
içerir. Dobutamin’in pozitif inotropik ve kronotropik etkileri hipertansiyon, taşiaritmi,
miyokardiyal iskemi ve ventriküler fibrilasyona neden olabilir. Vazodilatasyondan dolayı
hipotansiyon meydana gelebilir.
Dobutamin hidroklorürün etki süresi genellikle kısadır (yarı ömrü yaklaşık 2 dakika).
Dobutamin infüzyonu, hastanın durumu stabilize olana kadar geçici olarak kesilmelidir. Hasta
izlenmeli ve uygun resüsitatif ölçümler derhal başlatılmalıdır. Zorlu diürez, peritonel diyaliz,
hemodiyaliz veya kömür hemoperfüzyonu faydalı olarak belirlenmemiştir. Yutulduğu takdirde,
ağız ve gastrointestinal kanaldan beklenmedik şekilde emilim oluşabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Adrenerjik ve Dopaminerjik ilaçlar
ATC kodu: C01CA07
Dobutamin doğrudan β adrenerjik reseptörleri stimüle eder ve genellikle selektif bir β1-
adrenerjik agonisti olduğu düşünülmektedir. İlacın etki mekanizması karışıktır. β-adrenerjik
etkilerinin, adenilat siklaz aktivitesinin stimülasyonundan kaynaklandığı düşünülmektedir.
Terapötik dozlarda, dobutamin’in hafif β2 ve α1 adrenerjik reseptör agonist etkileri vardır,
bunlar göreceli olarak dengelidir ve sistematik vaskülatür üzerinde minimum net direkt etki ile
9/12sonuçlanır. Dopamin’in aksine, dobutamin endojen norepinefrin’in serbest bırakılmasına neden
olmaz. Dobutamin’in terapötik dozlarının ana etkisi kardiyak stimülasyondur.
Miyokardiyum üzerinde ilacın pozitif inotropik etkisi, temel olarak βı-adrenerjik stimülasyon
yoluyla belirmekteyken, deneysel bulgular α1-adrenerjik stimülasyonun da dahil olabileceğini
ve α1-adrenerjik aktivitenin temel olarak ilacın (-)-stereoizomer’inden kaynaklandığını ortaya
koymaktadır.
Dobutamin’in β1-adrenerjik etkileri miyokardiyumda pozitif inotropik etki ortaya koyar ve
artmış miyokardiyal kontraktilite ve sağlıklı bireyler ve konjestif kalp yetmezliği olan
hastalarda kalp atım hacminden dolayı kardiyak çıkışta bir artışla sonuçlanır. Terapötik
dozlarda, dobutamin periferik dirençte bir azalmaya neden olur, ama sistolik kan basıncı ve
nabız basıncı değişmeden kalabilir veya artmış kardiyak çıkıştan dolayı artabilir. Normal
dozlarla, kalp atımı genellikle önemli miktarda değişmez. Koroner kan akışı ve miyokardiyal
oksijen tüketimi genellikle, artmış miyokardiyal kontraktiliteden dolayı artar.
Elektrofizyolojik çalışmalar, dobutaminin atrio-ventriküler iletimi kolaylaştırdığını ve
intraventriküler iletimi kısalttığını veya önemli bir değişikliğe neden olmadığını göstermiştir.
Kardiyak aritmileri indüklemede dobutamin eğilimi dopaminden daha az olabilir ve
izoproterenol veya diğer katekolaminlerden oldukça düşüktür. Eğer, başlangıçta yükseliyorsa,
pulmoner vasküler direnç azalabilir ve ortalama pulmoner arter basıncı azalabilir veya
değişmeden kalabilir. Dopamin’in aksine, dobutamin dopaminerjik reseptörleri
etkilememektedir ve renal veya mezenterik vazodilatasyona neden olmamaktadır, ama artmış
kardiyak çıkıştan dolayı idrar çıkışı artabilir.
5.2. Farmakokinetik özellikler
Emilim
I.V. uygulamayı takiben, etkisinin başlaması 2 dakika içindedir. Doruk plazma konsantrasyonu
ve en yüksek etkilerine 10 dakika içinde ulaşır. İlacın etkisi infüzyonun kesilmesinden kısa süre
sonra durur.
Dağılım
Dağılma hacmi vücut ağırlığının yaklaşık %20 si kadardır. Anne sütüne ve plasentaya geçip
geçmediği bilinmemektedir.
Biyotransformasyon
Karaciğer ve diğer dokular da katekol-0-metil transferaz tarafından inaktif bileşiklerine (3-0-
metil dobutamin ve dobutamin konjugelerine) metabolize olur. Bu bileşikler glukuronik asit ile
konjugasyona uğrarlar.
Eliminasyon
Dobutamin’in plazma yarı ömrü 2 dakikadır. İnsan kanında temizlenme oranı 2,4 L/dak/m² dir.
3-0- metil dobutamin ve dobutamin konjugelerinin büyük kısmı idrar ile çok az bir kısmı da
dışkı ile atılır.
Doğrusallık
Kan düzeyleri ile infüzyon oranları arasında lineer bir bağlantı vardır.
10/12Pediatrik popülasyon
Pediatrik hastaların çoğunda, plazma dobutamin konsantrasyonu ile eşik modeliyle tutarlı olan
hemodinamik cevap arasında log-lineer bir ilişki vardır.
Dobutamin klerensi, 0.5 ila 20 mikrogram / kg / dakika doz aralığında birinci dereceden kinetik
ile tutarlıdır.
Plazma dobutamin konsantrasyonu, aynı infüzyon hızındaki pediatrik hastalar arasında iki kat
kadar değişebilir ve hem hemodinamik cevabı başlatmak için gerekli olan plazma dobutamin
konsantrasyonunda, hem de artan plazma konsantrasyonuna hemodinamik cevabın oranında
geniş bir değişkenlik vardır.
5.3. Klinik öncesi güvenlilik verileri
İlave olarak verilecek bilgi yok.
6. FARMASÖTİK ÖZELLİKLERİ
6.1. Yardımcı maddelerin listesi
Sodyum metabisülfit
Enjeksiyonluk su
Sodyum hidroksit (pH ayarı için)
Hidroklorik asit (pH ayarı için)
6.2. Geçimsizlikler
MEKARD’ı %5 sodyum bikarbonat intravenöz infüzyona veya diğer güçlü alkalin çözeltilerle
karıştırmayın. Muhtemel fiziksel geçimsizliklerden dolayı, dobutamin hidroklorürün diğer
ilaçlarla aynı çözelti içerisinde karıştırılması tavsiye edilmemektedir. MEKARD, hem sodyum
metabisülfit hem de etanol içeren seyrelticiler veya diğer ajanlarla kullanılmamalıdır.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında, karton kutusunda saklanmalıdır.
Ayrıca ürün açıldıktan sonra %0,9 NaCI, %5 dekstroz, %0,9 NaCI + %5 dekstroz ve sodyum
laktat çözeltileri ile seyreltildiğinde 25°C'nin altındaki oda sıcaklığında 24 saat stabildir.
6.5. Ambalajın niteliği ve içeriği
Karton kutuda 10 adet 20 mL çözelti içeren renksiz tip I cam ampul.
6.6. Beşeri tıbbi üründen arta kalan maddelerin imhası ve diğer özel önlemler
Tek kullanımlıktır. Kullanılmayan içeriği atınız.
Herhangi bir kullanılmamış ürün veya atık materyal lokal gereksinimler doğrultusunda imha
edilmelidir.
Herhangi bir renk değişikliği var ise kullanmayınız.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği’’ ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
11/127. RUHSAT SAHİBİ:
POLİFARMA İLAÇ SAN. VE TİC. A.Ş.
Vakıflar OSB Mahallesi Sanayi Caddesi No:22/1 Ergene/ TEKİRDAĞ
Tel : 0282 675 14 04
Faks : 0282 675 14 05
8. RUHSAT NUMARASI
2018/187
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.04.2018
Ruhsat yenileme tarihi:
10. KÜB’ÜN YENİLEME TARİHİ
12/12