KISA ÜRÜN BİLGİSİ
1. BEŞERİ TIBBİ ÜRÜNÜN ADI
JİNETERON® 5 mg tablet
2. KALİTATİF VE KANTİTATİF BİLEŞİM
Etkin Madde:
Noretisteron…………………………………5 mg
Yardımcı maddeler:
Laktoz monohidrat (sığır sütünden elde edilen) ……65 mg
Yardımcı maddeler için Bölüm 6.1’e bakınız.
3. FARMASÖTİK FORM
Tablet.
Beyaz-hemen hemen beyaz renkte, yuvarlak tablet.
4. KLİNİK ÖZELLİKLER
4.1. Terapötik endikasyonlar
• Hemorajik metropati,
• Menoraji,
• Dismenore,
• Premenstruel sendrom,
• Menstruasyonun ertelenmesi,
• Endometriozis.
4.2. Pozoloji ve uygulama şekli
Pozoloji/uygulama sıklığı ve süresi:
Çocuklarda kullanım için uygun değildir.
Hemorajik metropati (disfonksiyonel kanamalar)
10 gün süre ile günde 3 defa 1 tablet JİNETERON alınır.
Kanama genellikle 1-3 gün içinde kesilir. Tedavinin kesilmesinden sonraki 2-4 gün içinde
normal menstruasyona benzeyen bir çekilme kanaması gerçekleşir. Durumun tekrarlanmasını
önlemek için takip eden iki siklusun 19. ila 26. günleri arasında günde iki kez bir tablet
kullanılmalıdır.
1/17Tedavi başarısını sağlamak için, JİNETERON 10 gün boyunca alınmalıdır. Zaman zaman
kanamanın başlangıçta kesilmesini takiben hafif bir kanama görülebilir. Bu durumda da tablet
alımına ara verilmemeli ya da kesilmemelidir.
Eğer vajinal kanama doğru kullanıma rağmen kesilmezse, organik bir neden ya da ekstra-
genital bir faktör (ör. polipler, serviks ya da endometriyum kanseri, miyom, düşüğe ait kalıntı,
dış gebelik veya koagülasyon bozuklukları) göz önüne alınmalı, gereken diğer değerlendirmeler
yapılmalıdır. Bu durum kanamanın başlangıçta kesilmesini takiben tablet alımı sırasında ağır
bir kanamanın görüldüğü durumlar için de geçerlidir.
Premenstruel sendrom (adet öncesi mastalji dahil)
Siklusun 19. ila 26. günleri arasında günde 1-3 kez alınacak 1 tablet JİNETERON baş ağrısı,
migren, memelerde gerginlik, su tutulumu, taşikardi ve psikolojik rahatsızlıklar gibi
premenstruel semptomları hafifletebilir. Tedavi birçok siklus için tekrarlanmalıdır. Tedavi
durdurulduğunda, hastada birkaç ay semptom görülmeyebilir.
Menstruel kanamanın ertelenmesi
Menstruel kanamanın çok sık olduğu durumlarda ve özel dönemlerde (örn. operasyonlar,
seyahat, spor) menstruasyonun ertelenmesi mümkündür. Doz, günde 3 kez 1 tablet
JİNETERON olup, beklenen menstruasyondan 3 gün önce başlanır ve 10 ila 14 günden daha
uzun sürmez. Hasta tablet almayı bıraktıktan 2-3 gün sonra, normal menstruasyon
başlayacaktır. Bu yöntem, tedavi siklusu boyunca hamilelik riski olmayan kadınlar ile
sınırlandırılmalıdır.
Endometriyozis
Tedaviye siklusun birinci ve beşinci günleri arasında günde 2 kez 1 tablet JİNETERON alınarak
başlanmalıdır. Lekelenme kanaması ile karşılaşılırsa doz günde 2 kez 2 tablete çıkarılabilir.
Kanama kesilirse, başlangıç dozuna dönülmesi düşünülebilir. Tedavi en az 4-6 ay
sürdürülmelidir. Tedavinin kesintisiz sürmesi halinde genellikle ovülasyon ve menstruasyon
gerçekleşmez.
Menoraji (hipermenore)
Siklusun 19. ila 26. günleri arasında günde 2-3 kez 1 tablet alınır (menstruasyonun ilk günü 1.
gün sayılır).
Dismenore
Fonksiyonel veya primer dismenore, ovülasyonun baskılanmasıyla neredeyse her zaman
hafifletilir. 20 gün boyunca günde 3 kez 1 tablet, siklusun 5. gününde başlanarak alınır
(menstruasyonun ilk günü 1. gün sayılır). Tedavi, 3 ila 4 siklus sürdürülmeli, ardından tedavi
2/17uygulanmayan sikluslar takip edilmelidir. Semptomlar yeniden görülürse, başka bir tedavi kürü
uygulanabilir.
Uygulama şekli:
Tabletler çiğnenmeden bir miktar sıvı ile yutulur.
Kullanıcının tabletleri tarif edildiği şekilde almayı unutması durumunda JİNETERON’un
etkililiği azalabilir. Kullanıcı, unuttuğunu farkeder farketmez sadece unutulan son tableti almalı
ve izleyen günde tablet alımına her zamanki saatinde devam etmelidir.
Eğer kontraseptif korunma gerekiyorsa, ek olarak hormonal olmayan (bariyer) kontraseptif
önlemler alınmalıdır.
Özel popülasyonlara ilişkin ek bilgiler
Karaciğer yetmezliği:
Ciddi karaciğer hastalığında karaciğer fonksiyonları normale dönmedikçe kullanılmamalıdır.
Pediyatrik popülasyon:
Pediyatrik popülasyonda kullanımı yoktur.
Geriyatrik popülasyon:
Yaşlılarda, doz ayarlaması gerektiğini destekleyen veri bulunmamaktadır.
4.3. Kontrendikasyonlar
JİNETERON, aşağıdaki durumların varlığında kullanılmamalıdır. JİNETERON kullanımı
esnasında bu durumlardan herhangi biri görüldüğünde kullanımı derhal durdurulmalıdır.
• Bölüm 6.1’de listelenen etkin madde ya da yardımcı maddelerin herhangi birine karşı aşırı
duyarlılık,
• Gebelik veya şüphesi,
• Laktasyon,
• Önceki idiyopatik ve mevcut venöz tromboembolizm (örn. derin ven trombozu, pulmoner
emboli),
• Aktif ya da geçmiş arterial tromboembolik hastalık (örneğin anjina, miyokard enfarktüsü),
• Tromboz prodromu varlığı ya da öyküsü (örn. geçici iskemik atak, anjina pektoris),
• Yüksek venöz ya da arteriyel tromboz riski (bkz. Bölüm 4.4),
• Fokal nörolojik semptomları olan migren öyküsü,
• Damar tutulumlu diabetes mellitus,
• Karaciğer fonksiyon değerleri normale dönmedikçe ciddi karaciğer hastalığı öyküsü veya
varlığı (örneğin Dubin –Johnson sendromu, Rotor sendromu),
• Karaciğer tümörü varlığı ya da öyküsü (benign veya malign),
3/17• Seks steroidlerinden etkilenen malignite varlığı ya da şüphesi (örneğin genital organda ya
da memede),
• Gebelikte idiyopatik sarılık ve şiddetli kaşıntı geçmişi,
• Tanı konulmamış genital kanama,
• Tedavi edilmeyen endometriyal hiperplazi.
JİNETERON; ombitasvir/paritaprevir/ritonavir ve dasabuvir içeren tıbbi ürünlerle birlikte
kullanımında kontrendikedir (bkz. Bölüm 4.4 ).
4.4. Özel kullanım uyarıları ve önlemleri
Muayene
JİNETERON kullanımına tekrar başlayacak ya da yeni başlayacak olanların “bölüm 4.3 ve 4.4”
dikkate alınarak tam bir muayene yapılmalı ve ailesel medikal geçmişi alınmalıdır ve bunlar
JİNETERON kullanımı boyunca periyodik olarak tekrarlanmalıdır. Bu değerlendirmelerin
sıklığı ve içeriği her kullanıcıya göre adapte edilmeli ancak genel olarak kan basıncı, memeler,
batın ve pelvik organlar ve servikal sitolojiyi içermelidir.
İlacın derhal kesilmesi için nedenler:
• Migren türünde başağrılarının ilk defa ortaya çıkması ya da alışılmamış şiddette sık
başağrıları,
• Ani duyu bozuklukları (örn. görme ya da işitme bozuklukları),
• Tromboflebitlerin ya da tromboembolik belirtilerin ilk işaretleri, göğüste ağrı ve sıkışma
hissi
• Planlanan ameliyatlar (6 hafta önce), immobilizasyon (örneğin kazalardan sonra),
• Sarılık başlangıcı, anikterik hepatit başlangıcı, jeneralize kaşıntı,
• Önemli tansiyon yükselmeleri,
• Gebelik.
Aşağıda belirtilen koşullar/risk faktörlerinden herhangi biri mevcutsa ya da kullanım sırasında
kötüleşirse, JİNETERON kullanımına başlamadan ya da devam etmeden önce, tedavi risk/yarar
açısından tekrar gözden geçirilmelidir.
Dolaşım bozuklukları
Dolaşım bozuklukları ile ilgili advers etkilerin ortaya çıkma riski özellikle 35 yaş üzeri ve sigara
içen kadınlarda yüksektir.
Epidemiyolojik araştırmalara göre, oral östrojen/progesteron içeren ovulasyon inhibitörleri
kullanan kişilerde daha sık tromboembolik süreçlere rastlanır. Bu nedenle, özellikle
tromboembolik bir hastalık öyküsü söz konusu olduğunda, tromboemboli riskinde bir artış
olabileceği göz önünde tutulmalıdır.
4/17Tromboembolik komplikasyonlar düşündüren semptomlar geliştiren bir hastada tedavi derhal
durdurulmalıdır. Tedaviye devam etmeden önce tedaviye olan ihtiyaç yeniden
değerlendirilmelidir.
Venöz tromboemboli (VTE) için genellikle tanımlanan risk faktörleri, kişide ya da ailede
hastalık öyküsü (yakın akrabada nispeten erken yaşlarda ortaya çıkan VTE),
• Yaş,
• Obezite,
• Sistemik lupus eritamatoz,
• İmmobilizasyonun uzaması,
• Majör cerrahi girişim,
• Majör travma.
VTE hikayesi veya bilinen trombofilik durumu olan hastalar artmış VTE riskine sahiptirler.
Steroid hormonlarla tedavi bu riski artırabilir. Kişisel veya güçlü ailesel tromboemboli hikayesi
veya tekrarlayan spontan düşükler, trombofilik bozukluğun ekarte edilmesi amacıyla
araştırılmalıdır. Trombofilik faktörlerin tam bir değerlendirilmesi yapılana kadar veya
antikoagülan tedavi başlayana dek, bu hastalarda progesteron kullanımı kontrendike olarak
görülmelidir. Halihazırda antikoagülan tedavi almakta olan kadınlarda HRT progesteron
kullanımı için risk ve yararların dikkatle gözden geçirilmesi gerekir.
VTE riski, uzun süreli hareketsizlik, önemli travma veya cerrahi müdahale durumunda geçici
olarak yükselebilir. Tüm postoperatif hastalarda olduğu gibi, cerrahi müdahaleyi takiben
VTE’yi önlemek amacıyla profilaktik önlemlere titizlikle dikkat edilmelidir. Takiben uzun
süreli hareketsizlik ihtimalinin olduğu isteğe bağlı cerrahi, özellikle abdominal veya alt
ekstremitelerin ortopedik cerrahisi öncesinde, mümkünse 4-6 hafta önceden progesteron
tedavisinin bırakılması gündeme gelmelidir. Hasta tamamen hareketlenene kadar tedavi
yeniden başlatılmamalıdır.
Variköz ven ve yüzeyel tromboflebitin VTE üzerindeki olası rolü konusunda fikir birliği
bulunmamaktadır.
Lohusalık döneminde (özellikle ilk 2 hafta) tromboemboli gelişimi riskinin arttığı göz önüne
alınmalıdır (bkz. Bölüm 4.6).
Arteriyel veya venöz bir trombotik olaya ilişkin bulgular ya da şüphesi söz konusu olduğunda
tedavi derhal durdurulmalıdır.
5/17Bilinen hiperlipidemiler
Hipertrigliseridemi veya ilgili aile öyküsü bulunan kadınlarda KOK kullanımı sırasında
pankreatit bakımından risk artışı olabilir.
Hiperlipidemisi olan kadınlar arteriyel hastalık bakımından artmış risk altındadır (bkz. Bölüm
4.4). Bununla birlikte, KOK kullanan kadınlarda rutin tarama yapılması uygun değildir.
Tümörler
JİNETERON’un içerdiğine benzer hormonal etkili maddelerin kullanımı sonucu nadir
olgularda iyi huylu, çok nadiren de habis karaciğer tümörleri gözlemlenmiştir. Sınırlı olguda
bu tümörler yaşamı tehdit eden batın içi kanamalara yol açar. JİNETERON kullanan bir kadında
şiddetli üst abdominal ağrı, karaciğerde büyüme veya batın içi kanama bulguları ortaya çıkması
durumunda ayırıcı tanıda bir karaciğer tümörü göz önüne alınmalıdır.
Diğerleri
JİNETERON karbonhidrat metabolizmasını etkileyebilir. Karbonhidrat metabolizması
parametreleri tüm diyabetiklerde tedaviden önce ve tedavi sırasında düzenli olarak dikkatle
muayene edilmelidir.
Özellikle kloazma gravidarum öyküsü olan kadınlarda kloazma bazen gelişebilir. Kloazmaya
eğilimi olan kadınlar JİNETERON kullanımı sırasında güneş ışığından veya ultraviyole
ışınlarından sakınmalıdır.
Depresyon öyküsü olan hastalar dikkatle gözlenmeli ve depresyon ciddi boyutlara ulaşırsa
tedavi kesilmelidir.
Akut görüş bozulması, proptozis, diplopi veya migren ağrısı gelişen her hasta ilaca devam
etmeden önce papilla veya retina lezyonları ödemini bertaraf etmek için oftalmolojik olarak
dikkatlice değerlendirilmelidir.
Progesteronlar sıvı retansiyonuna sebep olabilirler. Aşağıdaki faktörlere sahip hastalarda
noretistereon verilirken ağırlaşma durumları sebebiyle dikkatli olunmalıdır.
• Epilepsi
• Migren
• Astım
• Kardiyak disfonksiyon
• Renal disfonksiyon
JİNETERON tablet başına 65 mg laktoz monohidrat içermektedir. Galaktozemi gibi ender bir
kalıtsal tablo olan galaktoz intoleranslı hastalar bu ilacı kullanmamalıdır. Nadir kalıtımsal
6/17galaktoz intoleransı, Lapp laktoz yetmezliği ya da glukoz galaktoz malabsorpsiyon problemi
olan hastaların bu ilacı kullanmaması gerekir.
Hastanın adet görmemek veya adet kanamasını özel durumlarda ertelemek istemesi gibi
durumlarda JİNETERON kullanacak ise öncelikle hastanın gebe olmadığı konusunda emin
olunmalıdır.
Noretisteronun etinilestradiole kısmi metabolizasyonuna bağlı olan ek uyarılar
Oral uygulama ardından noretisteron kısmen etinilestradiole metabolize olur ve 1 mg oral
noretisteron/noretisteron asetat yaklaşık 4-6 mikrograma eşdeğer etinilestradiole dönüşür (bkz.
Bölüm 5.2).
Noretisteronun etinilestradiole kısmi dönüşümü nedeniyle JİNETERON uygulamasının KOK
ile görülenlere benzer farmakolojik etki göstermesi beklenir. Bu nedenle ek olarak aşağıda yer
alan KOK ile ilişkili genel uyarılar da dikkate alınmalıdır:
Dolaşım bozuklukları (Tromboembolik olaylar)
Epidemiyolojik çalışmalar düşük östrojen içeriğine sahip (50 mcg’dan az etinilestradiol) oral
kontraseptif kullananlarda venöz trombeombolizm (VTE) insidansının 100.000 kadın-yılı
başına yaklaşık 20 ile 40 vaka arasında değiştiğini göstermiş olmakla birlikte, bu risk hesabı
progesterona göre değişiklik gösterir. Bu, ilaç kullanmayanlarda 100.000 kadın-yılı başına 5 ila
10 vakaya tekabül eder. Herhangi bir KOK kullanımı, bu tedavinin kullanılmamasına kıyasla
artmış bir VTE riski taşır. Bu artmış risk gebelik ile ilişkili VTE insidansı 100.000 gebelik
başına 60 vakadan daha azdır. VTE riski, bir kadının ilk kez KOK kullanmaya başladığı yılda
ya da en az bir aylık hapsız bir süreyi takiben yeniden KOK kullanmaya başladığında en
yüksektir.
VTE yaşamı tehdit edebilir ya da ölümcül şekilde sonuçlanabilir (olguların %1-2’sinde).
Derin ven trombozu ve/veya pulmoner embolizm olarak görülebilen VTE tüm KOK
kullananlarda ortaya çıkabilir.
KOK kullananlarda son derece seyrek olarak hepatik, mezenterik, renal, serebral ya da retinal
ven ve arterler gibi diğer kan damarlarında tromboz ortaya çıktığı bildirilmiştir.
VTE’nin yaygın belirtileri/semptomları aşağıdakileri içerir:
• Bir bacağın baldır içinde şiddetli ağrı; alt bacak şişmesi
• Ani nefes darlığı, göğüs ağrısı
7/17Arteriyel tromboemboli ile ilgili koşullar
KOK kullanımı da arteriyel tromboembolik olayları ikincil olarak inme ve miyokard enfarktüsü
gibi durumların riskini artırabilir.
Arteriyel tromboemboli ile ilişkili yaygın belirtiler/semptomlar şunlardır:
• Sol kola yayılıp yayılmamasından bağımsız olarak göğüste ani şiddetli ağrı,
• Sebepsiz ani öksürük,
• İlk kez meydana gelen veya giderek kötüleşen, özellikle aşağıdaki semptomlarla ilişkili olan
herhangi anormal, şiddetli uzun süreli baş ağrısı,
• Ani kısmi ya da tam görüş kaybı ya da diplopi,
• Afazi,
• Vertigo,
• Fokal nöbet ile ya da tek başına kolaps,
• Vücudun bir tarafını ya da bir bölgesini etkileyen, ani güçsüzlük ya da belirgin uyuşma.
Tromboembolik olay riski aşağıdakilerle birlikte artar:
• Yaş,
• Obezite (vücut kitle indeksi > 30 kg/m2),
• Pozitif aile öyküsü (kardeş ya da ebeveynlerde nispeten erken yaşta izlenen venöz ya da
arteriyel tromboembolizm). Kalıtsal bir yatkınlık faktörü olduğu bilinen ya da şüphelenilen
bir kadın, herhangi bir KOK önerilmeden önce bir uzmana sevk edilmelidir.
• Uzun süreli hareketsizlik, majör cerrahi, bacak ameliyatı ya da major travma. Bu durumlarda
KOK kullanımının kesilmesi (elektif cerrahide en az dört hafta öncesinden) ve tam hareketli
duruma dönülmesinden en az 2 hafta sonra tekrar başlanması önerilir.
• Sigara,
• Dislipoproteinemi,
• Hipertansiyon,
• Migren,
• Valvüler kalp hastalığı,
• Atriyal fibrilasyon.
Advers dolaşım olayları ile ilişkili olabilecek diğer tıbbi durumlar aşağıdakileri içerir:
• Diabetes mellitus,
• Sistemik lupus eritematoz,
• Hemolitik üremik sendrom,
• Kronik inflamatuvar barsak hastalığı (Crohn hastalığı ya da ülseratif kolit),
• Orak hücre hastalığı.
8/17Venöz ya da arteriyel tromboz için kalıtsal ya da edinilmiş yatkınlık göstergesi olabilecek
biyokimyasal faktörler aşağıdakileri içerir:
• Aktif Protein C (APC) direnci,
• Hiperhomosisteinemi,
• Antitrombin-III eksikliği,
• Protein C eksikliği,
• Protein S eksikliği,
• Antifosfolipid antikorları (antikardiolipin antikorları, lupus antikoagülanı).
Risk/yarar değerlendirmesi sırasında, hekim yeterli tedavinin tromboz ile ilgili riski
düşürebilmesine ve gebelik ile ilişkili tromboz riskinin düşük doz KOK (<0,05 mg
etinilestradiol) ile ilgili riskten daha yüksek olmasına dikkat etmelidir.
Tümörler
Servikal kanser
Servikal kanser için en önemli risk faktörü kalıcı HPV enfeksiyonudur. Bazı epidemiyolojik
çalışmalar uzun süreli KOK kullanımının bu risk artışına katkıda bulunabileceğini göstermiştir
fakat bu bulgunun servikal tarama ve bariyer kontraseptiflerin kullanımı dahil olmak üzere
cinsel davranışlar gibi etkilere ne ölçüde atfedilebileceği konusundaki tartışma sürmektedir.
Meme kanseri
54 epidemiyolojik çalışmanın meta analizi KOK kullanmakta olan kadınlarda meme kanseri
tanısı konulmasına ilişkin rölatif riskte hafif artış (RR = 1,24) bildirmiştir. KOK kullanımı
kesildikten sonraki 10 yıllık süre içinde bu aşırı risk giderek ortadan kalkar. Meme kanseri 40
yaşından küçük kadınlarda seyrek görüldüğünden, KOK kullanmakta olan ya da yakın zamanda
kullanmış kadınlardaki meme kanseri tanısı artışı toplam meme kanseri riski ile
karşılaştırıldığında düşüktür. Bu çalışmalar neden sonuç ilişkisini sağlamamaktadır. Risk artışı,
KOK kullanıcılarında meme kanserinin daha erken tanınması, KOK biyolojik etkisi ya da
ikisinin kombinasyonundan kaynaklanabilir. KOK kullanıcılarında tanı konulan meme
kanserleri KOK kullanmamış kadınlarda tanı konulan meme kanserlerine göre klinik olarak
daha erken evrede olma eğilimi göstermektedir.
Maligniteler yaşamı tehdit edebilir ya da ölümcül şekilde sonuçlanabilir.
Diğer durumlar
Hipertrigliseridemi varlığı ya da aile öyküsü KOK kullanımı sırasında pankreatit bakımından
risk artışı olabilir.
KOK kullanan birçok kadında kan basıncında hafif artış bildirilmiş olmakla birlikte, klinik
açıdan önemli olan artışlar seyrektir.
9/17Bununla birlikte, KOK kullanımı sırasında klinik olarak anlamlı ve sürekli hipertansiyon
gelişmesi, hekimi KOK kesilmesi ve hipertansiyonun tedavi edilmesi konusunda uyarmalıdır.
Uygun bulunduğunda, kan basıncı antihipertansif tedavi ile normal düzeye döndükten sonra
KOK tekrar başlanabilir.
Aşağıdaki durumların hem gebelik hem de KOK kullanımı sırasında ortaya çıktığı ya da
kötüleştiği bildirilmiş fakat KOK kullanımı ile ilişkisi kesinleşmemiştir:
• Kolestaz ile ilişkili sarılık ve/veya kaşıntı; safra kesesi taşı oluşumu
• Porfiri
• Sistemik lupus eritematoz
• Hemolitik üremik sendrom
• Sydenham koresi; herpes gestationis
• Otoskleroz ile ilişkili duyma kaybı.
Kalıtsal anjiyoödemi olan kadınlarda ekzojen östrojen anjiyoödem semptomlarını uyarabilir ya
da alevlendirebilir.
Akut ya da kronik karaciğer fonksiyon bozukluğu karaciğer fonksiyonu göstergeleri normal
düzeye dönene dek KOK kullanımının kesilmesini gerektirebilir. Gebelik ya da önceki cinsiyet
steroidi kullanımı sırasında ortaya çıkmış olan kolestatik sarılığın rekürrensi KOK kesilmesini
gerektirebilir.
Crohn hastalığı ve ülseratif kolit KOK kullanımı ile ilişkilendirilmiştir.
4.5. Diğer tıbbi ürünler ile etkileşimler ve diğer etkileşim şekilleri
Not: Aşağıdaki etkileşimler literatürde kombine oral kontraseptifler için bildirilmiştir ve
JİNETERON için de geçerli olabilir. Olası etkileşmeleri belirlemek amacıyla eş zamanlı
kullanılacak ilacın kullanma talimatına başvurulmalıdır.
Diğer tıbbi ürünlerin JİNETERON üzerine etkisi:
Mikrozomal enzimleri indükleyen ilaçlar ile arasındaki etkileşimler seks hormonu klerensinde
artışa neden olabilir, bu durum da uterin kanama profilinde değişimlere ve/veya terapötik
etkililiğin azalmasına yol açabilir.
Birkaç günlük tedavinin ardından enzim indüksiyonu gözlemlenebilir. En fazla enzim
indüksiyonu genellikle birkaç hafta içinde görülür. Enzim indüksiyonu, ilaç tedavisinin
kesilmesinin ardından 4 hafta kadar sürebilir.
10/17Seks hormonlarının klirensini artıran maddeler (enzimlerin uyarılmasıyla etkililiğin azalması),
örn.:
Fenitoin, barbitüratlar, primidon, karbamazepin, rifampisin ve muhtemelen oksakarbazepin,
topiramat, felbamat, griseofulvin ve sarı kantaron (St. John’s wort) içeren ürünler.
Seks hormonlarının klirensi üzerine değişken etkilere sahip maddeler; örn;
Seks hormonları ile birlikte uygulandığında birçok HIV/HCV proteaz inhibitörü ve nükleozid
olmayan ters transkriptaz inhibitörleri plazma östrojen veya progesteron konsantrasyonlarını
azaltabilmekte ya da artırabilmektedir. Bu değişiklikler bazı olgularda klinik açıdan anlamlı
olabilir.
Seks hormonlarının klirensini azaltan maddeler (enzim inhibitörleri)
Azol antifungaller (ör. itrakonazol, vorikonazol, flukonazol), verapamil, makrolidler (ör.
klaritromisin, eritromisin) ve diltiazem gibi kuvvetli ve orta düzeyde CYP3A4 inhibitörleri
östrojen veya progestin veya her ikisinin de plazma konsantrasyonunu artırabilir.
Greyfurt suyu, kuvvetli/orta düzeyde CYP3A4 inhibitörü olarak, JİNETERON’un plazma
konsantrasyonlarını yükseltebilir.
60-120 mg/gün etorikoksib dozlarının 0,035 mg etinilestradiol içeren kombine hormonal tıbbi
ürün ile eş zamanlı olarak alındığı takdirde etinilestradiolün plazma konsantrasyonlarını
sırasıyla 1,4-1,6 kat arttırdığı görülmüştür.
JİNETERON’un diğer tıbbi ürünler üzerine etkisi:
Progesteronlar diğer ilaçların metabolizması ile etkileşebilir. Dolayısıyla, plazma ve doku
konsantrasyonlarını arttırabilir (ör. siklosporin) ya da azaltabilir (ör. lamotrijin).
İn vitro etinilestradiol hem CYP2C19, CYP1A1 ve CYP1A2'nin geri döndürülebilir inhibitörü,
hem de CYP3A4/5, CYP2C8, ve CYP2J2'nin mekanizma temelli inhibitörüdür. Klinik
çalışmalarda etinilestradiol içeren hormonal kontraseptifin uygulanması CYP3A4
substratlarının (ör. midazolam) plazma konsantrasyonlarında herhangi bir artışa yol açmaz ya
da sadece zayıf bir artışa yol açarken, CYP1A2 substratlarının plazma konsantrasyonları hafif
(ör. teofilin) veya orta düzeyde (ör. melatonin ve tizanidin) artabilmektedir.
Farmakodinamik etkileşimler
Ombitasvir, paritaprevir veya dasabuvir ve bunların kombinasyonlarını içeren doğrudan etkili
antiviral (DEA) tıbbi ürünlerin etinilestradiol içeren tıbbi ürünlerle birlikte uygulanmasının,
ALT seviyelerinde sağlıklı kadın deneklerdeki ve HCV ile enfekte kadınlardaki normal değerin
üst sınırının 20 katından daha yüksek artışlarla ilişkili olduğu gösterilmiştir (bkz. Bölüm 4.3).
11/17Diğer etkileşim şekilleri:
Laboratuvar testleri:
Progesteronların kullanımı laboratuvar testlerinin sonuçlarını etkileyebilir (ör. hepatik
fonksiyon, tiroid fonksiyon ve koagülasyon testi)
Özel popülasyonlara ilişkin ek bilgiler
Pediyatrik popülasyon:
Pediyatrik popülasyonda kullanımı yoktur.
4.6. Gebelik ve laktasyon
Genel tavsiye
Gebelik kategorisi X.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince ilave olarak hormonal olmayan
(bariyer) doğum kontrolü yöntemi uygulamak zorundadırlar.
Gebelik dönemi
JİNETERON’un gebelik sırasında kullanımı kontrendikedir.
Laktasyon dönemi
JİNETERON süte geçebilir bu sebeple laktasyon sırasında kullanılmamalıdır.
Üreme yeteneği/Fertilite
Noretisteron veya noretisteron esterleri ile yapılan üreme toksikolojisine ilişkin çalışmalarda,
dış genital organların gelişimi sırasında yüksek dozlarda kullanıma bağlı olarak dişi fetüslerde
maskülinizasyon belirtileri görülmüştür. Epidemiyolojik çalışmalar yüksek dozlarda insanlarda
bu etkinin ortaya çıkabileceğini gösterdiğinden somatik seksüel diferansiasyonun (gebeliğin 45.
gününden itibaren) hormona duyarlı olduğu dönem süresince kullanıldığında JİNETERON’un
dişi fetüslerde virilizasyon belirtilerini arttırabileceği belirtilmelidir.
4.7. Araç ve makine kullanımı üzerindeki etkiler
Araç ve makine kullanımı üzerine etkisi bilinmemektedir.
4.8. İstenmeyen etkiler
İstenmeyen etkiler, aşağıda sistem-organ sınıfı (MedDRA) ve sıklık derecesine göre
listelenmektedir. Sıklık dereceleri şu şekilde tanımlanmaktadır; çok yaygın (≥1/10); yaygın
(≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000); çok
seyrek (<1/10.000); bilinmiyor (eldeki verilerden hareketle tahmin edilemiyor).
12/17İstenmeyen etkiler JİNETERON alımının ilk başladığı aylarda daha sık görülür ve tedavi
süresince azalır. İstenmeyen etki sıklıkları, pazarlama sonrası deneyimlere ve literatürlere
dayanmaktadır.
Bağışıklık sistemi hastalıkları
Seyrek: Hipersensitivite reaksiyonları
Psikiyatrik hastalıkları
Bilinmiyor: Ağırlaşmış depresyon
Sinir sistemi hastalıkları
Yaygın: Baş ağrısı
Yaygın olmayan: Migren
Bilinmiyor: Baş dönmesi
Göz hastalıkları
Çok seyrek: Görme ile ilgili bozukluklar
Solunum, göğüs bozuklukları ve mediastinal hastalıklar
Çok seyrek: Dispne
Gastrointestinal hastalıklar
Yaygın: Bulantı
Bilinmiyor: Abdominal ağrı
Hepato-bilier hastalıkları
Bilinmiyor: Kolestaz, sarılık
Deri ve deri altı doku hastalıkları
Seyrek: Ürtiker, döküntü
Üreme sistemi ve meme bozuklukları
Çok yaygın: Uterin/vajinal kanama (lekelenme dahil)*, hipomenore*
Yaygın: Amenore*
Genel bozukluklar ve uygulama bölgesine ilişkin hastalıklar
Yaygın: Ödem
*Endometriozis endikasyonunda
13/17Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Noretisteron asetat ile hayvanlarda yapılan akut toksisite çalışmaları, günlük terapötik dozun
üzerindeki miktarların uygunsuz olarak alınması durumunda akut advers etkilere ilişkin bir risk
göstermemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Progestojenler, Estren türevleri
ATC kodu: G03DC02
Noretisteron güçlü bir progesterondur. Östrojen ile uygun bir şekilde hazırlanmış kadınlarda
siklus başına 100-150 mg noretisteron oral yoldan verilerek endometriyumun proliferatif
fazdan sekretuar faza tam transformasyonu sağlanır. Noretisteronun endometriyum üzerindeki
progestajenik etkileri, JİNETERON ile disfonksiyonel kanama, primer ve sekonder amenore
ve endometriyozis tedavisinin temelini oluşturur.
Gonadotropin sekresyon inhibisyonu ve anovulasyon günlük 0,5 mg noretisteron alımı ile
sağlanabilir. JİNETERON’un premenstruel semptomlar üzerindeki olumlu etkisi
yumurtalıklarla ilgili fonksiyonların baskılanmasıyla ilişkilendirilebilir.
Noretisteronun endometriyum üzerindeki stabilize edici etkilerine bağlı olarak JİNETERON
adet kanamalarının zamanının değiştirilmesinde kullanılabilir.
Progesteron gibi noretisteron da termojeniktir ve bazal vücut ısısını değiştirir.
5.2. Farmakokinetik özellikler
Genel özellikler
Emilim:
Oral uygulamayı takiben noretisteron tümüyle absorbe edilir. Maksimal plazma düzeyleri olan
yaklaşık 16 ng/mL’ye 1 tablet JİNETERON’un uygulanmasından yaklaşık 1,5 saat içerisinde
14/17ulaşılır. Belirgin bir ilk geçiş etkisinden dolayı oral doz sonrasında noretisteronun
biyoyararlanım derecesi yaklaşık %64’dür.
Dağılım:
Noretisteron serum albuminine ve seks hormon bağlayıcı globuline (SHBG) bağlanır. Total
ilaç serum konsantrasyonlarının sadece %3-4’ü serbest steroid olarak bulunur ve yaklaşık %35
ile %61’i sırasıyla SHBG ve albumine bağlanır. Noretisteronun dağılım hacmi 4,4±1,3
L/kg’dır. Oral alımdan sonra, ilaç serum seviyesi-zaman bağlantısı bifazik bir akış izler. Her
iki faz, sırasıyla yaklaşık 1-2 ve 5-13 saatlik bir yarılanma ömrüyle karakterizedir.
Noretisteron anne sütüne geçebilir ve alım yolundan bağımsız olarak sütte bulunan ilaç
düzeyleri anne plazmasında bulunan miktarın yaklaşık %10’u veya daha azıdır. Ortalama
maksimum ilaç düzeylerinin yaklaşık 16 ng/mL olmasından hareketle, bebeğin günlük aldığı
600 mL’lik anne sütünden hareketle, yaklaşık 1 mikrogram (plazma dozunun %0,02’si)
bebeğe geçebilir.
Biyotransformasyon:
Noretisteron çoklu yollardan metabolize edilir. Bu metabolitlerin bir kısmı plazmadan çok
yavaş, yaklaşık 67 saatlik yarı ömür ile elimine edilir. Bu nedenle noretisteronun oral
uygulanması ile uzun süreli tedavide metabolitlerin bazıları plazmada birikebilir.
İnsanlarda noretisteron ya da noretisteron asetat oral uygulamanın ardından kısmen
etinilestradiole metabolize olur. Bu dönüşümde 1 mg oral noretisteron/noretisteron asetat için
yaklaşık 4-6 mikrogram etinilestradiole karşılık gelmektedir.
Eliminasyon:
Noretisteron, değişime uğrayarak atılır. Büyük oranda, A halkası indirgenmiş ve
hidroksillenmiş metabolitleri ve bunların konjugatları (glukuronid ve sülfat konjugatları) idrar
ve feçes yoluyla yaklaşık 7:3 oranında atılır. Böbrekten atılan metabolitlerin büyük bir bölümü
24 saat içinde 19 saatlik bir yarılanma ömrüyle atılır.
Doğrusallık/Doğrusal olmayan durum:
Noretisteronun çok dozlu günlük uygulaması ile ilacın yarılanma ömrünün oldukça kısa olması
nedeniyle birikmesi olası değildir. Bununla beraber etinilestradiol gibi SHBG-endükleyici
ajanlarla birlikte uygulandığında, noretisteronun SHBG’ne bağlanması nedeniyle noretisteron
plazma düzeylerinde bir artış beklenebilir.
5.3. Klinik öncesi güvenlilik verileri
Noretisteron veya noretisteron esterleri ile yapılan tekrarlanan doz toksisitesi, genotoksisite ve
karsinojenik potansiyel çalışmaları, insanlar için özel bir risk olmadığını ortaya çıkarmıştır.
15/17Ancak, seks steroidlerinin hormon ilişkili olmayan doku ve tümörlerin büyümesini
uyarabileceği unutulmamalıdır.
Noretisteron veya noretisteron esterleri ile yapılan üreme toksikolojisine ilişkin çalışmalarda,
dış genital organların gelişimi sırasında yüksek dozlarda kullanıma bağlı olarak dişi fetüslerde
maskülinizasyon belirtileri görülmüştür. Epidemiyolojik çalışmalar yüksek dozlarda insanlarda
bu etkinin ortaya çıkabileceğini gösterdiğinden somatik seksüel diferansiasyonun (gebeliğin 45.
gününden itibaren) hormona duyarlı olduğu dönem süresince kullanıldığında JİNETERON’un
dişi fetüslerde virilizasyon belirtilerini arttırabileceği belirtilmelidir. Bunun yanı sıra, yapılan
çalışmalarda teratojenik etkiye ait hiçbir bulgu bulunamamıştır.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (sığır sütünden elde edilen)
Mikrokristalin selüloz
Magnezyum stearat
6.2. Geçimsizlikler
Bulunmamaktadır.
6.3. Raf ömrü
24 ay.
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
30 tablet içeren PVC şeffaf – Alüminyum folyo blister ambalajda sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürün ya da atık materyaller, ''Tıbbi Atıkların Kontrolü Yönetmeliği" ve
"Ambalaj Atıklarının Kontrolü Yönetmelikleri"ne uygun olarak imha edilmelidir.
7. RUHSAT SAHİBİ
Biofarma İlaç Sanayi ve Ticaret A.Ş.
Akpınar Mah. Osmangazi Cad. No: 156 34885
Sancaktepe/İstanbul
Telefon: (0216) 398 10 63
Faks: (0216) 398 10 20
16/178. RUHSAT NUMARASI
2024/61
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 13.03.2024
Ruhsat yenileme tarihi:
10. KÜB’ÜN YENİLENME TARİHİ
17/17