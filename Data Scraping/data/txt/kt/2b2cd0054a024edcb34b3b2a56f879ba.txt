1/15 
KULLANMA  TALİMATI  
 
RİVELİME 5 mg sert kapsül  
Ağız dan alınır.  
Sitotoksik  
 
• Etkin madde: Her kapsül 5 mg lenalidomid  içerir.  
• Yardımcı maddeler: Susuz laktoz  (sığır sütü kaynaklı ), mikrokristalin selüloz, kroskarmeloz 
sodyum, kolloidal silikon dioksit, magnezyum stearat , sert jelatin kapsül (No:2) , titanyum 
dioksit, jelatin  (sığır jelatini) . 
 
 Bu ilaç ek izlemeye  tabidir.  Bu üçgen  yeni güvenlilik  bilgisinin  hızlı olarak  
belirlenmesini sağlayacaktır.  Meydana  gelen  herhangi  bir yan etkiyi  raporlayarak  yardımcı  
olabilirsiniz.  Yan etkilerin nasıl raporlanacağını öğrenmek için 4. Bölümün sonuna  
bakabilirsiniz.  
 
Bu ilacı kullanmaya başlamadan önce bu  KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size öner ilen dozun dışında yüksek veya 
düşük doz kullanmayınız.  
 
Bu Kullanma  Talimatında:  
1. RİVELİME nedir ve ne için  kullanılır?  
2. RİVELİME ’i kullanmadan önce dikkat edilmesi  gerekenler  
3. RİVELİME nasıl  kullanılır?  
4. Olası yan etkiler  nelerdir?  
5. RİVELİME’in  saklanması  
Başlıkları yer  almaktadır.  
 
1. RİVELİME nedir ve ne için  kullanılır?  
RİVELİME 5 mg sert kapsül, beyaz renkli , siyah mürekkep  ile “DEVA” baskılı  kapak ve beyaz 
renkli, siyah mürekkep ile “5 mg ” baskılı gövde; beyazımsı renkte toz dolu sert jelatin kapsüller 
halindedir. Her kutuda 7 veya 21 kapsül vardır. RİVELİME, lenalidomid isimli etkin maddeyi 
içerir. Bağışıklık sisteminin fonksiyonlarını değiştirebilen ya da düzenleyebilen 
immünomodülatörler olarak isimlendirilen bir grup ilaç sınıfındandır.  
 
RİVELİME, vücudun bağışıklık sistemini etkileyip doğrudan kanserli hücrelere saldırarak etki 
gösterir. Etkisini çeşitli yollarla ortaya koyar:   2/15 • Kanser hücrelerinin gelişimini durdurarak  
• Kanserde kan damarlarının büyümesini durdurarak  
• Kanser hücrelerine saldıran bağışıklık sistemini uyararak  
 
RİVELİME yetişkinlerde aşağıdaki hastalıkların tedavisinde kullanılır:  
1. Multipl miyelom  
2. Miyelodisplastik sendrom  
3. Mantle hücreli lenfoma  
4. Foliküler lenfoma  
 
Multipl miyelom  
Multipl miyelom, plazma hücresi adı verilen belirli bir beyaz kan hücresi tipini etkileyen bir 
kanser türüdür. Bu hücreler kemik iliğinde birikir ve kontrolsüz bir şekilde çoğalır. Bu durum 
kemiklere ve böbreklere zarar verebilir.  
 
Multipl miyelom genellikle tedav i edilememektedir. Bununla birlikte, belirti ve bulgular bir 
süre için büyük oranda azaltılabilir veya kaybolabilir. Bu duruma ‘tedaviye yanıt’ adı verilir.  
 
Yeni tanı almış multipl miyelom – kemik iliği nakli geçirmiş hastalarda  
RİVELİME  kemik iliği naklini takiben hastalar yeterince iyileştikten sonra tek başına idame 
tedavisi olarak kullanılır.  
 
Yeni tanı almış multipl miyelom – kemik iliği nakli olamayan hastalarda  
RİVELİME diğer ilaçlarla birlikte alın ır. Bunlar şunları içerebilir : 
• “bortezomib” adlı bir kemoterapi ilacı  
• “deksametazon” adlı iltihap giderici bir ila ç 
• “melfalan” adlı bir kemoterapi ilacı ve  
• “prednizon” adlı bağışıklık sistemini baskılayıcı bir ilaç.  
 
Tedavinin başında diğer ilaçları alacaksınız ve sonra RİVELİME’i tek başına almaya devam 
edeceksiniz.  
 
Eğer 75 yaş veya üzerindeyseniz ya da orta -ağır şiddette böbrek problemleriniz varsa, 
doktorunuz sizi tedaviye başlamadan önce dikkatli bir şekilde muayene edecektir.  
 
Önceden en az bir tedavi almış multipl miyelom  hastalarında  
RİVELİME, “deksametazon” adlı iltihap giderici bir ilaçla birlikte alınır.  
RİVELİME, multipl miyelom hastalığının bulgu ve belirtilerinin ağırlaşmasını durdurabilir. 
Aynı zamanda tedaviden sonra multipl miyelomun tekrar ortaya çıkmasını gec iktirdiği de 
gösterilmiştir.  
 
Miyelodisplastik sendrom  
Miyelodisplastik sendrom (MDS) çok farklı kan ve kemik iliği hastalıklarından oluşan bir 
hastalıktır. Kan hücreleri anormal hale gelir ve gerektiği gibi işlev göstermezler. Hastalarda, 3/15 düşük kırmızı k an hücresi sayısı (anemi), kan nakli ihtiyacı ve enfeksiyon riski dahil çeşitli 
işaret ve belirtiler görülebilir.  
 
RİVELİME tek başına, miyelodisplastik sendrom  hastalığı tanısı konan yetişkin hastaların 
tedavisinde, aşağıdaki koşulların tümü geçerli olduğunda kullanılır : 
1. Düşük düzeydeki kırmızı kan hücrelerinin tedavisi için düzenli kan nakillerine ihtiyaç 
duyuyorsanız  (“kan nakillerine bağımlı kansızlık”)  
2. Kemik iliği hücrelerinde, diğer sitogenetik anormallikler ile birlikte olan ya da olmayan “del 
(5q) sitogenetik anormallik” adı verilen bir anormalliğiniz varsa. Bu durum, yeterli miktarda 
sağlıklı kan hücresi üretemediğiniz anlamına gelmektedir.  
3. Daha  önceden uygulanmış diğer tedaviler, uygun olmadığında ya da yeterli yanıt 
alınamadığında  
 
RİVELİME, anormal hücrelerin sayısını azaltarak, vücudun ürettiği sağlıklı kırmızı kan hücresi 
sayısını artırabilir:   
 
Bu durum gerekli kan nakillerinin sayısını aza ltabilir. İlerleyen dönemde naklin gerekli 
olmaması mümkün olabilir.   
 
Mantle hücreli lenfoma (MHL ) 
Mantle hücreli lenfoma,  “B-lenfositler” veya “B -hücreleri” olarak adlandırılan bir beyaz kan 
hücresi türünü etkileyen, vücudun savunma sisteminin bir parçasının (lenf dokusunun ) 
kanseridir. MHL, B hücrelerinin kontrolsüz bir şekilde büyüdüğü ve lenf dokusunda, kemik 
iliğinde veya kanda biriktiği bir hastalıktır.  
 
RİVELİME daha önce diğer ilaçlar ile tedavi edilmiş erişkin hastalarda tek başına  kullanılır.  
 
Foliküler lenfoma (FL)  
FL, B -lenfositlerini etkileyen yavaş büyüyen bir kanserdir. Bunlar, vücudunuzun enfeksiyonla 
savaşmasına yardımcı olan bir tür beyaz kan hücreleridir. FL ’niz olduğunda, bu B 
lenfositlerinden çok fazlası kanınızda, kemik iliğinizde, lenf düğümlerinde ve dalağınızda 
toplanabilir.  
 
RİVELİME , önceden tedavi edilmiş foliküler lenfomalı yetişkin  hastaların tedavisi için 
“rituks imab ” adı verilen başka bir ilaçla birlikte alınır.  
 
2. RİVELİME’i kullanmadan önce dikkat edilmesi  gerekenler  
Bu kullanma talimatında verilen genel bilgilerden farklı da olsa doktorunuzun tüm önerilerine  
ve talimatlarına dikkatlice  uyunuz.  
 
RİVELİME ted avisine başlamadan önce RİVELİME ile birlikte alınan ilaçların Kullanma 
Talimatlarını okumalısınız.  
 
 4/15 RİVELİME’i aşağıdaki durumlarda  KULLANMAYINIZ  
Eğer:  
• Hamileyseniz, hamile olduğunuzu düşünüyorsanız ya da hamile kalmayı  planlıyorsanız. 
Çünkü RİVELİME’in  doğmamış bebeğinize zarar vermesi beklenir  (bakınız 
“Hamilelik” , “Emzirme” ve “Doğum kontrolü ” bölümleri),  
• Hamileliği engelleyecek gerekli tüm hamilelikten korunma tedbirlerine  uymadıysanız, hala 
hamile kalabilecek durumda iseniz (bakınız “Hamilelik” , “Emzirme” ve “Doğum kontrolü  
bölümleri).  Hamile kalabilecek durumda iseniz, doktorunuz her reçete ile gerekli önlemlerin 
alındığına  dair kayıt tutacaktır ve bu bilgiyi  size verecektir,  
• Lenalidomid ya da bu kullanma talimatının başlangıcında belirtilen  RİVELİME’in  içindeki 
diğer bileşenlere alerjik (aşırı duyarlı) iseniz. Alerjik  olabileceğinizi düşünüyorsanız 
doktorunuza  danışınız.  
 
Yukarıdakilerden herhangi biri sizin için geçerli ise, RİVELİME almadan önce  bunu 
doktorunuza  söyleyiniz.  
 
RİVELİME’i aşağıdaki durumlarda DİKKATLİ  KULLANINIZ  
Aşağıdaki durumlardan herhangi biri sizin için geçerli ise lütfen doktorunuza, eczacınıza veya 
hemşirenize söyleyiniz:  
 
Eğer:  
• Geçmişte  damarlarınızda kan pıhtısı oluştuysa, RİVELİME ile tedavi sırasında toplardamar 
ve atardamarlarda pıhtı oluşma riski ar tar.  
• Öksürük veya ateş gibi herhangi bir enfeksiyon belirtisinde,  
• Virüse bağlı enfeksiyonunuz, özellikle de hepatit B enfeksiyonu, varisella zoster  (suçiçeği 
virüsü), HIV (AIDS virüsü) enfeksiyonunuz varsa ya da daha önceden herhangi bir zamanda 
bu enfeksiyonu geçirdiyseniz. Eğer şüpheniz varsa doktorunuzla görüşünüz. RİVELİME ile 
tedavi, virüs taşıyan hastalarda virüsün tekra r aktif olmasına neden o labilir. B u, 
enfeksiyonun tekrarlamasına yol açabilir. Doktorunuzun hepatit B enfeksiyonu geçirmiş 
olup olmadığınızı kontrol etmesi gerekir.  
• Böbreklerinizde problem varsa, doktorunuz RİVELİME dozunuzu ayarlayacaktır.  
• Daha önce kalp krizi geçirdiyseniz, d amarlarınızda kan pıhtısı oluştu ise veya sigara 
içiyorsanız, kan basıncınız veya kolesterol düzeyleriniz yüksekse,   
• Talidomid (Multipl miyelom tedavisinde kullanılan bir diğer ilaç) kullanımı esnasında 
görülen deri döküntüsü, kaşıntı, şişlik, baş dönmesi veya nefes almada güçlük gibi alerjik 
reaksiyonlarınız varsa .  
• Yaygın  döküntü, kırmızı cilt, yüksek vücut sıcaklığı , grip benzeri belirtiler, karaciğer 
enzimlerinde artış, kan anormallikleri (eozinofili), büyümüş lenf düğümleri belirtilerinden  
bunlar DRESS olarak da bilinen Eozinofili ve Sistemik Semptomlar ile Seyreden İlaç 
Reaksiyonları veya ilaç aşırı duyarlılık  sendromu olarak adlandırılan ciddi cilt 
reaksiyonlarının işaretleridir. Herhangi birkaç tanesini geçmişte geçirdiyseniz (bakınız 
“Olası yan etkiler nelerdir?”).  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 5/15 danışınız.  
 
Eğer;  
 Tedavi sırasında veya sonrasında herhangi bir zamanda , bulanık görme, görme kaybı veya 
çift görme, konuşma zorluğu, bir kolda veya bacakta zayıflık, yürüme şeklinizde bir 
değişiklik veya dengenizle ilgili sorunlar, kalıcı uyuşma, his azalması veya kaybı, hafıza 
kaybı veya zihin karışıklığı yaşarsanız doktorunuz a veya hemşirenize derhal söyleyin. Bu 
belirtilerin hepsi progresif multifokal lökoensefalopati (PML) olarak bilinen ciddi ve 
potansiyel olarak ölümcül bir beyin hastalığının belirtileri olabilir. RİVELİME  ile tedaviye 
başlamadan önce bu belirtilere sahips eniz, belirtilerinizde herhangi bir değişiklik olduğunda 
doktorunuza söyleyiniz.  
 Nefes darlığı, yorgunluk, baş dönmesi, göğüste ağrı, daha hızlı kalp atışı veya bacaklarda 
veya ayak bileklerinde şişme yaşarsanız  doktoru nuza veya hemşirenize derhal söyleyin . 
Bunlar, pulmoner hipertansiyon yani akciğer arter basıncında artış olarak bilinen ciddi bir 
durumun semptomları olabilir (bkz.  Bölüm 4).  
 
Testler ve kontroller  
RİVELİME ile tedavi sırasında ve öncesinde düzenli kan testi yaptırınız. Çünkü  RİVELİME 
enfeksiyon ile savaşmaya yardımcı  olan kan hücrelerinde  (beyaz kan hücreleri) ve  kanın 
pıhtılaşmasına yardımcı olan kan hücrelerinde (trombositler) düşüşe neden  olabil mekted ir. 
 
Doktorunuz kan testlerini  şu dönemlerde  isteyecektir ; 
• tedaviden  önce,  
• tedavinin  ilk 8 haftası boyunca her  hafta,  
• bundan  sonra en az ayda bir  kez. 
 
RİVELİME  tedavi si öncesinde ve sırasında kalp ve akciğer  problem i belirtileri açısından 
değerlendirilebilirsiniz.  
 
Eğer RİVELİME kullanan miyelodisplastik sendromlu hasta iseniz ;  
Kemik iliğinde kan hücresi üretiminde yetersizlik (miyelodisplastik sendrom) hastalığınız varsa 
ve RİVELİME  kullanıyorsanız, sizde akut miyeloid lösemi (AML) adı verilen ani gelişen beyaz 
kan hücrelerinin sayısında aşırı artış ile karakterize olan daha cid di bir hastalığın ortaya çıkma 
olasılığı daha yüksek olabilir . Buna ek olarak,  RİVELİME’in, sizde AML’nin ortaya çıkma 
ihtimalini nası l etkileyeceği bilinmemektedir. Bu nedenle doktorunuz, RİVELİME ile tedaviniz 
sırasında A ML olmanız olasılığını daha iyi öngörebilen belirtilere bakmak için testler yapabilir . 
 
Eğer mantle hücreli lenfoma hastası iseniz doktorunuz kan testlerini şu dönemlerde iste yecektir ; 
 tedaviden önce,  
 tedavinin ilk 8 haftası (2 kür) boyunca her hafta,  
 3. ve 4. kürler boyunca iki haftada  bir kez (daha fazla bilgi için Bölüm 3 “Tedavi kürü ”ne 
bakınız),  
 bundan sonra her kürün başlangıcında ve,  6/15  en az ayda bir kez.  
 
Eğer RİVELİME kullanan foliküler lenfoma hasta sı iseniz doktorunuz kan testlerini şu 
dönemlerde  isteyecektir ; 
 tedaviden önce , 
 tedavinin ilk 3 haftası (1 kür ) boyunca her hafta , 
 2 ila 4. kürler arasında iki haftada bir kez (daha fazla bilgi için Bölüm 3 “Tedavi kürü”  ne 
bakın ız), 
 bundan sonra, her kürün başında  ve, 
 en az ayda bir kez.  
 
Doktorunuz kemik iliğiniz dahil  olmak üzere vücudunuzda büyük tümör varsa kontrol edebilir. 
Bu, tümörlerin parçalanıp kana olağandışı düzeylerde kimyasal karışmasına ve bu durumda da 
böbrek yetmezliğine neden olabilir (bu durum Tümör Lizis Sendromu olarak adlandırılır).   
 
Doktorunuz kırmızı lekeler veya döküntüler gibi cildinizdeki değişiklikleri kontrol edebilir.  
 
Doktorunuz, kan testlerinin sonucuna ve sizin genel durumunuza göre dozu ayarlayabilir ya da 
tedaviyi durdurabilir.  Eğer yeni tanı almışsanız, doktorunuz yaşını za ve var olan diğer koşullara 
göre tedavinizi değerlendirebilir.  
 
Kan bağışı  
Tedavi sırasında ve tedaviden en az 7 gün  sonrasına kadar kan bağışı  yapmayınız.  
 
Bu uyarılar geçmişteki herhangi bir dönemde dahi olsa sizin için geçerliyse lütfen  doktorunuza 
danışınız.  
 
RİVELİME’in  yiyecek ve içecek ile  kullanılması  
RİVELİME kapsülleri gıdalar ile birlikte veya tek başına alınabilir (bakınız “ RİVELİME nasıl 
kullanılır”).  
 
Hamilelik  
İlacı kullanmadan önce doktorunuza veya eczacınıza  danışınız.  
 
RİVELİME  kullanan kadınlar:  
Hamileyseniz, RİVELİME kullanmayınız, bu ilacın doğmamış bebeğinize zarar  vermesi 
beklenir. Ayrıca RİVELİME kullanırken hamile  kalmamalısınız.  
 
Dolayısıyla, eğer hamile kalabilmeniz mümkünse, etkili bir doğum kontrol  yöntemi 
kullanmalısınız (bakınız “Doğum kontrolü ” bölümü).  
 
Eğer RİVELİME ile tedavi olurken hamile kalırsanız, tedaviyi derhal durdurunuz  ve 
doktorunuzu  bilgilendiriniz.  7/15  
RİVELİME kullanan erkekler:  
Eğer siz RİVELİME kullanırken eşiniz hamile kalırsa doktorunuzu derhal bilgilendiriniz. 
Eşinizin tıbbi danışmanlık alması gerekebilir.  Etkin doğum kontrol yöntemleri kullanmalısınız 
(bakınız “Doğum kontrolü” bölümü).  
 
Tedaviniz sırasında hamile olduğunuzu fark ederseniz hemen doktorunuza veya  eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza  danışınız.  
 
RİVELİME  alırken  emzirmeyiniz.  RİVELİME’in  anne sütüne geçip geçmediği  
bilinmemektedir.  
 
Doğum kontrolü  
RİVELİME alan kadınlar  
Hamile kalmanızın pek mümkün olmadığını düşünseniz de tedaviye başlamadan önce 
doktorunuza hamile kalıp kalamayacağınızı sorunuz.  
 
Eğer hamile kalabilmeniz mümkünse;  
• Fallop  tüplerinin (yumurtalıklar ve rahim arasında yer alan tüpler) zarar gördüğü ve 
kapandığının (yumurtaların rahime ulaşmasını durdurmak için yani tubal sterilizasyonun) 
doğrulandığı durumlar hariç olmak üzere, tedaviden önce, tedavi sırasında en az her 4 
haftada bir ve tedavi bittikten en az 4 hafta sonra doktorunuzun kontrolü altında size 
hamilelik testi yapılacaktır.   
• Tedaviye başlamadan en az 4 hafta önce, tedavi sırasında ve tedavi tamamlandıktan en az 4 
hafta sonrasına kadar, etkin bir doğum kontrol yönt emi kullanmalısınız.  Doktorunuz uygun 
doğum kontrol yöntemleri konusunda sizi bilgilendirecektir.  
 
RİVELİME alan erkekler   
RİVELİME erkek menisine geçmektedir. Eğer eşiniz hamile ise veya hamile kalabiliyor ve 
etkili bir doğum kontrol yöntemi kullanmıyor ise, kısırlaştırma ameliyatı geçirmiş olsanız dahi 
tedavi boyunca ve tedaviden en az 7 gün  sonrasına kadar prezervatif kullanmalısınız.  Tedavi 
sırasında ve tedavi bitiminden sonra en az 7 gün meni veya sperm bağışında bulunmamalısınız.  
 
Araç ve makine  kullanımı  
RİVELİME kullandıktan sonra sersemlik , yorgunluk, uyku hali  hissederseniz  ve denge 
bozukluğundan kaynaklanan baş dönmesi  (vertigo)  veya bulanık görme durumunuz olursa araç 
veya makine kullanmayınız . 
 
RİVELİME’in  içeriğinde bulunan bazı yardımcı maddeler hakkında önemli  bilgiler 
RİVELİME kapsüller susuz laktoz  (bir çeşit şeker) ihtiva eder. Eğer daha önceden  doktorunuz 
tarafından  bazı şekerlere  karşı  dayanıksızlığınız  olduğu  söylenmişse  bu tıbbi ürünü  almadan 8/15 önce doktorunuzla temasa geçiniz.  
 
Diğer ilaçlar ile birlikte  kullanımı  
RİVELİME diğer  ilaçların  işlevini  etkileyip,  ciddi  yan etkilere  neden  olabilir  veya  bazı ilaçlar 
RİVELİME’in  işlevini etkileyebilir. Özellikle aşağıdaki ilaçları kullanıyorsanız  doktorunuza 
söyleyiniz:  
• RİVELİME’in  etkisini engelleyebileceği için oral kontraseptifler gibi gebeliği  önlemeye 
yönelik bazı  ilaçlar,  
• Kalp hastalıkları için kullanılan bazı ilaçlar, örneğin  digoksin,  
• Kanı sulandırmak için kullanılan bazı ilaçlar, örneğin  varfarin.  
 
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda 
kullandıysanız lütfen doktorunuza veya eczacınıza bunlar hakkında bilgi  veriniz.  
 
3. RİVELİME  nasıl  kullanılır?  
RİVELİME , multipl miyelom, miyelodisplastik sendrom, mantle hücreli lenfoma ve foliküler 
lenfoma  tedavisinde deneyimli doktorlar tarafından size  verilmelidir.  
 
• RİVELİME, kemik iliği nakli olmamış veya daha önce başka tedavi olan hastalarda multipl 
miyelomu tedavi etmek için kullanıldığında, diğer ilaçlarla birlikte alınır (bkz. Bölüm 1 
“RİVELİME nedir ve ne için kullanılır?”).  
• RİVELİME, kemik iliği nakli olmuş hastalarda multipl  miyelom ya da miyelodisplastik  
sendrom ya da  mantle hücreli lenfoma tedavisi için kullanılırken, tek başına alınır.  
• RİVELİME , foliküler lenfomayı  tedavi et mek için kullanıldığında, “rituks imab ” adı verilen 
başka bir ilaçla birlikte alınır.  
 
RİVELİME’i daima doktorunuzun size söylediği şekilde alınız. Eğer kullanımdan  emin 
değilseniz  doktor  veya  eczacınıza  sormalısınız.   
 
Eğer RİVELİME’i  diğer ilaçlar ile birlikte kullanıyorsanız, bu ilaçların kullanımı ve etkileri 
hakkında daha fazla bilgi için bu ilaçların Kullanma Talimatlarına başvurmalısınız.  
 
Uygun kullanım ve doz/uygulama sıklığı için  talimatlar:  
Tedavi  kürü  
RİVELİME 3 hafta (21 gün) boyunca belirli günlerde alınır.  
• Her 21 gün bir “tedavi kürü” olarak adlandırılır.  
• Kürün gününe bağlı olarak bir veya daha fazla ilaç alacaksınız. Ancak bazı günlerde  
ilaçlardan herhangi birini almazsınız.  
• Her 21 günlük kürü tamamladıktan sonra, sonra ki 21 gün lük yeni bir “kürü” başlatmalısınız.  
 
ya da  
RİVELİME 4 hafta (28 gün) boyunca belirli günlerde alınır.  
• Her 28 gün bir “tedavi kürü” olarak adlandırılır.  
• Kürün gününe bağlı olarak bir veya daha fazla ilaç alacaksınız. Ancak bazı günlerde 9/15 ilaçlardan  herhangi birini almazsınız.  
• Her 28 günlük kürü tamamladıktan sonra, sonraki 28 gün lük yeni bir “kürü” başlatmalısınız.  
 
Tedaviye başlamadan önce doktorunuz size  
• RİVELİME’i hangi miktarda almanız gerektiğini,  
• RİVELİME ile birlikte almanız gereken diğer ilaçlar varsa, hangi miktarda kullanacağınızı,  
• her ilacı tedavi döngünüzün hangi günlerinde alacağınızı açıklayacaktır.  
 
RİVELİME tedavisinin süresi:  
RİVELİME, her biri 21 ya da 28 gün süren kürler halinde kullanılır  (“Tedavi Kürü” bölümüne 
bakınız) . Dokt orunuz tedavinizin ne kadar süreceğini belirleyecektir. Tedavinizi erken 
kesmeyiniz.  
 
Uygulama yolu ve  metodu:  
 RİVELİME  kapsülü günde bir defa su ile bütün olarak yutunuz.  
 Kapsülleri  kırmayınız, açmayınız ya da çiğnemeyiniz. Eğer, kırılmış olan bir 
RİVELİME kapsülünden çıkan toz cildiniz ile temas ederse cildinizi derhal sabun ve su 
ile iyice yıkayınız.  
 Gıdalarla veya tek başına  alabilirsiniz.  
 Sağlık çalışanları, bakıcılar ve aile üyeleri, blister veya kapsülü tutarken tek ku llanımlık 
eldivenler giymelidir. Daha sonra, cildin maruz kalmasını önlemek için eldivenler 
dikkatlice çıkarılmalı, sızdırmaz bir plastik polietilen poşete yerleştirilmeli ve yerel 
gerekliliklere uygun olarak atılmalıdır. Eller daha sonra su ve sabunla iyi ce 
yıkanmalıdır. Hamile olan veya hamile olabileceğinden şüphelenen kadınlar, blister 
veya kapsül e dokunmamalıdır . 
 RİVELİME planlanan günlerde yaklaşık olarak aynı saatte alınmalıdır.  
 
Kapsülü blisterden çıkartmak için:  
 Kapsülün yalnızca bir ucuna bastırın ve folyodan iterek çıkartın  
 Kapsülün kırılmasına yol açabileceğinden, kapsülün ortasına bastırmayın.  
 
Değişik yaş grupları:  
Çocuklarda  kullanımı:  
RİVELİM E 18 yaşından küçük çocuklarda  kullanılmamalıdır.  
 
Yaşlılarda  kullanımı:  
RİVELİME  yaşlı hastalarda eğer gerekliyse doktor tarafından doz ayarlaması  yapılarak 
kullanılabilir.  
Eğer 75 yaş veya üzerindeyseniz, ya da orta -ağır şiddette böbrek problemleriniz varsa 
doktorunuz sizi tedaviye başlamadan önce dikkatli bir şeki lde muayene edecektir.  
 
 
 10/15 Özel kullanım  durumları:  
Böbrek/ karaciğer  yetmezliği:  
Geçmişte böbrek ve karaciğer fonksiyon bozukluğunuz olmuşsa, doktorunuza söyleyiniz  ve 
doktorunuzun talimatlarına uyunuz. Doktorunuz böbrek ve karaciğer hastalığınıza bağlı  olarak 
ilacınızın dozunu ayarlayacak ve size  uygulayacaktır.  
 
Eğer RİVELİME ’in etkisinin çok güçlü veya zayıf olduğuna dair bir izleniminiz  varsa 
doktorunuz veya eczacınız ile  konuşunuz.  
 
Kullanmanız gerekenden daha fazla RİVELİME  kullandıysanız:  
RİVELİME  kapsüllerinden kullanmanız gerekenden veya reçete edilenden  fazlasını 
kullanmışsanız hemen bir doktor veya eczacı ile  konuşunuz.  
 
RİVELİME ’i kullanmayı  unutursanız  
Eğer RİVELİME ’i her zamanki saatinde almayı  unuttuysanız;  
• 12 saatten daha kısa süre geçtiyse: kapsülü hemen  alınız,  
• 12 saatten fazla süre geçtiyse: kapsülü almayınız. Sonraki kapsülü her zamanki  saatinde 
alınız.  
 
RİVELİME ’in kullanımı ile ilgili ilave sorularınız olur ise doktorunuza veya  eczacınıza 
sorunuz.  
 
Unutulan dozları dengelemek için çift doz  almayınız.  
 
RİVELİME  ile tedavi sonlandırıldığında oluşabilecek  etkiler  
RİVELİME  ile tedavinin sonlandırılması ile ortaya çıkan etki  yoktur.  
 
4. Olası yan etkiler  nelerdir?  
Tüm  ilaçlar  gibi, bu ilaç da yan etkilere  neden  olabilir;  ancak  bu yan etkiler  tüm hastalarda 
görülmez.  
 
Yan etkiler şu şekilde  sınıflandırılır:  
Çok yaygın   :10 hastanın en az 1’inde görülebilir.  
Yaygın   :10 hastanın birinden az, fakat 100 hastanın birinden fazla görülebilir.  
Yaygın olmayan   :100 hastanın birinden az, fakat  1.000 hastanın birinden fazla görülebilir.  
Seyrek   :1.000 hastanın birinden az, fakat 10.000 hastanın birinden fazla görülebilir.  
Çok seyrek   :10.000 hastanın birinden az  görülebilir.  
Bilinmiyor   :Eldeki verilerden tahmin edilemiyor.  
 
Aşağıdakilerden biri olursa  RİVELİME  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Anjiyoödem ve anafilaktik reaksiyon adı verilen ciddi tipte alerjik reaksiyonların 
semptomları olabilen kurd eşen, kızarıklık, gözlerde, ağızda veya yüzde şiş me, nefes almada 
zorluk veya kaşıntı.  11/15  Bir bölgede kızarıklık şeklinde  başlayabilen ancak tüm vücuda yaygın deri kaybı ile yayılan 
ciddi bir alerjik reaksiyon (Stevens Johnson sendromu ve/veya toksik epiderma l nekroliz).  
 Yaygın döküntü, yüksek vücut sıcaklığı , karaciğer enzim lerinde yükselme kan da 
anormallikler (eozinofili), genişlemiş lenf düğümleri ve diğer vücut organları nın tutulumu 
(DRESS veya ilaç aşırı duyarlılık sendromu olarak da bilinen Eozinofili  ve Sistemik 
Semptomlar ile Seyreden İlaç Reaksiyonları ). (bakınız “RİVELİME’i aşağıdaki durumlarda 
DİKKATLİ KULLANINIZ”).  
 
Aşağıdakilerden herhangi birini fark ederseniz, doktorunuza söyleyiniz:  
 Ateş, titreme, boğaz ağrısı, öksürük, ağız ülseri ya da kan dolaşımı (sepsis) dahil olmak üzere 
herhangi bir enfeksiyon belirtisi,  
 Bir incinme veya yaralanma olmaksızın görülen kanama ya da çürük, herhangi  bir müdahale 
sonrasında görülen  kanama,  
 Göğüs ya da bacak  ağrısı,  
 Nefes  darlığı , 
 Kandaki yüksek kalsiyum seviyesin den kaynaklanabilecek  kemik ağrısı, kas güçsüzlüğü, 
kafa karışıklığı  veya yorgunluk.  
 
RİVELİME , enfeksiyonlara  karşı savaşan beyaz kan hücrelerinin, burun kanaması ve çürüme 
gibi kanama bozukluklarına neden olan kanda pıhtı oluşumuna yardımcı olan kan hücrelerinin 
(kan pulcukları) sayısını azaltabilir. R İVEL İME, damarlarda (venlerde) kan pıhtılarına 
(tromboz) da n eden olabilir.  
 
Az sayıda hastada ek kanser tipleri gelişebileceği dikkate alınmalıdır,  ve bu riskin RİVELİME  
tedavisi ile artabilmesi mümkündür . Bu nedenle doktorunuz  size RİVELİME ’i reçete ederken 
faydaları ve riskleri dikkatli bir şekilde  değerlendirmelidir.  
 
Çok yaygın  
• Kırmızı kan hücresi sayısında düşme ile kendini gösteren  kansızlık (yorgunluk ve 
güçsüzlüğe yol açabilen anemi)  
• Kızarıklık, kaşıntı  
• Kas krampları, kas güçsüzlüğü, kaslarda sızlama, kas ağrıları, kemik ağrısı, eklem ağrısı, sırt 
ağrısı, kol ve bacaklarda sızlama  
• Kol ve bacaklar dahil tüm vücuda yayılan şişkinlik  
• Halsizlik, yorgunluk  
• Ateş ve grip benzeri hastalık belirtileri (ateş, kas ağrısı, baş ağrısı, kulak ağrısı, öksürük ve 
titreme dahil)  
• Uyuşukluk, deride karıncalanma veya yanma hissi, el ve ayaklarda ağrı, baş dönmesi, 
titreme, iştah kaybı, tat alma duyusunun bozulması  
• Tümör çevresinde ağrı, tümör boyutu veya kızarıklık ta artış  
• Kilo kaybı  
• Kabızlık, ishal, bulantı, kusma , mide ağrısı, mide ekşimesi  
• Kanda düşük potasyum  veya kalsiyum v e/veya sodyum düzeyleri  12/15 • Tiroidin olması gerekenden az çalışması   
• Bacak ağrısı (damar içinde oluşan kan pıhtısı tarafından bir damarın tıkanmasının belirtisi  
olabilir), göğüs ağrısı veya nefes darlığı (pulmoner embolizm olarak adlandırılan 
akciğerlerde kan pıhtılarının belirtisi olabilir)  
• Bütün enfeksiyon tipleri ; burnu çevreleyen sinüsleri n enfeksiyonu, akciğer enfeksiyonu  ve 
üst solunum yolu enfeksiyonu dahil  
• Nefes darlığı  
• Bulanık  görme  
• Gözde bulutlanma (katarakt)  
• Düzgün çalışmayan veya normal işlevini sürdüremeyen böbreklerin sorunları  
• Anormal karaciğer test sonuçları,  
• Karaciğer testlerinde artış  
• Atardamarların şişmesine neden olabilecek kandaki protein değişiklikleri  
• Kandaki şeker seviyesinin yükselmesi (diyabet)  
• Kan şekeri seviyesinin  düşmesi  
• Baş ağrısı  
• Burun kanaması  
• Cilt kuruluğu  
• Depresyon , ruh halinde değişiklik, uyuma güçlüğü  
• Öksürük  
• Kan basıncında düşme  
• Belirsiz bir bedensel rahatsızlık hissi, kötü hissetme  
• Boğazda iltihap, ağız kuruluğu  
• Su kaybı  
 
Yaygın  
• Kırmızı kan hücrelerinin yok edilmesi (hemolitik anemi)  
• Deride bazı tümör tiplerinin oluşumu  
• Diş et leri, mide veya ba ğırsakta kanama  
• Kan basıncında yükselme , yavaş, hızlı veya düzensiz kalp atışı  
• Kırmızı kan hücrelerinin normal ve anormal parçalanmasından kaynaklanan bir madde 
miktarında artış  
• Vücutta iltihabı gösteren  bir protein türünde artış  
• Cildinizin koyulaşması , altta kanamaya bağlı olarak cildinizde renk değişikliği, tipik olarak 
morarma, kanla dolu ciltte şişme, morarma  
• Kandaki ürik asit artışı  
• Cilt döküntüleri, ciltte kızarıklık, ciltte çatlama, pullanma veya soyulma, kurdeşen (deri 
üzerinde kaşıntı ve yanmalarla birdenbire beliren kabartılı durum)  
• Artan terleme, gece terlemeleri  
• Yutma güçlüğü, boğaz ağrısı, ses kalitesinde zorluk veya ses değişiklikleri  
• Burun  akması  
• Normalden çok daha fazla veya çok daha az idrar üretimi veya ne zaman idrara çıkılacağını 
kontrol edememe  
• İdrarda kan tespit edilmesi  13/15 • Özellikle yatarken nefes darlığı (kalp yetmezliğinin belirtisi  olabilir)  
• Ereksiyon  zorluğu  
• İnme,  bayılma , baş dönmesi  (her şeyin döndüğünü hissettiren iç kulak problemi) , geçici 
bilinç kaybı  
• Kollara, boyna, çeneye, sırta ve mideye doğru yayılan göğüs ağrısı, terlemiş veya soluk 
soluğa hissetme, hasta olma veya kusma hissi (kalp krizi/miyokard infarktüsü belirtiler i 
olabilir)  
• Kaslarda zayıflık, enerji eksikliği  
• Boyun ağrısı, göğüs ağrısı  
• Üşüme  
• Eklemlerde şişme  
• Karaciğerde safra akışı yavaşlaması veya engellenmesi  
• Kanda düşük fosfat veya magnezyum düzeyleri  
• Konuşmada zorluk  
• Karaciğer hasarı  
• Denge bozukluğu, hareket  zorluğu  
• Sağırlık, k ulak çınlaması  
• Sinir ağrısı, özellikle dokunmada hoş olmayan anormal his  
• Aşırı demir yükü  
• Susuzluk  
• Zihin karışıklığı  
• Diş ağrısı  
• Yaralanmaya neden olabilecek düşme  
 
Yaygın  olmayan  
• Kafa içi  kanama  
• Dolaşım  problemleri  
• Görme  kaybı  
• Cinsel istek (cinsel dürtü)  kaybı  
• Fanconi sendromunun (bir böbrek hastalığı) belirtileri olarak görülebilen kemik ağrısı  ve 
güçsüzlükle birlikte fazla idrara  çıkma  
• Ciltte, mukoz membranda  ya da gözlerde sarı renklenme (sarılık), soluk renkli dışkı, koyu 
renkli idrar, deride kaşıntı, döküntü veya karında ağrı veya şişlik (karaciğer hasarının 
belirtileri olabilir)  
• Karın ağrısı, şişkinlik ya da ishal ile görülebilen kalın ba ğırsak iltihabı  
• Renal tübüler nekroz (Böbrek probleminin hücrelerinde hasar)  
• Deride renk kaybı, güneşe hassasiyet  
• Tümör lizis sendromu [kanser tedavisi esnasında ve bazen tedavi olmaksızın ortaya çıkan 
metabolik  rahatsızlıklar. Bu rahatsızlıklar ölen kanser hücrelerinin yıkım ürünleri nedeniyle 
oluşmaktadır ve şunları içerir: kan içeriğinde değişiklikler (yüksek potasyum, fosfor, ürik 
asit ve düşük kalsiyum) sonucunda böbrek işlevlerinde, kalp atışında, epileptik  nöbetlerde 
değişikliklere ve bazen ölüme neden olmaktadır]  
• Akciğerleri besleyen damarlardaki kan basıncında artış (pulmoner hipertansiyon).  14/15  
Bilinmiyor  
• Bulantı, kusma, ateş ve hızlı nabız ile birlikte görülebilen, birkaç gün süren, üst  karın 
ve/veya  sırtta  ani veya  hafif  derecede  ortaya  çıkan;  fakat  gittikçe  kötüleşen  ağrı - bu 
belirtiler pankreas iltihabından dolayı görülebilir . 
• Akciğerlerdeki doku iltihabının belirtileri olabilen hırıltılı, nefes darlığı ya da kuru öksürük  
• Bir kısmı,  RİVELİME  bir statin  (bir tip kolesterol  düşürücü  ilaç) ile uygulandığında 
meydana gelen böbrek problemlerine (rabdomiyoliz) yol açabilecek nadir kas  yıkılımı 
vakaları (kas ağrısı, güçsüzlüğü veya şişliği) gözlenmiştir . 
• Eklemlerde ağrı ve ateşle birlikte, küçük kan damarları iltihabının neden olduğu deriyi 
etkileyen bir durum (lökositoklastik vaskülit)  
• Mide veya ba ğırsak duvarının parçalanması. Bu durum çok ciddi enfeksiyonlara neden  
olabilir.  Eğer ciddi  karın  ağrısı,  ateş, bulantı,  kusma,  dışkıda  kan veya  bağırsak 
alışkanlıklarınızda değişiklik varsa doktorunuza  söyleyiniz.  
• Kabarcıkların eşlik ettiği ağrılı deri döküntüsüne neden olan bir hastalık (Herpes zoster - 
zona hastalığı olarak da bilinir) dahil viral enfeksiyonlar ve deride ve gözlerde sararmaya, 
koyu kahve rengi idrara, midenin sağ yanında ağrıya, ateşe, bulantı hissine ve kusmaya neden 
olan enfeksiyonun tekrarlaması (Hepatit B enfeksiyonu)  
• Katı organ nakli reddi (böbrek, kalp gibi)  
 
Yan etkilerin herhangi biri ciddileşirse veya bu kullanma talimatında bahs edilmeyen bir yan 
etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana  gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız  yan 
etkileri  www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya 
da 0 800 314 00 08 numaralı  yan etki bildirim  hattını  arayarak  Türkiye  Farmakovijilans  
Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz  
ilacın güvenliliği hakkında daha fazla bilgi edinilmesine katkı sağlamış  olacaksınız.  
 
5. RİVELİME ’in saklanması  
RİVELİME ’i çocukların göremeyeceği, erişemeyeceği yerlerde ve ambalajında  saklayınız.  
 
25°C altındaki oda sıcaklığında  saklayınız.  
 
Son kullanma tarihiyle uyumlu olarak  kullanınız.  
Ambalajdaki son kullanma tarihinden sonra RİVELİME’i kullanmayınız.   
 
Eğer üründe ve/veya ambalajında bozukluklar fark ederseniz RİVELİME’i kullanmayınız.  
 
Sitotoksik ve sitostatik  beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR  ve bu atıkların yönetimi 2/4/2015 tarihli ve 29314 sayılı 
Resmi Gazetede yayımlanan Atık Yönetimi Yönetmeliğine göre yapılır.  15/15  
Tedavi sonunda kullanılmayan RİVELİME kapsüllerini eczacınıza iade etmelisiniz.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat  sahibi:  
DEVA  Holding A.Ş.  
Küçükçekmece/İstanbul  
Tel: 0212 692 92 92  
Faks: 0212 697 00 24  
E-posta : deva@devaholding.com.tr   
 
Üretim  yeri: 
DEVA  Holding A.Ş.  
Kapaklı / TEKİRDAĞ  
 
Bu kullanma talimatı ../../…. tarihinde  onaylanmıştır.  