1 / 8 
 KULLANMA TALİMATI  
 
MICTONORM® SR 30  mg Sürekli Salımlı Kapsül 
Ağızdan (oral yolla) alınır. 
 
• Etkin madde : Her bir kapsül 27,28 mg propiverine eşdeğer 30 mg propiverin hidroklorür  
içerir.   
 
• Yardımcı maddeler : Susuz sitrik asit, povidon, laktoz monohidrat  (sığır sütünden elde 
edilmiştir), talk, trietil sitrat, magnezyum stearat, metakrilik asit -metil metakrilat kopolimeri, 
amonyum metakrilat kopolimeri, jelatin  (sığır jelatini), titanyum dioksit (E171), kırmızı demir 
oksit (E172), sarı demir oksit (E172)  
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için  reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talim atta yazılanlara aynen uyunuz. İ laç hakkında size önerilen dozun dışında yüksek 
veya düşük  doz kullanmayınız.  
 
 
Bu Kullanma Talimatında:  
1. MICTONORM SR nedir ve ne için kullanılır?  
2. MICTONORM SR’ ı kullanmadan önce dikkat edi lmesi gerekenler  
3. MICTONORM SR nasıl kullanılır?  
4. Olası y an etkiler nelerdir?  
5. MICTONORM SR’ı n saklanması  
 
 
 
Başlıkları yer almaktadır.  
 
 
 
 
 
 
 2 / 8 
  
1. MICTONORM SR nedir ve ne için kullanılır ? 
MICTONORM SR, beyaz ya da beyazımsı pelletler içeren, turuncu ve beyaz renkte, sürekli  
salımlı sert kapsüldür. Etkisinin gün boyu sürebilmesi için özel olarak tasarlanmıştır. Etkin 
madde olarak idrar kesesinin kas ılmasını azaltıcı etki gösteren  propiverin hidroklorür içerir.  
MICTONORM SR, 30  kapsül içeren blister ambalajda, hasta kullanma talimatını da içeren 
karton kutuda kull anıma sunulmaktadır.  
MICTONORM SR, idrar kesesinin aşırı çalışmasından kaynaklanan  idrar kesesi kontrol 
güçlüğü çeken kişilerin tedavisinde kullanılmaktadır. Etkin madde olarak üriner 
antispazmodik ilaç grubundan, propiverin hidroklorür içerir. Vücudunuzda idrarınızın 
toplandığı idrar kesesinin kasılıp daralmasını engeller ve böylece idrar kesesinin 
taşıyabileceği miktarı artırır.  Ayrıca, aşırı çalışan idrar kesesi belirtilerinin tedavisinde de 
kullanılır.  
Günde bir kez alınması gereken sürekli salımlı bi r kapsüldür.  
 
2. MICTONORM SR’ ı kullanmadan önce dikkat edilmesi gerekenler  
MICTONORM  SR’ı  aşağıdaki durumlarda KULLANMAYINIZ.  
Eğer;  
• Propiverine ve ya kapsül  bileşiminde yer alan yardımcı maddelerden herhangi birine karşı 
duyarlılığınız var ise ,  
• Bağırsaklarınızd a tıkanma varsa 
• İdrar kesenizde tıkanma varsa (idrar çıkışında güçlük)  
• Miyastenia gravis (Bir tür kas güçsüzlüğü hastalığı) durumunda, 
• Bağırsakların çalışmasının durması (Bağırsak atonisi) durumunda,  
• Kan, mukus ve karın ağrısı eşliğinde diyareye sebep olan ciddi kalın bağırsak iltihabı 
(Ülseratif kolit) durumunda,  
• Toksik megakolon (B ağırsağın genişlemesi ile karakterize ciddi bir bağırsak hastalığı) 
durumunda,  
• Göz tansiyonunun artması (kontrol altında olmayan kapalı açılı glokom) durumunda  
• Orta veya ciddi düzeyde karaciğer  yetmezliğiniz varsa,  
• Kalp atışlarınız hızlı ve düzensiz ise (taşiaritmi),  
MICTONORM SR’ ı kullanmamalısınız.  
 
MICTONORM SR’ı  aşağıdaki durumlarda DİKKATLİ KULLANINIZ.  
Eğer,  
• Otonomik nöropatili bir hasta iseniz (Otonomik nöropati, kontrolümüz dışındaki vücut 
fonksiyonlarını düzenleyen sinirlerin (örn: kan basıncı, kalp atım hızı, barsak ve idrar kesesi 
hareketleri ve diğer bedensel fonksiyonlar. f elç olması durumudur)  
• Böbrekleriniz ile ilgili problemleriniz varsa,  
• Karaciğeriniz ile ilgili problemleriniz varsa,  
• Ciddi kalp yetmezliği durumunda  3 / 8 
 • Prostat hipertrofisi, diğer adıyla prostat büyümesi (prostat bezinin büyüyerek idrar yolunu 
sıkıştırması durumu),  
• Tekrarlayan idrar yolu enfeksiyonu varsa  
• Üriner sistemde tümör varlığında  
• Gloko m (göz içi basıncının artması)  varsa  
• Asitli ve tahriş edici mide içeriğinin ağıza doğru geri dönmesine bağlı mide ekşimesi ve 
hazımsızlık (reflü özofajitli hastalarda hiatus herni ile birlikte) durumunda,  
• Kalp atışınız düzensizse (kardiyak aritmi)  
• Kalp atı şınız hızlıysa (taşikardi)  
 
Bu uyarılar, geçmişteki herhangi bir dönemde dahi olsa, sizin için geçerliyse lütfen 
doktorunuza danışınız.  
 
MICTONORM SR’ın yiyecek ve içecek ile kullanılması  
MICTONORM SR’ı yemeklerle birlikte ya da yemeklerden ayrı olarak , bir bardak su 
yardımıyla  alabilirsiniz . Kapsülünüzü kırmayınız, çiğnemeyiniz veya emmeyiniz. 
 
Hamilelik  
İlacı kullanmadan önce doktorunuza veya eczacınıza danışınız.  
Hamile iseniz veya hamile olduğunuzu düşünüyorsanız MICTONORM SR kullanmayınız. 
Hamile kalma yı planlıyorsanız, önce doktorunuzla konuşunuz.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Emziriyorsanız, MICTONORM SR k ullanma yınız.  
 
Araç ve makine kullanımı  
MICTONORM SR, bazen bulanık görme ve uyuşukluk hali yaratabilir. Eğer uyuşukluk ya 
da bulanık görme şikayetiniz var ise araç veya makine kullanmamalısınız. 
 
MICTONORM SR’ı n içeriğinde bulunan bazı yardımcı maddeler hakkında önemli 
bilgiler  
MICTONORM SR laktoz içerir. Eğer doktorunuz, bazı şeker çeşitlerine karşı hassas 
olduğunuzu belirtmişse, bu ilacı kullanmadan önce doktorunuza danışınız. 
 
Diğer ilaçlar ile birlikte kullanımı  
MICTONORM SR ile tedavi sırasında genellikle b aşka ilaçlar  da alabilirsiniz. Ancak 
MICTONORM  SR bazı ilaçların etkilerini değiştirebilir; benzer şekilde bazı ilaçlar  da 
MICTONORM SR’ın etkilerini değiştirebilir. Bu nedenle, aşağıdaki ilaçları kullanıyorsanız 4 / 8 
 MICTONORM  SR kullanmaya başlamadan önde dok torunuzu bu konuda bilgilendirmeniz 
gerekir.  
 
• Depresyon tedavisinde kullanılan ilaçlar (örn: imipramin, klomipramin, amitriptilin)  
• Sakinleştiriciler (örn: benzodiazepinler)  
• Sistematik uygulanan (yani cilt yüzeyine uygulanmayan, ağızdan ya da enjeksiyon yo luyla 
alındığında kana karışan) antikolinerjik ilaçlar (genellikle astım, karın krampları, göz 
problemleri veya idrar kaçırma tedavisinde kullanılan ilaçlar)  
• Amantadin (grip virüsü ve Parkinson hastalığı tedavisinde kullanılan bir ilaç)  
• Nöroleptikler (şiz ofreni ve ya anksiyete gibi ruhsal bozukluklar ın tedavisinde kullanılan 
ilaçlar, örn: promazin, olanzapin, ketiapin)  
• Beta stimülanlar (astım tedavisinde kullanılan ilaçlar)  
• Kolinerjikler (örn: karbakol, pilokarpin)  
• İzoniazid (tüberküloz tedavisinde kullanı lan bir ilaç)  
• Metoklopramid  (bulantı ve kusma tedavisinde kullanılan bir ilaç)  
• Metimazol  (tiroid bezinin aşırı çalışmasının tedavisinde kullanılan bir ilaç)  
• Mantar enfeksiyonlarının tedavisinde kullanılan ketokonazol, itrakonazol isimli ilaçlar ile 
birlikte kullanılması  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. MICTONORM SR n asıl kullanılır?  
MICTONORM SR’ı  daima doktorunuzun belirlediği miktarda alınız. Doktorunuz size 
almanız gereken miktarı bildirecektir. Doktorunuzun belirlediği miktardan fazlasını 
almayınız. Şüphe duyduğunuz anda almanız gereken miktarı, doktorunuz veya eczacınızla 
kontrol ediniz.  
Dokt orunuzun vermiş olabileceği diyete de mutlaka uyunuz.  
 
• Uygun kullanım ve doz/uygulama sıklığı için talimatlar:  
Genel doz günde bir kez MICTONORM  SR olarak verilmiştir.  
 
• Uygulama yolu ve metodu:  
MICTONORM SR’ı her gün düzenli olarak aynı saatte, yemeklerle birlikte ya da 
yemeklerden ayrı olarak almalısınız.  Kapsülünüzü bir bütün halinde, kırmadan, çiğnemeden 
ya da ezmeden , bir bardak su ile alınız.   
 
• Değişik yaş grupları  
Çocuklarda kullanım :  
MICTONORM SR  çocuklarda kullanılmamalıdır.   
 
 5 / 8 
 Yaşlılarda kullanım:  
Günlük doz yetişkinlerde olduğu gibi dir.  
 
• Özel kullanım durumları  
Böbrek yetmezliği : 
Böbreklerinizle ilgili bir probleminiz varsa, doktorunuz almanız gereken dozu bildirecektir.  
 
Karaciğer yetmezliği:  
Doktorunuz tedaviye başlamadan önce ve tedaviniz  süresince periyodik olarak 
karaciğerinizin durumunu değerlendirecektir. Doktorunuz karaciğerinizin durumuna göre 
ilacınızın dozunu azaltabilir ya da gerektiğinde tedavinizi sonlandırabilir.  
Eğer MICTONORM SR’ın etkisinin çok güçlü veya zayıf olduğuna dai r bir izleniminiz var ise 
doktorunuz veya eczacınız ile konu şunuz. 
 
Kullanmanız gerekenden daha fazla MICTONORM SR kullandıysanız:  
Size veril en dozdan fazlasını aldıysanız, kullandığınız MICTONORM SR ambalajını da 
yanınıza alarak derhal doktorunuza veya en yakın hastaneye başvurunuz.  
MICTONORM SR ’dan kullanmanız gerekenden fazlasını aldıysanız derhal doktorunuza ya da 
en yakın hastaneye başvurunuz.  
 
MICTONORM SR’ı  kullanmayı unutursanız:  
İlacınızı doktorunuzun belirttiği şekilde almalısınız. İlacınızı alma yı unutursanız, endişe 
etmeyiniz. Diğer ilacınızı normal zamanında alarak, programınıza devam ediniz.  
Unutulan dozları dengelemek için çift doz almayınız.  
 
MICTONORM SR ile tedavi sonlandırıldığındaki oluşabilecek etkiler  
Doktorunuz aksini belirtmedikçe, iyi hissediyor olsanız bile, ilacınızı kullanmaya devam 
ediniz. MICTONORM SR tedavisini sonlandırmak, hastalık belirtilerinin yeniden 
görülmesine neden olabilir.  
 
4. Olası yan etkiler nelerdir?  
Tüm ilaçlar gibi MICTONORM’un da, içeriğinde bulunan maddelere  duyarlı olan kişilerde, 
yan etkileri olabilir.  
 
Aşağıdakilerden biri olursa, MICTONORM’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
- Hırıltı, nefes almada güçlük veya sersemlik, göz kapa ğı, yüz, dudak veya boğazda şişme  
- Deri, ağız veya genital bölgelerde pullanma ve kabarma  
- Tüm vücutta döküntü 
Bunların hepsi ciddi yan etkilerdir. Eğer bunlardan biri sizde mevcut ise, sizin 
MICTONORM ’a karşı ciddi alerjiniz var demektir. Acil tıbbi müdaha leye veya hastaneye 
yatırılmanıza gerek olabilir.  6 / 8 
 Bu çok ciddi yan etkilerin hepsi oldukça seyrek görülür.  
 
Akut göz tansiyonu (glokom) atağı gelişebilir. Bu durumda ışık kaynaklarının etrafında renkli 
halkalar görülebilir veya göz içinde ve çevresinde  ciddi derecede ağrı hissi gelişebilir. Bu 
durumda acil tıbbi müdahaleye başvurulmalıdır.  
 
MICTONORM SR’ın kullanılması sonucunda aşağıda belirtilen yan etkiler ortaya çıkabilir:  
Yan etkiler aşağıdaki kategorilerde gösterildiği şekilde sıralanmıştır:  
 
Çok ya ygın:  10 hastanın en az 1’inde görülebilir  
Yaygın:  10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:  1.000 hastanın birinden az , fakat 10.000 hastanın birinden fazla 
görülebilir.   
Çok seyrek:  10.000 hastanın birinden az görülebilir.  
Sıklığı bilinmeyen:  Eldeki veriler ile belirlenemeyecek kadar az hastada görülebilir.  
 
Çok yaygın:  10 hastanın en az 1’inde görülebilir.  
• Ağız kuruluğu  
 
Yaygın: 10 hastanın birinden az, fakat 100 hastanın birinden fazla görülebilir.  
• Görme bozukluğu ve odaklanma problemleri  
• Kabızlık  
• Hazımsızlık  
• Karın ağrısı  
• Baş ağrısı  
• Yorgunluk  
 
Yaygın olmayan: 100 hastanın birinden az, fakat 1.000 hastanın birinden f azla 
görülebilir.  
• Hasta hissetme, bulantı  ve kusma  
• Baş dönmesini de içeren sersemlik  
• Titreme  
• İdrara çıkmada zorluk  
• Ateş basması  
• Tat alma bozukluğu  
• Tansiyon düşüklüğü ile seyreden uyuşukluk hissi  
• Kaşıntı  
• Mesaneni n (idrar kesesi) boşalamaması  
 
Seyrek: 1.000 hastanın birinden az , fakat 10.000 hastanın birinden fazla görülebilir.  
• Döküntü  7 / 8 
 • Kalp atım hızında artış  
 
Çok seyrek: 10.000 hastanın birinden az görülebilir.  
• Huzursuzluk  
• Bilinç bulanıklığı  
• Kalp atışı nın hissedilmesi  
 
Sıklığı bilinmeyen: Eldeki veriler  ile belirlenemeyecek kadar az hastada görülebilir.  
• Halüsinasyon (hayal görme)  
• Konuşma bozukluğu  
 
Bunlar MICTONORM’un hafif yan etkileridir. Bu yan etkilerden herhangi biri ciddileşirse 
doktor veya eczacınıza bildiriniz.  
 
İstenmeyen etkilerin tümü geçicid ir ve dozun azaltılması ya da tedavinin sonlandırılmasından 
sonraki, en fazla 1 –4 gün içinde kaybolur.  
 
Uzun süreli tedavi esnasında, nadir vakalarda karaciğer enzimlerinde geri dönüşümlü  
değişiklikler görüldüğünden, karaciğer enzimleri izlenmelidir . 
 
Eğer  bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz , eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkez i 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. MICTONORM SR’ın saklanması   
MICTONORM SR ’ı çocukların göremeyeceği, erişemeyeceği  yerlerde ve ambalajında 
saklayınız . 
25ºC altındaki oda sıcaklığında saklayınız.  
 
Son kullanma tarihi ile uyumlu olarak kullanınız.  
Etiketin veya ambalajın üzerinde belirtilen son kullanma tarihinden sonra MICTONORM 
SR’ı kullanmayınız.  
Eğer üründe ve/veya ambalajında bozukluklar fark ederseniz MICTONORM SR’ı 
kullanmayınız.  8 / 8 
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:  
Recordati İlaç San. ve Tic. A.Ş.   
Ç.O.S.B. Karaağaç Mah. Atatürk Cad.  
No:36 Kapaklı / T ekirdağ  
Tel: 0282 999 16 00 
 
Üretim Yeri:  
Recordati İlaç San. ve Tic. A.Ş.  
Ç.O.S.B. Karaağaç Mah. Atatürk Cad. No:36 
Kapaklı/Tekirdağ  
 
 
 
Bu kullanma talimatı -- /--/---- tarihinde onaylanmıştır.  
 