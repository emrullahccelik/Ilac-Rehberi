1 KULLANMA TALİMATI 
MAVIRET 100 mg/40 mg film kaplı tablet 
Ağızdan alınır. 
Etkin madde: Her bir film kaplı tablet 100 mg glekaprevir ve 40 mg pibrentasvir içerir.
Yardımcı maddeler:Tablet çekirdeği: kopovidon (Tip K 28), Vitamin E polietilen 
glikol süksinat, susuz kolloidal silika, propilen glikol monokaprilat (tip II), 
kroskarmelloz sodyum, sodyum stearil fumarat. Film kaplama: hipromelloz 2910 
(E464), sığır sütünden elde edilen laktoz monohidrat, titanyum dioksit, makrogol 3350, 
kırmızı demir oksit (E172). 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.
Bu kullanma talimatını saklayınız. Daha sonra tekrar okumaya ihtiyaç duyabilirsiniz.
Eğer ilave sorularınız olursa, lütfen doktorunuza veya eczacınıza danışınız.
Bu ilaç kişisel olarak sizin için reçete edilmiştir, başkalarına vermeyiniz.
Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.
Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.
Bu Kullanma Talimatında:
1. MAVIRET nedir ve ne için kullanılır?
2. MAVIRET’i kullanmadan önce dikkat edilmesi gerekenler
3. MAVIRET nasıl kullanılır?
4. Olası yan etkiler nelerdir?
5. MAVIRET’in saklanması
Başlıkları yer almaktadır.
1. MAVIRET nedir ve ne için kullanılır? 
MAVIRET, kronik (uzun süreli) Hepatit C virüs enfeksiyonu (karaciğeri etkileyen hepatit C 
virüsünün neden olduğu bulaşıcı bir hastalık) olan yetişkinlerin ve ergenlerin (12 yaşından 18 
yaşına kadar) tedavisinde kullanılan antiviral bir ilaçtır. Glekaprevir ve pibrentasvir etkin 
maddelerini içermektedir. 
MAVIRET, Hepatit C virüsünün çoğalmasını ve yeni hücrelere bulaşmasını durdurarak etki 
eder. Bu da, enfeksiyonun vücuttan kalıcı olarak uzaklaştırılmasına imkan tanır. 
MAVIRET tabletler, 18,8 mm x 10 mm boyutlarında, bir yüzünde “NXT” yazısı bulunan 
pembe, oblong, bikonveks film kaplı tabletlerdir. 
MAVIRET tabletler, sığır sütünden elde edilen laktoz monohidrat içerir. 2 MAVIRET tabletler her birinde 3 tablet bulunan folyo blisterler içerisinde ambalajlanmıştır. 
Her bir karton kutuda 21 film kaplı tablet bulunan, 4 karton içindeki 84 tabletten meydana 
gelen çoklu ambalaj şeklinde sunulmaktadır. 
2. MAVIRET’i kullanmadan önce dikkat edilmesi gerekenler 
MAVIRET’i aşağıdaki durumlarda KULLANMAYINIZ 
Eğer; 
Glekaprevir’e, pibrentasvir’e veya bu ilacın içeriğindeki yardımcı maddelerden 
herhangi birine karşı alerjiniz varsa (bu kullanma talimatının başında 
listelenmektedir), 
Hepatit C dışında başka belirlenmiş bir karaciğer probleminiz varsa 
Aşağıdaki ilaçları kullanıyorsanız; 
atazanavir HIV (insan immün yetmezliği virüsü enfeksiyonu için) 
atorvastatin veya simvastatin (kan kolesterolünü düşürmek için) 
karbamazepin, fenobarbital, fenitoin, primidon (genellikle epilepside kullanılır) 
dabigatran eteksilat (kan pıhtılarını önlemek için) 
etinil östradiol içeren ilaçlar (örneğin, vajinal halkalar ve tabletler dahil doğum 
kontrol ilaçları) 
rifampisin (enfeksiyon için) 
Sarı kantaron (St.John’s wort) (hafif depresyon için bitkisel tedavi) 
Yukarıda belirtilenlerden biri sizin için geçerliyse MAVIRET’i kullanmayınız. Emin 
değilseniz MAVIRET’i kullanmadan önce doktorunuza veya eczacınıza danışınız. 
MAVIRET’i aşağıdaki durumlarda DİKKATLİ KULLANINIZ 
Eğer aşağıda belirtilen durumlardan herhangi biri sizin için geçerliyse doktorunuza söyleyin, 
doktorunuz sizi daha yakından izlemek isteyebilir: 
Hepatit C dışında başka karaciğer probleminiz varsa 
Mevcut veya daha önce geçirilmiş hepatit B virüsü enfeksiyonu  
Diyabeti (şeker hastalığı) olan hastalarda, MAVIRET’e başladıktan sonra kan şekeri 
değerlerinin daha yakından takibi ve/veya diyabet ilaçlarının yeniden ayarlanması 
gerekebilir. Bazı diyabetik hastalarda  MAVIRET gibi ilaçlarla tedaviye başladıktan 
sonra kan şekeri seviyelerinde düşüş oluşmuştur (hipoglisemi). 
Kan testleri 
Doktorunuz, MAVIRET ile tedaviden önce, sonra ve tedavi sırasında kan testlerinizi 
yapacaktır. Böylece doktorunuz aşağıdaki konularda karar verebilir: 
MAVIRET’i alıp almamanız ve ne kadar süre almanız gerektiğine; 
Tedavinizin işe yarayıp yaramadığı ve hepatit C virüsünün kanınızda bulunup 
bulunmadığına 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız. 3 MAVIRET’in yiyecek ve içecek ile kullanılması 
MAVIRET’i yemeklerle birlikte alınız. 
Hamilelik 
İlacı kullanmadan önce doktorunuza veya eczacınıza danışınız.
MAVIRET’in hamilelik dönemindeki etkileri bilinmemektedir. Eğer hamile iseniz, hamile 
olduğunuzu düşünüyorsanız veya hamile kalmayı planlıyorsanız, bu ilacı kulanmadan önce 
doktorunuza danışınız.Çünkü hamilelikte MAVIRET kullanımı önerilmemektedir. Etinil 
östradiol içeren doğum kontrol ilaçları MAVIRET ile birlikte kullanılmamalıdır. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.
Emzirme 
İlacı kullanmadan önce doktorunuza veya eczacınıza danışınız.
Eğer bebeğinizi emziriyorsanız MAVIRET almadan önce doktorunuzla konuşunuz.
MAVIRET içerisindeki etkin maddelerin (glekaprevir ve pibrentasvir) anne sütüne geçip 
geçmediği bilinmemektedir. 
Araç ve makine kullanımı 
MAVIRET, araba kullanma veya araç veya makine kullanma becerinizi etkilemeyecektir. 
MAVIRET’in içeriğinde bulunan bazı yardımcı maddeler hakkında önemli bilgiler  
MAVIRET laktoz içermektedir. Eğer daha önceden doktorunuz tarafından bazı şekerlere karşı 
intoleransınız olduğu söylenmişse bu tıbbi ürünü almadan önce doktorunuzla temasa geçiniz. 
Diğer ilaçlar ile birlikte kullanımı 
Aşağıdaki ilaçlardan herhangi birini alıyorsanız, MAVIRET’i almadan önce doktorunuza 
veya eczacınıza bunu bildirin. Doktorunuzun, bu ilaçların dozunu değiştirmesi gerekebilir. 
MAVIRET’i kullanmadan önce doktorunuza bilgi vermenizin  gerekli olduğu ilaçlar 
İlaç veya etkin madde Kullanım amacı
Siklosporin , takrolimus Bağışıklık sistemini baskılamak için
Darunavir, efavirenz, lopinavir, 
ritonavir AIDS hastalığına yol açan insan immün yetmezliği 
virüsünün neden olduğu (HIV) enfeksiyonun tedavisi 
için
Digoksin Kalp problemleri için 
Fluvastatin, lovastatin, pitavastatin, 
ravasatin, rosuvastatinKandaki kolestrolü düşürmek için  
Varfarin ve diğer benzer ilaçlar*Kanın pıhtılaşmasını önlemek için
Okskarbazepin, eslikarbazepin Genellikle epilepsi (sara hastalığı)için kullanılır
Lumacaftor Kistik fibroz (Irsi geçiş gösteren salgı yapan 4 organların salgıyı uzaklaştıramaması  sonucu bu 
organlarda yoğunlaşmış salgı dolu kesecikler  
oluşması ile karakterize hastalık) için
Krizotinib Akciğer kanseri için
*Doktorunuz, kanınızın pıhtılaşma özelliğinin ne kadar düzeldiğini kontrol etmek için kan 
testlerinizin sıklığını arttırmak isteyebilir. 
Yukarıda belirtilen durumlardan herhangi biri sizin için geçerliyse veya emin değilseniz 
MAVIRET’i kullanmadan önce doktorunuza veya eczacınıza danışınız. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. Bu bitkisel 
ürünleri de kapsamaktadır. 
3.  MAVIRET nasıl kullanılır? 
Bu ilacı her zaman doktorunuzun ya da eczacınızın belirttiği şekilde kullanınız. Emin 
değilseniz doktorunuza ve eczacınıza danışınız. Doktorunuz MAVIRET’i ne kadar süre 
almanız gerektiğini size söyleyecektir. 
Uygun kullanım ve doz/uygulama sıklığı için talimatlar: 
Yetişkinler ve ergenler (12 yaşından 18 yaşına kadar) için önerilen MAVIRET dozu, günde 
bir kez birlikte alınan üç tablettir. 
Bir blisterde bulunan üç tablet günlük dozdur. 
Uygulama yolu ve metodu: 
Tabletleri yemeklerle birlikte alınız. 
Tabletleri bütün olarak yutunuz. 
Kanınızdaki MAVIRET miktarını etkileyeceği için tabletleri çiğnemeyiniz, ezmeyiniz 
ya da kırmayınız. 
MAVIRET aldıktan sonra hastalanırsanız (kusarsanız), kanınızdaki MAVIRET miktarı 
etkilenebilir. Bu, MAVIRET’in daha iyi etki etmesini azaltabilir. 
MAVIRET aldıktan sonra 3 saat içerisinde kusarsanız bir doz daha alınız. 
MAVIRET aldıktan sonra 3 saatten daha uzun süre içerisinde kusarsanız, bir sonraki 
dozunuza kadar başka bir doz almanız gerekmez. 
Değişik yaş grupları:
Çocuklarda kullanımı: Bu ilacı 12 yaşından küçük çocuklara vermeyiniz. MAVIRET’in 12 
yaşından küçük çocuklarda kullanımı henüz incelenmemiştir. 
Yaşlılarda kullanımı: Yaşlı hastalarda özel bir doz ayarlaması gerekmemektedir. 5 Özel kullanım durumları: 
Böbrek yetmezliği: Diyalize giriyorsanız veya herhangi bir derecede böbrek yetmezliğiniz 
varsa MAVIRET dozunun ayarlanması gerekli değildir. 
Karaciğer yetmezliği: Hafif derecede karaciğer yetmezliğiniz varsa doz ayarlaması 
gerekmemektedir. Orta veya şiddetli derecede karaciğer yetmezliğiniz ya da karaciğer 
dekompansasyon öykünüz varsa bu ilacı kullanmamalısınız. 
Karaciğer veya böbrek nakli hastaları: Karaciğer veya böbrek nakli hastasıysanız 
doktorunuz en az 12 hafta veya durumunuza göre daha uzun MAVIRET tedavisi almanızı 
önerebilir.
Eğer MAVIRET’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.
Kullanmanız gerekenden daha fazla MAVIRET kullandıysanız: 
MAVIRET’ten kullanmanız gerekenden fazlasını kullanmışsanız doktorunuz, eczacınız ya da 
hemşireniz ile konuşunuz veya hemen bir hastaneye başvurunuz.
İlaç ambalajını yanınızda götürünüz, böylelikle ne aldığınızı kolaylıkla açıklayabilirsiniz.
MAVIRET’i kullanmayı unutursanız: 
Bu ilacın dozunu unutmamanız son derece önemlidir. 
Eğer bir dozu unutacak olursanız, MAVIRET’i en son ne zaman aldığınızı hesaplayınız: 
MAVIRET’i almanız gereken zamanı 18 saat içinde  hatırlarsanız, dozu en kısa sürede 
alınız. Bir sonraki dozu normal zamanında alınız. 
MAVIRET’i almanız gereken zamanı 18 saati geçtikten sonra  hatırlarsanız, bekleyiniz 
ve bir sonraki dozu zamanında alınız.  
Unutulan dozları dengelemek için çift doz almayınız.
Bu ilacın kullanımına ilişkin başka sorularınız olursa, doktorunuza veya eczacınıza danışınız. 
MAVIRET ile tedavi sonlandırıldığındaki oluşabilecek etkiler 
Doktorunuz belirtmedikçe ilaçlarınızı bırakmayınız. Bu ilacın kullanımı hakkında ilave 
sorularınız olursa doktorunuz, eczacınız veya hemşireniz ile konuşunuz. 
4.  Olası yan etkiler nelerdir? 
Tüm ilaçlar gibi MAVIRET’in içeriğinde bulunan maddelere duyarlı olan kişilerde yan etkiler 
olabilir. 
Yan etkiler aşağıdaki kategorilerde gösterildiği şekilde sıralanmıştır:   
Çok yaygın: 10 hastanın en az 1’inde görülebilir.   
Yaygın: 10 hastanın 1’inden az, fakat 100 hastanın 1’inden fazla görülebilir.   6 Yaygın olmayan: 100 hastanın 1’inden az, fakat 1000 hastanın 1’inden fazla görülebilir.   
Seyrek: 1.000 hastanın 1’inden az fakat 10.000 hastanın 1’inden fazla görülebilir.   
Çok seyrek: 10.000 hastanın 1’inden az görülebilir.    
Bilinmiyor: Eldeki verilerden hareketle tahmin edilemiyor. 
Aşağıdakilerden biri olursa, MAVIRET’i kullanmayı durdurunuz ve DERHAL 
doktorunuza bildiriniz veya size en yakın hastanenin acil servisine başvurunuz: 
Anjiyoödem (Yüz, dudak, dil, boğaz, karın, kol ve bacakların şişmesi)  
Bunların  hepsi  çok  ciddi  yan  etkilerdir.  Eğer  bunlardan  biri  sizde  mevcut  ise,  
MAVIRET’e karşı  ciddi  alerjiniz var demektir.  Acil  tıbbi  müdahaleye  veya  hastaneye 
yatırılmanıza gerek olabilir. 
Aşağıdakilerden herhangi birini fark ederseniz, doktorunuza söyleyiniz: 
Çok yaygın 
Çok yorgun hissetmek (bitkinlik) 
Baş ağrısı 
Yaygın 
Hasta hissetme (mide bulantısı) 
İshal 
Güçsüz hissetmek veya enerji azlığı (asteni) 
Yaygın olmayan
Yüz, dudak, dil, boğaz, karın, kol ve bacakların şişmesi 
Bilinmiyor
Kaşıntı 
Bunlar MAVIRET'in hafif yan etkileridir. 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız. 
5.  MAVIRET’in saklanması 
MAVIRET’i çocukların göremeyeceği, erişemeyeceği yerlerde ve ambalajında saklayınız. 
30°C altındaki oda sıcaklığında saklayınız. 
Son kullanma tarihiyle uyumlu olarak kullanınız. 7 Bu ilacı kutu ve blister üzerinde belirtilen son kullanma tarihinden sonra kullanmayınız. 
Son kullanma tarihi belirtilen ayın son günüdür. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığı’nca belirlenen toplama sistemine veriniz.  
Ruhsat Sahibi: 
AbbVie Tıbbi İlaçlar Sanayi ve Ticaret Limited Şirketi 
Ataşehir/İstanbul 
Üretim Yeri: 
Fournier Laboratories Ireland Limited 
Anngrove, Carrigtwohill, Co.Cork/ İrlanda 
Bu kullanma talimatı........ tarihinde onaylanmıştır. 