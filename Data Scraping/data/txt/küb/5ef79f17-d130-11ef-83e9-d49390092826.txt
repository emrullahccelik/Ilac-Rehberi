KISA ÜRÜN BİLGİSİ
1. BEŞERİ TIBBİ ÜRÜNÜN ADI
CLINIMIX-2 infüzyon için enjektabl solüsyon
2. KALİTATİF VE KANTİTATİF BİLEŞİM
CLINIMIX-2, bölmelerinden birinde elektrolitli bir amino asit çözeltisi, diğerindeyse
kalsiyumlu glukoz çözeltisi içeren iki bölmeli plastik bir torbada sunulan enjektabl bir
çözeltidir.
Amino asit çözeltisi, protein sentezi için gerekli 15 L-amino asit (8 tanesi esansiyel amino asit)
içerir. Amino asitlerin profili şöyledir:
• Esansiyel amino asitler / Total amino asitler = %41.3
• Esansiyel amino asitler / Total nitrojen (azot) = 2.83
• Dallanmış zincirli amino asitler / Total amino asitler = %19
CLINIMIX-2’nin kantitatif bileşimi aşağıdaki gibidir:
Elektrolitli %5.5 amino Kalsiyumlu %15
asit çözeltisi glukoz çözeltisi
Etkin maddeler:
L-Lösin 4.02 g/L
L-Fenilalanin 3.08 g/L
L-Metiyonin 2.20 g/L
L-Lizin (L-Lizin hidroklorür olarak) 3.19 g/L (4.00 g/L)
L-İzolösin 3.30 g/L
L-Valin 3.19 g/L
L-Histidin 2.64 g/L
L-Treonin 2.31 g/L
L-Triptofan 0.99 g/L
L-Alanin 11.38 g/L
L-Arjinin 6.32 g/L
Glisin 5.66 g/L
L-Prolin 3.74 g/L
L-Serin 2.75 g/L
L-Tirozin 0.22 g/L
Sodyum asetat, 3H O 4.31 g/L
2
Dibazik potasyum fosfat 5.22 g/L
Sodyum klorür 2.24 g/L
Magnezyum klorür, 6H O 1.02 g/L
2
Glukoz (glukoz monohidrat olarak) 150 g/L (165 g/L)
Kalsiyum klorür, 2H O 0.66 g/L
2
Yardımcı madde(ler):
Yardımcı maddeler için 6.1’e bakınız.
Torbanın iki bölmesi karıştırıldıktan sonra oluşan çözeltinin bileşimi mevcut torba hacimlerine
göre aşağıdaki şekilde olur:
1CLINIMIX-2 CLINIMIX-2 CLINIMIX-2
1 litre 1.5 litre 2 litre
Azot (g) 4.6 6.8 9.1
Amino asitler (g) 28 41 55
Glukoz (g) 75 113 150
Toplam kalori (kcal) 410 615 820
Glukoz kaynaklı kalori (kcal) 300 450 600
Sodyum (mmol) 35 53 70
Potasyum (mmol) 30 45 60
Magnezyum (mmol) 2.5 3.8 5.0
Kalsiyum (mmol) 2.3 3.4 4.5
Asetat (mmol) 50 75 100
Klorür (mmol) 40 60 80
Fosfat, HPO 2- olarak (mmol) 15 23 30
4
pH 6
Ozmolarite (mOsm/l) 845
3. FARMASÖTİK FORM
İntravenöz infüzyon için steril ve apirojen çözelti.
İki bölme karıştırılmadan önceki görünümü: amino asit ve glukoz çözeltileri berrak ve renksiz
ya da uçuk sarı renklidir.
4. KLİNİK ÖZELLİKLER
4.1. Terapötik endikasyonlar
CLINIMIX-2 oral ya da enteral beslenmenin mümkün olmadığı, yetersiz kaldığı ya da
kontrendike olduğu durumlarda parenteral beslenmede kullanılır.
Uzun süreli parenteral beslenme uygulanacak hastalarda CLINIMIX-2’ye lipid emülsiyonu
eklenerek amino asitlerin yanı sıra ek kalori ve yağ asiti sağlamak da mümkündür.
4.2. Pozoloji ve uygulama şekli
Pozoloji / Uygulama sıklığı ve süresi:
Uygulanacak doz hastanın metabolik gereksinimlerine, enerji tüketimine ve klinik durumuna
göre belirlenir.
Erişkinlerde genel olarak günlük azot gereksinimi kilo başına 0.16 - 0.35 g'dır (yaklaşık 1-2
g/kg/gün amino asit).
Bebeklerde genel olarak günlük azot gereksinimi kilo başına 0.35 - 0.45 g'dır (yaklaşık 2-3
g/kg/gün amino asit).
Günlük kalori gereksinimi ise hastanın beslenme durumu ve katabolizma derecesine göre kilo
başına 25-40 kcal kadardır.
CLINIMIX-2’nin her bir bileşeninin maksimum günlük dozu hastanın total beslenme
gereksinimine ve toleransına göre belirlenir.
CLINIMIX-2’nin maksimum infüzyon hızı saatte vücut ağırlığının her bir kg'ı başına 3 ml'dir
(60-70 kg ağırlığındaki yetişkin bir hasta için saatte 180-210 mL). 24 saatlik maksimum doz
vücut ağırlığının her bir kg'ı başına 40 mL'dir (yani 60-70 kg ağırlığındaki yetişkin bir hasta
için 2400-2800 mL).
2Pediyatrik popülasyon
Bu popülasyona özgü herhangi bir veri yoktur.
Uygulama şekli:
Steril apirojen setler aracılığıyla intravenöz infüzyon yoluyla uygulanır.
Tek kullanımlıktır.
Torbanın açıldıktan sonra hemen kullanılması ve daha sonraki uygulamalar için
saklanmaması önerilir.
Ürünü yalnızca bölmeler arasındaki separatörü açıp iki bölmedeki sıvıyı birbiriyle
karıştırdıktan sonra kullanınız. Sıvılar karıştırıldıktan sonra oluşan karışımın görünümü
berrak ve renksiz ya da uçuk sarı renktedir. Separatörü ayırarak uygulamaya hazırlamak için
bkz. Bölüm 6.6.
İnfüzyon çözeltileri periferik damarlardan uygulanacaksa, çözeltinin ozmolaritesi dikkate
alınmalıdır. Karışım sonunda ozmolaritesi 800 mOsm/litre’den yüksek olan karışımlar santral
venlerden uygulanmalıdır (aynı zamanda bkz. Bölüm 4.4).
Eksiklikleri ya da komplikasyonları önlemek amacıyla hastanın durumuna göre tedavi
şemasına vitamin, eser element ve diğer bileşenler (lipidler dahil) eklenebilir (bkz. Bölüm
6.2).
Uygulama hızı:
Uygulamaya yavaş infüzyonla başlanıp, infüzyonun hızı ilk bir saat içinde giderek
arttırılmalıdır.
Uygulama hızı dozaja, uygulanan çözeltinin karakterine, 24 saat içinde uygulanan sıvı
miktarına ve infüzyon süresine göre ayarlanmalıdır. Genelde 8 saatten daha uzun sürede
uygulanması önerilir.
Hipoglisemi riskini azaltmak için, infüzyona son verirken uygulama hızının son bir saatte
azaltılarak sonlandırılması önerilir.
Uygulamayla ilgili ayrıntılar için ayrıca bölüm 6.6’ya bakınız.
Özel popülasyonlara ilişkin ek bilgiler:
Böbrek yetmezliği
Hemodiyaliz, hemofiltrasyon ya da hemodiafiltrasyon uygulanmayan böbrek yetmezliği
hastalarında kullanılmamalıdır.
Bileşimindeki elektrolitler büyük oranda böbrekler yoluyla atıldığından, böbrek işlevlerinin
bozuk olduğu durumlarda ilacın toksik etkilerinin görülme riski artar. Böbrek yetmezliği
durumunda tedavide dikkatli olunmalı; ağır böbrek yetmezliği durumunda özel formülasyonlu
amino asit çözeltileri tercih edilmelidir.
Karaciğer yetmezliği:
Ağır karaciğer hastalığı durumunda kullanılmaz. Karaciğer işlevleri bozuk olanlarda rutin
karaciğer işlev testlerine ek olarak hiperamonyeminin olası semptomları da araştırılmalı ve
uygulamada dikkatli olunmalıdır.
Pediyatrik popülasyon:
Uygulanacak doz ve infüzyon hızı, hastanın ağırlığına, klinik ve biyolojik durumuna ve
birlikte uygulanan tedaviye göre hekim tarafından ayarlanır.
Geriyatrik popülasyon:
3Uygulanacak doz ve infüzyon hızı, erişkinlerdeki gibi hastanın ağırlığına, klinik ve biyolojik
durumuna ve birlikte uygulanan tedaviye göre hekim tarafından ayarlanır.
Bileşimindeki elektrolitler büyük oranda böbrekler yoluyla atıldığından, böbrek işlevlerinin
bozuk olduğu durumlarda ilacın toksik etkilerinin görülme riski artar. Yaşlılarda böbrek
işlevlerinin azalması daha fazla olduğundan, bu popülasyonda doz seçiminde dikkatli
olunmalıdır. Bu popülasyonda renal işlevlerin monitorizasyonu yararlı olabilir.
4.3. Kontrendikasyonlar
- Ürünün ya da ambalajının bileşiminde bulunan maddelerden herhangi birine karşı bilinen
aşırı duyarlılık durumu
- Amino asit metabolizması hastalığı
- Ağır hiperglisemi
- Metabolik asidoz, hiperlaktatemi
- CLINIMIX-2 hiperkalemi ve hipernatremisi olan hastalarla magnezyum, kalsiyum
ve/veya fosfor düzeyleri patolojik olarak yüksek hastalarda kullanılmamalıdır.
- Kan dolaşımında fatal seftriakson-kalsiyum tuzu presipitasyonuna yol açabilme riski
nedeniyle, diğer kalsiyum içeren çözeltiler gibi CLINIMIX-2’nin de yenidoğan
bebeklerde (≤28 günlük bebekler) seftriakson ile birlikte kullanımı (ayrı infüzyon
hattından uygulanacak olsa bile) kontrendikedir. Yaşlı hastalarda seftriakson ile birlikte
kullanımı için bkz. Bölüm 4.5 ve 6.2.
4.4. Özel kullanım uyarıları ve önlemleri
UYARILAR
CLINIMIX-2 uygulamasıyla ilişkili hipotansiyon, hipertansiyon, periferik siyanoz, taşikardi,
dispne, kusma, bulantı, ürtiker, döküntü, kaşıntı, eritem, aşırı terleme, ateş ve titreme dahil
aşırı duyarlılık/infüzyon reaksiyonları bildirilmiştir.
Diğer parenteral beslenme ürünlerinin kullanımına bağlı anafilaksi bildirilmiştir.
Tüm intravenöz infüzyonların başlangıcında özel klinik izlem gerekir. İnfüzyona
başlandığında herhangi bir anormal bulgu ya da belirti (örn. aşırı duyarlılık/infüzyon
reaksiyonuna ilişkin belirtiler) görülürse infüzyon derhal sonlandırılmalıdır.
Mısır ya da mısır içeren ürünlere alerjisi olan hastalarda glukoz içeren çözeltilerin
kullanımında dikkatli olunmalıdır.
Parenteral beslenme uygulanan hastalarda pulmoner damarlarda presipitasyon görülebileceği
bildirilmiştir. Bazı vakalar fatal sonlanmıştır. Parenteral beslenme çözeltilerine fazla kalsiyum
ve fosfat eklenmesi, kalsiyum fosfat presipitasyonu oluşma riskini arttırır. Çözeltide fosfat
tuzu bulunmadığı durumlarda da presipitat oluşumu bildirilmiştir. Presipitatın, içinde filtre
bulunan uygulama hattının distalinde in vivo oluştuğundan kuşkulanılmıştır. Pulmoner distres
işaretleri görülürse infüzyon durdurularak tıbbi değerlendirme başlatılmalıdır. Çözeltinin
yanında, infüzyon set ve kateterinin de presipitat oluşumu açısından periyodik olarak kontrol
edilmesi gerekir.
28 günden büyük hastalarda (yetişkinler de dahil olmak üzere) Seftriakson, CLINIMIX-2 gibi
kalsiyum ihtiva eden çözeltiler ile aynı infüzyon hattı üzerinden (örn. Bir Y konnektör
aracılığıyla)eş zamanlı olarak uygulanmamalıdır. Aynı infüzyon hattı ardışık uygulama için
kullanılırsa, hat infüzyonlar arasında uyumlu bir sıvıyla iyice yıkanmalıdır.
Parenteral formülasyonların uygulanması için intravenöz kateterlerin kullanımında kateter
bakımının iyi yapılmaması ya da kontamine çözeltilere bağlı enfeksiyon ve sepsis gelişebilir.
4İmmün supresyon ya da hiperglisemi, malnutrisyon ve/veya altta yatan hastalıkları nedeniyle
hastaların enfeksiyöz komplikasyonlara yatkınlığı artabilir. Ateş/titreme ve damar yolu ulaşım
cihazıyla ilgili teknik komplikasyonların belirti ve işaretlerinin gözlenmesiyle ve lökositoz
ve/veya hiperglisemi açısından laboratuvar testlerinin yapılmasıyla gerçekleştirilecek dikkatli
bir izlem enfeksiyonların erken tanısına yardımcı olabilir. Beslenme formülasyonlarının
hazırlanmasında olduğu kadar kateter yerleştirme ve bakımında aseptik tekniklere verilen
önemin arttırılmasıyla, septik komplikasyonların sıklığı azaltılabilir.
Ağır beslenme bozukluğu olan hastalarda beslenme tedavisi, hastalarda anabolizma arttıkça
potasyum, fosfor ve magnezyumun hücre içine geçişinin artışıyla karekterize bir sendrom
olan “yeniden besleme” sendromuna neden olabilir. Bu durumlarda tiamin eksikliği ve sıvı
retansiyonu da görülebilmektedir. Dikkatli izlem ve aşırı beslemeden kaçınılarak besleyici
maddelerin miktarının yavaş yavaş arttırılmasıyla bu komplikasyonlardan kaçınmak
mümkündür.
Hipertonik çözeltiler periferik bir venden uygulandığında venöz iritasyona neden olabilir.
Uygulamanın periferik bir venden mi yoksa santral bir venden mi yapılacağı son karışımın
ozmolaritesine bağlıdır. Genellikle 800 mOsm/L periferik venöz uygulama için üst osmolarite
sınırı olarak kabul edilmesine rağmen, bu durum hastanın yaşı, genel durumu ve uygulamanın
yapılacağı periferik venlerin durumuna bağlı olarak hatırı sayılır şekilde değişebilmektedir.
Primer torbada kalabilecek rezidüel havaya bağlı oluşabilecek hava embolisi olasılığı
nedeniyle torbalar birbirine seri olarak bağlanmamalıdır.
İnfüzyona başlamadan önce, ağır sıvı elektrolit dengesi bozuklukları, şiddetli sıvı yüklenmesi
durumları ve ağır metabolik bozukluklar düzeltilmelidir.
Besleyici maddelerin miktarı hastanın gereksinimlerine göre ayarlanmadıysa ya da diyetle
verilen herhangi bir bileşenin metabolik kapasitesi doğru olarak değerlendirilmediyse
metabolik komplikasyonlar gelişebilir. Advers metabolik etkiler, uygun olmayan besleyici
maddelerin uygulanmasından, besleyici maddelerin aşırı miktarlarda uygulanmasından ya da
uygulanan bir karışımın hastanın bireysel gereksinimine uygun olmayan bileşimde
olmasından kaynaklanabilir.
Uygulama boyunca doğru monitorizasyon için sık sık klinik ve laboratuvar değerlendirmeleri
yapılmalıdır. Laboratuvar değerlendirmeleri arasında elektrolit düzeyleri ile böbrek ve
karaciğer işlev testleri yer almalıdır.
Özellikle elektrolit içermeyenler olmak üzere intravenöz çözelti uygulanan hastaların
elektrolit gereksinimleri belirlenmeli ve sıvı ve elektrolit dengesi yakından izlenmelidir.
Ağır stres altındaki hastalarda glukoz intoleransı yaygın görülen bir metabolik
komplikasyondur. Parenteral beslenme ürünlerinin infüzyonuyla hiperglisemi, glukozüri ve
hiperozmolar sendrom görülebilir. Tedavi sırasında rutin olarak kan ve idrardan glukoz
ölçümleri yapılmalı, diyabeti olanlardaysa gerektiğinde insülin dozu ayarlanmalıdır.
Özellikle hiperkalemi varlığında, atık maddelerin ekstrarenal yoldan atılımı gerçekleşmiyorsa,
metabolik asidoz ve hiperazotemi gelişimi ya da varsa kötüleşmesi riski nedeniyle böbrek
yetmezliği hastalarında kullanım sırasında dikkat gerekir. Bu tür hastalarda sıvı-elektrolit
dengesi yakından izlenmelidir. Ağır böbrek yetmezliği durumunda, bu hastalığa özel formüle
edilmiş amino asit çözeltileri tercih edilmelidir.
Adrenal yetmezliği olan hastalara CLINIMIX-2 uygularken dikkat edilmelidir.
5Özellikle pulmoner ödemi, kalp yetersizliği ve/veya yetmezliği hastalarında olmak üzere
dolaşımın aşırı yüklenmesinden kaçınmak gerekir. Hastaların sıvı durumu yakından
izlenmelidir.
Karaciğer hastalığı ya da yetersizliği olan hastalarda, rutin karaciğer fonksiyon testlerinden
başka hiperamonyeminin olası semptomları da kontrol edilmelidir.
Parenteral beslenme alan bazı hastalarda kolesistit ve kolelitiazis yanında karaciğer
yetmezliğine neden olabilecek kolestaz, karaciğer steatozu, karaciğer fibrozu ve karaciğer
sirozu dahil hepatobiliyer hastalıkların görülebildiği bilinmektedir. Bu hastalıkların
etyolojisinin multifaktöryel olduğu ve hastadan hastaya değişebildiği düşünülmektedir.
Anormal laboratuvar parametreleri ya da hepatobiliyer bir hastalığa ilişkin diğer işaretlerin
görüldüğü hastaların, bu hastalığa yol açan ve katkıda bulunan faktörlerin belirlenmesi için
geciktirilmeksizin karaciğer hastalıkları konusunda uzman bir hekim tarafından
değerlendirilmesi ve olası terapötik ve profilaktik girişimlerde bulunulması gerekir.
Amino asit çözeltisi uygulanan hastalarda kan amonyak düzeylerinde artış ve hiperamonyemi
görülebilir. Bazı hastalarda bu durum konjenital bir amino asit metabolizma hastalığının (bkz.
Bölüm 4.3) ya da karaciğer yetersizliğinin varolabileceğine işaret edebilir. Yenidoğan ve
infantlarda konjenital bir amino asit metabolizma hastalığının varolabileceğine işaret eden
hiperamonyeminin belirlenebilmesi için kan amonyak düzeyleri sık sık ölçülmelidir. Şiddeti
ve etyolojisine göre hiperamonyemi tedavisinin acilen yapılması gerekebilir.
Amino asit çözeltilerinin çok hızlı infüzyonu bulantı, kusma ve titremeye yol açabilir. Böyle
bir durumda infüzyonu hemen sonlandırınız.
Karaciğer, böbrek ya da kardiyak işlevlerde azalma daha sık görüldüğünden ve birlikte başka
hastalık görülme ya da başka ilaç kullanma olasılığı daha fazla olduğundan genel olarak
yaşlılarda doz seçimi dikkatle yapılmalıdır.
Pediyatrik popülasyon:
Bu popülasyonda yapılmış bir çalışma bulunmamaktadır.
Pediyatrik hastalarda hiperamonyeminin izlenmesine yönelik olarak yukarıya bakınız.
4.5. Diğer tıbbi ürünler ile etkileşimler ve diğer etkileşim şekilleri
CLINIMIX-2 ile yapılan herhangi bir etkileşim çalışması bulunmamaktadır.
28 günlükten büyük hastalarda (erişkinler dahil) seftriakson, CLINIMIX-2 dahil kalsiyum
içeren çözeltiler aynı infüzyon hattından birlikte uygulanmamalıdır. Ardışık uygulama için
aynı infüzyon hattı kullanılacaksa, infüzyonlar arasında hattın geçimli bir çözeltiyle iyice
yıkanması önerilir (bakınız bölüm 4.4).
Potasyum içerdiğinden, hiperkalemiye yol açan ya da hiperkalemi riskini arttıran potasyum
tutucu diüretikler (amilorid, spironolakton, triamteren), ADE (Anjiyotensin Dönüştürücü
Enzim) inhibitörleri, anjiyotensin-II reseptör antagonistleri veya immünsupresif takrolimus
ve siklosporin gibi ajan ya da ürünlerle tedavi edilen hastalara, CLINIMIX-2 dikkatle
uygulanmalıdır.
4.6. Gebelik ve laktasyon
Genel tavsiye
Gebelik kategorisi: C.
CLINIMIX-2’nin fertilite, gebelik ve laktasyon döneminde emniyetli kullanımına ilişkin
6yapılan bir çalışma bulunmamaktadır.
Çocuk doğurma potansiyeli bulunan kadınlar/Doğum kontrolü (Kontrasepsiyon)
CLINIMIX-2’nin üreme yeteneğinde bozulmaya yol açıp açmayacağını araştıran çalışmalar
bulunmamaktadır. Bu nedenle çocuk doğurma potansiyeli bulunan kadınlarda, bu ilacı
kullanırken doğum kontrolü yöntemi kullanıp kullanılmaması yönünde bir öneri de
bulunmamaktadır.
Gebelik dönemi
Hayvanlar üzerinde yapılan araştırmalar, gebelik / ve-veya / embriyonal / fetal gelişim / ve-
veya / doğum / ve-veya / doğum sonrası gelişim üzerindeki etkiler bakımından yetersizdir
(bkz. bölüm 5.3). İnsanlara yönelik potansiyel risk bilinmemektedir.
CLINIMIX-2 doktor tarafından her bir hasta için olası yarar/zarar riski göz önünde
bulundurularak kesin gerekliyse gebelik döneminde kullanılabilir.
Laktasyon dönemi
Bu ilacın anne sütüne geçip geçmediği bilinmemektedir. Birçok ilacın anne sütüne geçtiği
bilindiğinden emzirmekte olan annelerde CLINIMIX-2 dikkatle kullanılmalıdır.
4.7. Araç ve makine kullanımı üzerindeki etkiler
İnfüzyon yoluyla uygulanan çözeltilerin kullanımı sırasında araç kullanımı pratik yönden
mümkün değildir. Kullanıldıktan sonra araç ve makine kullanma üzerindeki etkisini araştıran
bir çalışma bulunmamaktadır.
4.8. İstenmeyen etkiler
İstenmeyen etkiler uygun olmayan bir şekilde kullanılması durumunda ortaya
çıkabilmektedir: örneğin aşırı dozda kullanım ya da yağ infüzyonunun aşırı hızlı uygulanımı
(bkz. Bölüm 4.4 ve 4.9).
Pazarlama sonrası advers reaksiyonlar
Sıklıklar şu şekilde tanımlanmıştır: Çok yaygın (‡ 1/10); yaygın (‡ 1/100 ile <1/10); yaygın
olmayan (‡ 1/1000 ile <1/100); seyrek (‡ 1/10000 ile <1/1000); çok seyrek (≤1/10000);
bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Bilinmiyor: Aşırı duyarlılık (hipotansiyon, hipertansiyon, periferik siyanoz, taşikardi,
dispne, kusma, bulantı, ürtiker, döküntü, kaşıntı, eritem, aşırı terleme, ateş ve
titreme şeklinde klinik görünümler dahil).
Sınıf etkisi şeklinde görülen advers reaksiyonlar
Bağışıklık sistemi hastalıkları
Bilinmiyor: Anafilaksi ve diğer aşırı duyarlılık durumları (hipotansiyon, hipertansiyon,
periferik siyanoz, taşikardi, dispne, kusma, bulantı, ürtiker, döküntü, kaşıntı,
eritem, aşırı terleme, ateş ve titreme şeklinde klinik görünümler dahil)
Metabolizma ve beslenme hastalıkları
Bilinmiyor: Hiperglisemi; hiperamonyemi, azotemi
Glukoz intoleransı ağır stres altındaki hastalarda yaygın görülen metabolik bir
komplikasyondur. Glukoz içeren parenteral beslenme ürünlerinin kullanımına
bağlı olarak hiperglisemi, glukozüri ve hiperosmolar sendrom gelişebilir.
Vasküler hastalıklar
7Bilinmiyor: İnfüzyon uygulanan yerde trombofilebit, venöz iritasyon (infüzyon uygulanan
yerde filebit, ağrı, kızarıklık, sıcaklık artışı, şişme, endurasyon)
Solunum, göğüs bozuklukları ve mediastinal hastalıklar
Bilinmiyor: Pulmoner vasküler presipitatlar
Hepato-bilier hastalıklar
Bilinmiyor: Karaciğer yetmezliği, karaciğer sirozu, karaciğer fibrozu, kolestaz, karaciğer
steatozu, kan bilirubin düzeylerinde yükselme, karaciğer enzim düzeylerinde
yükselme, kolesistit, kolelitiazis
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Uygunsuz kullanıma bağlı olarak (aşırı doz ve/veya önerilenden hızlı uygulama) hipervolemi,
elektrolit bozuklukları ve asidoz belirtileri oluşabilir; bu durumlar şiddetli ya da fatal
sonuçlara yol açabilir. Bu durumlarda CLINIMIX-2 uygulanmasına hemen son verilmelidir.
Tıbbi olarak uygunsa ileri tedavi girişimleri gerekebilir.
Aşırı glukoz infüzyonuna bağlı olarak hiperglisemi, glukozüri ve hiperoszmolar sendrom
gelişebilir.
Amino asitlerin çok hızlı infüzyonu bulantı, kusma ve titremeyle sonuçlanabilir. Bu tür
durumlarda, infüzyonu hemen sonlandırın (bkz. Bölüm 4.4).
Ciddi vakalarda hemodiyaliz, hemofiltrasyon ya da hemodiafiltrasyon gerekebilir.
Doz aşımı durumunun spesifik bir antidotu yoktur. Acil girişim prosedürleri arasında,
özellikle solunum ve kardiyovasküler sistemlere dikkat edilerek oluşan bozukluklara uygun
düzeltici tedavi önlemlerinin alınması bulunur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Parenteral beslenme çözeltileri
ATC kodu: B05BA10
CLINIMIX-2, intravenöz yoldan uygulamaya uygun bir parenteral beslenme çözeltisi olarak,
nutrisyonel eksiklik ve travma durumlarında değişebilen azot-enerji dengesinin idamesi için
beslenme desteği sağlar. Bu durumlarda CLINIMIX-2 vücuda biyolojik olarak kullanılabilir
azot (L-amino asitler şeklinde), karbonhidrat (glukoz olarak) ve elektrolit sağlar.
5.2. Farmakokinetik özellikler
CLINIMIX-2’nin farmakokinetik özellikleri, bileşenlerinin özelliklerinden oluşur.
CLINIMIX-2’ye ilaç eklendiğinde, bu ilaçların farmakokinetiği kullanılan ilaca bağlıdır.
Emilim:
8İntravenöz yoldan uygulanan ilaçların içindeki etkin maddeler uygulamadan hemen sonra
maksimum plazma konsantrasyonlarına ulaşır.
Dağılım:
Glukoz tüm hücrelere dağılarak vücudun enerji gereksinimini karşılayan temel
monosakkarittir. Dolaşımdan eritrositler hariç hücrelere geçişi için insülin gerekir.
İntravenöz olarak uygulanan amino asitler doku absorpsiyonu ile hızla kandan uzaklaştırırlar
ve yine burada hızla metabolize edilirler (protein sentezi, oksidasyon).
Sodyumun dağılımı dokulara göre değişir: kas, karaciğer, böbrek, kıkırdak ve deride hızlı,
eritrosit ve nöronlarda yavaş, kemikte ise çok yavaştır.
Potasyum hücre içine, hücre dışındaki konsantrasyonunun 40 katına ulaşana kadar aktif
transport ile girer.
Magnezyum esas olarak hücre içi sıvılarda dağılır (özellikle yumuşak dokuların hücrelerinin
içinde). Magnezyumun hücre içi düzeyleri düşük olsa bile, serum düzeyleri 0.7 ile
1.0 mmol/L (1.8–2.4 mEq/L) arasında sabit tutulur.
Klorürün vücuttaki düzeyleri, sodyumun konsantrasyon değişiklikleri ile yakından ilişkilidir.
Klorür, normalde kemik dokuda düşük miktarlarda ve bağ dokusunun bazı bileşenlerinde,
örneğin kolajen dokuda yüksek miktarlarda bulunur. Bunun yanında eritrosit ve gastrik
mukozada da yüksek konsantrasyonda bulunur.
Kalsiyum hem hücre içi, hem de hücre dışı düzeyde hayatın devamı için önemli bir
katyondur. Sistemik dolaşıma giren kalsiyum, albumine bağlanır (%40-50). Gereksinime göre
ya plazmada kalır ya da dokulara dağılır. Kalsiyum plasenta ve anne sütüne de geçer.
Fosfat, hemen hemen tüm organ ve dokularda gerçekleşen önemli metabolik ve enzimatik
reaksiyonlarda yer aldığından parenteral beslenme amacıyla intravenöz olarak uygulandığında
kandan süratle hücrelere geçer.
Organizmaya sodyum tuzu şeklinde infüzyon yoluyla verilen asetat, bir hidrojen iyonu alarak,
tüketilen her asetat iyonu yerine bir bikarbonat iyonu sağlar ve hızla karbondioksit ve suya
metabolize olur.
Biyotransformasyon:
Glukoz vücutta kolaylıkla pirüvik asit veya laktik asit yolu ile metabolize olarak enerji sağlar
ve büyük oranda karbondioksit ile suya dönüşür. Glukoz saatte 0.5 g/kg'a kadar olan dozlarda
glukozüriye yol açmaksızın uygulanabilir. En yüksek infüzyon hızı olan saatte 0.8 g/kg
hızında, uygulanan glukozun yaklaşık %95'i vücutta kalır.
İntravenöz olarak uygulanan amino asitler, barsaktan emilen amino asitlere benzer bir şekilde
ve oranda metabolize olurlar. Protein sentezindeki kullanımlarına ek olarak, artık amino
asitler metabolik yakıt olarak da kullanılmaktadır. Amino asitler deamine edilmekte ve
amonyum üre döngüsüne girmektedir. Amino asitin karbon atomları derhal piruvat, asetil
CoA, asetoasetat veya sitrik asit siklusuna çevrilmektedir.
Elektrolitlerden sodyum, potasyum, magnezyum, kalsiyum ve klorür herhangi bir
biyotransformasyona uğramazlar. Gereksinime göre ya vücut sıvı ve dokularına dağılır ya da
elimine edilirler. Fosfat, hemen hemen tüm organ ve dokularda gerçekleşen önemli metabolik
ve enzimatik reaksiyonlarda yer alır. İnfüzyon yoluyla sodyum tuzu şeklinde uygulanan
asetat, bir hidrojen iyonu alarak, tüketilen her asetat iyonu yerine bir bikarbonat iyonu sağlar
ve hızla karbondioksit ve suya metabolize olur.
Eliminasyon:
Karbondioksit ile suya dönüşen glukoz normalde solunum yolu ile karbondioksit olarak ve
9idrarla su olarak atılır. Kandaki glukoz düzeyi böbrek eşiği olan %160-180 mg'ı aştığında,
glukoz idrarla doğrudan da atılabilir (glukozüri).
Amino asitler protein sentezinde kullanıldıklarından alındıkları şekliyle eliminasyona
uğramazlar. Amino asit artıkları ise deamine edilerek NH4+ (amonyum) - üre döngüsüne
girmekte ve esas olarak idrarla atılmaktadır.
Sodyum esas olarak renal yolla atılır fakat aynı zamanda büyük çoğunluğu renal yolla geri
emilir. Az miktarda sodyum ise feçes ve ter ile atılır. Aşırı terleme olmadıkça deri ile itrah
önemsizdir. Sodyum metabolizmasını yakından izleyen klorür iyonu da esas olarak idrarla
atılır. Böbreklerden klorür geri emilimi, genellikle sodyumun geri emilimini takip eder.
Bunun yanında ter yoluyla da bir miktar atılmaktadır.
Potasyumun %80-90'ı böbrekler ile atılır. Geri kalanı dışkı ile ve çok az bir kısmı da terleme
ile atılır. Potasyum glomerüllerde filtre edilir, proksimal tüplerden geri emilir ve distal
tübüllerde Na-K değişimi ile sekrete edilir. Potasyumun tübüler sekresyonu, hidrojen iyon
değişimi, asit-baz dengesi ve adrenal hormonlardan da etkilenir.
Kalsiyum esas olarak feçes ile atılır; az miktarda ter bezleri ile de atılmaktadır.
Magnezyum idrarla (%50), feçes, anne sütü ve tükürükle atılır.
Fosfatlar renal yolla atılırlar. Plazma fosfatı glomerüllerden filtre edilir ve %80'den fazlası
tübüllerden geri emilir. Fosfatın en önemli komponentlerinden olan ve normal serum düzeyi
0.3-0.45 mg/L kadar olan fosforun ise böbreklerden atılma mekanizması kesin olarak
bilinmemekle beraber, plazmadaki fosfatın böbreklerden süzüldükten sonra %85-90 oranında
tübüllerden geri emildiği ve D vitamininin bu oranı arttırdığı kabul edilir.
Karbondioksit ve suya metabolize olan asetat respiratuvar ve renal olarak atılır.
5.3. Klinik öncesi güvenlilik verileri
CLINIMIX-2 ile herhangi bir klinik öncesi çalışma yapılmamıştır. Buna rağmen CLINIMIX-
2 bileşimdeki amino asitler ve glukozu değişik oranlarda içeren amino asit ve glukoz
çözeltileriyle yapılan klinik öncesi çalışmalarda herhangi bir özel toksisiteye rastlanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Amino asit çözeltisi:
Asetik asit (pH ayarı için)
Enjeksiyonluk su
Glukoz çözeltisi:
Hidroklorik asit (pH ayarı için)
Enjeksiyonluk su
6.2. Geçimsizlikler
CLINIMIX-2, sitratlı kan ya da kan ürünlerinde ek koagülasyon riskine neden olabilen
kalsiyum içerir.
Herhangi bir parenteral beslenme karışımında olduğu gibi, karışımdaki kalsiyum ve fosfatın
oranlarına dikkat edilmelidir. Aşırı kalsiyum ve fosfat eklenmesi, özellikle de mineral tuzu
şeklinde olursa kalsiyum fosfat presipitasyonuyla sonuçlanabilir.
(cid:1) Kan dolaşımında fatal seftriakson-kalsiyum tuzu presipitasyonuna yol açabilme riski
nedeniyle, diğer kalsiyum içeren çözeltiler gibi CLINIMIX-2’nin de yenidoğan
10bebeklerde (≤28 günlük bebekler) seftriakson ile birlikte kullanımı (ayrı infüzyon
hattından uygulanacak olsa bile) kontrendikedir.
(cid:1) 28 günlükten büyük hastalarda (erişkinler dahil) seftriakson, CLINIMIX-2 dahil kalsiyum
içeren çözeltiler aynı infüzyon hattından birlikte uygulanmamalıdır (bakınız bölüm 4.4).
(cid:1) Ardışık uygulama için aynı infüzyon hattı kullanılacaksa, infüzyonlar arasında hattın
geçimli bir çözeltiyle iyice yıkanması önerilir.
6.3. Raf ömrü
(cid:1) Dış torba içinde iki bölmeli torba: 24 ay.
(cid:1) Aralarındaki separatör açılıp iki bölümdeki çözelti karıştırıldıktan sonra 2-8 °C'de 7 gün
ve sonrasında da 25°C'yi geçmeyen sıcaklıkta 48 saat stabil kaldığı gösterilmiştir.
(cid:1) İçine ilaç eklendikten sonraki raf ömrü: Mikrobiyolojik açıdan, uygulamaya
hazırlandıktan hemen sonra kullanılmalıdır. Hemen kullanılmadığı durumlarda saklama
koşulunun ve süresinin belirlenmesi ilaç eklenmesi/seyreltmesini yapanın
sorumluluğundadır ve süre bu işlemin valide edilmiş aseptik koşullarda yapılmadığı
durumlarda normalde 2-8°C arasında 24 saatten uzun olmamalıdır. 2-8 °C'de 7 gün ve
sonrasında da 25°C'yi geçmeyen sıcaklıkta 48 saat stabil kaldığı yalnızca bölüm 6.6.c'de
sıralanan ürünler için gösterilmiş olduğundan, özel durumlarda daha uzun süreli
saklamak gerektiğinde kimyasal ve fiziksel stabilite verileri için lütfen firmamıza
başvurunuz.
6.4. Saklamaya yönelik özel tedbirler
25 °C'nin altındaki oda sıcaklığında saklanmalıdır. Dondurulmamalıdır.
Tıbbi ürünün saklama koşulları için lütfen Bölüm 6.3'e bakınız.
Dış kılıfı şeffaf olan ürünleri ışıktan korumak için karton kolisi içinde saklayınız.
6.5. Ambalajın niteliği ve içeriği
CLINIMIX-2 iki bölümlü plastik torbalarda ambalajlanmıştır. Bölmelerden birinde elektrolitli
bir amino asit çözeltisi, diğerindeyse kalsiyumlu glukoz çözeltisi içerir.
Çok katlı plastikten mamül çift bölmeli torba, oksijen girişini engelleyen bir dış kılıf içinde yer
alır. Dış kılıf ya alüminyumla kaplı plastik lamine ya da bir oksijen absorbanı saşe içeren şeffaf
plastik laminedir. Dış kılıf açıldıktan sonra saşe atılmalıdır. Torba materyali, iç tabakası EVA
(etilvinilasetat) olan çok katmanlı plastik bir filmdir. Torbaların tasarımı, aralarındaki
separatörler yatay ya da dikey (sırasıyla Şekil 2 ve 4) olacak şekilde yapılmıştır. Torbadaki
portların yeri bu iki farklı tasarımda farklı yerdedir. Çok katlı plastik lipidlerle geçimlidir.
Torbaların bölmeleri arasında bir separatör bulunur. Uygulamadan önce bu separatörler torba
sıkıştırılarak ya da kendi üzerine katlanarak açılmalı ve iki bölme içeriği karıştırılmalıdır.
3 farklı hacimde torba bulunur:
• 1 litrelik torbalar: Her bir kolide 8 adet 1 litrelik torba.
• 1.5 litrelik torbalar: Her bir kolide 6 adet 1.5 litrelik torba.
• 2 litrelik torbalar: Her bir kolide 4 adet 2 litrelik torba.
Bölmelerin hacmi aşağıda verilmiştir:
Torba hacmi
Bölmeler 1 litre 1.5 litre 2 litre
Amino asit çözeltisi 500 mL 750 mL 1000 mL
Glukoz çözeltisi 500 mL 750 mL 1000 mL
11Tüm ambalaj çeşitleri pazarlanmıyor olabilir.
6.6. Beşeri tıbbi üründen arta kalan maddelerin imhası ve diğer özel önlemler
Uyarı: Yalnızca iki bölümü ayıran bölmeyi parçaladıktan ve her iki çözeltinin karışımı
sağlandıktan sonra uygulanmalıdır.
CLINIMIX-2 çözeltileri iki değişik torba tasarımında sunulmuştur (ayrıntılar için bkz. Bölüm
6.5). Aşağıda anlatılan talimatlar her iki farklı tasarım için geçerlidir.
Torba bölmeleri arasındaki separatör, torba dış kılıfı içindeyken ya da dış kılıfından
çıkarıldıktan sonra açılabilir.
a. Dış torbasından çıkarmak için
• Dış torbayı, her iki yanındaki çentiklerinden tutarak çıkarınız.
• Çözelti berrak, renksiz ya da uçuk sarı renkte değilse ve torba sağlam değilse
kullanmayınız.
b. Torba içindeki çözeltileri karıştırmak için
• Ürünün oda sıcaklığına getiriniz.
• Üst tarafının yanlarından torbayı kavrayınız.
• Separatörü açmak için torbayı sıkıştırınız (bkz. Şekil 1 veya 3). Bu işlem dikey separatörlü
ürün kendi üzerine katlanarak da yapılabilir (bkz. Şekil 3).
• Çözeltileri torbayı 2 ya da 3 defa alt-üst çevirerek karıştırınız.
• Karışım gerçekleştikten sonra çözeltinin görünümü: berrak, renksiz ya da uçuk sarı renkte
çözelti.
c. CLINIMIX-2’ye ekleme yapılması (bkz. aynı zamanda Bölüm 6.2)
Çözeltiye herhangi bir ekleme yapmak için:
• Aseptik koşullar sağlanmalıdır.
• Eklenecek ilaç ya da maddelerin stabil ve geçimli olduğundan emin olunuz.
• Ekleme yapmadan önce bölmeler içindeki sıvıları karıştırınız.
• Torbanın ilaç uygulama giriş portunu hazırlayınız.
• Bir enjeksiyon iğnesi ya da rekonstitüsyon cihazıyla eklentileri bu porttan uygulayınız.
• Torba içeriği ile eklentilerin iyice karışmasını sağlayınız.
• Son karışımı gözle kontrol ederek renk değişikliği olmadığından ve partikül
içermediğinden emin olunuz.
• Torbada sızıntı olup olmadığını kontrol ediniz.
• Eklenti yaptıktan sonra, eklentilere özel saklama koşullarının sağlandığından emin olunuz.
Tüm parenteral çözeltilerde olduğu gibi, bu preparata da ekleme yapılacaksa geçimsizlik olup
olmadığı kontrol edilmelidir. Herhangi bir eklenti yapıldığında asepsiye dikkat edilerek iyice
karıştırılması zorunludur.
Uyarı: Her türlü ekleme ancak torbanın bölmelerini ayıran separatörler açılıp, iki çözelti
birbiriyle karıştırıldıktan sonra yapılmalıdır.
CLINIMIX-2’ye aşağıdaki eklentiler yapılabilir:
• Lipid emülsiyonları (örneğin ClinOleic®): Her 1 litre CLINIMIX'e 50 - 250 ml.
CLINIMIX-2 1.5
CLINIMIX-2 1 litre CLINIMIX-2 2 litre
litre + 100 ml %20
+ 100 ml %20 lipid + 250 ml %20 lipid
lipid
Nitrojen (g) 4.6 6.8 9.1
Amino asitler (g) 28 41 55
12Glukoze (g) 75 113 150
Lipid (g) 20 20 50
Total kalori (kcal) 610 815 1320
Glukoz kaynaklı 300 450 600
kalori (kcal)
Lipid kaynaklı kalori 200 200 500
(kcal)
Glukoz/lipid oranı 60/40 69/31 55/45
Sodyum (mmol) 35 53 70
Potasyum (mmol) 30 45 60
Magnezyum (mmol) 2.5 3.8 5.0
Kalsiyum (mmol) 2.3 3.4 4.5
Asetat (mmol) 50 75 100
Klorür (mmol) 40 60 80
Fosfat - HPO 2- olarak 15 23 30
4
(mmol)
pH 6 6 6
Ozmolarite (mOsm/l) 795 810 785
• Elektrolitler: Her 1 litre CLINIMIX-2’ye
Sodyum Potasyum Magnezyum Kalsiyum
Maksimum
konsantrasyon 80 mmol 60 mmol 5.6 mmol 3.0 mmol
olacak şekilde
• Eser elementler: Her 1 litre CLINIMIX-2’ye
Bakır 10 µmol Çinko 77 µmol
Maksimum Krom 0.14 µmol Manganez 2.5 µmol
konsantrasyon Florür 38 µmol Kobalt 0.0125 µmol
olacak şekilde Selenyum 0.44 µmol Molibden 0.13 µmol
İyot 0.5 µmol Demir 10 µmol
• Vitaminler: Her 1 litre CLINIMIX-2’ye
vitamin A 1750 IU Biotin 35 µg
vitamin B6 2.27 mg vitamin B1 1.76 mg
Maksimum
vitamin D 110 IU Folik asit 207 µg
konsantrasyon
vitamin B12 3.0 µg vitamin B2 2.07 mg
olacak şekilde
vitamin E 5.1 mg vitamin C 63 mg
vitamin PP 23 mg vitamin B5 8.63 mg
vitamin K 75 µg
CLINIMIX-2’nin pazardaki diğer lipid emülsiyonlarıyla suplemantasyonuna ilişkin stabilite
verileri firmamızdan temin edilebilir.
Hafif bir kremleşme görülmesi durumunda, infüzyon öncesi nazikçe çalkalayınız ve karışımın
iyice karışarak uniform bir emülsiyon haline gelmesini sağlayınız.
Eklemeler aseptik koşullarda gerçekleştirilmelidir.
Eklemeler enjektör veya bir transfer seti kullanılarak yapılabilir.
• Enjektör ya da iğneli bir transfer setiyle ekleme
- İlaç uygulama girişini hazırlayınız (tek giriş ucu, bkz Şekil 2 veya 4).
- Bu girişi delerek eklemeyi yapınız.
13- Çözelti ile eklentileri karıştırınız.
• Ucunda bir spaykı olan trasfer setiyle ekleme
- Kullanılan lipid transfer setinin "kullanım talimatı"na uyunuz.
- Spaykı transfüzyon girişine uygulayınız (uzun olan uca).
d. Uygulamaya hazırlama
• Torbayı asınız.
• Uygulama ucunun (torbada yan yana duran iki porttan kısa olanı, bkz. Şekil 2 veya 4)
koruyucu kapağını çıkarınız.
• Setin spaykını uygulama ucuna sıkıca uygulayınız.
• Tek kullanımlıktır. Kısmen kullanılmış torbaları saklamayınız ve kullanım sonrası
kullanılan diğer tüm teçhizatla birlikte atınız.
• Kısmen kullanılmış torbaları yeniden hatta bağlamayınız. Torbadaki rezidüel havaya bağlı
olarak oluşabilecek bir hava embolisini önlemek için, başka infüzyon sıvılarıyla seri
bağlantı yapılmamalıdır.
e. Uygulama
• Tek kullanımlıktır.
• Ürünü yalnızca bölmeler arasındaki geçici separatörü açıp iki bölmedeki sıvıyı birbiriyle
karıştırdıktan sonra kullanınız.
• Kısmen kullanılmış torbaları yeniden hatta bağlamayınız.
• Torbadaki rezidüel havaya bağlı olarak oluşabilecek bir hava embolisini önlemek için,
başka infüzyon sıvılarıyla seri bağlantı yapılmamalıdır.
Parenteral beslenme çözeltilerinin infüzyonunda uygulama hattının ucunda mümkünse filtre
bulunması önerilir
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkların Kontrolü Yönetmelik”lerine uygun olarak imha edilmelidir.
Şekil 2
Yatay separatörlü CLINIMIX'in şematik
Şekil 1
çizimi
Yatay separatörlü CLINIMIX'in sıkıştırılarak
Enjeksiyon ucu
separatörün açılması
U ygulama ucu Lipid transfer ucu
Şekil 3
Şekil 4
Dikey separatörlü CLINIMIX'in sıkıştırılması ya da
Dikey separatörlü CLINIMIX'in şematik
kendi üzerine katlanması çizimi
14Enjeksiyon Uygulama Lipid transfer
Ucu ucu ucu
7. RUHSAT SAHİBİ
Adı : Eczacıbaşı Baxter Hastane Ürünleri Sanayi ve Ticaret A.Ş.
Adresi : Cendere Yolu Pırnal Keçeli Bahçesi
34390 Ayazağa –İSTANBUL
Tel : (0212) 329 62 00
Faks : (0212) 289 92 75
Üretim yeri
Adı : Baxter Healthcare Ltd.
Adresi : Caxton Way Thetford, Norfolk IP24 3SE İngiltere
8. RUHSAT NUMARASI(LARI)
110/25
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 08.06.2001
Ruhsat yenileme tarihi: 08.06.2001 / 08.06.2006
10. KÜB’ÜN YENİLENME TARİHİ
----------
15