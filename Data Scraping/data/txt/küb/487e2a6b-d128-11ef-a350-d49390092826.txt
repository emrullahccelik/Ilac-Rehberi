KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8. Şüpheli advers reaksiyonların raporlanması.
1. BEŞERİ TIBBİ ÜRÜNÜN ADI
PRAXBIND 50 mg/ml enjeksiyonluk/infüzyonluk çözelti
2. KALİTATİF VE KANTİTATİF BİLEŞİM
Etkin madde:
Enjeksiyonluk/infüzyonluk çözelti, 50 mg/ml idarucizumab içerir.
Her bir flakon (50 ml) 2,5 g idarucizumab içerir.
İdarucizumab, Çin hamster over hücrelerinden rekombinant DNA teknolojisi ile üretilir.
Yardımcı Maddeler:
Her bir flakon (50 ml çözelti):
Sorbitol 2 g
Sodyum 25 mg
Yardımcı maddeler için Bölüm 6.1.’e bakınız.
3. FARMASÖTİK FORM
Enjeksiyonluk/infüzyonluk çözelti
Berrak veya hafif opalesan, renksizden hafif sarıya kadar renkte çözeltidir.
4. KLİNİK ÖZELLİKLER
4.1. Terapötik endikasyonlar
PRAXBIND, dabigatranın etkisini geri çeviren spesifik bir ajandır ve dabigatran eteksilat ile tedavi
edilen yetişkinlerde, antikoagülan etkinin hızla geri çevrilmesinin gerektiği durumlarda endikedir.
Bu durumlar:
- Acil cerrahi/acil işlemler
- Yaşamı tehdit eden veya kontrol edilemeyen kanama durumlarıdır.
4.2. Pozoloji ve uygulama şekli
Sadece hastanede kullanım içindir.
Pozoloji, uygulama sıklığı ve süresi:
Tavsiye edilen PRAXBIND dozu, 5 gramdır (2x2,5 g/50 ml).
Bir hasta alt grubunda, bağlı olmayan dabigatran plazma konsantrasyonu reküransı ve eşlik eden
uzamış pıhtılaşma testi sonuçları, idarucizumab uygulamasından 24 saat sonrasına kadar ortaya
çıkmıştır (Bkz. Bölüm 5.1).
1Şu durumlarda ikinci 5 g PRAXBIND dozunun uygulanması düşünülebilir:
• Klinik olarak önemli kanamayla birlikte uzamış pıhtılaşma zamanlarının tekrarlaması
• Yaşamı tehdit edebilecek nitelikteki yeniden kanama ve uzamış pıhtılaşma zamanlarının
gözlenmesi
• İkinci bir acil cerrahi/acil işlem gerektiren ve pıhtılaşma zamanlarında uzama olan hastalar
İlgili koagülasyon parametreleri, aktive parsiyal tromboplastin zamanı (aPTT), dilüe trombin
zamanı (dTT) veya ekarin pıhtılaşma zamanıdır (ECT) (Bkz. Bölüm 5.1).
Maksimum günlük doz araştırılmamıştır.
Antitrombotik tedaviye yeniden başlanması:
Dabigatran eteksilat tedavisine, hastanın klinik durumu stabil ise ve yeterli homeostaz sağlanmışsa,
PRAXBIND uygulamasından 24 saat sonra yeniden başlanabilir.
PRAXBIND uygulamasından sonra, diğer antitrombotik tedavilere (örneğin düşük molekül ağırlıklı
heparin), eğer hastanın klinik durumu stabil ise ve yeterli homeostaz sağlanmışsa, herhangi bir
zamanda başlanabilir.
Antitrombotik tedavinin uygulanmaması, hastanın altta yatan hastalığı veya durumu nedeniyle,
hastayı trombotik riske maruz bırakır.
Uygulama şekli:
İntravenöz yolla uygulanır.
PRAXBIND (2x2.5 g/50 ml), intravenöz olarak, her biri 5 ila 10 dakikalık ardışık iki infüzyon
şeklinde veya bolus enjeksiyonla uygulanır. Ek kullanım ve hazırlama talimatları için, bkz. Bölüm
6.6.
Özel popülasyonlara ilişkin ek bilgiler:
Böbrek yetmezliği:
Böbrek fonksiyonları bozulmuş hastalarda herhangi bir doz ayarlaması gerekmez. Böbrek
fonksiyon bozukluğu, idarucizumabın geri çevirme etkisini etkilememiştir (Bkz. Bölüm 5.2).
Karaciğer yetmezliği
Karaciğer fonksiyonları bozulmuş hastalarda herhangi bir doz ayarlaması gerekmez (Bkz. Bölüm
5.2).
Pediyatrik popülasyon:
18 yaşından küçük çocuklarda PRAXBIND’in güvenliliği ve etkililiği belirlenmemiştir. Herhangi
bir veri yoktur.
Geriyatrik popülasyon:
65 yaşında ve daha yaşlı hastalarda herhangi bir doz ayarlaması gerekli değildir (Bkz. Bölüm 5.2).
4.3. Kontrendikasyonlar
Hiçbir kontrendikasyonu yoktur.
24.4. Özel kullanım uyarıları ve önlemleri
İdarucizumab, dabigatrana spesifik olarak bağlanır ve dabigatranın antikoagülan etkisini geri
çevirir. Diğer antikoagülanların etkilerini geri çevirmez (Bkz. Bölüm 5.1).
PRAXBIND tedavisi, tıbbi olarak uygun bulunan standart destekleyici önlemlerle birlikte
kullanılabilir.
Hipersensitivite:
İdarucizumab veya diğer PRAXBIND bileşenlerinden herhangi birine karşı bilinen aşırı duyarlılığı
(örneğin, anaflaktoid reaksiyon) olan hastalarda PRAXBIND kullanımı riski, bu tür bir acil
tedavinin olası yararlarına karşı dikkatle değerlendirilmelidir. Bir anafilaktik reaksiyon veya başka
bir ciddi alerjik reaksiyon görülürse, PRAXBIND uygulamasına derhal son verilmeli ve uygun
tedaviye başlanmalıdır.
Herediter fruktoz intoleransı:
Önerilen PRAXBIND dozu, yardımcı madde olarak 4 g sorbitol içerir. Herediter fruktoz intoleransı
olan hastalarda, parenteral yolla sorbitol uygulanması, hipoglisemi, hipofosfatemi, metabolik
asidoz, ürik asit artışı, salgılama ve sentez fonksiyonlarında bozulma ile seyreden akut karaciğer
yetmezliği ve ölüm bildirimleri ile ilişkili bulunmuştur. Bu nedenle, herediter fruktoz intoleransı
olan hastalarda, PRAXBIND tedavisinin riski, böyle bir acil tedavinin olası yararına karşı dikkatle
değerlendirilmelidir. Eğer bu hastalarda PRAXBIND tedavisi uygulanacaksa, PRAXBIND
maruziyeti süresince ve daha sonraki 24 saat içinde yoğun tıbbi gözlem ve dikkat gerekir.
Sorbitol içeriği:
Nadir fruktoz intolerans problemi olan hastaların bu ilacı kullanmamaları gerekir.
Tromboembolik olaylar:
Dabigatran ile tedavi edilen hastaların, tromboembolik olaylara yatkınlık gösteren altta yatan
hastalık durumları vardır. Dabigatran tedavisinin geri çevrilmesi, hastaları, altta yatan hastalıklarına
bağlı trombotik riske maruz bırakır. Bu riski azaltmak için, tıbbi olarak uygun koşullar sağlanır
sağlanmaz antikoagülan tedavinin yeniden başlatılması düşünülmelidir (Bkz. Bölüm 4.2).
Üriner protein testi:
PRAXBIND, bolus/kısa süreli 5 g intravenöz idarucizumab uygulaması sonrası, böbrekte protein
aşırı akışına karşı fizyolojik bir reaksiyon olarak, geçici proteinüriye neden olur (Bkz. Bölüm 5.2).
Geçici proteinüri, böbrek hasarını göstermez, bu durum idrar testinde dikkate alınmalıdır.
Sodyum içeriği:
Bu tıbbi ürün her dozunda 2,2 mmol (veya 50 mg) sodyum içerir. Bu durum, kontrollü sodyum
diyetinde olan hastalar için gözönünde bulundurulmalıdır.
Biyoteknolojik ilaçların takip edilebilirliğinin sağlanabilmesi için, uygulanan ilacın ticari ismi ve
seri numarası mutlaka hastanın dosyasına kaydedilmelidir.
4.5. Diğer tıbbi ürünler ile etkileşimler ve diğer etkileşim şekilleri
PRAXBIND ve diğer ilaçlar arasında formal bir etkileşim çalışması yapılmamıştır. Farmakokinetik
özellikleri ve dabigatrana bağlanmadaki yüksek spesifitesi dikkate alınarak, diğer ilaçlarla klinik
önemi olan etkileşimler beklenmez.
İdarucizumab ile yapılan preklinik araştırmalarda şu ilaçlarla etkileşim olmadığı gösterilmiştir:
3• Hacim arttırıcılar
• Koagülasyon faktör konsantreleri (örneğin, protrombin kompleks konsantreleri (PCC,
örneğin, 3 faktör ve 4 faktör), aktive PCC ürünleri (aPCC)) ve rekombinant faktör VIIa
• Diğer antikoagülanlar (örneğin, dabigatran dışındaki diğer trombin inhibitörleri, düşük
molekül ağırlıklı heparin dahil faktör Xa inhibitörleri, vitamin K antagonistleri, heparin).
İdarucizumab, diğer antikoagülanların etkilerini geri çevirmez.
Özel populasyonlara ilişkin ek bilgiler:
Pediyatrik popülasyon:
PRAXBIND’ın güvenliliği ve etkililiği 18 yaşın altındaki pediyatrik popülasyonda
gösterilmemiştir.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (kontrasepsiyon)
Veri yoktur.
Gebelik dönemi
PRAXBIND kesinlikle gerekmedikçe gebelerde kullanılmamalıdır.
Gebelerde PRAXBIND kullanımı ile ilgili veri bulunmamaktadır. İlacın doğası ve amaçlanan klinik
kullanımı dikkate alınarak üreme ve gelişim toksisitesi çalışmaları yapılmamıştır. PRAXBIND,
gebelik döneminde, beklenen klinik yarar olası risklere üstün ise kullanılabilir.
Laktasyon dönemi
İdarucizumabın insan sütüyle atılıp atılmadığı bilinmemektedir. İdarucizumabın süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
PRAXBIND tedavisinin durdurulup durdurulmayacağına/tedaviden kaçınılıp kaçınılmayacağına
ilişkin karar verilirken, emzirmenin çocuk açısından faydası ve PRAXBIND tedavisinin emziren
anne açısından faydası dikkate alınmalıdır.
Üreme yeteneği/ Fertilite
PRAXBIND’in fertilite üzerindeki etkisine dair bir veri bulunmamaktadır (Bkz. Bölüm 5.3).
4.7. Araç ve makine kullanımı üzerindeki etkiler
Geçerli değildir.
4.8. İstenmeyen etkiler
PRAXBIND’in güvenliliği, kontrol edilemeyen kanaması olan veya acil cerrahi veya işlem
gerektiren ve dabigatran eteksilat tedavisine devam eden 503 hastada yürütülen bir Faz III
çalışmasında ve aynı zamanda 224 gönüllüde yürütülen bir Faz I çalışmasında değerlendirilmiştir.
Herhangi bir advers reaksiyon tanımlanmamıştır.
Aşağıdaki uyarılar bölüm 4.4 ‘te ayrıntılı olarak açıklanmaktadır:
• Tromboembolik olaylar
4• Hipersensitivite
• Yardımcı madde sorbitol nedeni ile kalıtsal fruktoz intoleransı olan hastalarda ciddi yan etki
riski
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta: tufam@titck.gov.tr; tel: 0 800
314 00 08; faks: 0 312 218 35 99).
4.9. Doz aşımı ve tedavisi
PRAXBIND doz aşımı ile ilgili klinik deneyim bulunmamaktadır.
Sağlıklı bireylerde araştırılan en yüksek PRAXBIND tek dozu, 8 gram olmuştur. Bu grupta,
herhangi bir güvenlilik sinyali tanımlanmamıştır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer tüm terapötik ürünler, antidotlar
ATC kodu : V03AB37
Etki mekanizması:
İdarucizumab, dabigatran için spesifik bir geri çevirme ajanıdır. İnsan monoklonal antikor
fragmanıdır (Fab) ve dabigatrana yüksek afinite ile bağlanır. Bu bağlanma, dabigatranın trombin
için bağlanma afinitesinden yaklaşık 300 kat daha güçlüdür. İdarucizumab-dabigatran kompleksi,
hızlı on-rate ve aşırı yavaş off-rate özelliği ile çok stabil bir komplekstir. İdarucizumab, dabigatran
ve metabolitlerine güçlü ve spesifik olarak bağlanır ve dabigatranın antikoagülan etkisini nötralize
eder.
Klinik etkililik ve güvenlilik:
283 gönüllüde yürütülen (224 gönüllü idarucizumab tedavisi almıştır), üç randomize, çift-kör,
plasebo kontrollü faz I çalışmada, tek başına veya dabigatran eteksilat tedavisinden sonra verilen
idarucizumabın güvenlilik, etkililik, tolerabilite, farmakokinetik ve farmakodinamik özellikleri
değerlendirilmiştir. Araştırılan popülasyon, sağlıklı gönüllüleri ve yaş, vücut ağırlığı, ırk, cinsiyet
ve böbrek yetmezliği özelliklerini gösteren spesifik popülasyonları kapsamıştır. Bu çalışmalarda
idarucizumab dozları, 20 mg-8 g aralığında ve infüzyon süresi 5 dakika-1 saat aralığında
tutulmuştur.
Farmakokinetik ve farmakodinamik parametreler için temsil edici değerler, 5 g idarucizumab
verilen 45-64 yaş arası sağlıklı bireyler baz alınarak belirlenmiştir (Bkz. Bölüm 5.1 ve 5.2).
Bir prospektif, açık etiketli, randomize olmayan, kontrolsüz çalışma (RE-VERSE AD)
yürütülmüştür. Bu çalışmada, dabigatrana bağlı yaşamı tehdit edici veya kontrol edilemeyen
kanaması olan (Grup A) veya acil cerrahi veya acil işlem gerektiren (Grup B) yetişkin hastaların
tedavisi araştırılmaktadır. Birincil sonlanım noktası, dilue trombin zamanı (dTT) veya ekarin
pıhtılaşma zamanının (ECT) merkezi laboratuvar tayinleri esas alınarak, idarucizumab
uygulamasından sonra 4 saat içinde dabigatranın antikoagülan etkisinin geri çevrilmesinin
maksimum yüzdesidir. İkincil bir anahtar sonlanım noktası, homeostazın yeniden sağlanmasıdır.
5RE-VERSE AD 503 hastanın verilerini kapsamaktadır: Ciddi kanamalı 301 hasta (Grup A) ve acil
işlem/cerrahi gerektiren 202 hasta (Grup B). Her grupta hastaların yaklaşık yarısı erkektir. Medyan
yaş 78 ve medyan kreatinin klerensi 52,6 ml/dakikadır. Grup A’daki hastaların %61,5’i ve grup
B’deki hastaların % 62,4’ü, günde 2 kez 110 mg dabigatran ile tedavi görmüştür.
Geri dönüş, sadece, koagülasyon zamanlarında idarucizumab uygulanmasından önce uzama
gösteren hastalar için değerlendirilebilir bulunmuştur. Grup A ve B’deki hastaların çoğunluğunda,
5 g idarucizumab uygulamasını izleyen ilk 4 saat içinde dabigatranın antikoagülan etkisi tamamen
geri çevrilmiştir (değerlendirilebilir hastalarda, sırası ile, dTT: %98,7, ECT: %82,2, aPTT:%92,5).
Geri çevrilme etkisi, uygulamadan hemen sonra belirgin şekilde görülmüştür.
Şekil 1- RE-VERSE AD çalışmasında yer alan hastalarda, dTT ile tayin edilen dabigatrana bağlı
pıhtılaşma zamanı uzamasının geri çevrilmesi (N=487)
6Şekil 2- RE-VERSE AD çalışmasındaki hastalarda, ECT ile tayin edilen dabigatrana bağlı
pıhtılaşma zamanı uzamasının geri çevrilmesi (N=487)
7Şekil 3- RE-VERSE AD çalışmasındaki hastalarda, aPTT ile tayin edilen dabigatrana bağlı
pıhtılaşma zamanı uzamasının geri çevrilmesi (N=486)
Ciddi kanaması olduğu değerlendirilebilen hastaların %80,3’nde homeostaz restorasyonu sağlanmış
ve acil bir işlem gerektiren hastaların %93,4’nde normal homeostaz gözlenmiştir.
Toplam 503 hastanın 101’i ölmüştür. Bu ölümlerden her biri, indeks olayın bir komplikasyonu
olarak değerlendirilmiş veya birlikte bulunan diğer hastalıklarla ilişkilendirilmiştir. 34 hastada (34
hastanın 23’ü olay ortaya çıktığında antitrombotik tedavi almamaktaydı) trombotik olaylar rapor
edilmiştir. Bu vakaların hepsinde, trombotik olayın hastanın altta yatan tıbbi durumuna bağlanması
mümkündür. Olası hipersensitiviteye ait hafif semptomlar (ateş, bronkospazm, hiperventilasyon,
döküntü veya kaşıntı) rapor edilmiştir. İdarucizumab ile nedensel bir ilişki kurulamamıştır.
8Farmakodinamik etkiler:
Dabigatran eteksilat uygulamasından sonra idarucizumab farmakodinamiği, faz I çalışmarında141
gönüllüde araştırılmıştır. 5 g dozda intravenöz infüzyon alan 45-64 yaş arası 6 sağlıklı bireyden
oluşan temsil edici bir alt grubun verisi sunulmuştur. Araştırılan sağlıklı bireylerde, medyan
dabigatran maruziyeti doruk değeri, hastalarda günde iki kez 150 mg dabigatran eteksilat
uygulaması sınırları içinde bulunmuştur.
İdarucizumabın dabigatran maruziyeti ve antikoagülan aktivitesi üzerindeki etkileri:
İdarucizumab alımından hemen sonra, bağlanmamış dabigatran plazma konsantrasyonu, %99’dan
daha fazla bir oranda azalmıştır, bu düzeyler, antikoagülan aktivitenin bulunmadığı değerlerdir.
Hastaların çoğunluğunda, dabigatran plazma konsantrasyonlarının geri çevrilmesi durumu,12 saate
kadar (≥%90) devam etmiştir. Bir grup hastada, bağlanmamış dabigatran plazma seviyelerinde
tekrarlama ve bununla birlikte pıhtılaşma testlerinin yükseldiği gözlenmiştir, bu durum
muhtemelen, dabigatranın periferden tekrar dağılımına bağlı olabilir. Bu durum, idarucizumab
uygulamasından sonra 1-24 saatte, özellikle, 12 saat veya daha sonrasında ortaya çıkar.
Şekil 4- Temsil edici özellikteki sağlıklı gönüllü grubunda bağlanmamış dabigatranın plazma
düzeyleri (0.saatte idarucizumab veya plasebo uygulaması)
Dabigatran, antikoagülan yoğunluğunu da yaklaşık olarak gösteren, dilüe trombin zamanı (dTT),
trombin zamanı (TT), aktive parsiyal tromboplastin zamanı (aPTT) ve ekarin pıhtılaşma zamanı
(ECT) gibi koagülasyon belirteçlerinin pıhtılaşma zamanını uzatır. İdarucizumab uygulanması
sonrasında normal sınırlar içindeki bir değer, hastanın artık antikoagüle olmadığını gösterir. Normal
sınırın üzerindeki bir değer, rezidüel aktif dabigatranına veya diğer klinik durumlara (Örneğin,
başka bir ilacın varlığı veya transfüzyon koagülopatisi) işaret eder. Bu testler, dabigatranın
antikoagülan etkisini incelemek için kullanılmıştır. Dabigatrana bağlı pıhtılaşma zamanı uzamasının
tam ve uzun süreli geri çevrilmesi, idarucizumab infüzyonundan hemen sonra gözlenmiş ve bu
durum en az 24 saatlik bir gözlem süresince devam etmiştir.
9Şekil 5. Sağlıklı kişileri temsil eden grupta , dTT ile tayin edilen, dabigatrana bağlı pıhtılaşma
zamanı uzamasının geri çevrilmesi (0.saatte idarucizumab veya plasebo uygulaması)
Şekil 6. Sağlıklı kişileri temsil eden grupta, ECT ile tayin edilen, dabigatrana bağlı pıhtılaşma
zamanı uzamasının geri çevrilmesi (0.saatte idarucizumab veya plasebo uygulaması)
10Trombin oluşma parametreleri
Dabigatran, endojen trombin potansiyeli (ETP) paramatreleri üzerinde belirgin etkiler gösterir.
İdarucizumab infüzyonu bittikten sonraki 0,5 ila 12 saat sonra tayin edildiğinde, idarucizumab
tedavisi, hem trombin gecikme süresi oranı hem de başlangıç değerlerine göre doruk değerine kadar
geçen zamanın oranını normale döndürmüştür. İdarucizumab, tek başına, ETP ile ölçülen bir
prokoagülan etki göstermemiştir. Bu durum, idarucizumabın protrombotik etkisi bulunmadığını
düşündürmektedir.
Dabigatran eteksilatın yeniden uygulanması
İdarucizumab infüzyonundan 24 saat sonra, dabigatran eteksilatın yeniden uygulanması, beklenen
antikoagülan aktiviteyi sağlamıştır.
İmmunojenisite
Faz I çalışmalarındaki 283 gönüllünün (224 gönüllü idarucizumab ile tedavi edilmiştir) ve 501
hastanın serum örnekleri tedavi öncesi ve sonrasında idarucizumab antikorları açısından test
edilmiştir.
Faz I çalışmasındaki gönüllülerin yaklaşık %12’sinde (33/283) ve hastaların %3,8’inde (19/501)
idarucizumaba karşı çapraz reaktivite gösteren önceden mevcut antikorlar saptanmıştır.
İdarucizumab farmakokinetiği veya geri çevirme etkisi veya hipersensitivite reaksiyonları üzerinde
bir etki görülmemiştir.
Tedavi ile ilişkili, olasılıkla kalıcı düşük titreli anti-idarucizumab antikorları, Faz I çalışmasındaki
gönüllülerin %4’ünde (10/224) ve hastaların %1,6’sında (8/501) gözlenmiştir. Bu durum,
idarucizumabın düşük bir immunojenik potansiyeli olduğunu düşündürmektedir. Faz I
çalışmasındaki 6 gönüllüden oluşan bir alt grupta, idarucizumab, ilk uygulamadan 2 ay sonra ikinci
kez verilmiştir. İkinci doz öncesinde bu bireylerde anti-idarucizumab antikorları tespit edilmemiştir.
Bir bireyde, ikinci uygulamadan sonra, tedavi ile ilişkili anti-idarucizumab antikorları saptanmıştır.
9 hastaya idarucizumab tekrar verilmiştir. 9 hastanın tümü ilk idarucizumab dozundan 6 gün sonra
ikinci dozu almıştır. Tekrar dozu verilen hastaların hiçbiri, anti-idarucizumab antikorları açısından
pozitif bulunmamıştır.
Preklinik farmakodinamik
Dabigatran ile, insan plazma düzeylerinin yaklaşık 10 katı supraterapötik konsantrasyon elde etmek
üzere dozlama yapıldıktan sonra, künt karaciğer hasarı kullanılarak domuzlarda bir travma modeli
uygulanmıştır. İdarucizumab, enjeksiyondan sonra 15 dakika içinde, hayatı tehdit edici kanamayı
etkili ve hızlı bir şekilde geriye çevirmiştir. Domuzların tümü, yaklaşık 2.5g ve 5 g idarucizumab
dozlarıyla hayatta kalmıştır. İdarucizumab kullanılmayan antikoagüle grupta mortalite oranı %100
olmuştur.
EMA, dabigatrana bağlı kanamanın önlenmesi ve tedavisi için, pediyatrik popülasyonun bir veya
daha fazla alt grubunda, çalışma sonuçlarının sunulması zorunluluğunu ertelemiştir (Bkz. 4.2.
Pediyatrik popülasyon).
5.2. Farmakokinetik özellikler
Genel özellikler
İdarucizumabın farmakokinetik özellikleri, 224 bireyden oluşan faz I çalışmalarıyla araştırılmış, bu
bireylerden, 5 g intravenöz doz uygulanan 45-64 yaş arasındaki, 6 sağlıklı gönüllüyü kapsayan
temsil edici nitelikteki alt gruba ait veriler sunulmuştur.
11Dağılım
İdarucizumab, multifazik dispozisyon kinetiği ve sınırlı ektravasküler dağılım göstermiştir. 5 g
dozun intravenöz infüzyonunu takiben, kararlı durumda dağılım hacminin geometrik ortalaması
(V ) 8,9 L olmuştur (sapmanın geometrik koefisyanı (gCV) %24,8).
ss
Biyotransformasyon
Antikorların metabolizmasına katkıda bulunabilecek çeşitli yolaklar tanımlanmıştır. Bu yolakların
tümü antikorun daha küçük moleküllere biyodegradasyonunda rol oynar (yani, daha sonra yeniden
absorbe olan ve genel protein sentezinde yer alan küçük peptidler veya amino asitler).
Eliminasyon
İdarucizumab, 47 ml/dk (gCV %18,4) bir total klerens ile hızla elimine olur. Başlangıç yarı ömrü 47
dakika (gCV %11,4) ve terminal yarı ömrü 10.3 saattir (gCV %18,9). 5 g idarucizumabın
intravenöz uygulamasından sonra, dozun %32,1’lik (gCV %60,0) miktarı 6 saatlik bir sürede idrara
geçer. Bunu izleyen 18 saatte ise bu miktar %1’den daha azdır. Dozun geri kalan kısmının protein
katabolizması yoluyla, başlıca böbreklerle atıldığı kabul edilir.
İdarucizumab tedavisinden sonra proteinüri gözlenmiştir. Geçici proteinüri, 5 g idarucizumabın
intravenöz bolus/kısa süreli uygulamasından sonra, renal protein aşırı akışına karşı fizyolojik bir
reaksiyondur. Geçici proteinüri genellikle, idarucizumab uygulamasından 4 saat sonra doruk
noktasına ulaşır ve 12-24 saatte normale döner. Bazı bireysel vakalarda, geçici proteinüri 24 saatten
daha uzun süre devam etmiştir.
Hastalardaki karakteristik özellikler
Renal fonksiyon bozukluğu olan hastalar
PRAXBIND, faz I çalışmalarda, kreatinin klerensi 44-213 ml/dk aralığında olan gönüllülerde
araştırılmıştır. Kreatinin klerensi <44 ml/dk olan gönüllüler faz I çalışmalarda araştırılmamıştır.
Renal fonksiyon bozukluğunun derecesine bağlı olarak, total klerens, sağlıklı gönüllülerinkine göre
azalmıştır. Bu da idarucizumab maruziyetinde artışa neden olmuştur.
Böbrek fonksiyonlarının dereceleri birbirinden farklı (medyan kreatinin klerensi 21- 99 ml/dk) 347
hastanın farmakokinetik verilerine dayanılarak, ortalama idarucizumab maruziyetinin (EAA ),
0-24s
hafif böbrek yetmezliği olanlarda %38 (CrCl 50-<80 ml/dk), orta derecede böbrek yetmezliği
olanlarda %90 (30- <50 ml/dk), ve şiddetli böbrek bozukluğu olanlarda %146 (0-<30 ml/dk) arttığı
tahmin edilmektedir. Dabigatran da birincil olarak böbreklerle atıldığı için, böbrek fonksiyonları
kötüye gittikçe dabigatran maruziyetinde de artış görülür.
Bu verilere ve hastalarda dabigatranın antikoagülan etkisini geri çevirme oranına dayanarak, renal
bozukluk idarucizumabın geri çevirme etkisini etkilemez.
Hepatik fonksiyon bozukluğu olan hastalar
Karaciğer fonksiyon testlerinde yükselme ile tespit edilen hepatik hasar ile değerlendirilen karaciğer
yetmezliğinin idarucizumab farmakokinetiği üzerinde bir etkisi gözlenmemiştir.
Idarucizumab, çeşitli derecelerde karaciğer yetmezliği bulunan 58 hastada çalışılmıştır. Karaciğer
yetmezliği bulunmayan 272 hasta ile karşılaştırıldığında, idarucizumabın medyan EAA değeri,
AST/ALT yükselmeleri 1-<2x ULN (N=34), 2-<3 ULN (N=3) ve >3x ULN (N=21) olan hastalarda
sırası ile %-6,3, %37 ve %10 oranında değişmiştir.
12Yaşlı hastalar/Cinsiyet/Irk
Popülasyon farmakokinetiği analizlerine dayanılarak, cinsiyet, yaş ve ırkın, idarucizumab
farmakokinetiği üzerinde anlamlı bir etkisi yoktur.
5.3. Klinik öncesi güvenlilik verileri
Sıçanlarda 4 haftaya kadar ve maymunlarda 2 haftaya kadar süreyle yürütülen tekrarlı doz toksisite
çalışmalarına dayanılarak, preklinik veriler insanlar için özel bir tehlike göstermemiştir. Güvenlilik
farmakolojisi çalışmaları, solunum, santral sinir sistemi veya kardiyovasküler sistem üzerinde bir
etki göstermemiştir.
İdarucizumabın mutajenik ve karsinojenik potansiyelini değerlendiren çalışmalar yürütülmemiştir.
Etki mekanizmasına ve proteinlerin özelliklerine dayanarak, herhangi bir karsinojenik veya
genotoksik etki beklenmez.
İdarucizumabın üreme üzerine potansiyel etkilerini araştırmak üzere çalışma yapılmamıştır.
Sıçanlarda 4 haftaya kadar ve maymunlarda 2 haftaya kadar süreyle yürütülen intravenöz tekrarlı
doz toksisite çalışmaları süresince, her iki cinsiyete ait üreme sistemi ile ilgili dokularda tedaviye
bağlı etkiler tanımlanmamıştır. Ayrıca, bir doku çapraz reaktivite çalışmasında, insan üreme
dokularına idarucizumab bağlanması gözlenmemiştir. Bu nedenle preklinik sonuçlar, üreme veya
embriyo-fetal gelişim üzerine bir riski düşündürmemektedir.
İdarucizumabın IV veya paravenöz uygulanmasından sonra kan damarlarında lokal irritasyon
gözlenmemiştir. İdarucizumab formülasyonu, in vitro koşullarda, insan tam kanında hemoliz
oluşturmamıştır.
6. FARMASÖTİK ÖZELLİKLER
6.1. Yardımcı maddelerin listesi
Sodyum asetat trihidrat
Asetik asit
Sorbitol
Polisorbat 20
Enjeksiyonluk su
6.2 Geçimsizlikler
Bu ürün başka bir tıbbi ürünle karıştırılmamalıdır.
6.3 Raf ömrü
36 ay
Flakon açıldıktan sonra, idarucizumabın kimyasal ve fiziksel olarak stabil olduğu süre, oda
sıcaklığında 1 saat olarak gösterilmiştir.
Mikrobiyolojik açıdan, açma yöntemi mikrobiyal kontaminasyon riskini kesin olarak önlemedikçe,
ürün açıldıktan sonra derhal kullanılmalıdır. Ürün açıldıktan sonra derhal kullanılmaz ise, bu
şekilde bekletme süreleri ve koşullarının sorumluluğu uygulayıcıya aittir.
136.4 Saklamaya yönelik özel tedbirler
Buzdolabında, 2oC-8oC sıcaklıkta saklayınız.
Dondurmayınız.
Işıktan korumak için orijinal ambalajında saklayınız.
Kullanmadan önce, açılmamış flakonlar, ışıktan korumak üzere orijinal ambalajında saklandıysa 48
saate kadar veya eğer ışığa maruz kaldıysa 6 saate kadar oda sıcaklığında saklanabilir (250C).
Ürün açıldıktan sonraki saklama koşulları için bakınız bölüm 6.3.
6.5 Ambalajın niteliği ve içeriği
50 ml solüsyon, bütil kauçuk tıpalı ve alüminyum kapaklı, serum askısı ile entegre bir etiketi
bulunan, tip 1 cam flakonlarda sunulur.
Dış ambalaj 2 flakon içerir.
6.6 Beşeri tıbbi üründen arta kalan maddelerin imhası ve diğer özel önlemler
PRAXBIND gibi parenteral ilaçlar, hastaya uygulanmadan önce, partikül maddeler ve renk
değişikliği açısından gözle kontrol edilmelidir.
PRAXBIND diğer ilaçlarla karıştırılmamalıdır. PRAXBIND uygulaması için daha önceden var olan
intravenöz hat kullanılabilir. Hat, infüzyondan önce ve infüzyon sonunda 9 mg/ml (%0,9) sodyum
klorür enjeksiyonluk çözeltisi ile yıkanmalıdır. Aynı intravenöz giriş aracılığıyla paralel olarak
başka bir infüzyon uygulanmamalıdır.
PRAXBIND, tek kullanım içindir ve herhangi bir koruyucu madde içermez (Bkz. Bölüm 6.3).
PRAXBIND ile polivinil klorür, polietilen veya poliüretan infüzyon setleri veya polipropilen
enjektörler arasında bir geçimsizlik gözlenmemiştir.
Kullanılmamış olan ürün ya da atık materyaller, “Atık Yönetimi Yönetmeliği” hükümlerine uygun
olarak imha edilmelidir.
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik
Bakanlığınca belirlenen toplama sistemine veriniz.
7. RUHSAT SAHİBİ
Boehringer Ingelheim İlaç Ticaret A.Ş.
Büyükdere Cad, USO Center
No: 245, K: 13-14
34398 Maslak, İSTANBUL
Tel: (0 212) 329 1100
Faks: (0 212) 329 1101
148. RUHSAT NUMARASI
2018/522
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 21/09/2018
Ruhsat yenileme tarihi:
10. KÜB’ÜN YENİLENME TARİHİ:
15