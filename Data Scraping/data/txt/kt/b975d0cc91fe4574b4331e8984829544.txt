1/9 
 KULLANMA TALİMATI  
EUTHYROX® 25 mcg tablet  
Ağızdan  alınır.  
 
• Etkin madde: Her bir tablet 25 mcg levotiroksin sodyum içerir.  
• Yardımcı maddeler:  Mannitol, Mısır nişastası, Kroskarmelloz sodyum, Jelatin  (balık  
jelatini) , Susuz sitrik asit, Magnezyum stearat . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilac ı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu kullanma talimatında:  
1. EUTHYROX  nedir ve ne için kullanılır ?  
2. EUTHYROX ’u kullanmadan önce dikkat edilmesi gerekenler ?  
3. EUTHYROX  nasıl kullanılır ?  
4. Olası yan etkiler nelerdir? 
5. EUTHYROX ’un saklanması  
Başlıkları yer almaktadır. 
 
 
1. EUTHYROX nedir ve ne için kullanılır?  
 
Kırık beyaz, yuvarlak, her iki yüzü düz ve çentikli, eğik kenarlı, bir yüzde “EM 25” baskısı 
bulunan tabletler , eşit dozlara bölünebilir. T abletler 25 mcg levotiroksin sodyum içerir , 50 
tabletlik blister ambalajlarda piyasaya sunulmuştur.  
EUTHYROX’un içer iğinde bulunan levotiroksin etken maddesi, tiroid bezinin hastalıklarında ve 
işlev bozukluklarının tedavisinde kullanılan sentetik bir tiroid hormonudur. Etkisi tiroid 
tarafından salgılanan doğal hormonlar ile aynıdır.   
 
EUTHYROX;  
- normal tiroid fonksiyonu olan hastalarda iyi huylu guatrı tedavi etmek için,  
- cerrahi sonrasında guatrın nüksetmesini önlemek için, 
- tiroid bezi yeteri kadar çalışmadığında, doğal tiroid hormonlarının işlevini yerine getirmek için ve  
- tiroid kanseri olan hastalarda tümörün büyümesin i baskılamak için kullanılır.  
 
Hormonların aşırı düzeyde üretimi antitiroid ilaçlarla tedavi edildiğinde, tiroid hormon düzeylerini dengelemek amacıyla kullanılan EUTHYROX; 25 mikrogram, 50 mikrogram, 75 mikrogram ve 100 mikrogram dozlarında kullanılır. 
 
2/9 
 2. EUTHYROX’u kullanmadan önce  dikkat edilmesi gerekenler  
EUTHYROX’u aşağıdaki durumlarda KULLANMAYINIZ  
- İlacın içerisindeki etk in maddeye veya yardımcı maddelere karşı alerjiniz varsa (aşırı 
duyarlılık)  
- Tedavi edilmemiş böbrek üstü bezi (adrenal bez) , hipofiz bezi işlev bozukluğu veya tiroid 
hormonlarının aşırı üretimi (tir otoksikoz) durumunda  
- Akut kalp hastalığında ( kalp krizi veya kalp iltihabı). 
Gebelikte EUTHYROX  ile birlikte antitiroid ilaçlar kullanılmaz ( Hamilelik ve Emzirme 
bölümlerine bakınız ). 
 
EUTHYROX’u aşağıdaki durumlarda DİKKATLİ KULLANINIZ  
Eğer aşağıdaki kalp hastalıklarından herhangi birine sahipseniz EUTHYROX’u kullanmadan 
önce doktorunuz ya da eczacınız ile konuşunuz:  
- Kalbin kan damarlarında yetersiz düzeyde kan akışı (anjina pektoris),  
- Kalp yetmezliği,  
- Hızlı ve düzensiz kalp ritmi, 
- Yüksek kan basıncı,  
- Arterlerde yağ kalıntıları (arteriyoskleroz) varsa, tedaviniz esnasında dikkatli olmanız ve 
doktorunuz tarafından izlenmeniz gerekir.  
 
EUTHYROX kullanmadan önce veya bir tiroid süpresyon (baskılama) testi yaptırmadan önce bu 
rahatsızlıklar tıbbi kontrol altına alınmalıdır. EUTHYROX kullanırken tiroid hormonları 
yakından takip edilmelidir. Bu rahatsızlıkların sizde olup olmadığından emin değilseniz  veya bu 
rahatsızlıklar olduğu halde herhangi bir tedavi görmüyorsanız, doktorunuza danışın. 
 
Doktorunuz öncelikle sizde herhangi bir adrenal bezi, hipofiz bezi işlev bozukluğu veya kontrol 
altına alınmamış aşırı düzeyde hormon üretimi (tiroid otonomisi) ile seyreden tiroid bezi işlev bozukluğu olup olmadığını araştıracaktır. Çünkü, EUTHYROX  kullanmadan önce veya bir tiroid 
süpresyon (baskılama) testi yaptırmadan önce bu rahatsızlıklar tıbbi kontrol altına alınmalıdır. 
 
Çok düşük doğum ağırlıklı erken yeni doğanlarda levotiroksin tedavisi başlatıldığında kan 
basıncında hızlı düşüş (dolaşım çöküşü) ortaya çıkabileceğinden kan basıncı düzenli olarak 
izlenecektir.  
 
İlacınızı levotiroksin içeren başka bir ürünle değiştirmeniz gerekirse tiroid hormon düzey 
denges izliği oluşabilir. İlacınızı değiştirme hususunda herhangi bir sorunuz var ise doktorunuzla 
konuşunuz. Geçiş döneminde yakın takip (klinik ve biyolojik) gereklidir. Herhangi bir yan etki fark ederseniz, dozunuzun artırılarak veya azaltılarak ayarlanması gerekeceğinden doktorunuza başvurunuz.  
 
Aşağıdaki durumlardan herhangi biri söz konusuysa, doktorunuza danışın:  
- Menopoz veya menopoz sonrası dönemdeyseniz, kemik erimesi ( osteoporoz ) riski 
nedeniyle doktorunuzun tiroid fonksiyonlarınızı düzenli olarak kontrol etmesi gerekebilir.  
3/9 
 - Orlistat (obezite tedavisinde kullanılan bir ilaç) ile tedaviye başlamadan, tedaviyi 
değiştirmeden veya tedaviyi sonlandırmadan önce doktorunuz tarafından yakından takip 
edilmeniz ve kullandığınız EUTHYROX dozunun ayarlanması gerekebi lir.  
- Eğer bir tür psikolojik hastalığınız  var ise (psikotik bozukluk belirtileri ile karşılaştınız 
ise; içe kapanma, düşünce bozuklukları, davranışta bozukluk, gerçekte var olmayan 
şeyleri varmış gibi algılama durumu, var olmayan bir şeyi görme, duyma, koku veya 
tadını alma gibi durumlar ) doktorunuz tarafından yakından takip edilmeniz ve 
kullandığınız EUTHYROX dozununuzun ayarlanması gerekebilir.   
 
Tiroid hormonları, kilo vermek amacıyla kullanmaya uygun değildir. Tiroid hormon düzeyleriniz 
normal ise, tiroid ilaçları sizi zayıflatmaz. Doktor tavsiyesi olmadan ilacın dozunu artırdığınız 
takdirde, ciddi veya yaşamı tehdit eden yan etkiler görülebilir. Ciddi veya yaşamı tehdit eden yan 
etkiler oluşabileceğinden, yüksek dozda tiroid hormonlarını, kilo kaybı i çin kullanılan belirli 
ilaçlar ile örn; amfepramon, katin, fenilpropanolamin ile birlikte kullanmayınız.  
 
Tiroid hormon düzeylerinizin izlenmesi için laboratuvar testleri yaptıracaksanız, biyotin (H vitamini, B7 vitamini veya B8 vitamini olarak da bilinir ) almakta olduğunuzu veya yakın 
zamanda almış olduğunuzu doktorunuza ve/veya laboratuvar personeline bildirmelisiniz. Biyotin, laboratuvar testlerinizin sonuçlarını etkileyebilir. Teste bağlı olarak, biyotin nedeniyle hatalı yüksek veya hatalı düşük sonuçl ar çıkabilir. Doktorunuz, laboratuvar testlerini yapmadan 
önce biyotin almayı bırakmanızı isteyebilir. Ayrıca multivitaminler veya saç, cilt ve tırnak takviyeleri gibi alabileceğiniz diğer ürünlerin de biyotin içerebileceğini bilmelisiniz. Bu, laboratuvar testlerinin sonuçlarını etkileyebilir. Bu tür ürünleri kullanıyorsanız lütfen 
doktorunuzu ve/veya laboratuvar personelini bilgilendiriniz (“ Diğer ilaçlar ile birlikte kullanımı” 
bölümündeki bilgilere  dikkat ediniz).  
 
Bu uyarılar, geçmişteki herhangi  bir dönemde  dahi olsa sizin için geçerliyse lütfen doktorunuza 
danışınız. 
 
EUTHYROX’un yiyecek ve içecek ile kullanılması   
Eğer soyalı besinler tüketiyorsanız ve özellikle de yediğiniz miktarda değişiklik yaptıysanız 
doktorunuza bildirin. Soyalı besinler, ba ğırsaklarda EUTHYROX emilimini azaltabileceğinden, 
ilacın dozunun ayarlanması gerekebilir. 
 
Hamilelik  
İlacı kullanmadan önce doktorunuza veya eczacınıza danışınız.  
EUTHYROX tedavisine gebelik döneminde devam edilmelidir. Gebelik döneminde dozun artırılması gerekebilir. Gebe kadınların her üç aylık dönemde tiroid hormon değerlerini (TSH) ölçtürmeleri gerekmektedir. Tiroid hormon seviyelerindeki artış EUTHYROX dozunda ki artış 
ile düzeltilmelidir. Doğumdan hemen sonra gebelik öncesinde kullanılan E UTHYROX dozuna 
geri dönülmelidir. Gebelik sonrası 6- 8. haftada doktorunuz tarafından tiroid hormon (TSH) 
düzeyinize bakılmalıdır. Gebelik döneminde ve sonraki dönemde bu konuyu doktorunuz ile 
konuşunuz.  
 
İlacı önerilen dozlarda kulla ndığınız takdirde, mevcut deneyimlerden elde edinilen bilgilere göre 
anne karnındaki bebeğe (fetüs) veya yeni doğan üzerinde zararlı etkilerinin oluşması beklenmemektedir. Buna rağmen gebelik esnasında alınan yüksek doz EUTHYROX’un, anne 
4/9 
 karnındaki bebeğe ( fetüs) veya yeni doğan üzerinde olumsuz bir etkisi olabileceği göz önünde 
bulundurulmalıdır.  
 
Tiroid hormonlarının aşırı üretimini tedavi etmek amacıyla kullanılan antitiroid bir ilaç ile 
EUTHYROX gebelikte beraber kullanılmaz. Beraber kullanımlarında ant itiroid ilaçların 
dozunun yüksek olması gerekir; yüksek dozlardaki antitiroid ilacın plasentaya geçtiği ve bebeğin 
tiroid hormon yapımını azalttığı bilinmektedir. Bu ürünleri beraber kullanıyorsanız, doktorunuz 
gebelik döneminde EUTHYROX kullanımına ara ve rmenizi söyleyecektir. Bu konuyu 
doktorunuz ile konuşmanız gerekmektedir.  
Bazı tiroid hastalıklarında tanı koyabilmek amacıyla yapılan testlerde kullanılan radyoaktif 
maddeler gebelerde kulllanılmamalıdır, bu nedenle bu testler gebelikte yapılmamalıdır.  
Tedaviniz sırasında hamile olduğunuzu fark ederseniz hemen doktorunuza danışınız.  
Emzirme  
İlacı kullanmadan önce doktorunuza veya eczacınıza danışınız.  
Emzirme döneminde, doktorunuzun tavsiyesi doğrultusunda EUTHYROX kullanımına devam 
edilmelidir. İlaç ann e sütüne geçse de, bu oran çocuğunuzu etkileyecek düzeyde değildir. 
 
Araç ve makine kullanımı  
İlacın araba ve makine kullanımı üzerindeki etkisini araştıran herhangi bir çalışma yoktur. 
Bununla birlikte, levotiroksin doğal tiroid hormonu gibi olduğundan, E UTHYROX’un araba ve 
makine kullanımı üzerinde herhangi bir etkisi olacağı düşünülmemektedir.  
 
EUTHYROX’un  içeriğinde bulunan bazı yardımcı maddeler hakkında önemli bilgiler 
Uyarı gerektiren yardımcı madde içermemektedir.  
 
Diğer ilaçlar ile birlikte kullanımı  
 
Aşağıdaki ilaçlardan herhangi birini kullanıyorsanız, doktorunuza bildirin; EUTHYROX diğer 
ilaçlar ile etkileşebilir:  
- Antidiyabetik ilaçlar (kan şekerini düşürücü ilaçlar):  
EUTHYROX antidiyabetik ilaçların etkisini azaltabileceğinden, ö zellikle EUTHYROX  
tedavisine başlamadan önce kan şekerinizi kontrol ettirmeniz gerekebilir. EUTHYROX  
kullanırken, antidiyabetik ilaçların dozunun ayarlanması gerekebilir.  
- Kumarin türevleri (kanın pıhtılaşmasını önlemek için kullanılan ilaçlar):  
EUTHYROX bu tür ilaçların etkisini artırabileceğinden özellikle yaşlı kişilerde olmak 
üzere kanama riskini arttırabilir. EUTHYROX tedavisi başlangıcında ve süresince kan 
pıhtılaşma değerlerinize baktırmanız gerekebilir. EUTHYROX  kullanırken, 
kullandığınız kumarin il acının dozunun ayarlanması gerekebilir.  
 
Aşağıdaki ilaçlardan herhangi birini kullanmak zorundaysanız, önerilen zaman aralıklarına uymalısınız:  
- Safra asitlerini bağlayan  ve yüksek kolesterolü düşüren ilaçlar (örn. kolestiramin veya 
kolestipol):  
5/9 
 Bu tür ilaçlar levotiroksin sodyumun ba ğırsaklardan alımını bloke edebileceğinden, 
EUTHYROX bu ilaçlardan 4 -5 saat önce alınmalıdır. 
- Levotiroksin içeren ilaçların a ntiasit (asitlere bağlı hazımsızlığı rahatlatmak için), 
alüminyum, magnezyum, simetikon, kalsiyum karbonat, kayekselat, orlistat, demir  ve 
sükralfat (mide veya ba ğırsak ülserleri için) etkin maddelerini içeren ilaçlar ile birlikte 
alındığında emilimi bozulduğundan (bu tür ilaçlar EUTHYROX’un etkisini 
azaltabilirler) ; iki ilacın en az 2 saat ara verilerek alınması gerekmektedir.  
- Orlistat (obezite tedavisinde kullanılan bir ilaç) ile tedaviye başlamadan, tedaviyi 
değiştirmeden veya tedaviyi sonlandırmadan önce doktorunuz tarafından yakından takip 
edilme niz ve kullandığınız EUTHYROX dozunun ayarlanması gerekebilir. Orlistat ve 
levotiroksinin en az 2 saat ara ile kullanılması gerekmektedir.  
 
Aşağıdaki ilaçlardan herhangi birini kullanıyorsanız, doktorunuza bildirin; bu ilaçlar 
EUTHYROX’ un etkisini azaltab ilir:  
- propiltiourasil (antitiroid ilacı),  
- glukokortikoidler (antialerjik ve antiinflamatuvar ilaçlar),  
- beta blokörler (kan basıncını düşürücü ilaçlar; aynı zamanda kalp hastalıklarının 
tedavisinde de kullanılır), 
- sertralin (antidepresif ilaç),  
- klorokin veya proguanil (sıtmayı önlemek veya tedavi etmek için kullanılır), 
- barbitüratlar (sakinleştiriciler, uyku hapları), karbamazepin (antiepileptik ilaçtır, davranış 
bozukluklarını kontrol etmek ve bazı ağrı tiplerini hafifletmek için de kullanı lır) veya St. 
John’s Wort (bitkisel bir tıbbi üründür) gibi birtakım karaciğer enzimlerini aktive eden 
ilaçlar , 
- menopoz döneminde veya menopozdan sonra hormonların yerine koyma tedavisi  için 
veya gebelikten korunmak için kullanılan östrojen içeren ilaçlar,  
- sevelamer (fosfat bağlayan ilaçtır, kronik böbrek yetmezliği olan hastaların tedavisinde 
kullanılır),  
- tirozin -kinaz inhibitörleri (kanser ilaçları ve antiinflamatuvar ilaçlar).  
- mide ta rafından üretilen asit miktarını azaltmak için kullanılan proton pompası 
inhibitörleri (omeprazol , esomeprazol, pantoprazol, rabeprazol ve lansoprazol  gibi) 
levotiroksinin bağırsaktan emilimini azaltabilir ve böylece daha az etkili hale getirebilir. Proton pompası inhibitörleri ile tedavi görürken levotiroksin alıyorsanız, doktorunuz 
tiroid fonksiyonunuzu izlemelidir. Doktorunuzun Euthyrox dozunu ayarlaması 
gerekebilir.  
 
Aşağıdaki ilaçlardan herhangi bi rini kullanıyorsanız, doktorunuza bildirin; bu ilaçlar 
EUTHYROX’un etkisini  artırabilir: 
- salisilatlar (ağrıyı hafifletmek ve ateşi düşürmek için kullanılan ilaçlar),  
- dikumarol (kanın pıhtılaşmasını engellemek için kullanılan ilaç),  
- 250 mg gibi yüksek dozla rda furosemid (diüretik ilaç),  
- klofibrat (kan lipid düşürücü ilaç),  
 
Aşağıdaki ilaçlardan herhangi birini kullanıyorsanız, doktorunuza bildirin; bu ilaçlar 
EUTHYROX’un etkisini  değiştirebilir:  
6/9 
 - ritonavir, indinavir, lopinavir (proteaz inhibitörü, HIV enfeksiyon ajanı)  
- fenitoin (anti -epileptik ilaç)  
Tiroid hormon seviyelerinizi düzenli kontrol ettirmeniz gerekmektedir. EUTHYROX dozunuzun 
yeniden düzenlenmesi gerekebilir.  
 
Amiodaron kullanıyorsanız doktorunuza bildirin; bu ilaç tiroid bezinizin işlevini ve aktivitesini 
etkileyebilir.  
 
Tanı amacıyla iyot içeren kontrast maddeli bir test veya tarama yaptıracaksanız, doktorunuza EUTHYROX kullandığınızı bildirin; tiroid fonksiyonunuzu etkileyebilecek bir enjeksiyon 
yapılabilir.  
 
Eğer biyotin alıyorsanız veya yakın zamanda almışsanız, tiroid hormonu seviyelerinizin 
izlenmesi için laboratuvar testlerine gireceğiniz zaman doktorunuza ve/veya laboratuvar 
personeline bildirmelisiniz. Biyotin, laboratuvar testlerinizin sonuçlarını etkileyebilir (bkz. 
“EUTHYROX’ u aşa ğıdaki durumlarda DİKKATLİ KULLANINIZ” bölümü). 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. EUTHYROX nasıl kullanılır?  
 
 Uygun kullanım ve doz/uygulama sıklığı icin talimatlar:  
EUTHYROX’u her zaman doktorunuzun tavsiyesi doğrultusunda kullanın. Emin olamadığınız zaman, doktorunuza danışın. Doktorunuz, muayeneler ve laboratuvar testleri sonucuna göre sizin için en uygun dozu belirleyecektir. Genellikle düşük bir dozda tedaviye başlanır ve tam doza ulaşılana kadar, 2 ila 4 
haftada bir doz artırılır. Tedavinin ilk haftalarında doz ayarlamasını yapmak için bir takım 
laboratuvar testleri yaptırmanız gerekir.  
 
EUTHYROX Kullanımı Öneri len Günlük Doz  
Tiroid fonksiyonu normal olan 
hastalarda iyi huylu guatrı tedavi sinde  75-200 mikrogram  
Cerrahi sonrasında guatrın nüksetmesini 
önleme sinde  75-200 mikrogram  
Tiroid bezi yeteri kadar çalışmadığında, 
doğal tiroid hormonlarının yerine 
geçerek işlevin sürmesini sağlama  
• başlangıç dozu  
• idame dozu   
 
Erişkinler  Çocuklar  
25-50 mikrogram  12.5-50 mikrogram  
100-200 mikrogram  100-150 mikrogram/ m2 
vücut alanı  
 
Tiroid kanseri olan hastalarda tümör 
büyümesini baskılama  150-300 mikrogram  
Aşırı hormon üretimi antitiroid ilaçlar 
ile tedavi edildiğinde, tiroid hormon 
düzeylerini dengeleme de 50-100 mikrogram  
7/9 
  
Tedavi Süresi  
Tedavinin süresi, EUTHYROX’u kullandığınız duruma göre değişir. Bu nedenle ne kadar süre 
kullanmanız gerektiğini doktorunuza danışın. Genellikle hastaların tedavisi yaşam boyu devam 
eder.  
 
 Uygulama yolu ve metodu:  
EUTHYROX, ağız yoluyla kullanılan bir ilaçtır. Sabahları (kahvaltıdan e n az yarım saat önce) 
aç karnına, tercihen bir miktar sıvı ile (örn. yarım bardak su) alınır.   
 Değişik yaş grupları:  
Çocuklarda kullanımı:  
Eğer bebeğiniz doğuştan hipotiroid ise, hızlı replasman önemli olduğu için doktorunuz daha yüksek doz başlamanızı isteyebilir. Öngörülen başlangıç dozu ilk 3 ay için kg vücut ağırlığı 
başına 10 ile 15 mikrogramdır. Daha sonra, doktorunuz dozu çocuğunuza göre ayarlayacaktır.  
Bebeklere doz, günün ilk öğününden en az yarım saat önce tek seferde verilir. Table tler, 
verilmeden hemen önce ezilir, biraz su ile karıştırılır ve bir miktar sıvı ile verilir. Karışım her zaman hazırlandıktan hemen sonra kullanılmalıdır.    Yaşlılarda kullanımı:  
Yaşlı hastalarda tiroid hormonlarıyla tedaviye başlanırken özel dikkat gösterilmeli, tedaviye düşük dozda başlanmalıdır (örn. 12.5 mikrogram/gün) ve tiroid hormonları takip edilerek, uzun aralıklarla ve daha sık tiroid hormon seviye kontrolü ile doz yavaşça artırılmalıdır (örn. 2 haftada bir doz artışı 12.5 mikrogram/gün olacak ş ekilde).   
Bununla birlikte ideal dozun altında bir dozun da TSH düzeyini tam olarak düzeltemeyeceği unutulmamalıdır.  
  
Özel kullanım durumları :   
Olağan doz aralığı yukarıdaki tabloda verilmiştir. Aşağıdaki durumlardan herhangi biri söz 
konusuysa, EUTHYROX ’un daha  düşük dozu kişiye özgün olarak yeterli olabilir;  
- Yaşlı bir hastaysanız,  
- Kalp hastalığı sorunlarınız varsa,  
- Ciddi düzeyde veya uzun süredir tiroid fonksiyonlarınız az çalışıyorsa,  
- Zayıfsanız veya guatrınız büyükse.  
 Kullanmanız gerekenden daha faz la EUTHYROX  kullandıysanız:   
Nabızda hızlanma, endişe, huzursuzluk ve istemsiz hareketler gibi belirtiler görülebilir. Sinir  
sistemi etkileyen bir bozukluğu olan hastalarda istisnai olarak sara hastalığı (epilepsi), nöbet geçirme gibi durumlar oluşabilir. Psikolojik hastalık açısından (örn; psikotik bozukluk) riskiniz 
var ise içe kapanma, düşünce bozuklukları, davranışta bozukluk, halusinasyonlar ile kendini gösteren bir tür psikolojik hastalık belirtileri (örn; akut psikoz) ile karşılaşabilirsiniz. Bu 
belirtilerin görülmesi durumunda, derhal doktorunuza başvurun.  
 EUTHYROX’  dan kullanmanız gerekenden fazlasını kullanmışsanız bir doktor veya eczacı ile 
konuşunuz  
 EUTHYROX kullanmayı unutursanız;  
Unuttuğunuz tableti de göz önünde bulundurarak iki doz içmeyin; ertesi gün normal günlük 
dozunuzla devam edin.  
8/9 
  
EUTHYROX’un kullanımına ilişkin sorunuz varsa, doktorunuza veya eczacınıza başvurun.  
Unutulan dozları dengelemek için çift doz almayınız  
 EUTHYROX ile tedavi sonlandırıldığında oluşabilecek etkiler  
Eğer EUTHYROX kullanım endikasyonu olan hipotiroid kalıcı iyileşmeden önce tedavi 
kesilirse, hipotiroidizm bulguları ortaya çıkabilir. Eğer kalıcı iyileşme sebebiyle tedavi sonlandırılırsa herhangi bir yan etki gözlenmez.  
 
4. Olası yan etkiler nelerdir?  
 Tüm i laçlar gibi EUTHYROX’un içeriğinde bulunan maddelere duyarlı olan kişilerde yan etkiler  
olabilir.  
  
Aşağıdakilerden biri olursa, EUTHYROX’u  kullanmayı  durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:  
 
- Döküntü, ürtiker, yüzde ve ya boğazda şişme (anjiyoödem ; yüzde, dudaklarda, dilde 
ve/veya boğazda solunum veya yutma güçlüğüne neden olabilecek şişme).   
Bunların hepsi çok ciddi yan etkilerdir. Eğer bunlardan biri sizde mevcut ise sizin EUTHYROX’a karşı cid di alerjiniz var demektir.  Acil tıbbi müdahaleye veya hastaneye 
yatırılmanıza gerek olabilir.  
Bu çok ciddi yan etkilerin sıklığı bilinmemektedir.  
 
Diğer yan etkiler aşağıdaki kategorilerde gösterildiği şekilde sıralamıştır:  
Çok yaygın : 10 hastanın en az 1 inde görülebilir.  
Yaygın : 10 hastanın birinden az, fakat 100 hastanın birinden fazla görülebilir.  
Yaygın olmayan : 100 hastanın birinden az, f akat 1000 hastanın birinden fazla görülebilir.  
Seyrek : 1.000 hastanın birinden az  fakat 10.000 hastanın birinden fazla  görülebilir.  
Çok seyrek : 10.000 hastanın birinden az görülebilir.  
Bilinmiyor : Eldeki verilerden hareketle tahmin edilemiyor  
 EUTHYROX kişinin tolerans sınırını geçerse veya aşırı doz alınırsa, özellikle tedavinin 
başlangıcında ilacın dozu birdenbire aşırı düzeyde artırılmışsa, sıklığı bilinmeyen  şu belirtiler 
görülebilir. 
 
Bilinmiyor:  
- Tiroid hormonunun gereğinden fazla üretilme si (hipertiroidizm) ,  
- Adet bozuklukları , 
- Başağrısı,   
- Kafa içi basınç artışı (psödotümör serebri),  
- Titreme,   
- Huzursuzluk,  
- Uyku bozukluğu, 
- Kalp rit im bozuklukları,  
- Kalpte bir çeşit atım bozukluğu,  
- Çarpıntı,  
- Kalp atımının hızlanması,  
- Kalp sıkışması,  
- Göğüs ağrısı , 
- İshal ,  
9/9 
 - Kusma , 
- Aşırı terleme (hiperhidroz) , 
- Kas zayıflığı,  
- Kas krampları , 
- Sıcak basması,  
- Ateş,  
- Kilo kaybı. 
 
Bu yan etkilerden herhangi biri görülürse, doktorunuza başvurun. Doktorunuz, birkaç günl üğüne 
tedavinize ara verebilir veya yan etkiler ortadan kaybolana dek ilacın dozunu azaltabilir.  
 
 Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesin de yer alan “İlaç Yan Etki Bildirimi” ikonuna tıklayarak ya da  0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği  
hakkında daha fazla bilgi edinilmesine katkı sağlamış olacaksınız. 
 5. EUTHYROX’un Saklanması  
 
EUTHYROX ’u çocukların göremeyeceği, erişemeyeceği yerlerde ve ambalajında saklayınız .  
25°C ’nin altında ki oda sıcaklığında ve ışıktan korumak için ambalajı içinde saklayınız.  
Son kullanma tarihiyle uyumlu olarak kullanınız  
Ambalajdaki son kullanma tarihinden sonra EUTHYROX ’u kullanmayınız.   
Son kullanma tarihi o ayın son gününü belirtmektedir. 
Son kullanma ta rihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat Sahibi  : Merck İlaç Ecza ve Kimya Tic.A.Ş. 
 
Ataşehir/İstanbul  
 
Üretim Yeri:   Merck Healthcare KGaA  
Darmstadt  / ALMANYA  
 
Bu Kullanma Talimatı  ../../.... tarihinde onaylanmıştır.  
