KISA ÜRÜN BİLGİSİ
1. BEŞERİ TIBBİ ÜRÜNÜN ADI
NOVOSEF 2 g IV İnfüzyonluk Çözelti Hazırlamak İçin Toz İçeren Flakon
Steril
2. KALİTATİF VE KANTİTATİF BİLEŞİM
Etkin madde: Her bir flakon 2 g seftriaksona eşdeğer 2,526 g seftriakson sodyum içerir.
Yardımcı madde: Yardımcı madde bulunmamaktadır.
Yardımcı maddeler için Bölüm 6.1’e bakınız.
3. FARMASÖTİK FORM
Enjeksiyonluk çözelti için steril toz.
Beyaz, sarımsı renkte toz.
4. KLİNİK ÖZELLİKLER
4.1.Terapötik endikasyonlar
NOVOSEF’e duyarlı patojenlerin neden olduğu enfeksiyonlar:
− Sepsis,
− Menenjit,
− Dissemine Lyme borreliosis’i (hastalığın erken ve geç evreleri),
− Abdominal enfeksiyonlar (peritonit, safra ve gastrointestinal sistem enfeksiyonları),
− Kemik, eklem, yumuşak doku, cilt ve yara enfeksiyonları,
− İmmün sistem bozukluğuna bağlı enfeksiyonlar,
− Böbrek ve idrar yolları enfeksiyonları,
− Solunum yolları enfeksiyonları, özellikle pnömoni, kulak-burun-boğaz enfeksiyonları,
akut bakteriyel komplike olmayan otitis media,
− Gonore dahil olmak üzere genital enfeksiyonlar,
− Preoperatif enfeksiyon profilaksisi.
4.2.Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmediği takdirde;
Standart doz:
Yetişkinler ve 12 yaşından büyük çocuklar:
Normal olarak günde tek doz 1-2 g (24 saatte bir) NOVOSEF’tir. Ağır vakalarda veya orta
derecede duyarlı organizmaların neden olduğu enfeksiyonlarda günde tek doz, 4 g'a
çıkabilir.
1Tedavi süresi:
Tedavi süresi hastalığın seyrine göre değişir. Genellikle bütün antibiyotik tedavilerinde
olduğu gibi, hastanın ateşi düştükten veya bakteriyel eradikasyon sağlandıktan sonra en az
48-72 saat NOVOSEF tedavisine devam edilmelidir.
Kombine tedavi:
Deneysel koşullar, birçok gram-negatif bakterilere karşı NOVOSEF ile aminoglikozidler
arasında sinerji olduğunu göstermektedir. Bu tür kombinasyonlarda aktivite artışı her zaman
kesin olmasa da, Pseudomonas aeruginosa gibi patojenlerin neden olduğu ciddi ve hayatı
tehdit eden enfeksiyonlarda NOVOSEF ile aminoglikozidler kombine edilebilir.
Ancak bu iki ilaç, aralarındaki fiziksel geçimsizlik nedeniyle önerilen dozlarda ayrı ayrı
uygulanmalıdır.
Menenjit: Bebek ve çocuklardaki bakteriyel menenjitte tedaviye günde tek doz 100 mg/kg
(4 g aşılmamalıdır) ile başlanır. Etken organizmalar belirlenip duyarlılık testleri yapıldıktan
sonra, gerekirse doz azaltılabilir. En iyi tedavi sonuçları aşağıdaki tedavi sürelerinde elde
edilmiştir:
Neisseria meningitidis: 4 gün
Haemophilus influenzae: 6 gün
Streptococcus pneumoniae: 7 gün
Lyme borreliosis: Çocuk ve yetişkinlerde, 14 gün boyunca günde tek doz olarak 50 mg/kg
ile en fazla 2 g arasında uygulanır.
Gonore: Gonore (penisilinaz üreten ve üretmeyen suşlar) tedavisinde İM olarak 250 mg tek
doz NOVOSEF önerilir.
Preoperatif profilaksi: Enfeksiyon riskine bağlı olarak operasyondan 30-90 dakika önce
1-2 g’lık tek doz NOVOSEF uygulaması önerilir. Kolorektal cerrahide, NOVOSEF’in tek
başına veya ornidazol gibi 5-nitroimidazol türevinin birlikte (ayrı ayrı verilerek)
uygulanmasının etkili olduğu kanıtlanmıştır.
Uygulama şekli:
NOVOSEF çözeltisi hazırlandıktan hemen sonra kullanılmalıdır.
İntravenöz enjeksiyon: İV enjeksiyon için, NOVOSEF 500 mg 5 mL, NOVOSEF 1 g ve 2
g ise 10 mL steril enjeksiyonluk suda çözülür. İntravenöz uygulama 2-4 dakika içinde
gerçekleştirilmelidir.
İntravenöz infüzyon: İnfüzyon en az 30 dakika süreyle verilmelidir. İntravenöz infüzyon
için, 2 g NOVOSEF aşağıdaki kalsiyum içermeyen çözeltilerden birinin 40 mL’sinde
çözülür: % 0,9 sodyum klorür, % 0,45 sodyum klorür + % 2,5 dekstroz, % 5,0 dekstroz, %
10,0 dekstroz, % 6,0-10,0 hidroksi etil nişasta, % 6,0 dekstran (% 5 dekstroz içinde) ve steril
enjeksiyonluk su.
NOVOSEF çözeltileri muhtemel geçimsizliklerden dolayı diğer antimikrobiyal ilaçları
içeren çözeltilerle veya yukarıda listelenenlerden farklı çözücülerle karıştırılmamalıdır.
Çökelti oluşabileceğinden; NOVOSEF flakonları sulandırmak veya sulandırılmış bir
flakonu İV uygulama için seyreltmek üzere Ringer çözeltisi veya Hartmann çözeltisi gibi
2kalsiyum içeren çözücüler kullanmayınız. Ayrıca, NOVOSEF aynı İV uygulama hattında
kalsiyum içeren çözeltilerle karıştırıldığında da seftriakson-kalsiyum çökeltisi meydana
gelebilir.
NOVOSEF bir Y-bölgesinden parenteral beslenme gibi sürekli kalsiyum içeren infüzyonlar
da dahil olmak üzere eş zamanlı olarak kalsiyum içeren İV çözeltilerle birlikte
uygulanmamalıdır. Ancak yenidoğanlar dışındaki hastalarda, NOVOSEF ve kalsiyum
içeren çözeltiler infüzyonlar arasında infüzyon hatlarının uygun bir sıvıyla çok iyi
yıkanması şartı ile birbirinin ardından sıralı olarak uygulanabilir.
Rekonstitüe çözelti hazırlandıktan sonra 30°C altındaki oda sıcaklığında 6 saat, 2°-8°C
arasında saklanırsa 24 saat süreyle etkinliğini korur.
Özel popülasyonlara ilişkin ek bilgiler:
Böbrek/Karaciğer yetmezliği:
Sadece böbrek fonksiyon bozukluğu olan, karaciğer fonksiyonları normal hastalarda
NOVOSEF dozunu azaltmaya gerek yoktur. Ancak preterminal safhada böbrek yetmezliği
olanlarda (kreatinin klerensi < 10 mL/dakika) NOVOSEF dozu günde 2 g’ı aşmamalıdır.
Sadece karaciğer hasarı olan, böbrek fonksiyonları normal hastalarda NOVOSEF dozunu
azaltmaya gerek yoktur.
Ciddi böbrek ve karaciğer fonksiyon bozukluklarının bir arada görüldüğü vakalarda,
seftriakson plazma konsantrasyonları düzenli olarak kontrol edilmeli ve gerektiğinde doz
ayarlaması yapılmalıdır. Diyalize alınan hastalara diyaliz sonrasında supleman olarak ilave
dozlara gerek yoktur. Ancak bu hastalarda eliminasyon oranı değişmiş olabileceğinden, doz
ayarlamasının gerekli olup olmadığını belirlemek için serum konsantrasyonları kontrol
edilmelidir.
Pediyatrik popülasyon:
Yenidoğan, bebek ve 12 yaşından küçük çocuklarda: Aşağıda belirtilen doz şeması günde
tek dozda uygulanır.
Yenidoğanlar (14 günlüğe kadar):
Günde tek doz 20-50 mg/kg vücut ağırlığı; günlük doz 50 mg/kg’ı aşmamalıdır. Prematüre
ve matür bebekler için farklı uygulama gerekli değildir.
Yenidoğanlarda, potansiyel bilirubin ensefalopati gelişme riskini azaltmak için
intravenöz dozlar 60 dakikayı geçecek şekilde verilmelidir (bkz. Bölüm 4.3 ve 4.4).
Seftriakson ve intravenöz kalsiyum içeren ürünlerin eş zamanlı olarak yeni doğanlarda
(≤ 28 gün) kullanımı kontrendikedir. Kalsiyum içeren intravenöz ürünleri kullanan (veya bu
ürünleri kullanması beklenen) yenidoğanlarda NOVOSEF kullanılmamalıdır (bkz. Bölüm
4.3.).
Bebek ve çocuklar (15 günlükten 12 yaşına kadar):
Günde tek doz 20-80 mg/kg.
3Vücut ağırlığı 50 kg veya üstünde olan normal çocuklarda normal yetişkin dozu
kullanılmalıdır. Akut bakteriyel komplike olmayan otitis media tedavisi için 50 mg/kg
dozunda (1 g'ı aşmamak koşuluyla) tek uygulama önerilmektedir (single-shot therapy).
4.3.Kontrendikasyonlar
Seftriaksona, ilacın içeriğindeki maddelerin herhangi birine (bkz. Bölüm 6.1) ve herhangi
bir sefalosporine karşı aşırı duyarlılığı bulunan ve herhangi beta laktam antibakteriyel ajana
(örn. penisilinler, monobaktamlar, karbapenemler) karşı anafilaktik reaksiyon gibi ciddi
aşırı duyarlılık geçmişi olan hastalarda NOVOSEF kontrendikedir.
Seftriaksyon aşağıda durumlarda kontendikedir:
• 41 haftalık postmenstrüal yaşa kadar (gebelik yaşı + kronolojik yaş) olan prematüre
yenidoğanlarda kullanım*
• Normal doğumlu yenidoğanlarda (28 günlüğe kadar olanlarda) kullanım:
- Hiperbilirubinemili, sarılığı bulunan veya hipoalbuminemik ve asidozu olan normal
doğumlu 28 günlüğe kadar olan yenidoğanlarda bilirubin bağlanması
etkilenebileceğinden kontrendikedir*.
- Seftriakson-kalsiyum tuzu çökmesi riski nedeniyle, intravenöz kalsiyum tedavisi veya
kalsiyum içeren intravenöz solüsyonlar ile tedaviye ihtiyaç duyan veya ihtiyaç duyması
beklenen 28 günlüğe kadar olan yenidoğanlarda kontrendikedir (bkz. Bölüm 4.4, 4.8 ve
6.2).
• * In vitro çalışmalar, seftriaksonun bilirubini serum albumin bağlanma noktalarından
uzaklaştırabileceğini ve böylece bu hastalarda olası bilirubin ensefalopatisi riskine yol
açabileceğini göstermiştir.
• Seftriakson ve intravenöz kalsiyum içeren ürünlerin eş zamanlı olarak yenidoğanlarda
(< 28 gün) kullanımı kontrendikedir. Kalsiyum içeren intravenöz ürünleri kullanan
(veya bu ürünleri kullanması beklenen) yenidoğanlarda seftriakson kullanılmamalıdır.
• Lidokaine yönelik kontrendikasyonlar, lidokain çözeltisi çözücü olarak kullanıldığında
seftriaksonun intramüsküler enjeksiyonu öncesinde ekarte edilmelidir (bkz. Bölüm 4.4).
Lidokainin Kısa Ürün Bilgisine, özellikle kontrendikasyonlar bölümüne bakınız.
Lidokain içeren seftriakson çözeltisi kesinlikle intravenöz olarak uygulanmamalıdır.
4.4.Özel kullanım uyarıları ve önlemleri
Hipersensitivite reaksiyonları
Tüm beta laktam antibakteriyel ajanlarda olduğu gibi, ciddi ve duruma göre ölümcül
hipersentivite reaksiyonları bildirilmiştir (bkz. Bölüm 4.8). Ciddi hipersensitivite
reaksiyonları durumunda seftriakson tedavisi derhal kesilmeli ve gerekli acil durum
aksiyonları başlatılmalıdır. Tedaviye başlamadan önce hastanın seftriaksona, diğer
sefalosporinlere ve herhangi bir beta laktam ajanına karşı hipersensitivite geçmişinin olup
olmadığı belirlenmelidir. Diğer beta laktam ajanlarına karşı ciddi olmayan hipersenstivite
geçmişi olan hastalara seftriakson verilirken dikkatli olunmalıdır.
Seftriakson tedavisi ile ilişkili olarak hayatı tehdit edici veya ölümcül olabilen şiddetli
kutanöz advers reaksiyonlar (Stevens Johnson sendromu veya Lyell sendromu/toksik
4epidermal nekroz ve eozinofili ve sistemik semptomların eşlik ettiği ilaç reaksiyonu
(DRESS) bildirilmiş olmasına karşın bu olayların sıklığı bilinmemektedir (bkz. Bölüm 4.8).
Kalsiyum içeren ürünlerle etkileşim
Term ve preterm bebeklerin akciğer ve böbreklerinde ölümcül olan seftriakson-kalsiyum
çökeltileri bildirilmiştir. Bunlardan en az biri seftriakson ve kalsiyumu farklı zamanlarda
farklı intravenöz hatları aracılığıyla almıştır. Yenidoğanlardan farklı olarak, mevcut
bilimsel verilerde, seftriakson ve kalsiyum içeren solüsyonlar veya kalsiyum içeren
herhangi bir ürünle tedavi edilen hastalarda intravasküler çökeltiler ile ilgili bir bilgi
bulunmamaktadır. In vitro çalışmalar, yenidoğanların diğer yaş grupları ile kıyaslandığında
daha yüksek seftriakson-kalsiyum çökelmesi riskine sahip olduğunu göstermiştir.
28 günlükten büyük hastalarda seftriakson ve kalsiyum içeren ürünler ardışık olarak
kullanılabilir. Bu durumda infüzyon yolu uygun sıvılar verilerek iyice yıkanmalıdır.
Seftriakson hiçbir yaş grubunda intravenöz kalsiyum içeren solüsyonlarla aynı anda bir “Y-
seti” kullanılarak verilememelidir. Seftriakson Ringer ve Hartmann solüsyonu gibi
kalsiyum içeren solüsyonlarla veya kalsiyum içeren parenteral beslenme solüsyonu ile
sulandırılmamalı veya karıştırılmamalıdır. İntravenöz seftriakson ve oral kalsiyum içeren
ürünler arasında veya intramusküler seftriakson ile intravenöz veya oral kalsiyum içeren
ürünler arasındaki etkileşim konusunda henüz yeterli bilgi bulunmamaktadır. Kalsiyum
içeren total parenteral nutrisyon (TPN) ile sürekli infüzyona ihtiyaç duyan hastalarda sağlık
profesyonelleri çökme riski göstermeyecek alternatif bir antibakteriyel tedavi uygulamayı
isteyebilir. Sürekli nutrisyona ihtiyaç duyan hastalarda seftriakson kullanımı gerekiyorsa
TPN çözeltileri ve seftriakson farklı infüzyon noktalarında farklı infüzyon hatları ile eş
zamanlı olarak uygulanabilir. Alternatif olarak, seftriakson infüzyonu süresince TPN
solüsyonu infüzyonu kesilebilir ve solüsyonlar arasında infüzyon hatları yıkanabilir (bkz.
Bölüm 4.3, 4.8, 5.2 ve 6.2).
Pediyatrik popülasyon:
Bölüm 4.2’de belirtilen dozlar için NOVOSEF’in etkililiği ve güvenliliği yenidoğanlarda,
bebeklerde ve çocuklarda kanıtlanmıştır. Çalışmalar, diğer bazı sefalosporinlerde olduğu
gibi, seftriaksonun bilirubini serum albumininden ayırabileceğini göstermiştir.
NOVOSEF, bilirubin ensefalopatisi geliştirme riski olan prematüre ve normal doğumlu
yenidoğanlarda kontrendikedir (bkz. Bölüm 4.3).
İmmün aracılı hemolitik anemi:
NOVOSEF de dahil olmak üzere sefalosporin sınıfı antibakteriyel ilaç kullanan hastalarda
immun sistem aracılı hemolitik anemi görülmüştür (bkz. Bölüm 4.8). NOVOSEF tedavisi
sırasında, ölüm de dahil olmak üzere, yetişkinlerde ve çocuklarda ciddi hemolitik anemi
vakaları bildirilmiştir.
Seftriakson tedavisi sırasında kansızlık gelişirse sefalosporin ilişkili kansızlık tanısı göz
önüne alınmalı ve etiyoloji belirlenene dek seftriakson tedavisine ara verilmelidir.
Uzun dönem tedavi:
Uzun dönem tedavi süresince belirli dönemlerde tam kan sayımı gerçekleştirilmelidir.
Kolit/Duyarlı olmayan mikroorganizmaların aşırı büyümesi:
Antibakteriyel ajan ilişkili kolit ve psödomembranöz kolit seftriakson da dahil olmak üzere
5neredeyse tüm antibakteriyel ajanlar ile bildirilmiştir ve ciddiyeti hafiften yaşamı tehdit
edecek seviyeye kadar değişebilir. Bu nedenle, seftriakson tedavisi sırasında veya
sonrasında diyare olan hastalarda bu tanıyı göz önünde bulundurmak büyük önem
taşımaktadır (bkz. Bölüm 4.8). Seftriakson tedavisinin sonlandırılması ve Clostridium
difficile için spesifik tedaviye başlanması dikkate alınmalıdır. Peristaltik hareketi inhibe
eden tıbbi ürünler kullanılmamalıdır.
Diğer antibakteriyel ajanlarda olduğu gibi duyarlı olmayan mikroorganizmalar ile
süperenfeksiyonlar meydana gelebilir.
Ciddiböbrek ve karaciğer yetmezliği:
Ciddi renal ve hepatik yetmezlik durumunda etkililik ve güvenlilik için yakın takip
önerilmektedir (bkz. Bölüm 4.2).
Serolojik test ile etkileşim:
NOVOSEF yanlış pozitif sonuçlara yol açabileceğinden Coombs testleri ile etkileşimler
meydana gelebilir. NOVOSEF, galaktozemi için de yanlış pozitif sonuçlara neden olabilir
(bkz. Bölüm 4.8).
Ürindeki glikoz tayini için enzimatik olmayan metotlar yanlış pozitif sonuçlar verebilir.
NOVOSEF tedavisi sırasında ürin glikoz tayini enzimatik olarak yapılmalıdır (bkz. Bölüm
4.8).
Seftriakson, bazı kan glikoz inceleme sistemleri ile elde edilen tahmini kan glikoz
değerlerini daha düşük gösterebilir. Lütfen her sistemin nasıl kullanıldığı ile ilgili bilgi
edininiz. Eğer gerekli ise alternatif test metotları kullanılmalıdır.
Antibakteriyel spektrum
Seftriakson sınırlı antibakteriyel aktivite spektrumuna sahiptir ve patojenin tespit
edilemediği durumlarda bazı enfeksiyon tiplerinin tedavisinde tek başına yeterli olmayabilir
(bkz. Bölüm 4.2). Seftriaksona dirençli organizmaları da içeren şüpheli patojenlerin olduğu
polimikrobiyal enfeksiyonlarda başka bir antibiyotiğin kullanımı göz önüne alınmalıdır.
Lidokain kullanımı:
Lidokain çözeltisinin çözücü olarak kullanıldığı durumda, seftriakson çözeltileri yalnızca
intramüsküler enjeksiyon için kullanılmalıdır. Kullanımından önce lidokainin Kısa Ürün
Bilgisi’nde yer alan kontrendikasyonlar, uyarılar ve diğer önemli bilgiler dikkatle
incelenmelidir (bkz. Bölüm 4.3). Lidokain çözelti asla intravenöz olarak kullanılmamalıdır.
Safra taşı:
Sonogramlarda gölgeler görüldüğünde kalsiyum seftriakson çökelti oluşumu olasılığı
dikkate alınmalıdır. Safta taşları ile karıştırılan bu gölgeler safra kesesi sonogramlarında
tespit edilmiştir ve günlük 1 gram ve üzeri seftriakson dozlarında daha sık görülmüştür.
Özellikle pediyatrik popülasyon için özel dikkat gerekmektedir. Bu gölgeler seftriakson
terapisinin sonlandırılmasının ardından kaybolmaktadır. Kalsiyum seftriakson çökeltileri
nadiren birtakım semptomlarla ilişkilidir. Semptomik vakalarda cerrahi olmayan
konservatif tedavi önerilir ve spesifik fayda-zarar değerlendirmesine dayanarak hekim
kararına göre seftriakson tedavisine ara verilebilmektedir (bkz. Bölüm 4.8).
6Biliyer staz:
NOVOSEF ile tedavi edilen hastalarda muhtemelen biliyer obstruksiyon nedeniyle
meydana gelen pankreatit vakaları bildirilmiştir (bkz. Bölüm 4.8). Çoğu hastada majör
terapi öncesi, ciddi hastalık ve total parenteral nutrisyon gibi biliyer staz ve biliyer çamur
için risk faktörleri görülmüştür. NOVOSEF ile ilişkili biliyer çökelmenin tetikleyicisi veya
kofaktörü göz ardı edilemez.
Böbrek taşı:
Renal litiyaz vakaları bildirilmiş olup bu durum seftriakson tedavisinin kesilmesi ile birlikte
ortadan kalkmaktadır (bkz. Bölüm 4.8). Semptomik vakalarda sonografi yapılmalıdır. Renal
litiyaz geçmişi olan veya hiperkalsiürisi bulunan hastalarda NOVOSEF kullanımına hekim
tarafından yapılan fayda-zarar değerlendirmesine göre karar verilmelidir.
Jarisch-Herxheimer reaksiyonu (JHR):
Spiroket enfeksiyonları olan bazı hastalar, seftriakson tedavisi başladıktan kısa bir süre
sonra bir Jarisch-Herxheimer reaksiyonu (JHR) yaşayabilir. JHR genellikle kendi kendini
sınırlayan bir durumdur veya semptomatik tedavi ile yönetilebilir. Böyle bir reaksiyon
meydana gelirse antibiyotik tedavisi kesilmemelidir.
Ensefalopati:
Ensefalopati, seftriakson kullanımıyla (bkz. Bölüm 4.8), özellikle şiddetli böbrek yetmezliği
(bkz. Bölüm 4.2) veya merkezi sinir sistemi bozuklukları olan yaşlı hastalarda bildirilmiştir.
Eğer seftriaksona bağlı ensefalopatiden şüpheleniliyorsa (örn. bilinç düzeyinde azalma,
mental durumda değişiklik, miyoklonus, konvülziyonlar), seftriakson tedavisinin
sonlandırılması düşünülmelidir.
Sodyum:
Bu tıbbi ürün her flakonda 166 mg sodyum ihtiva eder. Bu durum kontrollü sodyum
diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Çökelti oluşabileceğinden; NOVOSEF flakonları sulandırmak veya sulandırılmış bir
flakonu IV uygulama için seyreltmek üzere Ringer çözeltisi veya Hartmann çözeltisi gibi
kalsiyum içeren çözücülerle beraber kullanmayınız.
Seftriakson-kalsiyum çökeltisi seftriaksonun aynı intravenöz uygulama hattında kalsiyum
içeren solüsyonlar ile karıştırılması durumunda da meydana gelebilmektedir. Seftriakson,
Y- seti aracılığı ile parenteral nutrisyon gibi kalsiyum içeren infüzyonlar da dahil olmak
üzere kalsiyum içeren intravenöz solüsyonlar ile eş zamanlı olarak uygulanmamalıdır.
Bununla birlikte, yenidoğanlar dışındaki hastalarda seftriakson ve kalsiyum içeren
solüsyonlar, infüzyon hatlarının infüzyonlar arasında uygun bir sıvı ile yıkanması koşulu
ile, sıra ile uygulanabilir. Kordon kanından yetişkin ve neonatal plazma kullanılarak yapılan
in vitro çalışmalar seftriakson-kalsiyum çökelti oluşma riskinin yenidoğanlarda daha
yüksek olduğunu göstermiştir (bkz. Bölüm 4.2, 4.3, 4.4, 4.8 ve 6.2).
NOVOSEF’in oral antikoagülanlar ile eş zamanlı kullanımı anti K vitamini etkisini ve
kanama riskini artırabilir. Seftriakson ile tedavi sırasında ve sonrasında Uluslararası
Normalize Oranı (International Normalised Ratio, INR) yakından takip edilmeli ve anti K
vitamini ilacının pozolojisi buna göre ayarlanmalıdır (bkz. Bölüm 4.8).
7Sefalosporinler ile birlikte kullanıldığında amoniglikozitlerin renal toksisitesinde olası artış
olduğu ile ilgili çelişkili bulgular bulunmaktadır. Bu gibi vakalarda klinik aminoglikozit
seviyeleri ve renal fonksiyonun yakından takip edilmesi ile ilgili öneriler göz önüne
alınmalıdır.
Bir in vitro çalışmada kloramfinekol ve seftriaksonun kombinasyonu durumunda
antagonistik etkiler görülmüştür. Bu bulgunun klinik yaygınlığı bilinmemektedir.
Seftriakson ve oral kalsiyum içeren ürünler veya intramüsküler seftriakson ile kalsiyum
içeren ürünler (intravenöz veya oral) arasında etkileşimi gösteren herhangi bir veri
bulunmamaktadır.
Seftriakson ile tedavi edilen hastalarda Coombs testi yalancı pozitif sonuçlar
verebilmektedir.
Diğer antibiyotikler gibi seftriakson da galaktozemi testinde yalancı pozitif sonuçlara neden
olabilmektedir.
Benzer şekilde, idrarda glukoz tayini için kullanılan enzimatik olmayan metotlar da yalancı
pozitif sonuçlar verebilmektedir. Bu nedenle, idrarda glukoz seviyesi tayini seftriakson
tedavisi sırasında enzimatik metotlar ile yapılmalıdır.
Furosemit gibi potent diüretikler ve seftriaksonun yüksek dozlarının birlikte uygulanmasını
takiben renal fonksiyonda herhangi bir bozukluk görülmemiştir.
Probenesidin eş zamanlı uygulanması seftriakson eliminasyonunu azaltmamaktadır.
4.6.Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda NOVOSEF kullanımına ilişkin klinik veri
mevcut değildir. Çocuk doğurma potansiyeli bulunan kadınlar, NOVOSEF tedavisi
sırasında etkili bir doğum kontrol yöntemi kullanmalıdır.
Gebelik dönemi
Seftriakson plasenta bariyerini aşar.. Gebe kadınlarda seftriakson kullanımı ile ilgili veriler
sınırlıdır. Hayvanlar üzerinde yapılan çalışmalar embriyonal/fetal, perinatal ve postnatal
gelişim açısından doğrudan veya dolaylı herhangi bir zarar göstermemiştir (bkz. Bölüm
5.3). Seftriakson, gebelik sırasında ve özellikle gebeliğin ilk üç aylık döneminde, yalnızca
faydasının zararından fazla olması durumunda uygulanmalıdır.
Gebe kadınlara verilirken tedbirli olunmalıdır.
Laktasyon dönemi
Seftriakson düşük konsantrasyonlarda anne sütüne geçmektedir ancak seftriaksonun
terapötik dozlarında emzirilen yenidoğanlarda herhangi bir etki beklenmemektedir. Buna
karşın, diyare ve mukoz membranların fungal enfeksiyon riski gözardı edilemez.
Sensitizasyon olasılığı ayrıca dikkate alınmalıdır. Laktasyonun sonlandırılması veya
8seftriakson tedavisinin sonlandırılması/yapılmaması kararı verilirken laktasyonun çocuk için
faydası ile tedavinin anne için faydası göz önünde bulundurulmalıdır.
Üreme yeteneği /Fertilite
Üreme ile ilgili çalışmalar kadın veya erkek fertilitesi üzerinde herhangi bir advers etki
göstermemiştir.
4.7.Araç ve makine kullanımı üzerindeki etkiler
Seftriakson tedavisi sırasında sersemlik, baş dönmesi gibi araç veya makine kullanımını
etkileyebilen istenmeyen etkiler görülebilmektedir (bkz. Bölüm 4.8). Hastalar araç veya
makine kullanırken dikkatli olmalıdır.
4.8. İstenmeyen etkiler
Seftriakson için en sık raporlanan advers reaksiyonlar eozinofili, lökopeni, trombositopeni,
diyare, döküntü ve karaciğer enzimlerinde artış şeklindedir.
Seftriakson advers reaksiyonlarının sıklığını belirlemek için kullanılan veriler klinik
çalışmalardan elde edilmiştir.
Advers ilaç reaksiyonları aşağıda tanımlanan sıklığa göre listelenmiştir:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor).
Sistem organ Yaygın Yaygın Seyrek Bilinmiyora
sınıfı olmayan
Enfeksiyonlar Genital fungal Psödo- Süperenfeksiyonb
ve enfeksiyonu membranöz
enfestasyonlar kolitb
Kan ve lenf Eozinofili, Granülositopeni, Hemolitik anemib,
sistemi Lökopeni, Anemi, Agranülositoz
hastalıkları Trombositopeni Koagulopati
Bağısıklık Anafilaktik şok,
sistemi Anafilaktik
hastalıkları reaksiyon,
Anafilaktoid
reaksiyon,
Hipersensitiviteb
Jarisch-Herxheimer
reaksiyonu (JHR)b
Sinir sistemi Baş ağrısı Ensefalopati Konvülziyon
hastalıkları Baş dönmesi
Kulak ve iç Vertigo
kulak
hastalıkları
Solunum, Bronkospazm
göğüs
bozuklukları ve
9mediastinal
hastalıkları
Gastrointestinal Diyareb, Bulantı, Pankreatitb,
hastalıkları Yumuşak dışkı Kusma Stomatit,
Glossit
Hepato-bilier Karaciğer Safra kesesinde
hastalıkları enzimlerinde çökeltib,
artış Kernikterus,
Hepatitc,
Kolestatik hepatitb,c
Deri ve deri altı Döküntü Pruritus Ürtiker Stevens Johnson
doku sendromub,
hastalıkları Toksik epidermal
nekrolizb,
Eritem multiforme,
Akut jeneralize
ekzantematöz
püstülozis
Eozinofili ve
sistemik
semptomların eşlik
ettiği ilaç
reaksiyonu
(DRESS)b
Böbrek ve idrar Hematuri, Oligüri,
yolu Glikozüri Renal presipitasyon
hastalıkları (geri dönüşümlü)
Genel Flebit, Ödem,
bozukluklar ve Enjeksiyon Ürperme
uygulama bölgesinde ağrı,
bölgesine Yüksek ateş
iliskin
hastalıkları
Araştırmalar Kan kreatinin Coombs testinde
seviyesinde artış yalancı pozitif
sonuçb,
Galaktozemi tesinde
yalancı pozitif
sonuçb,
Glikoz tayini için
enzimatik olmayan
metotlarda yalancı
pozitif sonuçb
a Pazarlama sonrası raporlara göre. Bu reaksiyonlar belirli olmayan boyuttaki popülasyon
tarafından gönüllü olarak bildirildiğinden bu reaksiyonların sıklığı güvenilir bir şekilde
belirlenememekte ve bu yüzden “bilinmiyor” şeklinde kategorize edilmektedir.
b bkz. Bölüm 4.4
c Genellikle seftriakson kullanımın kesilmesi ile geri dönüşümlüdür.
10Seçilmiş advers reaksiyonların tanımı
Enfeksiyonlar ve enfestasyonlar:
Seftriakson kullanımı sonrası görülen diyare Clostridium difficile ile ilişkili olabilir. Uygun
sıvı ve elektrolit idaresi uygulanmalıdır (bkz. Bölüm 4.4).
Seftriakson-kalsiyum tuzu çökeltisi:
İntravenöz seftriakson ve kalsiyum ile tedavi edilmiş olan preterm ve normal doğumlu
yenidoğanlarda (28 günlükten küçük) seyrek, ciddi ve bazı vakalarda ölümcül advers
reaksiyonlar bildirilmiştir. Ölüm sonrası vakalarda akciğer ve böbreklerde seftriakson-
kalsiyum tuzu çökeltileri görülmüştür. Yenidoğanlardaki yüksek çökelme riskinin nedeni
yetişkinlere kıyasla kan hacimlerinin düşük olması ve seftriaksonun daha uzun yarılanma
ömrüdür (bkz. Bölüm 4.3, 4.4 ve 5.2).
Çoğunlukla yüksek dozla (80 mg/kg/gün veya 10 gramı aşan toplam dozlar gibi) tedavi
edilen veya dehidrasyon, yatağa bağlılık gibi başka risk faktörleri olan çocuklarda idrar
yollarında seftriakson çökeltisi vakaları bildirilmiştir. Bu durum semptomik veya
asemptomik olabilir ve üreteral obstrüksiyon ve postrenal akut renal yetmezliğe yol açabilir
ancak genellikle seftriakson tedavisinin kesilmesi ile tersine çevrilebilir (bkz. Bölüm 4.4).
Öncelikle önerilen standart dozdan yüksek dozlarla tedavi edilen hastalarda safra kesesinde
seftriakson kalisyum tuzu çökeltileri görülmüştür. Yapılan prospektif çalışmalar,
çocuklarda intravenöz uygulamayla gözlenen çökelme insidansı (bazı çalışmalarda %
30’un üzerinde) değişkenlik göstermiştir. İnsidans yavaş infüzyon ile (20-30 dakika) daha
düşük olarak tespit edilmiştir. Bu etki genellikle asemptomiktir ancak çökeltilere seyrek
vakalarda genellikle ağrı, bulantı ve kusma gibi klinik semptomlar eşlik etmiştir. Bu
vakalarda semptomik tedavi önerilmektedir. Çökelti oluşumu seftriakson tedavisinin
kesilmesi ile tersine çevrilebilir (bkz. Bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımında, bulantı, kusma veya diyare semptomları görülebilir. Seftriakson
konsantrasyonu hemodiyaliz veya periton diyaliziyle azaltılamamaktadır. Spesifik bir
antidot bulunmamaktadır. Doz aşımı tedavisi semptomatik olmalıdır.
5. FARMAKOLOJİK ÖZELLİKLER
5.1.Farmakodinamik özellikler
Farmakoterapötik grup: Diğer beta-laktam antibiyotikleri; 3. kuşak sefalosporinler
ATC kodu: J01DD04
11Etki mekanizması
Seftriakson, penisilin bağlayan proteinlere (PBP’ler) bağlanmayı takiben hücre duvarı
sentezini inhibe eder. Hücre duvarı biyosentezinin (peptidoglikan) bozulması, hücre lizisine
ve bakteri hücresinin ölmesine neden olur.
Direnç
Seftriaksona karşı oluşan bakteriyel direnç aşağıdaki mekanizmalardan bir veya daha
fazlasına bağlı olabilir:
• Genişletilmiş spektrumlu beta-laktamazlar (ESBL'ler), karbapenemazlar ve belirli aerobik
Gram-negatif bakteri türlerinde indüklenebilen veya stabil olarak baskılanabilen Amp C
enzimleri dahil beta-laktamazlarla hidroliz.
• Seftriakson için penisilin bağlayıcı proteinlerin affinitesinin azalması.
• Gram-negatif organizmaların dış membranlarının geçirgenliğinin olmaması.
• Bakteriyel efluks pompaları.
Duyarlılık testi sınır değerleri
Avrupa Antimikrobiyal Duyarlılık Testi (EUCAST) Komitesi tarafından belirlenen
minimum inhibitör konsantrasyon (MİK) sınır değerleri aşağıdaki gibidir:
Patojen Seyreltme Testi (MİK, mg/L)
Duyarlı Dirençli
Enterobacteriaceae ≤ 1 > 2
Staphylococcus türleri a. a.
Streptococcus türleri b. b.
Streptococcus pneumoniae ≤ 0,5c. > 2
Viridans grubu Streptococci ≤ 0,5 > 0,5
Haemophilus influenzae ≤ 0,12c. > 0,12
Moraxella catarrhalis ≤ 1 > 2
Neisseria gonorrhoeae ≤ 0,12 > 0,12
Neisseria meningitidis ≤ 0,12 c. > 0,12
Türlerle ilgili olmayan ≤ 1d. > 2
a. Duyarlılık, sefoksitin duyarlılığından anlaşılmıştır.
b. Duyarlılık penisilin duyarlılığından anlaşılmıştır.
c. Duyarlı sınır değerinin üzerinde seftriakson MİK değerine sahip izolatlar nadirdir ve
bulunursa yeniden test edilmeli ve doğrulanırsa bir referans laboratuvara gönderilmelidir.
d. Sınır değerler, günlük 1g x 1 intravenöz doz ve en az 2g x 1 yüksek doz için geçerlidir.
Spesifik patojenlere karşı klinik etkililik
Edinilmiş direncin yaygınlığı coğrafi olarak ve zamanla değişebilir ve özellikle şiddetli
12enfeksiyonları tedavi ederken dirençle ilgili yerel bilgi istenir. Seftriaksonun en azından
bazı enfeksiyon türlerinde kullanımının yerel tekrarlama sıklığının şüpheli olduğu
durumlarda,gerektiğinde uzman tavsiyesi alınmalıdır.
Yaygın olarak duyarlı türler
Gram pozitif aeroblar
Staphylococcus aureus (metisiline duyarlı)£
Stafilokok koagülaz negatif (metisiline duyarlı)£
Streptococcus pyogenes (Grup A)
Streptococcus agalactiae (Grup B)
Streptococcus pneumoniae
Viridans Group Streptococci
Gram negatif aeroblar
Borrelia burgdorferi
Haemophilus influenzae
Haemophilus parainfluenzae
Moraxella catarrhalis
Neisseria gonore
Neisseria meningitidis
Proteus mirabilis
Providencia türleri
Treponema pallidum
Edinilmiş direncin sorun olabileceği türler
Gram pozitif aeroblar
Staphylococcus epidermidis+
Staphylococcus haemolyticus+
Staphylococcus hominis+
Gram negatif aeroblar
Citrobacter freundii
Enterobacter aerogenes
Enterobacter cloacae
Escherichia coli %
Klebsiella pneumoniae %
Klebsiella oxytoca %
Morganella morganii
Proteus vulgaris
Serratia marcescens
Anaeroblar
Bacteroides türleri
Fusobacterium türleri
Peptostreptococcus türleri
Clostridium perfringens
Doğası gereği dirençli organizmalar
Gram-positive aerobes
Enterococcus türleri
13Listeria monocytogenes
Gram-negative aerobes
Acinetobacter baumannii
Pseudomonas aeruginosa
Stenotrophomonas maltophilia
Anaerobes
Clostridium difficile
Others:
Chlamydia türleri
Chlamydophila türleri
Mycoplasma türleri
Legionella türleri
Ureaplasma urealyticum
£ Metisiline dirençli tüm stafilokoklar, seftriaksona dirençlidir.
+ En az bir bölgede direnç oranları > % 50
% ESBL üreten suşlar her zaman dirençlidir.
5.2. Farmakokinetik özellikler
Genel özellikler
Emilim:
İntramusküler uygulama
İntramusküler enjeksiyonu takiben, ortalama pik plazma seftriakson seviyeleri eşdeğer bir
dozun intravenöz uygulamasından sonra gözlemlenenlerin yaklaşık yarısıdır. 1 g’lık
uygulamadan sonraki 2-3 saat içinde ulaşılan maksimum plazma konsantrasyonu 81
mg/L’dir.
İntramusküler uygulamadan sonra plazma konsantrasyonu-zaman eğrisinin altında alan,
eşdeğer bir dozun intravenöz uygulamasından sonraki alana eşittir.
İntravenöz uygulama
500 mg ve 1 g seftriaksonun intravenöz bolus uygulamasından sonra, ortalama pik plazma
seftriakson seviyeleri sırasıyla yaklaşık 120 ve 200 mg / lLdir. Seftriakson 500 mg, 1g ve
2g intravenöz infüzyonundan sonra, plazma seftriakson seviyeleri sırasıyla yaklaşık 80, 150
ve 250 mg/L'dir.
Dağılım:
Seftriaksonun dağılım hacmi 7-12 litre'dir. En ilgili patojenlerin minimal inhibe edici
konsantrasyonlarının çok üzerindeki konsantrasyonlar, akciğer, kalp, safra yolu / karaciğer,
bademcik, orta kulak ve burun mukozası, kemik, serebrospinal, plevral, prostat ve sinovyal
sıvılarda tespit edilebilir. Tekrarlanan uygulamalarda ortalama pik plazma
konsantrasyonunda (C ) % 8-15'lik bir artış görülür; kararlı duruma çoğu durumda
max
uygulama yoluna bağlı olarak 48-72 saat içinde ulaşılır.
Belirli dokulara nüfuz etme
Seftriakson beyin ve omurilik zarına (meninksler) nüfuz eder. Meninksler iltihaplandığında
14penetrasyon en yüksektir. Bakteriyel menenjitli hastalarda beyin omurilik sıvısında (BOS)
ortalama pik seftriakson konsantrasyonlarının, iltihaplanmamış meninksleri olan hastalarda
plazma düzeylerinin % 2'si ile karşılaştırıldığında, plazma düzeylerinin % 25'ine kadar
olduğu bildirilmiştir. BOS'ta pik seftriakson konsantrasyonlarına intravenöz enjeksiyondan
yaklaşık 4-6 saat sonra ulaşılır. Seftriakson plasenta bariyerini geçer ve düşük
konsantrasyonlarda anne sütüne geçer (bkz. Bölüm 4.6).
Protein bağlama
Seftriakson, geri dönüşümlü olarak albümine bağlanır. Plazma proteinlerine bağlanma, 100
mg/L’nin altındaki plazma konsantrasyonlarında yaklaşık % 95’tir. Bağlanma
doyurulabilirdir ve bağlanan kısım artan konsantrasyonla azalır (300 mg/L plazma
konsantrasyonunda % 85’e kadar).
Biyotransformasyon:
Seftriakson sistematik olarak metabolize edilmez, fakat bağırsak florası tarafından inaktif
metabolitlere dönüştürülür.
Eliminasyon:
Seftriaksonun (bağlı ve serbest) total plazma klerensi 10-22 mL/dakikadır. Renal klerens 5-
12 mL/dakikadır. Seftriaksonun % 50-60’ı değişmemiş olarak idrarla (tamamına yakını
glomerüler filtrasyon ile), % 40-50’si ise değişmemiş olarak safrayla atılır. Yetişkinlerde
eliminasyon yarı-ömrü yaklaşık 8 saattir.
Doğrusallık/ Doğrusal olmayan durum:
Seftriaksonun farmakokinetiği lineer değildir. Toplam ilaç konsantrasyonu bazında
eliminasyon yarı-ömrü hariç, tüm temel farmakokinetik parametreler doza bağımlıdır ve
dozla orantılı olarak daha az artar. Doğrusal olmama, plazma protein bağlanmasının
doygunluğundan kaynaklanır ve bu nedenle toplam plazma seftriakson için gözlenir, ancak
serbest (bağlanmamış) seftriakson için gözlenmez.
Hastalardaki karakteristik özellikler:
Geriyatrik popülasyon
75 yaşın üstündeki yaşlı hastalarda ortalama eliminasyon yarılanma ömrü genç yetişkinlerle
karşılaştırıldığında genellikle 2-3 kez daha uzundur.
Pediyatrik popülasyon
Yeni doğanlarda seftriaksonun yarı ömrü uzar. Doğumdan 14 günlük yaşa kadar, serbest
seftriakson seviyeleri, azalmış glomerüler filtrasyon ve değişen protein bağlanması gibi
faktörlerle daha da artırılabilir.Çocukluk dönemindeyarı ömür, yenidoğanlara veya
yetişkinlere göre daha düşüktür.
Toplam seftriaksonun plazma klerensi ve dağılım hacmi; yenidoğanlarda, bebeklerde ve
çocuklarda yetişkinlere göre daha yüksektir.
Böbrek ve karaciğer yetmezliği olan hastalar
Böbrek veya karaciğer yetmezliği olan hastalarda, seftriaksonun farmakokinetik
özelliklerinde eliminasyon yarı-ömrünün hafif düzeyde uzaması ile (2 katından daha az)
ciddi böbrek yetmezliği olan hastalarda dahi çok az değişiklik gözlenir.Böbrek yetmezliği
olan hastalarda yarı-ömrün göreceli olarak daha az artması, protein bağlanmasında
15azalmaya ve toplam seftriakson miktarının böbrek dışındaki yollarla atılımının artmasına
neden olarak böbrek dışı atılımda dengeleyici bir artışın olmasıyla açıklanır.
Karaciğer yetmezliği olan hastalarda, renal klerenste dengeleyici bir artış olması nedeniyle
seftriaksonun eliminasyon yarılanma ömrü artmaz. Bunun sebebi, plazmadaki serbest
seftriakson fraksiyonunun toplam ilaç klerensinde gözlemlenen paradoksikal artışa katkı
sağlaması ve toplam klerensle paralel olarak dağılım hacminin artmasıdır.
Farmakokinetik/farmakodinamik ilişki(ler)
Diğer beta-laktamlarda olduğu gibi, in vivo etkililik ile en iyi korelasyonu gösteren
farmakokinetik-farmakodinamik indeks, bağımsızhedef türler için bağlanmamış
konsantrasyonun minimum inhibitör seftriakson konsantrasyonunun (MİK) üzerinde
kaldığı dozaj aralığının yüzdesidir (% T > MİK).
5.3. Klinik öncesi güvenlilik verileri
Klinik dışı çalışmalardan elde edilen veriler yüksek seftriakson kalsiyum tuzu dozunun
köpek ve maymunların safra keselerinde geriye döndürülebilir konkrementlere ve
çökeltilere yol açtığını göstermiştir.
Hayvanlar üzerinde yapılan çalışmalar reprodüksiyon ve genotoksisite üzerinde toksik
herhangi bir etki göstermemiştir. Seftriakson üzerinde karsinojenisite çalışmaları ise
yapılmamıştır.
6. FARMASÖTİK ÖZELLİKLER
6.1.Yardımcı maddelerin listesi
NOVOSEF herhangi bir yardımcı madde içermemektedir.
Çözücü ampulü: 10 mL enjeksiyonluk su içermektedir.
6.2. Geçimsizlikler
Literatürlerde seftriaksonun amsakrin, vankomisin, flukonazol, aminoglikozidler ve
labetalol ile geçimsiz olduğu bildirilmiştir.
Seftriakson içeren çözeltiler bölüm 6.6’da belirtilenler dışındadiğer ajanlar ile
karıştırılmamalı veya diğer ajanlara eklenmemelidir. Özellikle, kalsiyum içeren
seyrelticiler (örneğin Ringer çözeltisi veya Hartmann çözeltisi) seftriakson flakonlarını
rekonstitüe etmek için veya rekonstitüe edilmiş bir flakonu intravenöz uygulama için daha
fazla seyreltmek amacıyla kullanılmamalıdır çünkü çökelti oluşabilir. Seftriakson total
parenteral nütrisyon da dahil olmak üzere kalsiyum içeren çözeltiler karıştırılmamalı veya
aynı anda uygulanmamalıdır (bkz. Bölüm 4.2, 4.3, 4.4 ve 4.8).
NOVOSEF ile başka bir antibiyotik kombinasyonu ile tedavi amaçlanıyorsa, uygulama aynı
şırıngada veya aynı infüzyon solüsyonunda yapılmamalıdır.
6.3. Raf Ömrü
24 ay.
6.4.Saklamaya yönelik özel tedbirler
Sulandırılmadan önce 30°C altındaki oda sıcaklığında, ışıktan koruyarak saklanmalıdır.
16Sulandırıldıktan sonra 30°C altındaki oda sıcaklığında 6 saat, 2°-8°C arasında 24 saat
süreyle etkinliğini korur.
6.5. Ambalajın niteliği ve içeriği
Kutuda, ağzı bütil tıpa üzerine alüminyum flip-off kapaklı renksiz Tip I cam flakon ve 10
mL’lik steril enjeksiyonluk su içeren Tip I cam ampul (1 flakon + 1 ampul)’dür.
6.6.Beşeri tıbbi üründen arta kalan maddelerin imhası ve diğer özel önlemler
Çözeltilerin renkleri, konsantrasyon ve saklanma sürelerine bağlı olarak açık sarı ile bal
rengi arasında değişir. Solüsyonun renginin değişmesi ilacın etki ve toleransını etkilemez.
Enjeksiyonluk/infüzyonluk çözeltinin hazırlanması
Hazırlanan çözeltilerin hemen kullanılması önerilir.
İntravenöz enjeksiyon: 0,5 g NOVOSEF 5 mL enjeksiyonluk su veya 1 g NOVOSEF 10
mL enjeksiyonluk su içerisinde çözülmelidir. Enjeksiyon 5 dakika içinde doğrudan damar
içine veya intravenöz infüzyon yolu ile uygulanmalıdır.
İntravenöz infüzyon: 2 g NOVOSEF aşağıdaki kalsiyum içermeyen çözeltilerden birinin 40
mL’sinde çözülmelidir:
% 5-% 10 Dekstroz enjeksiyon BP, Sodyum klorür enjeksiyon BP, % 0,45 Sodyum
klorür enjeksiyon + % 2,5 Dekstroz enjeksiyon, % 5 Dekstroz enjeksiyon BP içinde % 6
Dekstran, % 6-10 Hidroksietil nişasta infüzyon. İnfüzyonlar en az 30 dakika süreyle
verilmelidir (bkz. Bölüm 6.2).
Yenidoğanlarda, potansiyel bilirubin ensefalopati gelişme riskini azaltmak için
intravenöz dozlar 60 dakikayı geçecek şekilde verilmelidir.
İntravenöz enjeksiyon için konsantrasyon: 100 mg/mL
İntravenöz infüzyon için konsantrasyon: 50 mg/mL (ilave bilgi için bkz. Bölüm 4.2)
Mavi nokta yukarıda bulunacak şekilde tutulur.
Ampulün baş kısmı ok yönünde aşağıya çekilir.
Testere kullanılmasına gerek yoktur.
İmha
Kullanılmayan veya atık tıbbi ürünler “Tıbbi Atıkların Kontrolü Yönetmeliği” ve “Ambalaj
Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Sanofi İlaç San. ve Tic. A.Ş.
Şişli-İstanbul
178. RUHSAT NUMARASI
213/12
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 06.11.2007
Ruhsat yenileme tarihi:
10. KÜB’ÜN YENİLENME TARİHİ
18