KISA ÜRÜN BİLGİSİ
1. BEŞERİ TIBBİ ÜRÜNÜN ADI
KİDYFEN 100 mg/5 ml pediatrik süspansiyon
2. KALİTATİF VE KANTİTATİF BİLEŞİM
Etkin madde:
Her 5 ml’lik ölçek, 100 mg ibuprofen içerir.
Yardımcı maddeler:
Her 5 ml’lik ölçek:
Sukroz 3300 mg
%70’lik sorbitol çözeltisi 500 mg
Gliserin 500 mg
Sodyum benzoat 12.5 mg
Metil hidroksi benzoat 5 mg
Propil hidroksi benzoat 2.5 mg
Gün batımı sarısı (E110) 0.5 mg
Yardımcı maddeler için Bölüm 6.1’e bakınız.
İçerikte bulunan maddeler hakkında uyarılar için, ayrıca bkz. bölüm 4.4.
3. FARMASÖTİK FORM
Süspansiyon
Turuncu renkli, portakal kokulu homojen süspansiyon
4. KLİNİK ÖZELLİKLER
4.1. Terapötik endikasyonlar
Çocuklar
KİDYFEN Pediatrik Süspansiyon,
 6 ay ve üzerindeki çocuklarda ateşin düşürülmesi amacıyla kısa süreli olarak,
 6 ay ve üzerindeki çocuklarda hafif ve orta derecedeki ağrıların giderilmesi amacıyla
kısa süreli olarak,
 Jüvenil romatoid artritin semptom ve bulgularının tedavisinde kullanılır.
1 / 234.2. Pozoloji ve uygulama şekli
Pozoloji / uygulama sıklığı ve süresi:
Çocuklar:
İbuprofenin günlük dozu bölünmüş dozlar halinde vücut ağırlığı başına 20-30 mg/kg’dır. Bu
süspansiyonun aşağıdaki gibi kullanılmasıyla sağlanabilir:
Yaş Doz Sıklık
6 ay - 1 yaş (7 kg’dan ağır olmak koşulu ile) 2.5 ml (50 mg) Günde 3 defa
1 - 2 yaş 2.5 ml (50 mg) Günde 3-4 defa
3 - 7 yaş 5 ml (100 mg) Günde 3-4 defa
8 - 12 yaş 10 ml (200 mg) Günde 3-4 defa
Dozlar, günde 4 defaya kadar 6 saatte bir verilmelidir.
Jüvenil romatoid artrit endikasyonunda, bölünmüş dozlar halinde vücut ağırlığı başına 40
mg/kg/gün dozuna kadar kullanılabilir.
Yetişkinler:
Önerilen doz, bölünmüş dozlar halinde günde 1200-1800 mg’dır. Bazı hastalarda 600-1200
mg/gün dozunda idame edilebilir. Şiddetli ve akut olgularda dozun akut faz geçene kadar
artırılması avantajlı olabilir. Günlük doz, bölünmüş dozlar halinde verilen 2400 mg’ı
geçmemelidir. Ancak gerektiğinde, doz 3200 mg’a yükseltilebilir. Bu durumda hasta yakından
izlenmelidir.
İstenmeyen etkiler, semptomları kontrol altına almak için gereken, etkili en düşük doz, en kısa
sürede kullanılılarak, en aza indirilebilir ( bkz. Bölüm 4.4).
Uygulama şekli:
Ağız yoluyla alınır.
KİDYFEN alımı ile ağızda veya boğazda geçici bir yanma hissi olabilir. Kullanmadan önce
şişenin iyice çalkalandığından emin olunmalıdır.
Özel popülasyonlara ilişkin ek bilgiler:
Böbrek / karaciğer / kalp yetmezliği:
Renal, hepatik ya da kalp yetmezliği olan hastalarda dikkatli olunmalıdır, çünkü Non-Steroid
Antiinflamatuvar (NSAİİ) ilaçların kullanımı renal fonksiyonlarda bozulmayla sonuçlanabilir.
2 / 23Bu hastalarda doz mümkün olan en düşük düzeyde tutulmalı, böbrek fonksiyonları izlenmelidir.
Pediyatrik popülasyon:
7 kg’dan az olan çocuklarda önerilmemektedir.
Geriyatrik popülasyon:
Dozajın bireysel olarak ayarlanmasını gerektiren böbrek veya karaciğer fonksiyon bozuklukları
olmadıkça özel doz modifikasyonlarına gerek yoktur. Bu grupta dozla birlikte dikkatli
olunmalıdır. Doz bireysel olarak düzenlenmelidir. En düşük etkin doz olası en kısa süreyle
kullanılmalıdır.
Yaşlılar NSAİİ’lerin istenmeyen etkilerine en sık maruz kalan gruptur. Özellikle
gastrointestinal kanama ve perforasyon ölümcül olabilir.
4.3. Kontrendikasyonlar
 İbuprofen’e ya da ilacın içindeki yardımcı maddelerin herhangi birine karşı aşırı duyarlılık.
 Daha önce aspirin veya diğer NSAİİ’ler ile astım, rinit, ürtiker gibi aşırı duyarlılık
reaksiyonu gelişmiş olması.
 Hamileliğin son 3 ayı
 Ağır karaciğer yetmezliği
 Ağır böbrek yetmezliği (glomerüler filtrasyon < 30 ml/dk.)
 Kanama eğiliminde artış
 Önceki bir NSAİİ tedavisine bağlı gastrointestinal kanama ya da perforasyon öyküsü
bulunmak.
 Önceden geçirilmiş veya halen aktif ülseratif kolit, Crohn hastalığı, rekürran peptik ülser
veya gastrointestinal kanama (iki ya da daha fazla kanıtlanmış, belirgin ülserasyon ya da
kanama episodu şeklinde tanımlanan)
 Şiddetli kalp yetmezliği (NYHA Sınıf IV)
 Koroner arter bypass cerrahisi öncesi veya sonrası dönem
4.4. Özel kullanım uyarıları ve önlemleri
Kardiyovasküler (KV) risk:
 NSAİİ ilaçlar ölümcül olabilecek KV trombotik olaylar, miyokard infarktüsü ve inme
riskinde artışa neden olabilir. Bu risk kullanım süresine bağlı olarak artabilir. KV hastalığı
olan veya KV hastalık risk faktörlerini taşıyan hastalarda risk daha yüksek olabilir.
 KİDYFEN, koroner arter bypass cerrahisi öncesi ağrı tedavisinde kontrendikedir.
3 / 23Gastrointestinal (GI) risk:
 NSAİİ’ler kanama, ülserasyon, mide veya bağırsak perforasyonu gibi ölümcül olabilecek
ciddi GI advers etkilere yol açarlar. Bu advers olaylar herhangi bir zamanda, önceden
uyarıcı bir semptom vererek veya vermeksizin ortaya çıkabilirler. Yaşlı hastalar ciddi GI
etkiler bakımından daha yüksek risk taşımaktadırlar.
GENEL
KİDYFEN’in kortikosteroid yerine geçmesi veya kortikosteroid eksikliğini tedavi etmesi
beklenmemelidir. Kortikosteroidlerin aniden sonlandırılması, hastalığın alevlenmesine sebep
olabilir. Uzun süreli kortikosteroid tedavisi görmekte olan hastalar, kortikosteroid tedavisinin
durdurulmasına karar verilmesi halinde, tedavilerini yavaş ve kademeli olarak azaltmalıdır.
KİDYFEN’in (ateş ve) enflamasyonu azaltmadaki farmakolojik aktivitesi, infeksiyöz olmadığı
düşünülen ağrılı durumların komplikasyonlarının saptamasında kullanılan tanısal belirtilerin
yararlanılabilirliğini azaltabilir.
İstenmeyen etkiler, semptomları kontrol altına almak için gereken etkili en düşük doz, en kısa
süreyle kullanılarak, en aza indirilebilir (Bkz. Bölüm 4.2 ve aşağıdaki gastrointestinal ve
kardiyovasküler risklere bakınız).
KİDYFEN bronşiyal astımı olan veya önceden bronşiyal astım geçirmiş olan hastalara
uygulanırken dikkatli olunmalıdır, çünkü bu gibi hastalarda ibuprofenin bronkospazma neden
olduğu bildirilmiştir.
KİDYFEN geçmişlerinde peptik ülserasyon veya başka gastrointestinal hastalık öyküsü bulunan
hastalara dikkatli bir şekilde verilmelidir; çünkü bu tablolarda alevlenme olabilir.
Renal, hepatik ya da kalp yetmezliği olan hastalarda dikkatli olunmalıdır, çünkü NSAİİ’lerin
kullanımı renal fonksiyonlarda bozulmayla sonuçlanabilir. Bu hastalarda doz mümkün olan en
düşük düzeyde tutulmalı ve böbrek fonksiyonları izlenmelidir.
KİDYFEN, kalp yetmezliği veya hipertansiyon öyküsüne sahip hastalara dikkatle verilmelidir,
çünkü ibuprofen uygulamasıyla ödem olguları bildirilmiştir.
Diğer NSAİİ’lerde olduğu gibi KİDYFEN enfeksiyon belirtilerini maskeleyebilir.
Kardiyovasküler ve serebrovasküler etkiler
Hipertansiyon ve/veya hafif ile orta derecede konjestif kalp yetmezliği hikâyesi olan hastaların
uygun şekilde izlenmesi ve kendilerine durumlarına ilişkin önerilerde bulunulması gereklidir,
çünkü NSAİİ tedavisiyle ilişkili olarak sıvı retansiyonu ve ödem bildirilmiştir.
4 / 23Kardiyovasküler etkiler
Kardiyovasküler trombotik olaylar
Birçok COX-2 selektif ve selektif olmayan NSAİİ’lerle süresi 3 yılı bulan klinik çalışmalar,
fatal olabilecek ciddi kardiyovasküler trombotik olaylar, miyokard enfarktüsü ve inme riskinde
artış olabileceğini göstermiştir. COX-2 selektif veya selektif olmayan bütün NSAİİ’ler benzer
riski olabilir. Kardiyovasküler hastalığı olan ya da kardiyovasküler hastalık için risk faktörleri
taşıyan hastalar daha büyük risk altında olabilirler. NSAİİ’lerle tedavi gören hastalarda
kardiyovasküler advers olay riski azaltmak için, mümkün olabilecek en küçük etkin doz ve en
kısa tedavi süresi tercih edilmelidir. Önceden herhangi bir kardiyovasküler semptom
görülmemiş olsa bile, doktor ve hastalar bu tarz advers olayların ortaya çıkmasına karşın
alarmda olmalıdır. Hastalar ciddi kardiyovasküler olayların işaretleri ve/veya semptomları ve bu
tarz advers olaylar gerçekleştiğinde izlenecek adımlar hakkında bilgilendirilmelidir.
NSAİİ'lerle beraber aspirin kullanımının, NSAİİ kullanımı ile ilişkili ciddi kardiyovasküler
trombotik olayların riskini hafifleteceğine dair tutarlı bir kanıt bulunmamaktadır. Aspirinin ve
NSAİİ’nin beraber kullanılması, ciddi gastrointestinal etkilerin riskini arttırır.
Koroner arter bypass cerrahisinden ardından ilk 10-14 gün boyunca ağrının tedavisinde COX-2
selektif NSAİİ’nin kullanıldığı iki geniş, kontrollü klinik çalışmada miyokard enfarktüsü ve
inme görülme sıklığında artış olduğu tespit edilmiştir.
Klinik çalışmalar, özellikle yüksek dozda (2400 mg/gün) ibuprofen kullanımının arteriyel
trombotik olayların (örn. miyokard enfarktüsü ya da inme) riskinde küçük bir artış ile ilişkili
olabileceğini göstermektedir. Bütünüyle ele alındığında epidemiyolojik çalışmalar, düşük doz
ibuprofenin (örn. < 1200 mg/gün), miyokard enfarktüsü riskinde artış ile ilişkili olabileceğini
düşündürmemektedir.
Kontrol altına alınmayan hipertansiyon, konjestif kalp yetmezliği (NYHA II-III), mevcut
iskemik kalp hastalığı, periferik arter hastalığı ve/veya serobrovasküler hastalığı olan hastalar,
sadece dikkatli bir değerlendirme sonrasında ve yüksek dozlardan (2400 mg/gün) kaçınarak
ibuprofen ile tedavi edilmelidirler.
Özellikle yüksek dozlarda ibuprofen (2400 mg/gün) kullanımı gerektiğinde, kardiyovasküler
olaylara yönelik risk faktörleri olan (örn. hipertansiyon, hiperlipidemi, diyabet, sigara)
hastalarda uzun süreli bir tedavi başlatılmadan önce de dikkatli değerlendirme yapılmalıdır.
Hipertansiyon
KİDYFEN dahil NSAİİ’ler hipertansiyon hastalığının başlamasına ya da önceden bulunan
5 / 23hipertansiyon hastalığının kötüleşmesine yol açabilir. Her iki şekilde de kardiyovasküler
olayların görülme sıklığının artmasına yol açabilir. Tiazid ya da loop diüretikleri alan
hastalarda NSAİİ kullanırken bu tedavilere cevap verme oranları düşebilir.
KİDYFEN de dahil NSAİİ’ler hipertansiyon hastalarda dikkatle kullanılmalıdır. NSAİİ
tedavisine başlanırken ve tedavi sırasında kan basıncı yakından takip edilmelidir.
Konjestif kalp yetmezliği ve ödem:
NSAİİ kullanan bazı hastalarda sıvı retansiyonu ve ödem bildirilmiştir. Sıvı retansiyonu ya da
kalp yetmezliği olan hastalarda KİDYFEN dikkatli kullanılmalıdır.
Kontrol altında olmayan hipertansiyon, konjestif kalp yetmezliği, bilinen iskemik kalp hastalığı,
periferik arter hastalığı ve/veya serebrovasküler hastalığı olan hastalar mutlaka dikkatli bir
değerlendirmeden sonra ibuprofen ile tedavi edilmelidir. Benzeri bir değerlendirme,
kardiyovasküler olaylara yönelik risk faktörleri (örn. hipertansiyon, hiperlipidemi, diabetes
mellitus, sigara) olan hastalarda uzun süreli bir tedaviyi başlatırken de yapılmalıdır.
Gastrointestinal (Gİ) etkiler, ülserasyon, kanama ve perforasyon riski
KİDYFEN de dahil NSAİİ’ler, enflamasyon, kanama, ülserasyon ve mide, ince veya kalın
bağırsak perforasyonu gibi fatal olabilecek ciddi gastrointestinal advers etkilere yol açabilirler.
Bu advers olaylar NSAİİ tedavisi gören hastalarda herhangi bir zamanda, önceden uyarıcı bir
semptom vererek ya da herhangi bir semptom vermeksizin ortaya çıkabilir.
NSAİİ tedavisinde ciddi üst gastrointestinal advers etki görülen beş hastadan sadece birinde
semptomlar kendini gösterir. 3-6 ay NSAİİ tedavisi gören hastaların yaklaşık %1’inde, bir yıl
tedavi gören hastaların ise %2-4’ünde üst gastrointestinal ülser, kanama ya da perforasyon
görülür. Bu oranlar daha uzun kullanım süresi ile devam ederken, tedavi süresince herhangi bir
zamanda ciddi bir gastrointestinal advers etki görülme olasılığı artar. Ancak kısa süreli tedavi
de risksiz değildir.
Önceden ülser hastalığı ya da gastrointestinal kanaması olan hastalarda NSAİİ’ler çok dikkatli
reçetelenmelidir. Önceden peptik ülser hastalığı ve/veya gastrointestinal kanaması olan NSAİİ
kullanan hastalarda gastrointestinal kanama görülme riski, bu risk faktörlerinden hiçbiri
olmayan hastalara göre 10 kattan daha fazladır. NSAİİ kullanan hastalarda gastrointestinal
kanama riskini arttıran diğer faktörler, beraberinde oral kortikosteroid ya da antikoagülan ilaçlar
(varfarin, selektif serotonin geri-alım inhibitörleri veya aspirin gibi antitrombositer ilaçlar)
kullanımı, NSAİİ tedavi süresinin uzun olması, sigara, alkol kullanımı, ileri yaş, genel sağlık
durumunun zayıf olmasıdır. Ani fatal gastrointestinal olaylar en çok yaşlı veya güçten düşmüş
6 / 23hastalarda görüldüğünden, bu hasta popülasyonuna tedavi süresince özellikle dikkat edilmelidir.
NSAİİ tedavisi gören hastalarda olası bir gastrointestinal advers etki riskini minimize etmek
için, en küçük etkin doz mümkün olabilecek en kısa süre boyunca kullanılmalıdır. Hasta ve
doktorlar NSAİİ tedavisi boyunca gastrointestinal ülserasyon ve kanama belirti ve semptomları
bakımından dikkatli olmalıdır ve herhangi bir gastrointestinal advers etki şüphesi durumunda
derhal ilave değerlendirme ve tedavi başlatılmalıdır. Hatta ciddi bir gastrointestinal advers etki
olasılığı ortadan kalkana kadar NSAİİ tedavisi sonlandırılmalıdır. Yüksek riskli hastalarda
NSAİİ tedavisi dışında başka alternatif tedaviler uygulanmalıdır.
Gastrointestinal kanama riski, ülserasyon ya da perforasyon, ülser öyküsüne sahip hastalarda
(özellikle kanama ya da perforasyon ile komplike olmuş ise) ve yaşlılarda, artan ibuprofen
dozlarında daha yüksektir. Bu hastalarda tedaviye mümkün olan en düşük doz ile başlanmalıdır.
Bu hastalarda ve düşük doz aspirinin veya gastrointestinal riski arttırması olası diğer ilaçların eş
zamanlı kullanılması gereken hastalarda koruyucu ajanlar (misoprostol veya proton pompası
inhibitörleri gibi) ile kombine tedavi üzerinde düşünülmelidir.
Artan ülserasyon veya kanama riski sebebiyle, ibuprofenin siklooksijenaz-2 (COX-2) selektif
inhibitörlerini de içeren diğer NSAİİ’ler ile birlikte uygulanmasından kaçınılmalıdır.
Gastrointestinal hastalık öyküsü olan hastalar, özellikle de yaşlı hastalar, tedavinin başlangıç
dönemlerinde, olağan dışı herhangi bir abdominal semptomu (özellikle gastrointestinal kanama)
bildirmelidir.
Yaşlı hastalarda NSAİ ilaçlara karşı artan sıklıkta advers reaksiyon (özellikle ölümcül olabilen
gastrointestinal kanama ve perforasyon) mevcuttur.
İbuprofen alan hastalarda gastrointestinal kanama veya ülserasyon gelişirse tedavi kesilmelidir.
Böbrekler üzerindeki etkiler
Önemli ölçüde dehidratasyonu olan hastalarda ibuprofen tedavisi başlatılırken dikkatli
olunmalıdır.
Diğer NSAİİ’ler ile olduğu gibi, uzun dönemli ibuprofen uygulaması renal papiller nekroz ve
başka patolojik renal değişiklikler ile sonuçlanmıştır.
Renal toksisite ayrıca renal prostaglandinlerin, renal perfüzyonun sürdürülmesinde
kompensatuvar rol oynadığı hastalarda görülmüştür. Bu hastalarda NSAİİ uygulaması
prostaglandin sentezinde doza bağlı bir azalmaya ve ikincil olarak böbrek yetmezliğini
hızlandırabilen böbrek kan akımında azalmaya neden olabilir. Böyle bir reaksiyon riski en
7 / 23yüksek olanlar, böbrek fonksiyonları bozuk olanlar, kalp yetmezliği ve karaciğer bozukluğu
olanlar, diüretik ve ADE (anjiyotensin dönüştürücü enzim) inhibitörleri alanlar ve yaşlılardır.
NSAİİ tedavisinin kesilmesi genellikle tedavi öncesi duruma geri dönülmesini sağlar.
İleri böbrek yetmezliği:
Kontrollü klinik çalışmalarda ibuprofenin ileri böbrek yetmezliği olan hastalarda kullanımına
dair herhangi bir bilgi mevcut değildir. Dolayısıyla ileri böbrek yetmezliği olan hastalarda
ibuprofen kullanımı önerilmez. Eğer ibuprofen tedavisine başlanmalıysa, hastanın böbrek
fonksiyonunun yakından takibi önerilir.
Anaflaktoid reaksiyonlar
Diğer NSAİİ’lerde olduğu gibi, KİDYFEN’e önceden bilinen bir maruziyeti olmayan hastalarda
anaflaktoid reaksiyonlar meydana gelebilir. KİDYFEN, aspirin triyadı olan hastalara
verilmemelidir. Bu semptom kompleksi tipik olarak nazal polipi olan veya olmayan, rinit
geçiren astım hastalarında veya aspirin veya diğer NSAİİ alımı sonrasında potansiyel olarak
ölümcül, ciddi bronkospazm sergileyen hastalarda gelişir (bkz. bölüm 4.3. Kontrendikasyonlar,
Özel kullanım uyarıları ve önlemleri-Önceden var olan astım). Anafilaktoid bir reaksiyon
meydana geldiği takdirde, hastaya derhal acil tedavi uygulanmalıdır.
Hematolojik etkiler
KİDYFEN dahil olmak üzere, NSAİİ alan hastalarda bazen anemi gözlenebilir. Bunun nedeni
sıvı retansiyonu, gizli veya aşikar Gİ kan kaybı veya eritropoez üzerindeki tam olarak
tanımlanmamış etkilerdir. KİDYFEN dahil olmak üzere, uzun süreli NSAİİ alan hastalarda,
herhangi bir anemi belirti veya bulgusu gözlenirse hemoglobin veya hematokrit değerleri
kontrol edilmelidir.
NSAİİ’lerin trombosit agregasyonunu inhibe ettiği ve bazı hastalarda kanama zamanını uzattığı
gösterilmiştir. Aspirinden farklı olarak, trombosit fonksiyonları üzerindeki etkileri kantitatif
olarak daha az, kısa süreli ve geri dönüşlüdür. Pıhtılaşma bozuklukları olan veya antikoagülan
alan hastalarda olduğu gibi, trombosit fonksiyonundaki değişikliklerden olumsuz şekilde
etkilenen ve KİDYFEN alan hastalar, dikkatlice takip edilmelidir.
Respiratuvar etkiler
İbuprofen, geçmişinde veya halen bronşiyal astım öyküsü bulunan hastalarda bronkospazm
gelişmesini tetikleyebilir.
8 / 23Önceden mevcut astım
Astımı olan hastalarda, aspirine duyarlı astım olabilir. Aspirine duyarlı astımı olan hastalarda
aspirin kullanımı, ölümcül olabilen ciddi bronkospazm ile ilişkilendirilmiştir. Bu tür aspirine
duyarlı hastalarda, aspirin ve diğer non-steroid anti-inflamatuar ilaçlar arasında, bronkospazm
dahil, çapraz reaksiyon bildirilmiş olduğundan, bu hastalarda KİDYFEN uygulanmamalı ve
önceden beri astımı bulunan hastalarda dikkatle kullanılmalıdır.
Aseptik menenjit
İbuprofen tedavisindeki hastalarda nadiren aseptik menenjit gözlenmiştir. Bu durum sistemik
lupus eritematosus ve ilişkin bağ dokusu hastalıkları bulunan hastalarda daha büyük bir olasılık
oluşmasına rağmen altta yatan kronik hastalığı olmayanlarda da aseptik menenjit bildirilmiştir.
Deri reaksiyonları
Çok ender durumlarda NSAİİ’lerin kullanımıyla ilişkili olarak, eksfoliyatif dermatit, Stevens-
Johnson sendromu ve toksik epidermal nekroliz dahil olmak üzere, bazıları ölümcül olan ağır
deri reaksiyonları bildirilmiştir. Bu ciddi reaksiyonlar uyarı vermeksizin ortaya çıkabilir.
Hastalarda bu tür reaksiyon riskinin, tedavinin erken dönemlerinde en yüksek olduğu
görülmektedir. Olguların büyük bir çoğunluğunda reaksiyonun ortaya çıkışı, tedavinin ilk ayı
içinde olmuştur. Deri döküntüleri, mukozal lezyonlar ya da diğer aşırı duyarlılık bulguları
belirir belirmez ibuprofen kesilmelidir.
Hepatik etkiler
KİDYFEN dahil olmak üzere NSAİİ alan hastaların %15 kadarında, karaciğer testlerinin bir
veya birden fazlasında sınırda artışlar olabilir. Bu laboratuvar anormallikleri tedavi müddetince
ilerleyebilir, değişmeyebilir veya geçici olabilir. NSAİİ’lere ait klinik çalışmalarda, hastaların
yaklaşık %1’inde ALT ve AST’de anlamlı yükselmeler (normalin üst limitinin yaklaşık üç veya
daha fazla katında) bildirilmiştir. Ayrıca, nadiren sarılık ve ölümcül fulminan hepatit, karaciğer
nekrozu ve karaciğer yetmezliği içeren (bazıları fatal sonuçlanan) nadir ciddi karaciğer
reaksiyonları bildirilmiştir.
KİDYFEN ile tedavi sırasında, bir hastada karaciğer disfonksiyonu geliştiğine dair belirti
ve/veya bulgular ortaya çıktığında veya anormal karaciğer testleri olanlarda, daha ciddi
karaciğer reaksiyonlarının gelişimine ait kanıtlar incelenmelidir. Karaciğer hastalığına ile ilişkili
klinik belirti veya bulgular ya da sistemik belirtilerin (örneğin, eozinofili, döküntü, vb.)
meydana gelmesi halinde, KİDYFEN tedavisi kesilmelidir.
9 / 23Hamilelik:
Diğer NSAİİ’ler gibi DOLVEN de hamileliğin son döneminde ductus arteriosus’un erken
kapanmasına neden olabileceği için kullanımından kaçınılmalıdır.
Laboratuvar testleri
Herhangi bir uyarı semptomu olmadan ciddi Gİ kanal ülserasyonları ve kanaması
oluşabileceğinden, hekimler Gİ kanama semptom ve bulguları yakından izlemelidirler. NSAİİ
ilaçlarla uzun süreli tedavide olan hastalarda tam kan sayımı ve kimyasal profil düzenli olarak
takip edilmelidir. Karaciğer veya böbrek hastalığı ile uyumlu klinik semptom ve bulgular
gelişirse, sistemik belirtiler oluşursa (eozinofili, döküntü vb.) veya anormal karaciğer testleri
devam eder veya kötüleşirse KİDYFEN kesilmelidir.
Bu ürün her bir ölçeğinde (5 ml) 0.5 gram sorbitol (E420) içerir. Nadir kalıtımsal fruktoz
intolerans problemi olan hastaların bu ilacı kullanmamaları gerekir.
KİDYFEN her bir ölçeğinde (5 ml) 0.5 gram gliserin içerir. Gliserin yüksek dozlarda (> 10 g)
baş ağrısı, mide bulantısı ve ishale sebebiyet verebilir.
KİDYFEN Süspansiyon, gün batımı sarısı (E110) içermektedir. Dolayısıyla alerjik
reaksiyonlara sebep olabilir. Bu alerjik reaksiyonlar aspirine alerjik olan kişilerde daha
yaygındır. Çocuğunuz aspirine alerjik ise KİDYFEN Süspansiyon kullanmayınız.
Ayrıca, içerdiği parahidroksibenzoatlar nedeniyle, alerjik reaksiyonlara (muhtemelen gecikmiş)
sebebiyet verebilir.
Bu tıbbi ürün her dozunda 1 mmol (23 mg)’dan daha az sodyum ihtiva eder, yani esasında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
İbuprofen ile aşağıdaki ajanların kombinasyonundan kaçınılmalıdır:
Varfarin: Varfarin ve NSAİİ’lerin gastrointestinal kanama üzerindeki etkileri sinerjiktir, yani bu
iki ilacı birlikte kullanan hastaların ciddi GI kanama geçirme riski bu iki ilacı tek başlarına
kullanan hastalara göre daha yüksektir.
Tiklopidin: NSAİİ’ler, trombosit fonksiyonunun inhibisyonundan dolayı tiklopidin ile
kombinasyon halinde kullanılmamalıdır.
Aspirin (Asetilsalisilik asit): Asetilsalisilik asit ve ibuprofenin birlikte uygulanması, artan
advers etki potansiyeli nedeniyle önerilmemektedir. Deneysel veriler, eş zamanlı
10 / 23kullanıldıklarında ibuprofenin, düşük doz asetilsalisilik asidin platelet agregasyonu üzerindeki
etkisini kompetitif olarak inhibe edebileceğini göstermektedir. Bu verilerin klinik olarak
ekstrapolasyonu ile ilgili belirsizlikler bulunmasına rağmen, ibuprofenin uzun süreli ve sürekli
kullanımının, düşük doz asetilsalisilik asidin kardiyoprotektif etkisini azaltabileceği olasılığı
göz ardı edilemez. Ara sıra kullanılan ibuprofen ile klinik olarak anlamlı bir etki gözlenmesi
muhtemelen beklenmemektedir (Bkz. Bölüm 5.1).
Kardiyak glikozidler (örn. digoksin): NSAİİ’ler kalp yetmezliğini alevlendirebilir, glomerüler
filtrasyon hızını azaltabilir ve plazmada kardiyak glikozid düzeylerini arttırabilirler.
Mifepriston: Asetilsalisilik asit dahil NSAİİ’lerin antiprostaglandin özelliklerinden dolayı teorik
olarak tıbbi ürünün etkililiğinde azalma meydana gelebilir. Sınırlı miktardaki kanıt,
prostaglandin ile aynı gün uygulanan NSAİİ’lerin, mifepriston veya prostaglandinin servikal
olgunlaşmaya olan etkilerini olumsuz şekilde etkilemediğini ve gebeliğin tıbben
sonlandırılmasının klinik etkililiğini azaltmadığını göstermektedir.
Sülfonilüre: NSAİİ’ler sülfonilüre grubu ilaçların etkilerini potansiyalize edebilirler. Sülfonilüre
tedavisi görmekte olan hastalarda ibuprofen kullanımı ile çok seyrek hipoglisemi rapor
edilmiştir.
Zidovudin: NSAİİ’ler zidovudin ile beraber verildiğinde hematolojik toksisite riskinde artış
olabilir. Eş zamanlı zidovudin ve ibuprofen tedavisi alan HIV (+) hemofili hastalarında
hematoma ve hemartroz riskinde artış bildirilmiştir.
Alkol: Kanama gibi önemli gastrointestinal yan etki riskleri artabileceğinden dolayı ibuprofen
ve alkolün birlikte kullanımından kaçınılmalıdır.
Diğer analjezikler: İki veya daha fazla NSAİİ’nin beraber kullanımı önlenmelidir.
İbuprofenin aşağıdaki ajanlar ile kullanılması durumunda doz ayarlaması gerekebilir:
Anti-hipertansifler (ADE inhibitörleri, anjiyotensin reseptör blokerleri, beta-blokerler,
diüretikler ve pulmoner hipertansiyonda kullanılan ilaçlar (endotelin reseptör antagonistleri,
bosentan)): NSAİİ’lerinin ADE inhibitörlerinin antihipertansif etkinliği azaltabildikleri
bildirilmiştir. NSAİİ ile birlikte ADE-inhibitörleri alan hastalarda bu etkileşime dikkat
edilmelidir.
Seçici COX-2 inhibitörleri dâhil olmak üzere NSAİİ’ ler ile aynı zamanda ADE inhibitörleri ve
11 / 23anjiyotensin-II antagonistleri uygulandığında, böbrek yetmezliği olan hastalarda (örn. dehidrate
veya yaşlı hastalar) genellikle reversibl olmak üzere akut böbrek yetmezliği için artan bir risk
söz konusudur. Bu nedenle, özellikle yaşlı hastalar olmak üzere böbrek yetmezliği olan
hastalara bu kombinasyon dikkatli uygulanmalıdır. Kombinasyon tedavisi başladıktan sonra ve
tedavi sırasında düzenli aralıklarla hastalar yeterli şekilde hidrate edilmeli ve böbrek fonksiyonu
kontrol edilmelidir (bkz. Bölüm 4.4).
Furosemid: Klinik çalışmalar ve pazarlama sonrası gözlemlerde, KİDYFEN kullanımının bazı
hastalarda furosemid ve tiazidlerin natriüretik etkisini azaltabildiğini göstermektedir. Bu yanıt,
renal prostaglandin sentezinin inhibe edilmesine bağlanmaktadır. NSAİİ’lerle eş zamanlı olarak
tedavi uygulandığında hasta, böbrek yetmezliği belirtileri yönünden (Bkz. Bölüm 4.4 –Özel
Kullanım Uyarıları ve Önlemleri, Böbrek üzerindeki etkiler) ve diüretik etkililiğinden emin
olmak için yakından izlenmelidir.
Aminoglikozitler: NSAİİ’ler aminoglikozitlerin atılımını azaltabilir.
Lityum: NSAİİ'ler plazma lityum seviyesinde yükselme ve böbrek lityum klerensinde azalmaya
neden olmuştur. Ortalama minimum lityum konsantrasyonu %15 artmıştır ve renal klerens
yaklaşık %20 azalmıştır. Bu etkiler NSAİİ'lerin böbrek prostaglandin sentezinin inhibisyonu ile
ilişkilendirilmiştir. Bu nedenle NSAİİ'ler ve lityum beraber kullanıldığında, hastalar lityum
toksisitesi belirtileri yönünden dikkatlice takip edilmelidir.
Selektif serotonin geri-alım inhibitörleri, SSRI (örn. paroksetin, fluoksetin, sertralin):
NSAİİ’lerin ve selektif serotonin geri-alım inhibitörlerinin birlikte kullanılması, gastrointestinal
kanama riskini artırabilir (Bkz. Bölüm 4.4).
Siklosporin: Prostasiklinin böbrekteki azalan sentezinden dolayı, NSAİİ’ler ve siklosporinin eş
zamanlı uygulanmasının artan nefrotoksisite riskine neden olduğu düşünülmektedir. Bu
nedenle, böbrek fonksiyonu kombinasyon tedavisi durumunda yakın şekilde izlenmelidir.
Kaptopril: Deneysel çalışmalar, ibuprofenin, kaptoprilin sodyum atılımına olan etkisine ters
yönde etki ettiğini göstermektedir.
Kolestiramin: İbuprofen ile kolestiraminin eş zamanlı uygulanması, ibuprofen absorpsiyonunu
geciktirmekte ve azaltmaktadır (%25 oranında). Bu ilaçlar en az 2 saat arayla alınmalıdır.
Takrolimus: NSAİİ’ler takrolimus ile beraber verildiğinde nefrotoksisite riskinde olası bir artış
12 / 23beklenebilir. Prostasiklinin böbrekteki azalan sentezinden dolayı, NSAİİ’ ler ve takrolimusun eş
zamanlı uygulamasının artan nefrotoksisite riskine neden olduğu düşünülmektedir. Bu nedenle,
böbrek fonksiyonu kombinasyon tedavisi durumunda yakın şekilde izlenmelidir.
Metotreksat: NSAİİ'lerin tavşan böbrek kesitlerinde metotreksat birikmesini azalttıkları
bildirilmiştir. Bu, NSAİİ'lerin metotreksat toksisitesini arttırabileceğine işaret edebilir.
Metotreksat ve NSAİİ'ler birlikte kullanıldıklarında dikkatli olunmalıdır. Özellikle, böbrek
yetmezliği olan hastalarda metotreksat ile yapılan düşük dozlu tedavi ile ilişkili olarak
NSAİİ’ler ve metotreksat arasındaki potansiyel etkileşim riski göz önüne alınmalıdır.
Kombinasyon tedavinin uygulanması halinde böbrek fonksiyonu izlenmelidir. Metotreksatın
plazma seviyelerindeki artışın sonucu olarak toksisite meydana gelebileceği için, 24 saat içinde
hem NSAİİ hem de metotreksat verilmesi halinde dikkatli olunmalıdır.
Kortikosteroidler: NSAİİ’ler ile eşzamanlı tedavi sonucunda gastrointestinal ülserasyon veya
kanama riskinde artış meydana gelir (Bkz. Bölüm 4.4).
Antitrombositik ajanlar (örn. klopidogrel): NSAİİ’ler ile gastrointestinal kanama riskinde artış
görülebilir.
CYP2C9 inhibitörleri: İbuprofenin, CYP2C9 inhibitörleri ile birlikte uygulanması, ibuprofene
(CYP2C9 substratı) maruziyeti arttırabilir. Vorikonazol ve flukonazol (CYP2C9 inhibitörleri)
ile yapılan bir çalışmada, yaklaşık %80-100 oranında artmış bir S(+)-ibuprofen maruziyeti
gösterilmiştir. Özellikle yüksek dozdaki ibuprofenin vorikonazol veya flukonazol gibi potent
CYP2C9 inhibitörleri ile birlikte uygulanması durumunda, ibuprofen dozunun düşürülmesi
düşünülmelidir.
Bitkisel ekstreler: Ginkgo biloba, NSAİİ kullanımına bağlı kanama riskini potansiyalize
edebilir.
Kinolon türevi antibiyotikler: Deney hayvanlarından elde edilen veriler, NSAİİ’lerin, kinolon
antibiyotikleriyle ilişkili konvülsiyon riskini artırabileceğine işaret etmektedir. NSAİİ ve
kinolonları birlikte alan hastalarda konvülsiyon oluşma riski artabilir.
Etkileşim çalışmaları yalnızca erişkinlerde yapılmıştır.
Özel popülasyonlara ilişkin ek bilgiler
Veri bulunmamaktadır.
13 / 23Pediyatrik popülasyon:
Pediyatrik popülasyona ilişkin hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C/D (3. trimester)’dir.
Çocuk doğurma potansiyeli bulunan kadınlar / doğum kontrolü (Kontrasepsiyon)
Gebe kalmayı planlayan kadınlarda veya gebeliğinin birinci veya ikinci trimestrinde olan
kadınlarda ibuprofen kullanılması durumunda, uygulanacak dozun mümkün olduğunca düşük
ve tedavi süresinin mümkün olduğunca kısa tutulması gerekmektedir.
Gebelik dönemi
Prostaglandin sentezinin inhibisyonu gebeliği ve/veya embriyonik/fetal gelişimi olumsuz yönde
etkileyebilir. Epidemiyolojik çalışmalardan elde edilen veriler, erken gebelikte prostoglandin
sentezi inhibitörünün kullanımı sonrasında düşük yapma, kardiyak malformasyon ve gastroşiz
riskinin arttığını göstermektedir. Deney hayvanlarında, prostaglandin sentez inhibitörü
uygulanmasının, implantasyon öncesi ve sonrası düşüklerin ve embriyo/fetal letalitenin
artmasıyla sonuçlandığı gösterilmiştir. Buna ek olarak, organogenetik dönemde prostaglandin
sentez inhibitörü uygulanan hayvanlarda kardiyovasküler malformasyonlar da dahil olmak
üzere çeşitli malformasyonların insidanslarında artış olduğu bildirilmiştir.
Gebeliğin birinci ve ikinci trimesterinde, çok gerekli olmadığı sürece ibuprofen verilmemelidir.
Gebe kalmayı düşünen kadınlarda veya gebeliğinin birinci veya ikinci trimesterinde olan
kadınlarda ibuprofen kullanılması durumunda, uygulanacak dozun mümkün olduğunca düşük
ve tedavi süresinin mümkün olduğunca kısa tutulması gerekmektedir.
Gebeliğin üçüncü trimesterinde, tüm prostaglandin sentez inhibitörleri aşağıdaki
komplikasyonlara neden olabilir:
 Kardiyopulmoner toksisite (duktus arteriyozusun erken kapanması ve pulmoner
hipertansiyon ile birlikte)
 Oligohidramniyoz eşlik ettiğinde böbrek yetmezliğine yol açabilecek renal disfonksiyon
Gebeliğin son evresinde, prostaglandin sentez inhibitörleri annede ve yenidoğanda aşağıdaki
komplikasyonlara neden olabilir:
14 / 23 Kanama süresinde uzama
 Doğumun gecikmesi veya uzaması ile sonuçlanabilecek uterus kontraksiyonlarının
inhibisyonu
Doğum ve doğum eyleminin başlaması gecikebilir. Anne ile çocuğun her ikisinde de daha fazla
kanama eğilimi ile birlikte doğum süresi uzayabilir.
Sonuç olarak, ibuprofen gebeliğin üçüncü trimesteri boyunca kontrendikedir.
Laktasyon dönemi
Mevcut kısıtlı çalışmalarda, ibuprofen süte çok düşük konsantrasyonlarda geçmiştir ve süt emen
bebeği olumsuz etkilemesi olasılığı düşüktür. Yine de, ibuprofenin emziren annelerde
kullanılması önerilmemektedir.
Üreme yeteneği / Fertilite
İbuprofen kullanımı fertiliteyi olumsuz yönde etkileyebilir, bu nedenle gebe kalmayı düşünen
kadınlarda kullanımı önerilmez. Gebe kalma zorluğu yaşayan veya kısırlık incelemesinden
geçen kadınlarda ibuprofen alımının durdurulması düşünülmelidir.
4.7. Araç ve makine kullanımı üzerindeki etkiler
KİDYFEN, sersemlik, rehavet, yorgunluk ve görme bozuklukları gibi istenmeyen etkilere
neden olabilir. Eğer bu istenmeyen etkiler görülürse, hastalar araç ve makine kullanmamaları
konusunda uyarılmalıdırlar.
4.8. İstenmeyen etkiler
Oral ibuprofen için bildirilen advers olayların paterni, diğer NSAİİ’ler ile bildirilenlere benzer
niteliktedir.
İbuprofen ile ilişkisi en azından olası bulunan advers etkiler, MedDRA sıklık konvensiyonu ve
sistem organ sınıfı ile sıklık derecelerine göre aşağıdaki şekilde sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥ 1/10.000 ila <1/1.000); çok seyrek (< 1/10.000), bilinmiyor (eldeki verilerden hareketle
tahmin edilemiyor)
15 / 23Sistem Organ Sınıfı Sıklık Advers reaksiyon
Enfeksiyonlar ve Yaygın olmayan Rinit
enfestasyonlar
Seyrek Aseptik menenjit (özellikle sistemik lupus
eritematozus ve karma bağ dokusu hastalığı gibi
otoimmün hastalığı olan hastalarda) boyun
sertliği, baş ağrısı, bulantı, kusma, ateş, yön
duygusunu yitirme gibi semptomlarla birlikte
Kan ve lenf sistemi hastalıkları Seyrek Lökopeni, trombositopeni, nötropeni,
agranülositoz, aplastik anemi ve hemolitik anemi
Bağışıklık sistemi hastalıkları Seyrek Anaflaktik reaksiyon
Psikiyatrik hastalıklar Yaygın olmayan İnsomnia, anksiyete
Seyrek Depresyon, konfüzyonal durum halüsinasyon
Sinir sistemi hastalıkları Yaygın Baş ağrısı, baş dönmesi
Yaygın olmayan Parestezi
Seyrek Optik nevrit, somnolans
Göz hastalıkları Yaygın olmayan Görme bozukluğu
Seyrek Toksik optik nöropati
Kulak ve iç kulak hastalıkları Yaygın olmayan Duyma bozukluğu
Seyrek Tinnitus, vertigo
Solunum, göğüs bozuklukları Yaygın olmayan Astım, bronkospazm, dispne
ve mediastinal hastalıklar
Gastrointestinal hastalıklar Yaygın Dispepsi, diyare, bulantı, kusma, abdominal ağrı,
flatulans, konstipasyon, melana, hematemez,
gastrointestinal hemoraji
Yaygın olmayan Gastrit, duodenal ülser, gastrik ülser, oral
ülserasyon,
Seyrek Gastrointestinal perforasyon
Çok seyrek Pankreatit
Bilinmiyor Kolit ve Crohn hastalığı alevlenmesi
16 / 23Hepato-bilier hastalıklar Yaygın olmayan Hepatit, sarılık, hepatik fonksiyon bozukluğu
Seyrek Hepatik hasar
Çok seyrek Hepatik yetmezlik
Deri ve deri altı doku Yaygın Döküntü
hastalıkları
Yaygın olmayan Ürtiker, kaşıntı, purpura, anjiyoödem, ışığa
duyarlı reaksiyon
Seyrek Stevens-Johnson sendromu dahil büllöz deri
iltihabı, toksik epidermal nekroliz ve eritema
multiforme
Bilinmiyor Eozinofili ve sistemik semptomların eşlik ettiği
ilaç reaksivonu (DRESS sendromu)
Böbrek ve idrar yolu Yaygın olmayan Tubulo interstisyel nefrit, nefrotik sendrom ve
hastalıkları renal yetmezlik
Genel bozukluklar ve Yaygın Yorgunluk
uygulama bölgesine ilişkin
Seyrek Ödem
hastalıklar
Nonsteroid antienflamatuar tedavisi ile ilişkili olarak ödem, hipertansiyon ve kalp yetmezliği
bildirilmiştir. Klinik çalışmalar ve epidemiyolojik veriler, özellikle yüksek dozlarda (2400
mg/gün) ve uzun süreli tedavide ibuprofen kullanımının, arteryel trombotik olayların (örn.
miyokard enfarktüsü veya inme) riskinde küçük bir artışa neden olabileceğini göstermektedir
(Bkz. Bölüm 4.4).
En yaygın görülen yan etkiler gastrointestinaldir. Peptik ülserler, perforasyon veya
gastrointestinal kanama özellikle yaşlılarda bazen ölümcül olabilir (bkz. bölüm 4.4).
İbuprofenin uygulanmasını takiben bulantı, kusma, diyare, flatulans, konstipasyon, dispepsi,
abdominal ağrı, melena, hematemez, ülseratif stomatit, gastrointestinal hemoraji ve kolit ile
Crohn’s hastalığının alevlenmesi raporlanmıştır (bkz. bölüm 4.4). Daha az sıklıkta gastrit,
duodenal ülser, gastrik ülser ve gastrointestinal perforasyon gözlenmiştir.
İbuprofen, trombosit agregasyonunun reversibl inhibisyonu nedeniyle kanama süresinin
uzamasına neden olabilir.
Aseptik menenjitin bildirildiği vakaların çoğunda, altta yatan bazı otoimmün hastalık formları
(özellikle sistemik lupus eritematozus ve benzer bağ doku hastalıkları) görülmektedir.
17 / 23İstisnai olarak, varisella ile ilişkili deri ve bağ dokusunun ciddi enfeksiyöz komplikasyonlarının
meydana geldiği bildirilmiştir.
KİDYFEN alımı ile ağızda veya boğazda geçici bir yanma hissi olabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Toksisite
Çocuklarda veya yetişkinlerde 100 mg/kg’ın altındaki dozlarda genellikle toksisite belirtileri ve
semptomları gözlenmemiştir. Ancak, bazı durumlarda destekleyici tedavi gerekli olabilir.
Çocuklarda, 400 mg/kg veya daha yüksek dozların oral uygulanmasını takiben toksisite
belirtilerinin ve semptomlarının ortaya çıktığı görülmüştür.
Belirtiler
Önemli miktarlarda ibuprofen yutan çoğu hasta, 4-6 saat içinde belirtiler gösterecektir. En sık
bildirilen belirtiler, bulantı, kusma, abdominal ağrı, letarji ve baş dönmesidir. Merkezi sinir
sistemindeki (MSS) etkileri arasında, baş ağrısı, kulak çınlaması, sersemlik hali, konvülsiyon ve
bilinç kaybı yer almaktadır. Nadiren, nistagmus metabolik asidoz, hipotermi, renal etkiler,
gastrointestinal kanama, koma, apne ve MSS ve solunum sistemi depresyonu olguları
gözlenmiştir. Hipotansiyon, bradikardi ve taşikardi gibi kardiyovasküler toksisite olguları da
bildirilmiştir. Anlamlı ölçüde doz aşımı olması durumunda, böbrek yetmezliği ve karaciğer
hasarı görülebilir.
Eğer başka ilaçlarla birlikte alınmamışsa, doz aşımı genellikle iyi tolere edilmektedir.
Tedavi
Hastalar semptomatik olarak gerektiği şekilde tedavi edilmelidir. Potansiyel toksik miktarların
alımından sonraki 1 saat içerisinde aktif karbon kullanımı düşünülmelidir. Yetişkinlerde
alternatif olarak, potansiyel yaşamı tehdit edici doz aşımının alımından sonraki 1 saat içerisinde
gastrik lavaj düşünülmelidir.
İdrar çıkışının iyi olduğundan emin olunmalıdır.
18 / 23Böbrek ve karaciğer fonksiyonları yakından izlenmelidir.
Hastalar, potansiyel toksik miktarların alımından sonra en az 4 saat gözlemlenmelidir. Sık veya
uzayan konvülsiyonlar intravenöz diyazepam ile tedavi edilmelidir. Diğer önlemler hastanın
klinik durumu doğrultusunda belirlenebilir.
En güncel bilgilere ulaşmak için, size en yakın yerel zehir danışma merkezini arayınız.
Ciddi zehirlenmelerde Metabolik asidoz oluşabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Non-steroidal antiinflamatuar ilaçlar
ATC kodu: M01AE01
İbuprofen analjezik, antienflamatuar ve antipiretik aktiviteye sahip bir propiyonik asit türevidir.
İbuprofenin terapötik etkilerinin siklo-oksijenaz izo enzimleri (COX-1 ve COX-2) üzerindeki
non-selektif inhibitör etkisinin bir sonucu olduğu düşünülmektedir. İbuprofen, bu inhibitör
etkiye bağlı olarak, prostaglandin sentezinde belirgin bir düşme oluşturur.
Deneysel veriler eş zamanlı kullanıldıklarında ibuprofenin düşük doz asetilsalisilik asidin
trombosit agregasyonu üzerindeki etkisini engelleyebildiğini göstermektedir. Bir çalışmada,
hızlı salımlı asetilsalisilik asidin dozundan (81 mg) önceki 8 saat içinde veya dozdan sonraki 30
dakika içinde tek doz 400 mg ibuprofen alındığında asetilsalisilik asidin tromboksan veya
trombosit agregasyonunun oluşumunda etkisinin azaldığı gözlenmiştir. Ancak bu verilerdeki
kısıtlamalar ve ex vivo verilerin klinik durumları değerlendirmedeki belirsizlikleri, düzenli
ibuprofenin kullanımı konusunda kesin sonuçlara varılamayacağını göstermektedir ve arasıra
kullanılan ibuprofen ile klinik olarak anlamlı bir etki gözlenmesi muhtemelen
beklenmemektedir (Bkz. Bölüm 4.5).
5.2. Farmakokinetik özellikler
Genel özellikler
Emilim:
İbuprofen, %80-90 oranında biyoyararlanım ile gastrointestinal kanaldan hızlıca emilir.
Uygulamadan sonra 1-2 saat içerisinde doruk serum konsantrasyonlarına ulaşılır. Gıda ile
birlikte alındığında, aç karnına alındığı duruma göre doruk serum konsantrasyonları daha düşük
olur ve bu düzeye daha yavaş ulaşılır. Gıda, toplam biyoyararlanımı önemli ölçüde etkilemez.
19 / 23Dağılım:
İbuprofen, plazma proteinlerine büyük oranda bağlanır (%99) ve erişkinlerdeki dağılım hacmi
yaklaşık 0.12 – 0.2 L/kg olmak üzere düşüktür.
Biyotransformasyon:
İbuprofen, tercihen CYP2C9 olmak üzere sitokrom P450 ile karaciğerde 2-hidroksiibuprofen ve
3-karboksiibuprofen olarak iki primer inaktif metabolitine hızlıca metabolize olur. İlacın oral
yoldan alınmasını takiben, ibuprofenin oral dozunun %90’ından biraz daha az bir miktarı,
idrarda oksidatif metabolitler ve bunların glukuronik konjugatları halinde görülür. İbuprofenin
çok az miktarı değişmeden idrarda atılır.
Eliminasyon:
İbuprofenin böbrekler yoluyla atılımı hızlı ve tamdır. Eliminasyon yarılanma ömrü yaklaşık 2
saattir. İbuprofenin atılımı son dozdan sonra 24 saat içinde hemen hemen tamamlanır.
Özel popülasyonlar:
Yaşlılar:
Böbrek yetmezliğinin olmadığı durumda, genç ve yaşlı hastalar arasında farmakokinetik profil
ve üriner atılımda yalnızca minör ve klinik olarak anlamlı olmayan farklar görülmektedir.
Çocuklar:
Bir yaş ve üzerindeki çocuklarda ağırlığa göre ayarlanmış dozun (5 mg/kg ila 10 mg/kg vücut
ağırlığı) uygulanmasını takiben sistemik ibuprofen maruziyetinin erişkinlerdekine benzer
olduğu görülmektedir. 3 aylık ila 2,5 yaşındaki çocuklarda, 2,5 ila 12 yaşındaki
çocuklardakinden daha yüksek dağılım hacmi (L/kg) ve klerens (L/kg/sa) görülmüştür.
Böbrek yetmezliği:
Sağlıklı gönüllüler ile karşılaştırıldığında hafif böbrek yetmezliği olan hastalarda bağlanmamış
(S)-ibuprofenin arttığı, (S)-ibuprofen için daha yüksek Eğri Altında Kalan Alan (EAA)
değerlerinin olduğu ve enantiyomerik EAA (S/R) oranlarının arttığı bildirilmiştir.
Diyaliz uygulanan son dönem böbrek hastalığı olan hastalarda, ibuprofenin ortalama serbest
fraksiyonu yaklaşık %3 iken, sağlıklı gönüllülerde yaklaşık %1 olmuştur. Ağır böbrek
yetmezliği ibuprofen metabolitlerinin birikmesine neden olabilir. Bu etkinin anlamı
bilinmemektedir. Metabolitler hemodiyaliz ile uzaklaştırılabilir (bkz. Bölüm 4.2, 4.3 ve 4.4).
20 / 23Karaciğer yetmezliği:
Orta derecede karaciğer yetmezliğinin eşlik ettiği alkolik karaciğer hastalığı, farmakokinetik
parametrelerde önemli bir değişikliğe neden olmamıştır.
Rasemik ibuprofen ile tedavi edilen orta dereceli karaciğer yetmezliği olan siroz hastalarında
(Child Pugh skoru 6-10), yarılanma ömrünün ortalama 2 kat uzadığı ve enantiyomerik AUC
(S/R) oranının sağlıklı gönüllülere göre anlamlı oranda daha düşük olduğu gözlenmiştir. Bu
durum, (R)-ibuprofenin aktif (S)-enantiyomere metabolik çevrilmesinin azaldığını
göstermektedir (bkz. Bölüm 4.2, 4.3 ve 4.4).
5.3. Klinik öncesi güvenlilik verileri
Akut toksisite:
Tür Cinsiyet Doz Etkisiz Bariz Mak. Min. Non-fetal
aralığı mak. etkili non-letal letal doz mak. doz
(mg/kg) düzey min. doz doz (mg/kg) (mg/kg)
(mg/kg) (mg/kg) (mg/kg)
Fare (oral) E 200-1600 200 400 200 400 800
Fare (ip) E 100-1600 100 200 100 200 800
Sıçan (oral) E 400-1600 400 800 800 1600 1600
Sıçan (sc) E 400-1600 800 1600 800 1600 1600
Kronik toksisite:
Tek sürekli patolojik bulgu olarak gastrointestinal sistem ülserasyonu gözlendi. Bu bulguya
rastlanan en düşük günlük dozlar: Farede 300 mg/kg, sıçanda 180 mg/kg, maymunda 100
mg/kg, köpekte 8 mg/kg´dır. Gastrointestinal hasar görülmeme düzeyi sıçanda 6 ay süre ile
günde 60 mg/kg ve farede 90 gün süre ile günde 75 mg/kg olarak bulunmuştur. Bir çalışmada 2
yılın sonunda sıçanda renal papiler değişiklikler bulunmuştur. Bu bulgular, non-steroidal
antienflamatuarlar için tipiktir ve insanlarda anlamlılığı şüphelidir.
6. FARMASÖTİK ÖZELLİKLER
6.1. Yardımcı maddelerin listesi
Sukroz
%70 Sorbitol çözeltisi
Gliserin
Sitrik asit monohidrat
21 / 23Sodyum benzoat
Metil hidroksibenzoat
Propil hidroksibenzoat
Agar
Kaolin
Tween 80
Portakal aroması
FD&C Yellow No:6 (Gün batımı sarısı, E110)
Distile su
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
30ºC’nin altındaki oda sıcaklığında saklanmalıdır. Işıktan korunmalıdır.
6.5. Ambalajın niteliği ve içeriği
Karton kutuda 100 mL´lik renkli cam şişede, 5 mL´lik ölçek ile birlikte.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Helba İlaç İç ve Dış San. Tic. A. Ş.
Çamlık Mahallesi Pamuk Sok A Blok Apt.No:12-16/17 Ümraniye
İstanbul/ Türkiye
Tel: 0216 365 41 47
Faks: 0216 365 41 48
E-posta: helba@helba.com.tr
8. RUHSAT NUMARASI
2016/858
22 / 239. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 02.12.2016
Ruhsat yenileme tarihi:
10. KÜB’ÜN YENİLENME TARİHİ
---
23 / 23