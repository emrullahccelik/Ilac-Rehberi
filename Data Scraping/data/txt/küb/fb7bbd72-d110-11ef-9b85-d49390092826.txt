KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
EQUAGAM 50 mg/ml İnfüzyonluk Çözelti Hazırlamak için Konsantre
Steril
2. KALİTATİF VE KANTİTATİF BİLEŞİM
Etkin madde:
Her ml başına 50 mg at kaynaklı anti t-lenfosit immünoglobülin (eATG) içerir.
Her 5 ml’lik ampul 250 mg eATG içerir.
Ağırlıklı olarak monomerik lgG olmak üzere, insan timus lenfositleriyle immünize edilmiş
hiperimmün at serumundan elde edilmiş, saflaştırılmış, konsantre, steril gama globulindir.
Yardımcı maddeler:
Sodyum hidroksit çözeltisi y.m.
Yardımcı maddeler için 6.1’e bakınız.
3. FARMASÖTİK FORM
İnfüzyonluk Çözelti Konsantresi (steril konsantre madde).
Şeffaf ile hafif opalesan arası, renksiz ile açık pembe veya açık kahverengi arası renkte,
uygulama öncesinde seyreltme işlemine yönelik steril sulu çözelti.
Çözeltinin pH’ı 6,4-7,2 aralığındadır.
4. KLİNİK ÖZELLİKLER
4.1 Terapötik endikasyonlar
EQUAGAM, hematopoietik kök hücre nakli (HKHN) için uygun olmayan veya uygun bir HKH
donörü bulunmayan yetişkinlerde ve 2 yaş ve üzeri çocuklarda, standart immünsupresif
tedavinin parçası olarak, immünolojik etiyolojisi bilinen ya da şüphelenilen, edinilmiş orta ile
şiddetli aplastik aneminin tedavisinde endikedir.
4.2 Pozoloji ve uygulama şekli
Yalnızca immünosupresyon tedavisinde deneyimli doktorlar EQUAGAM’ı kullanmalıdır.
Yeterli laboratuvar ve destekleyici yatan hasta tıbbi kaynakları ile donatılmış ve yeterli
personele sahip tesisler kullanılmalıdır.
1Pozoloji/uygulama sıklığı ve süresi:
Yetişkin hastalar ve 2 yaş ve üzeri çocuklar
Dozaj önerileri vücut ağırlığına dayalıdır.
Önerilen toplam doz 160 mg/kg vücut ağırlığıdır ve aşağıdaki gibi, immünsupresif standart
tedavinin parçası olarak uygulanır (bkz. Bölüm 4.4, 4.8 ve 5.1):
• 10 gün boyunca 16 mg/kg vücut ağırlığı/gün ya da
• 8 gün boyunca 20 mg/kg vücut ağırlığı/gün ya da
• 4 gün boyunca 40 mg/kg vücut ağırlığı/gün
Advers olayların izlenmesi ve yönetimi
Hastalar, advers olaylar için tedavi sırasında ve sonrasında dikkatle izlenmelidir.
Advers olayların izlenmesi ve yönetimi için öneriler Tablo 1’de belirtilmiştir. Advers olayların
tedavisi, yerel kılavuzlara uygun şekilde düzenlenmelidir.
Tablo 1. Advers Olayların İzlenmesi ve Yönetimi için Öneriler
Advers olay İzleme ve yönetim için öneriler
Anafilaksi, solunum zorluğu Sistemik anafilaksi riski en yüksek olanları tanımlamak
içeren için, özellikle hasta atopik ise tedaviye başlamadan önce
ilacın uygulanacağı potansiyel kişilerde deri testi
önemle tavsiye edilir.
Hastalar anafilaksi açısından dikkatli bir şekilde
izlenmeli ve eğer anafilaksi meydana gelirse tedaviye
devam edilmemelidir (bkz. Bölüm 4.4).
Sitokin salınım sendromu (CRS) CRS oluştuğunda, tedavinin kesilmesi düşünülmelidir
(bkz. Bölüm 4.4).
Trombositopeni ve nötropeni Şiddetli ve aralıksız trombositopeni veya nötropeni
kanıtı varsa, tedavinin kesilmesi düşünülmelidir (bkz.
Bölüm 4.4).
Uygulama şekli:
EQUAGAM intravenöz kullanım içindir ve tercihen yüksek akışlı bir santral damardan
uygulanmalıdır.
Premedikasyon
Yerel tedavi kılavuzlarına göre EQUAGAM infüzyonu öncesinde, kortikosteroidler ve
antihistaminlerle premedikasyon uygulanması önerilir. Anti-piretikler de EQUAGAM
infüzyonunun tolere edilebilirliğini arttırabilir (bkz. Bölüm 4.4).
Uygulama
EQUAGAM, infüzyondan önce seyreltilmelidir ve uygun aseptik teknik kullanılarak
uygulanmalıdır (bkz. Bölüm 6.3 ve 6.6).
2Seyreltilen EQUAGAM infüzyon öncesinde oda sıcaklığında (20°- 25°C) olmalıdır.
EQUAGAM, yüksek akışlı santral damar içine ya da vasküler anastomoz veya arteriyel venöz
anastomoz içine, hat içi filtreyle (0,2-1,0 mikron) uygulanmalıdır. Hat içi filtre (uygulanmamış
olan), saklama sırasında üründe oluşabilecek çözünmeyen maddelerin uygulanmasını önlemek
için tüm EQUAGAM infüzyonlarında kullanılmalıdır. Yüksek akışlı damarların kullanılması,
flebit ve tromboz insidansını en aza indirir.
40 mg/kg doz rejimi için önerilen infüzyon süresi 12 ile 18 saattir. EQUAGAM, 4 saatten daha
kısa bir süre içinde infüze edilmemelidir. İnfüzyon süresinin arttırılması, advers reaksiyonları
en aza indirebilir. Hasta, infüzyon boyunca ve sonrasında, olası alerjik reaksiyonlar için sürekli
gözlem altında tutulmalıdır (bkz. Bölüm 4.4 ve 4.8). Uygulama sonrasında intravenöz hattın
yıkanması önerilir.
Seyreltilmiş çözeltinin infüzyon hacminde, hastanın hemodinamik durumu, yaşı ve kilosu gibi
faktörler dikkate alınmalıdır.
Eş zamanlı immünsupresif tedavi
EQUAGAM, en yaygın olarak siklosporin A ile birlikte uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
Renal veya hepatik yetmezliğin EQUAGAM’ın farmakokinetiği üzerindeki etkisini
değerlendirmek üzere spesifik klinik çalışmalar yapılmamıştır.
Pediyatrik popülasyon:
18 yaş altı çocuklarla ilgili mevcut veriler Bölüm 4.8 ve 5.1’de belirtilmektedir.
Geriyatrik popülasyon (≥65 yaş):
Yaşlı hastalardan (≥65 yaş) elde edilen klinik deneyimlere göre yaşlı ve genç hastaların yanıtları
arasında fark saptanmamıştır. Bu nedenle, yaşlı hastalar için önerilen doz ayarı yoktur.
4.3 Kontrendikasyonlar
Etkin maddeye veya bölüm 6.1'de listelenen yardımcı maddelerden herhangi birine karşı aşırı
duyarlılık.
Diğer herhangi bir at gama globulin preparatına karşı aşırı duyarlılık
34.4 Özel kullanım uyarıları ve önlemleri
Bulaşıcı Ajanlar
EQUAGAM at plazmasından yapılır ve ayrıca, üretim prosesinde insan kanı türevli reaktifler
kullanır.
EQUAGAM üretim sürecinde virüslerin etkisizleştirilmesi/giderilmesi için etkili basamaklar
kullanılır ve bu basamakların, virüs paneli yaklaşımı kullanılarak insan kanında taşınan ve at
kaynaklı virüslerin geniş bir aralığını giderdiği valide edilmiştir. Bu, parovirüsler ve Hepatit A
gibi küçük, zarflı olmayan virüslerden, Herpes simpleks virüsü gibi geniş zarflı virüslere kadar
eksiksiz bir virüs spektrumunu kapsar. Buna rağmen, at ve insan kanından hazırlanan
müstahzarlar uygulandığında, infektif maddelerin bulaşabileceği olasılığı tamamen göz ardı
edilemez. Bu ayrıca, bilinmeyen veya yeni ortaya çıkan virüsler ve diğer patojenler için de
geçerlidir.
EQUAGAM İnfüzyonu için Özel Hususlar
EQUAGAM, hat içi bir filtre (EQUAGAM ile birlikte verilmez) yoluyla yüksek akışlı bir
merkezi damara uygulanmalıdır. EQUAGAM 4 saatten daha kısa bir süre içinde infüze
edilmemelidir. İnfüzyon süresinin arttırılması, advers reaksiyonları en aza indirebilir. Hasta,
infüzyon boyunca ve sonrasında, olası alerjik reaksiyonlar için sürekli gözlem altında
tutulmalıdır (bkz. Bölüm 4.8)
Enfeksiyon
Hastalığın yapısı ve EQUAGAM’ın bağışıklık sistemini baskılayan etkileri nedeniyle, fırsatçı
enfeksiyonlar (bakteriyel ve fungal) çok yaygın görülür. Sepsis de rapor edilmiştir.
EQUAGAM diğer immünsupresan maddelerle kombine edildiğinde enfeksiyon riski artar.
Viral reaktivasyon riski yüksektir (ör. sitomegalovirüs [CMV], Epstein–Barr virüs [EBV],
herpes simpleks virüsü [HSV]). Hastalar enfeksiyon bulgusu bakımından dikkatlice izlenmeli
ve lokal kılavuzlara uygun olarak tedaviye başlanmalıdır.
Bağışıklık aracılı reaksiyonlar
Seyrek olarak, EQUAGAM kullanımıyla birlikte bağışıklık aracılı şiddetli reaksiyonlar rapor
edilmiştir. Anafilaksi, infüzyonla bağlantılı diğer reaksiyonlar, serum hastalığı ve döküntü,
artralji, pireksi, üşüme ve ağrı gibi ilişkili klinik bulgular rapor edilmiştir (bkz. Bölüm 4.8).
Yaygın döküntü, taşikardi, dispne, hipotansiyon veya anafilaksi gibi bir sistemik reaksiyon,
EQUAGAM’ın daha fazla uygulanmasını engelleyecektir.
EQUAGAM infuzyonundan önce, kortikosteroid ve antihistamin uygulanması önerilir (bkz.
Bölüm 4.2 ve 4.5). EQUAGAM infüzyonunun tolere edilebilirliğini artırmak için antipiretikler
de uygulanabilir.
Sitokin salınım sendromu
Ölümcül olabilen (bkz. Bölüm 4.2) potansiyel sitokin salınım sendromu riski mevcuttur.
4Anafilaksi/cilt testleri
Özellikle atopik hastalarda, sistemik anafilaksiye ilişkin en yüksek risk altında olanları
belirlemek amacıyla, tedaviye başlanmadan önce, uygulama yapılacak potansiyel kişilerde cilt
yüzeyinde prick testi yapılması önemle tavsiye edilir. Koruyucu, konvansiyonel yaklaşımda
öncelikle, seyreltilmemiş EQUAGAM ile cilt yüzeyinde test yapılacaktır. Prick testinden
sonraki on dakika içinde 8 hastada kabarcık oluşmazsa, benzer hacimde ayrı bir salin kontrol
enjeksiyonuyla, EQUAGAM salin dilüsyonunun (1:1000 h/h) 0,02 ml’lik kısmıyla intradermal
(cilt altı) teste devam edilir. 10 dakika sonra sonucu okunur. EQUAGAM bölgesindeki
kabarcığın çapının, salin kontrol bölgesindeki kabarcığın çapından 3 mm veya daha büyük
olması (veya pozitif prick testinin), klinik hassasiyet belirtisidir ve ilacın intravenöz yolla
uygulanmasının sistemik alerjik reaksiyona yol açma olasılığının yüksek olduğunu gösterir.
Bu testin prediktif değeri klinik olarak kanıtlanmamıştır. Cilt testi negatif sonuç veren
hastalarda da alerjik reaksiyonlar meydana gelebilir. Ayrıca yukarıda açıklanan cilt testleri,
ileride serum hastalığı gelişmesi olasılığına karşı bir öngörü sunmaz. EQUAGAM için cilt
testinin lokal olarak pozitif sonuç vermesi halinde, alternatif tedavi biçimleri uygulanmalıdır.
Risk/fayda oranı dikkatlice değerlendirilmelidir. Lokal olarak pozitif sonuç vermiş bir cilt
testinden sonra EQUAGAM ile tedavinin uygun görülmesi halinde, hayati tehlike
oluşturabilecek alerjik reaksiyonların tedavisi konusunda tecrübeli bir doktorun ve yoğun
bakım yaşam destek olanaklarının hazır bulunduğu bir ortamda tedavi uygulanmalıdır (bkz.
Bölüm 4.2).
Trombositopeni ve nötropeni
EQUAGAM tedavisi trombositopeni ve nötropeniyi şiddetlendirebilir (bkz. Bölüm 4.2).
Böbrek ve karaciğer fonksiyon testleri
Aplastik anemi veya diğer hematolojik anormallikleri bulunan EQUAGAM kullanan
hastalarda, anormal karaciğer fonksiyonu ve böbrek fonksiyonu test sonuçları gözlemlenmiştir.
Aşılar ile eş zamanlı kullanımı
EQUAGAM ile tedavi ve canlı atenüe viral aşının birlikte ile immünizasyonun güvenliliği ve
etkililiği incelenmemiştir. Aşıların etkililiği azalabileceğinden, EQUAGAM tedavisi ile birlikte
aşılama yapılması önerilmez. İmmünosupresif tedaviyle ilgili olarak uygun aşı aralığını
belirlemek için ilgili aşının reçete bilgilerine başvurulmalıdır.
Yardımcı Maddeler
Sodyum içeriği
Bu müstahzar, toplam doz başına 1 mmol’den az sodyum (23 mg) içerir ve bu bakımdan,
‘sodyum içermediği’ kabul edilir.
EQUAGAM, sodyum içeren solüsyonlarla uygulama için ayrıca hazırlanabilir (bkz. Bölüm 6.6)
ve bu, hastaya uygulanacak tüm kaynaklardan alınan toplam günlük alımla ilgili olarak
düşünülmelidir.
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
54.5 Diğer tıbbi ürünler ile etkileşimler ve diğer etkileşim şekilleri
Hiçbir etkileşim çalışması yapılmamıştır.
Kortikosteroidlerin ve diğer immünosupresanların dozu azaltıldığında, EQUAGAM’a karşı
daha önceden maskelenmiş bazı reaksiyonlar ortaya çıkabilir. Bu koşullar altında hastalar,
EQUAGAM tedavisi sırasında ve sonrasında dikkatle gözlemlenmelidir.
Özel popülasyonlara ilişkin ek bilgiler
Mevcut değildir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi sırasında ve tedavi bırakıldıktan sonraki 10
hafta boyunca etkili kontrasepsiyon yöntemleri kullanmalıdır.
Gebelik dönemi
At kaynaklı anti t-lenfosit immünoglobülinin gebe kadınlarda kullanımına ilişkin yeterli veri
mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
Bölüm 5.3). İnsanlara yönelik potansiyel risk bilinmemektedir.
EQUAGAM gerekli olmadıkça gebelik döneminde kullanılmamalıdır.
Laktasyon dönemi
At kaynaklı anti t-lenfosit immünoglobülinin anne sütüyle atılıp atılmadığı bilinmemektedir.
Hayvanlarda mevcut olan toksikolojik veriler, at kaynaklı EQUAGAM’ın insan sütüne
geçtiğini göstermemiştir (bkz. Bölüm 5.3). Emzirilen çocuğa yönelik risk göz ardı
edilemeyeceğinden, emzirmenin çocuğa faydası ve tedavinin anneye faydası göz önünde
bulundurularak, emzirmenin bırakılmasına ya da Equagam tedavisinin bırakılmasına karar
verilmelidir.
Üreme yeteneği/Fertilite
Sinomolgus maymunlarına (Macaca fascicularis) klinik çalışmalarda kullanılanlarla benzer
dozlarda uygulanan EQUAGAM, erkek veya dişi fertilitesinde bozulmayla
ilişkilendirilmemiştir (bkz. Bölüm 5.3).
64.7 Araç ve makine kullanımı üzerindeki etkiler
Araç veya makine kullanma yeteneğine yönelik etkiler üzerinde çalışma yapılmamıştır. At
kaynaklı anti t-lenfosit immünoglobülin araç sürme ve makine kullanımını orta düzeyde etkiler.
Karşılaşılabilecek potansiyel advers etkiler (örn. baş dönmesi, konvülsiyon, konfüzyon
durumu, senkop) göz önüne alındığında, bu ilaç alındığında araç veya makine kullanılırken
dikkatli olunmalıdır (bkz. Bölüm 4.8).
4.8 İstenmeyen etkiler
Advers reaksiyonlar sistem organ sınıfı ve sıklık gruplandırma (çok yaygın (≥1/10); yaygın
(≥1/100 ile <1/10); yaygın olmayan (≥1/1.000 ile <1/100); seyrek (≥1/10.000 ile <1/1.000); çok
seyrek (<1/10.000), bilinmiyor (eldeki verilerden hareketle tahmin edilemiyor)
Her frekans içinde gruplandırmada, istenmeyen etkiler azalan ciddiyet sırasına göre
sunulmuştur.
Klinik çalışmalarda en sık bildirilen advers reaksiyonlar (hastaların %10'undan fazlasında
görülür) enfeksiyonlar, nötropeni, serum hastalığı, baş ağrısı, hipertansiyon, ishal, döküntü,
artralji, pireksi, üşüme, ağrı, ödem ve anormal karaciğer fonksiyon testidir (bkz. bölüm 4.4).
‘Bilinmiyor’ şeklinde listelenen advers reaksiyonlar, pazarlama sonrası deneyimden alınmıştır.
Bulaşıcı ajanlarla ilgili güvenlilik bilgileri için Bölüm 4.4’e bakınız.
Klinik çalışmalar sırasında veya pazarlama sonrası deneyimde EQUAGAM ile bildirilen advers
ilaç reaksiyonlar aşağıda (Tablo 2) sunulmuştur.
Tablo 2. Advers Reaksiyonlar
Sistem Organ Çok Yaygın Yaygın Yaygın Bilinmiyor
Sınıfı Olmayan
Enfeksiyonlar ve Enfeksiyon, Sepsis, Viral hepatit,
enfestasyonlar bölgesel Herpes Epstein-Barr
enfeksiyon simpleks virüsü
Sitomegalovirüs
enfeksiyonu
Kan ve lenf Nötropeni Hemoliz, Trombositopeni Pansitopeni,
sistemi Lökopeni, Granülositopeni,
hastalıkları Lenfadenopati Hemolitik
anemi,
Anemi,
Eozinofili
Bağışıklık Serum hastalığı Anafilaktik
sistemi reaksiyon
hastalıkları
Metabolizma ve Hiperglisemi
beslenme
hastalıkları
7Psikiyatrik Ajitasyon Zihin karışıklığı
hastalıklar durumu,
dezoryantasyon
Sinir sistemi Baş ağrısı Konvülsiyon, Ansefalit,
hastalıkları Senkop, Diskinezi,
Parestezi, Tremor
Baş dönmesi
Göz hastalıkları Periorbital
ödem
Kardiyak Bradikardi, Konjestif kalp
hastalıklar Taşikardi yetmezliği
Dolaşım Hipertansiyon Hipotansiyon, Vaskülit,
hastalıkları Tromboflebit İliyak ven
oklüzyonu,
Derin ven
trombozu
Solunum, göğüs Plevral efüzyon, Laringospazm,
hastalıkları ve Dispne, Pulmoner ödem,
mediastinal Epistaksis, Apne,
hastalıklar Öksürük Orofaringeal
ağrı,
Hıçkırık
Gastrointestinal İshal Gastrointestinal Gastrointestinal
hastalıklar hemoraji, perforasyon,
Karın ağrısı, Oral ağrı
Üst karın ağrısı,
Kusma,
Stomatit,
Mide bulantısı
Deri ve deri altı Döküntü Kaşıntı, Alerjik dermatit Toksik
dokusu Ürtiker epidermal
hastalıkları nekroliz,
Gece
terlemeleri,
Hiperhidroz
Kas-iskelet Artralji Miyalji, Kas sertliği,
bozuklukları, Sırt ağrısı Yan ağrısı,
bağ dokusu ve Ekstremite
kemik ağrısı
hastalıkları
Böbrek ve idrar Proteinüri Akut renal
yolu hastalıkları yetmezlik,
Böbrek arter
trombozu,
Böbrek
büyümesi
Konjenital, Aplazi
ailesel ve genetik
hastalıklar
8Genel Ödem, Göğüs ağrısı, İnfüzyon İnfüzyon
bozukluklar ve Yüksek ateş, Halsizlik yerinde eritem bölgesinde
uygulama Ağrı, şişkinlik,
bölgesine ilişkin Üşüme İnfüzyon
hastalıklar yerinde ağrı,
Asteni
Araştırmalar Anormal Anormal renal
hepatik fonksiyon testi
fonksiyon testi
Yaralanma, Böbrek rüptürü,
Zehirlenme ve Arteriyovenöz
Prosedüre Bağlı fistül trombozu,
Komplikasyonlar Yara açılması
Pediyatrik popülasyon
Yayınlanmış farklı çalışmalardan elde edilen veriler, yetişkinlerde kullanılanlara benzer
dozlarda ve benzer sürelerde tedavi uygulandığında, EQUAGAM’ın aplastik anemili pediyatrik
hastalarda güvenliliğinin yetişkinlerdekine benzer olduğunu göstermektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi'ne (TÜFAM) bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Biyolojik yapısı nedeniyle EQUAGAM’ın tolere edilebilen maksimum dozunun hastadan
hastaya değişiklik göstereceği düşünülmektedir.
Maksimum tedavi dozu belirlenmediğinden EQUAGAM için doz aşımı tanımı açık bir şekilde
tanımlanmamıştır. Aplastik anemili hastaların bazıları, ilaveten 14 gün boyunca alternatif
tedavi olarak 21 doza kadar almıştır. Bu rejimlerin hiçbirinde toksikolojik belirtilerin görülme
sıklığı artmamıştır; ancak hastanın yakından takip edilmesi önerilir.
EQUAGAM kullanan ve böbrek nakli yapılacak bir kişide 7000 mg’lık tek dozda akut
intoksikasyon veya geç komplikasyonlar gözlenmemiştir.
Bilinen bir antidotu yoktur. Semptomatik tedavi uygulanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antilenfosit immünoglobulin (at)
ATC kodu: L04AA03
9Etki mekanizması
EQUAGAM, lenfositlerin yüzeyinde çok çeşitli proteinlere bağlanan antikorlardan oluşur.
EQUAGAM ayrıca, granülositlere, trombositlere ve kemik iliği hücrelerine bağlanır.
EQUAGAM ile tetiklenen immünosupresyon mekanizması belirlenmemiştir. Yayınlanan
veriler primer mekanizmanın, T lenfositlere en yüksek oranda etki ile dolaşımdaki lenfositlerin
azalması olduğunu göstermektedir. Lenfosit azalmasına, kompleman bağımlı lizis ve/veya
aktivasyonla indüklenen apoptoz neden olabilir. Ayrıca, antikorların lenfositlere bağlanmasıyla
bağışıklık sistemi baskılanabilir ve bu, T lenfosit anerjisinin kısmi aktivasyonu ve indüksiyonu
ile sonuçlanır.
Aplastik anemi tedavisinde EQUAGAM mekanizması, immünsupresif etkilere dayandırılır.
Ayrıca EQUAGAM, hematopoietik kök hücre büyümesini ve interlökin 3 ve
granülosit/makrofaj koloni uyarıcı faktör gibi hematopoietik çoğalma faktörlerinin salınmasını
doğrudan uyarır.
Klinik etkililik ve güvenlilik
Orta ile şiddetli aplastik anemi tedavisi için EQUAGAM kullanımı, yayınlanmış raporlara ve
beş adet klinik çalışmadan elde edilen verilere dayanmaktadır.
EQUAGAM, aplastik anemisi olan toplamda 332 hastanın kaydedildiği 5 klinik çalışmada
değerlendirilmiştir. Bu hastalar, idiyopatik veya nedeni belirlenemeyen immünolojik etiyolojili
aplastik anemi, sekonder etiyolojili (post hepatit, hamilelik, paroksismal nokturnal
hemoglobinüri (PNH) ve bazı diğer nedenler) aplastik anemili hastalar dahil olmak üzere
etkililik açısından değerlendirilebilir hastalardır. Bu hastaların 252’si, eşit şekilde bölünmüş
dozlar halinde 4, 8 veya 10 gün boyunca 160 mg/kg EQUAGAM ile tedavi görmüştür. 115
hasta (%46), tek immünsupresif ajan olarak EQUAGAM alırken, 137 hastaya (%54) eş zamanlı
olarak CsA uygulanmıştır.
Her bir çalışmadaki yanıt oranı %39 ile %68 arasında değişmiştir ve en yüksek oranlar, CsA
uygulanan en yakın tarihli çalışmalarda görülmüştür (bkz. Tablo 3). EQUAGAM, kısmi veya
tam hematolojik iyileşmeyi indüklemiş ve kemik iliği nakline uygun olmayan, bilinen veya
şüphelenilen immünolojik etiyolojiye sahip aplastik anemili hastalarda sağ kalımı arttırmıştır.
8 veya 10 gün boyunca 160 mg/kg (toplam doz)
Çalışma 3-197, Çalışma 3-198, Çalışma 5000
1980’li yıllarda tamamlanan kontrollü 3 klinik çalışmada, orta düzey (Çalışma 3-197 ve
Çalışma 5000) ile şiddetli (3 çalışmanın hepsi) aplastik anemisi olan ve kemik iliği nakli adayı
olmayan yaşları 1 ile 76 arasında değişen 115 değerlendirilebilir hastaya, 8 gün veya 10 günlük
süre ile 160 mg/kg dozda eATG uygulanmıştır. Bu üç çalışmada eATG ile tedavi edilen
hastalarda hematolojik yanıt oranları %39 ile %52 arasında değişmiş ve sağ kalım oranları %50
veya üzeri olmuştur. Daha fazla bilgi için Tablo 3’e bakınız.
4 gün boyunca 160 mg/kg (toplam doz)
(Scheinberg 2009)
Şiddetli aplastik anemili, 4 ile 78 yaş aralığındaki toplam 77 hasta, eATG/siklosporinin
(CsA)/sirolimus ile, immunsupresif standart eATG/CsA tedavisinin karşılaştırıldığı prospektif,
randomize bir çalışmaya katılmıştır. 35 hasta eATG/CsA/sirolimus ve 42 hasta standart
eATG/CsA tedavisi almıştır. İntravenöz eATG, 4 gün boyunca 40 mg/kg dozda ve CsA, 10
mg/kg/gün (12 yaş altı çocuklar için 15 mg/kg/gün) dozda 6 ay boyunca verilmiştir.
10Randomizasyona göre, oral sirolimus yetişkinlerde 2 mg/gün veya çocuklarda (40 kg’dan az) 1
mg/m2/gün dozda 6 ay boyunca uygulanmıştır. Çalışmanın primer sonlanım noktası, şiddetli
aplastik anemi kriterlerinin artık karşılanmaması olarak tanımlanan, 3. aydaki hematolojik yanıt
oranı olmuştur.
Her koldaki değerlendirilebilir 30 hastanın planlanan ara analizinden sonra, sıfır hipotezinin
reddedilmesine ilişkin koşullu güç %1’den düşük olduğundan, eATG/CsA/sirolimus koluna
alım kapatılmıştır. Genel sağ kalım oranı 3. ayda eATG/CsA/sirolimus için %37 ve eATG/CsA
için %57; 6. ayda eATG/CsA/sirolimus için %51 ve eATG/CsA için %62 olmuştur. 3. yıldaki
genel sağ kalım eATG/CsA/sirolimus kolundaki hastalar için %97 ve eATG/CsA kolundakiler
için %90 olmuştur. Daha fazla bilgi için Tablo 3’e bakın.
(Scheinberg 2011)
Şiddetli aplastik anemisi olan, 2 ile 77 yaş aralığında, tedavi görmemiş toplam 120 hasta (her
kolda 60) randomize edilerek 4 gün boyunca 40 mg/kg/gün dozda eATG veya 5 gün boyunca
3,5 mg/kg dozda tavşan anti timosit globulin (rATG) almıştır. Her tedavi kolu ayrıca, en az 6
ay boyunca 12 saatte bir uygulanan dozlara bölünerek, 200 ile 400 ng/ml'lik dip kan
seviyelerinin korunması için doz ayarlaması yapılarak uygulanan, 10 mg/kg/gün (12 yaş altı
çocuklar için 15 mg/kg/gün) dozda CsA da içermiştir. Primer sonlanım noktası, şiddetli aplastik
anemi kriterlerinin artık karşılanmaması olarak tanımlanan, 6. aydaki hematolojik yanıt
olmuştur.
6. aydaki hematolojik yanıtın gözlenme oranı, rATG’ye kıyasla eATG’nin lehine olmuştur
(sırasıyla %37’ye karşılık %,68 [p<0,001]). 3. yıldaki genel sağ kalım oranı iki rejim arasında
önemli ölçüde farklılık göstermiştir: kök hücre nakli esnasında veriler sansürlendiğinde eATG
grubunda %96’ya karşılık rATG grubunda %76 (p=0,04) ve kök hücre nakli olayları
sansürlenmediğinde ilgili gruplarda %94’e karşılık %70 (P=0,008). Daha fazla bilgi için Tablo
3’e bakınız.
Tablo 3. Aplastik Anemi Tedavisi için EQUAGAM ile Yapılan Başlıca Klinik
Çalışmalar*
Analiz Sağkalım
eATG+ Yanıt oranı
edilen P oranı P
Çalışma karşılaştırma ilacı (sonlanım
gönüllü Değeri (zaman Değeri
veya diğer tedavi noktası)a
Sayısı noktası)
8 veya 10 günde uygulanan 160 mg/kg (toplam doz)
Çalışma 3- %47b/ %52c
eATG 21
197 (3 ay)
<0,01b/ %62d (12
G/D
(8 gün Yalnızca %6b/ %0c (3 <0,01c ay)
20
boyunca destekleyici bakım ay)
20 mg/kg)
Çalışma 3- eATG + OXY +
%43b/ %39c %83 (12
198 Kemik iliği 23
(3 ay) Rapor ay)
infüzyonu
edilme = 0,14
(10 gün
%44b/ %39c miştir %59 (12
boyunca eATG + OXY 18
(3 ay) ay)
16 mg/kg)
Çalışma 5 %55e (24
eATG + Androjen 26 %42 (6 ay) >0,9 = 0,65
000 ay)
11Analiz Sağkalım
eATG+ Yanıt oranı
edilen P oranı P
Çalışma karşılaştırma ilacı (sonlanım
gönüllü Değeri (zaman Değeri
veya diğer tedavi noktası)a
Sayısı noktası)
(8 gün %50e (24
eATG + Plasebo 27 %44 (6 ay)
boyunca ay)
20 mg/kg)
4 günde uygulanan 160 mg/kg (toplam doz)
eATG + CsA + %97 (36
35 %51 (6 ay) Rapor =0,30
Scheinber sirolimus ay)
edilme (log-
g 2009 %90 (36
eATG + CsA 42 %62 (6 ay) miştir sıra)
ay)
%68 (6 ay) 96g/94h
eATG + CsA 60 =0,04g/
Scheinber (36 ay)
<0,001 =0,008
g 2011 %37 (6 ay) 76g/70h
rATGf + CsA 60 h
(36 ay)
OXY: Oksimetolon
* Bu klinik çalışmalar 1979 yılından 2010 yılına kadar gerçekleştirilmiştir.
a Hematolojik yanıt farklı çalışmalarda farklı şekilde tanımlanmıştır, mevcut olduğunda güven aralıkları eklenmiştir.
b Sponsorun yanıt değerlendirmesi
c Araştırmacının yanıt değerlendirmesi
d Bu sağkalım tahmini, eATG almak üzere randomize edilen 21 gönüllü ile kontrol grubundan geçirildikten sonra eATG alan 11
gönüllüyü içermektedir.
e Yalnızca şiddetli aplastik anemisi olan hastalar.
f CsA, rATG grubunda 6. ayda kesilmiştir.
g Kök hücre nakli olan gönüllüler sansürlenmiştir.
h Kök hücre nakli olan gönüllüler sansürlenmemiştir.
At kaynaklı IgG’ye karşı antikor, EQUAGAM ile tedavi gören böbrek nakli hastaları ile
gerçekleştirilen iki klinik çalışmada değerlendirilmiştir. Tedavi uygulanan hastaların %9 ile
%37’si, tespit edilebilir düzeylerde anti-at kaynaklı IgG antikorları göstermiştir. Aplastik
anemili hastalarda anti-at kaynaklı antikor oluşumu insidansı ve bunların nötralizasyon
potansiyeli bilinmemektedir ve klinik açıdan anlamlılığı belirlenmemiştir.
Pediyatrik popülasyon
Yayınlanmış farklı çalışmalardan elde edilen veriler, yetişkinlerde kullanılanlara benzer
dozlarda ve benzer sürelerde tedavi uygulandığında, EQUAGAM’ın aplastik anemili pediyatrik
hastalarda etkililiğinin yetişkinlerdekine benzer olduğunu göstermektedir.
Bununla birlikte, bir insani amaçlı ilaca erken erişim programından elde edilen verilere
dayanarak, hematolojik yanıta ulaşmak, 2 ile 11 yaş arasındaki alt grupta bulunan çok şiddetli
aplastik anemi pediatrik hastalarda, çok şiddetli aplastik anemisi olan yetişkin hasta veya daha
büyük çocuklara oranla daha az başarılı olmuştur.
5.2 Farmakokinetik özellikler
Genel özellikler
Emilim:
Veri yoktur.
12Dağılım:
10-15 mg/kg/gün infüzyon sırasında en yüksek ortalama pik plazma at immünoglobulin
seviyesi (n=27 renal transplant hastası) 727 ± 310 μg/mL olarak bulunmuştur.
Biyotransformasyon:
Veri yoktur.
Eliminasyon:
Bir grup alıcıda, at kaynaklı anti t-lenfosit immünoglobülin infüzyonundan sonra at
immünoglobülininin yarılanma ömrü 5,7 ± 3,0 gün olarak saptanmıştır. Yarılanma ömrü aralığı
1,5 ile 13 gündür.
5.3 Klinik öncesi güvenlilik verileri
Tekrarlı doz toksisite, genotoksisite ve fertiliteye ilişkin konvansiyonel çalışmalara göre klinik
dışı veriler, insanlar için tanımlanan hiçbir özel tehlike göstermemektedir.
At kaynaklı anti t-lenfosit immünoglobülin üzerinde prenatal/postnatal gelişim ve karsinojenite
çalışmaları yapılmamıştır.
Gebelik
EQUAGAM, insanlarda kullanılan dozlara benzer dozlardan sonra, sıçanlarda embriyotoksik,
fetotoksik veya teratojenik olmamıştı. Maymun üreme çalışmalarında ise, EQUAGAM
embriyotoksik ve fetotoksik idi. Bu etkiler maternal toksisite varlığında meydana gelmiştir (20
mg/kg/gün EQUAGAM dozlarında gözlenmiştir, 40 mg/kg/gün dozlarında maternal ölümleri
meydana gelmiştir). Fetüs ölümleri, organojenezin ilk döneminde tedavi edilen dişilerde
meydana gelmiş, ancak organojenezin sonraki bölümünde tedavi edilen dişilerde
görülmemiştir. Maternal ve fetal ölümler, insanlarda bulunmayan kırmızı kan hücre antijenine
bağlı maternal anemiye dayandırılmıştır. Bu nedenle, bu toksisitenin insan fetüs gelişimiyle
ilgili olmadığı kabul edilmektedir.
Laktasyon
Hayvanlar üzerinde yapılan çalışmalarda, emziren sinomolgus maymunlarının sütünde miktar
tayini sınırında EQUAGAM saptanmamıştır.
6. FARMASÖTİK ÖZELLİKLER
6.1 Yardımcı maddelerin listesi
Glisin (E640)
Enjeksiyonluk Su
Sodyum Hidroksit Çözeltisi (pH ayarlayıcı)
Hidroklorik Asit Çözeltisi (pH ayarlayıcı)
6.2 Geçimsizlikler
Bu müstahzar, Bölüm 6.6’da belirtilenler dışındaki müstahzarlarla karıştırılmamalıdır.
136.3 Raf ömrü
Açılmamış Ampuller
36 ay.
EQUAGAM normal serum fizyolojik, ¼ normal serum fizyolojik içinde %5 dekstroz ve ½
normal serum fizyolojik içinde %5 dekstroz ile seyreltildiğinde oda sıcaklığında 24 saat
içerisinde kullanılmalıdır.
6.4 Saklamaya yönelik özel tedbirler
Açılmamış ampuller
2-8°C arasındaki sıcaklıklarda buzdolabında saklayınız.
Dondurmayınız. Işıktan korumak için ampulleri karton ambalajı içinde saklayınız.
Seyreltilmiş çözeltinin saklama koşulları için Bölüm 6.3 ve 6.6’ya bakınız.
6.5. Ambalajın niteliği ve içeriği
Ampul içinde (Tip 1 cam) 5 ml konsantre çözelti.
1 kutuda 5 ampul bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Seyreltme talimatları
Seyreltildiğinde yalnızca intravenöz uygulama içindir.
Aşırı köpüklenme ve/veya protein denatürasyonu meydana gelebileceğinden, EQUAGAM
(seyreltilmiş veya seyreltilmemiş) çalkalanmamalıdır. Seyreltilmemiş EQUAGAM, infüzyon
öncesinde steril bir taşıyıcının ters çevrilmiş şişesinde, içerideki havayla temas etmeyecek
şekilde seyreltilmelidir.
Ürün normal serum fizyolojik, ¼ normal serum fizyolojik içinde %5 dekstroz ve ½ normal
serum fizyolojik içinde %5 dekstroz ile seyreltildiğinde oda sıcaklığında 24 saat içerisinde
kullanılmalıdır.
EQUAGAM’ın çökelme olasılığı nedeniyle, tek başına glukoz çözeltisiyle seyreltilmesi
önerilmez (bkz. Bölüm 6.2).
İyice karışması için, seyreltilmiş çözelti nazikçe daireler çizerek döndürülmelidir.
Seyreltilmiş EQUAGAM’ın önerilen konsantrasyonu, %0,9 sodyum klorür çözeltisi içinde 1
mg/ml’dir. Konsantrasyon 4 mg/ml EQUAGAM’ı aşmamalıdır.
14Seyreltilen EQUAGAM’ın infüzyon öncesinde oda sıcaklığına (20°C - 25°C) gelmesine izin
verilmelidir.250 ml ile 500 ml infüzyon hacimleri kullanılabilir. EQUAGAM, yüksek akışlı bir
santral damar içine ya da vasküler anastomoz veya arteriyel anastomoz içine, hat içi filtre
(0,2-1,0 mikron) kullanılarak uygulanmalıdır.
Hat içi filtre (uygulanmamış), saklama sırasında üründe oluşabilecek çözünmeyen maddelerin
uygulanmasını önlemek için tüm EQUAGAM infüzyonlarında kullanılmalıdır.
Seyreltildiğinde, çözeltinin hemen kullanılması önerilir. Seyreltilmiş EQUAGAM, hemen
kullanılmayacaksa oda sıcaklığında (20°C - 25°C) saklanmalıdır. Seyreltmedeki toplam süre
24 saati aşmamalıdır (infüzyon süresi dahil).
Mikrobiyolojik açıdan bakıldığında, açma ve seyreltme esnasında mikrobiyal kontaminasyon
riski ihtimal dışı bırakılmadıkça ürün hemen kullanılmalıdır.
EQUAGAM uygulanmadan önce partikül madde ve renk değişikliği açısından görsel olarak
kontrol edilmelidir. EQUAGAM şeffaf ile hafif opalesan arası, renksiz ile açık pembe ya da
açık kahverengi arası olabilir ve saklama esnasında hafif granüler ya da pul pul birikinti
gelişebilir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Pfizer PFE İlaçları A.Ş.
Esentepe Mah. Büyükdere Cad.
Levent 199 Blok No: 199 İç Kapı No: 106
Şişli / İstanbul
8. RUHSAT NUMARASI
2018/582
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.10.2018
Ruhsat yenileme tarihi:
10. KÜB’ÜN YENİLENME TARİHİ
15