Sayfa 1 / 14 
  Bu ilacı kullanmaya  başlamadan  önce  bu KULLANMA  TALİMATINI  dikkatlice      
okuyunuz,  çünkü sizin  için önemli  bilgiler  içermektedir.  
• Bu kullanma talimatını  saklayınız.  Daha sonra  tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız.  
• Bu ilaç kişisel  olarak sizin için reçete edilmiştir,  başkalarına vermeyiniz  
• Bu ilacın  kullanımı  sırasında  doktora veya hastaneye gittiğinizde,  doktorunuza bu ilacı 
 kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek  
 veya düşük doz kullanmayınız  KULLANMA TALİMATI  
 
 
Ig VENA 2,5 g/50 mL IV infüzyon için çözelti  
Steril,  apirojen  
Damar içine  (intravenöz)  uygulanır.  
 
Etkin  madde: İnsan  normal  immünoglobulini  
Her bir flakon 2,5 g insan normal immünoglobulini içerir.   
 
1 mL çözelti  50 mg insan normal  immünoglobulini  içerir.  
Çözelti  en az %  95’i immünoglobulin  G (IgG)  olan 50 g/L  insan  proteini  içerir.  
 
Yardımcı  maddeler: Maltoz,  enjeksiyonluk su 
 
 
Bu Kullanma  Talimatında:  
1. Ig VENA nedir  ve ne için kullanılır?  
2. Ig VENA’yı  kullanmadan önce dikkat edilmesi  gerekenler  
3. Ig VENA nasıl  kullanılır?  
4. Olası  yan etkiler  nelerdir?  
5. Ig VENA’nın  saklanması  
 Başlıkları yer almaktadır.  
 
1. Ig VENA nedir  ve ne için kullanılır?  
 
Ig VENA  damar  içi kullanım  için insan  normal  immünoglobulinidir.  İmmünoglobulinler  kanda  
bulunan insan  antikorlarıdır  (alerji  oluşturan  maddeye  karşı  vücudun ürettiği  savunma  proteini).  
 
Ig VENA ambalajında  lastik  tıpalı  bir adet flakon  içerir.  
 Bitmiş ürün formülasyonunda  hayvansal kaynaklı yardımcı madde mevcut değildir.   
 Ig VENA  aşağıdaki durumlar için kullanılır.  
 
Yeterli  antikora  sahip  olmayan hastaların  tedavisinde (yerine koyma tedavisi):  
• Kalıtsal olarak antikor üretiminin yetersiz olduğu durumlarda (primer immün  yetmezlik  
 sendromları).  
• Farklı tıbbi durumlara bağlı olarak (örn. onkolojik (kanser hastalıkları) veya otoimmün 
 hastalıklar (bağışıklık sisteminizin istemsizce kendi dokularına karşı geliştirerek oluşturduğu 
 hastalıklar) veya bu hastalıkların teda visi sebebiyle) şiddetli veya tekrarlayan enfeksiyonlar 
 gelişen edinilmiş antikor üretimi yetersiz olan hastalarda (sekonder immün yetmezlik).  Sayfa 2 / 14 
  
 Bu  hastalar antibiyotikler ile etkisiz tedavi gösteren ve aşılamadan sonra (pnömokokal 
 polisakkarit ve poli peptit antijen aşıları) IgG antikor titresinde yeterli pozitif artış olmayan ya 
 da kanlarında serum IgG düzeyi <4g/L olan hastalardır.  
 
Belirli iltihabi hastalıkları  olan hastaların  tedavisinde  (immü nmodülasyon):  
• Kanında yeterli miktarda platelet (kan pulcuğu) olmayan hastalarda (primer immün  
trombositopeni), kanama riskinin yüksek olduğu durumlarda veya yapılacak cerrahi  
girişimlerden  önce  trombosit sayısını düzeltmek  amacıyla . 
• Bulber  tutulumu  olan Myastenia  gravis  tedavisinde  uygulanır.  Vücuttaki  iskelet  (istemli)  
kaslarının  zayıflamasının  derecesi  ile karakterize kronik otoimmün  nöromüsküler  hastalıktır.  
• Guillain Barré sendromu olan hastalarda. Genellikle bacaklarda ve üst kolda şiddetli  kas 
güçsüzlüğüne  neden  olan çevresel  sinirlerin  iltihaplanması ile karakterize  ani gelişen  (akut)  bir 
hastalıktır.  
• Kronik Enflamatuar Demiyenilizan Polinöropati (K IDP)’si olan hastalarda.  Bacaklarda ve daha 
az oranda kollarda yavaş yavaş artan güçsüzlük ile karakterize çevresel  sinirlerde  nadir  görülen 
kronik hastalıktır.  
• Multifokal  motor  nöropatisi (MMN)  olan hastalarda.  Kol ve bacaklarda giderek  artan,  
kuvvetsizliğe  neden  olan, bağışıklık sistemi kökenli  sinir ağrıları  görülen  hastalıktır.  
• Kawasaki  hastalığı olan hastalarda (asetik salisilik asit ile birlikte).  Vücuttaki  kan damarlarının  
iltihaplanması ile karakterize genellikle  küçük çocuklarda  ani gelişen (akut) bir  hastalıktır.  
2. Ig VENA’yı  kullanmadan önce dikkat edilmesi gerekenler  
Virüs  güvenliği:  
Bu tıbbi  üründe  Creutzfeldt -Jacob hastalığının  (deli  dana  hastalığı)  teorik  olarak geçiş  
riski en aza indirilmiştir. Alınan bu önlemlere rağmen, bu tür ürünler halen potansiyel  
olarak hastalık  bulaştırabilir.  Bu ürün insan  kanından  üretildiği  için, örneğin  virüsler  ve 
teorik olarak Creutzfeldt -Jacob hastalığının (CJO) etkeni gibi enfeksiyon etkenlerini  
bulaştırma  riski  taşıyabilir.  
 Ig VENA insan kanının sıvı olan kısmından (plazmasından) elde edilir. Bu nedenle pek  çok 
insanın kanı toplanmakta ve bu kanların plazmasından yararlanılmaktadır . İlaçlar  insan 
kanı ya da plazmasından üretildiğinde, hastalara geçebilecek hastalık nedenlerini  önlemek 
için bir dizi önlemler alınır. Bunlar, hastalık taşıma riski olan kan vericilerini saptamak ve 
dışarıda bırakıldıklarından emin olmak için, kan ve plazma vericilerinin  dikkatli bir şekilde 
seçimini ve her bir kan bağışının ve plazma havuzlarının, v irüs/ enfeksiyon belirtileri 
açısından test edilmesini içerir.  Bu ürünlerin üreticileri ayrıca,  kanın ve plazmanın işlenmesi 
sürecine virüsleri arındıracak ya da etkisiz hale getirecek  basamakları  da dahil ederler.  
 Bütün bu önlemlere rağmen,  insan  plazmasından  hazırlanan  ilaçlar  hastalara 
uygulandığında, bir enfeksiyonun bulaşma olasılığı tamamen ortadan kaldırılamaz. Bu  
ayrıca bilinen (AIDS’e neden olan HIV virüsü, karaciğer hastalığına neden olan Hepatit  A, 
Hepatit  B ve Hepatit  C virüsleri, parvov irüs B13 gibi zarfsız virüsler)  ya da sonradan  ortaya  
çıkan virüsler veya Creutzfeld -Jacobs hastalığı gibi diğer enfeksiyon çeşitleri için  de 
geçerlidir.  Bu nedenle ileride oluşabilecek bir hastalıkla kullanılmış ürün  arasındaki  
bağlantıyı kurabilmek için,  kullandığınız ürünün adı ve seri numarasını kaydederek bu 
kayıtları  saklayınız.  
 
Ig VENA kullanmanız  gerekiyorsa  doktorunuz,  hastalık  yapıcı  etkenlerin  size bulaşmasını 
önlemek için uygun aşılarınızı (Hepatit A, Hepatit B vb.) yaptırmanızı önerebilir.  
 Sayfa 3 / 14 
  
 
Ig VENA’yı  aşağıdaki  durumlarda  KULLANMAYINIZ:  
• İnsan  immünoglobulinlerine  ya da Ig VENA’nın  içinde  bulunan bir maddeye  karşı  alerjiniz 
 (aşırı  duyarlılığınız)  varsa . 
• IgA içeren bir ürünün uygulanması ciddi bir alerjik reaksiyona neden olabileceğinden 
 kanınızda immünoglobulin A’ya karşı antikorlarınız varsa.  
 
Ig VENA’yı  aşağıdaki  durumlarda  DİKKATLİ  KULLANINIZ:  
Doktorunuz  sizde  istenmeyen  etkiler  oluşmadığından emin  olmak  için sizi Ig VENA ile infüzyon 
(toplardamar  içine  damla  damla  enjeksiyon)  periyodu süresince  yakından takip    etmeli ve dikkatle 
gözlemelidir.  
 
Bazı istenmeyen  etkiler  aşağıdaki  durumlarda  daha  sık meydana  gelebilir:  
• Yüksek infüzyon  hızı durumunda . 
• Kontrol edilemeyen tedavi edilmemiş enfeksiyon belirtileriniz (örn. ateş) ya da kronik 
 inflamasyon (uzun süreli iltihabi bir durum) belirtileriniz varsa . 
• Normal  insan  immünoglobulinini  ilk defa alıyorsanız . 
• Nadir vakalarda, kullanılan normal insan immünoglobulin ürününün değiştiği ya da bir    önceki  
 infüzyon üzerinden çok zaman geçtiği  durumlarda.  
 
İmmünoglobulinler kan yoğunluğunu arttırdığı için, bazı durumlarda kalp krizi, inme,  
akciğerlere kan taşıyan  damarlarda  kan pıhtıları oluşumu veya bacaklarda kan pıhtısından 
kaynaklanan  kızarıklık  veya şişme (derin  ven trombozu) riskinde artışa  neden  olurlar.  
 
Aşağıdaki  durumlarda  doktorunuz  durumunuza  özellikle  dikkat  edecektir:  
• Aşırı  kiloluysanız,  
• Yaşlıysanız,  
• Şeker  hastalığınız  varsa,  
• Kan basıncınız  yüksekse  (hipertansiyon),  
• Kan hacminiz düşükse  (hipovolemi),  
• Kan damarlarınız  ile ilgili sorunlarınız  varsa,  
• Kan pıhtılaşma eğiliminde artış mevcutsa (kalıtsal veya sonradan  kazanılmış  trombotik  
 hastalıklar),  
• Trombotik (pıhtılaşma  ile ilgili)  olaylar  mevcutsa,  
• Kanınızın  koyulaşmasına  neden  olan hastalığınız  varsa,  
• Uzun  süredir  yatağa bağımlı  iseniz,  
• Böbrek bozukluğunuz varsa veya böbreğinize zarar veren ilaçlar (nefrotoksik  ilaçlar)  
 alıyorsanız.  Bu durumlarda  akut böbrek yetmezliği  vakaları  bildirilmiştir.  Böbrek  yetmezliği 
 durumunda  doktorunuz tedavinin  kesilmesini değerlendirecektir.  
 
İmmünoglobulinlere  karşı  alerjik  (aşırı  duyarlı)  olduğunuzu bilmeyebilirsiniz.  
Bu durum daha önceden insan normal immünoglobulin kullandınız ve immünoglobulini iyi  tolere 
ettiyseniz bile görülebilir. Bu, özellikle eğer sizde immünoglobulin A mevcut değilse  ortaya çıkar 
(anti-IgA antikorları ile birlikte immünoglobu lin A eksikliği). Bu nadir vakalarda,    kan basıncının 
aniden  düşmesi  veya  şok gibi  alerjik  (aşırı  duyarlılık)  reaksiyonlar  oluşabilir.  
 İstenmeyen  etkilerin  görülmesi  durumunda  doktorunuz  uygulama  hızını  düşürmeyi  veya  
infüzyonu durdurmayı  düşünecektir.  Doktorunuz  tedavinin gerekliliğine  yan etkilerin  nedenine  ve 
ciddiyetine  göre karar verecektir.  
 
Şok vakasında,  şok için standart  medikal tıbbi tedavi  uygulanmalıdır.  Sayfa 4 / 14 
  
Bu uyarılar  geçmişteki  herhangi  bir dönemde  dahi olsa sizin  için geçerliyse lütfen  doktorunuza  
danışınız.  
 
Ig VENA’nın  yiyecek  ve içecek  ile kullanılması 
Uygulama yöntemi  açısından yiyecek  ve içeceklerle etkileşimi yoktur.  
 Hamilelik  
İlacı kullanmadan önce  doktorunuza veya eczacınıza  danışınız.  
 
Ig VENA, hamile kadınlarda yalnızca doktor tavsiyesi doğrultusunda kullanılır. Eğer tedavi  
sürecinde hamile olduğunuzu fark ederseniz doktorunuza danışınız, tedavinin gerekliliğine ya  da 
sona erdirilmesine  doktorunuz karar verecektir.  
 
Ig VENA ile gebe kadınlarda bir klinik çalışma yapılmamıştır. IVIg  (insan normal 
immünoglobulini) ürünlerinin plasentayı geçtiği ve gebeliğin son 3 aylık döneminde bu geçişin 
arttığı gösterilmiştir. Bununla birlikte, antikor içeren ilaçlar, yıllardır gebe ka dınlarda 
kullanılmaktadır. Bu ilaçların gebelik, fetüs (gebeliğin 3.ayından doğuma kadar anne rahmindeki 
canlıya verilen ad) veya yenidoğan üzerinde zararlı bir etkisinin beklenmediği gösterilmiştir . 
 
Tedaviniz sırasında hamile olduğunuzu fark ederseniz he men doktorunuza veya eczacınıza  
danışınız.  
 Emzirme İlacı kullanmadan önce  doktorunuza veya eczacınıza  danışınız.  
 
Emziriyorsanız  bu durumu doktorunuza  bildiriniz.  Eğer  emziriyorsanız  ve Ig VENA alıyorsanız,  
ilaçtaki  antikorlar  süte geçebilir.  Buna  bağlı  olarak,  bebeğiniz  bazı enfeksiyonlardan korunabilir.  
 
Fertilite  (Üreme yeteneği)  
Klinik deneyimler, immün oglobulinlerin fertilite üzerinde zararlı bir etkisinin beklenmediğini 
düşündürmektedir . 
 Araç ve makine  kullanımı  
Ig VENA kullanımı  ile görülen bazı yan etkiler  araç ve makine  kullanma  yeteneğinizi  
etkileyebilir. Tedaviniz sırasında  yan etki görürseniz araç ve makine kullanmadan önce bu yan 
etkilerin düzelmesini beklemelisiniz.  
 Çocuklar ve adölesanlar ( ergenler)  
Çocuklar ve ergenlerde Ig VENA uygulamasından sonra, klinik belirtiler olmaksızın geçici ve 
hafif gl ukozüri (idrarda gl ukoz varlığı) gözlenmiştir. Bu durum, Ig VENA içerisindeki maltoz ile 
ilişkili olabilir, çünkü maltoz, böbrek tübüllerinde geri emilebilen ve çok azı idrarla atıla n glukoza 
hidrolize olmaktadır. Glukoz geri emilimi yaşa bağlıdır. Plazmadaki geçici maltoz artışı, şeker geri 
emiliminin renal kapasitesini aşabilir ve idrarda glukoz testi için pozitif sonuç vermesine neden 
olabilir.  
 Ig VENA’nın  içeriğinde bulunan  bazı yardımcı  maddeler hakkında  önemli  bilgiler  
Bu t ıbbi ürün her litrede yaklaşık 69 mg sodyum ihtiva eder. Bu durum, kontrollü sodyum 
diyetinde olan hastalar için göz önünde bulundurulmal ıdır. 
 
  Sayfa 5 / 14 
 Diğer ilaçlar  ile birlikte  kullanımı  
Damar  içine  uygulanan insan  normal  immünoglobulini  diğer  tıbbi ürünler  veya diğer IVIg (insan 
normal immünoglobulini) ürünleri ile karıştırılmamalıdır.  
 
Canlı  zayıflatılmış  virüs  aşıları  
İmmünoglobulin  uygulanması 6 haftadan 3 aya kadar olan periyotta kızamık, kızamıkçık,  
kabakulak ve suçiçeği gibi bazı canlı virüs aşılarının etkisini bozabilir. Bu nedenle, bu ilaçları  
kullandıktan sonra  canlı  ya da zayıflatılmış  virüs  aşısını  kullanmadan önce  3 aya kadar  
beklemeniz gerekebilir. Kızamık aşısı uygulanması  durumunda aşının etkisi  1 yıla kadar  
bozulabilir.  Bu nedenle  size kızamık  aşısı uygulandıysa  antikor  durumunuzu kontrol  
ettirmelisiniz.  
 
Loop diüretikleri (idrar çıkışını arttıran bir ilaç grubu)  
Loop diüretikleri ile eşzamanlı kullanımdan kaçınılmalıdır.  
 
Kan testleri  
Ig VENA,  immünoglobulin enjeksiyonundan sonra  vücudunuzda  pasif  olarak  geçen  antikorların 
kanda geçici olarak yükselmesi nedeniyle bazı kan testlerini etkileyebilir. Bu antikorların  
yükselmesi  serolojik  testlerin  sonuçlarının yanlış  olmasına  neden  olabilir.  Antikorların A, B, D 
gibi eritrosit antijenlerine (kan grubunu belirleyen) pasif geçişi, direkt  antiglobulin testi gibi 
(DAT, direkt Coombs testi) kırmızı hücre antiko rları için yapılan bazı  serolojik  testler  üzerine etki 
edebilir.  Kan testi sonuçlarınız  değerlendirileceği  zaman  doktorunuza  bu durumu göz  önünde  
bulundurmasını hatırlatmalısınız.  
 
Kan glukoz  testleri  
Bazı kan glukoz test sistemleri (örneğin, glukoz dehidrojenaz pirolokinolinekinon (GDH - PQQ) 
veya glukoz -di-oksidoredüktaz metotları temelindeki) Ig VENA glukoz olarak maltoz  (100 
mg/mL)  içerdiğinden yanlış  sonuçlar  verebilir.  Bu, infüzyon süresince  ve infüzyon bittikten 
sonraki 15 saatlik sürede yanlışlıkla yüksek glukoz okumalarına sebep olabilir ve insülinin yetersiz 
uygulanması hayati tehlikeye ve hatta ölümcül hipoglisemiye (kan şeker  düzeyinde azalma)  yol 
açabilir. Aynı zamanda, gerçek hipoglisemi vakaları hipoglisemik  durumları yanlış yüksek glukoz 
okumalarından dolayı maskelenmişse tedavi edilemeyebilir.  Dolayısıyla  Ig VENA veya diğer 
maltoz  içeren  parenteral ürünler uygulandığında, kanın glukoz ölçümü spesifik- glukoz 
metotlarıyla yapılmalıdır. Ölçüm çubuğ unu içeren kan glukoz  test sistemlerinin  ürün bilgisi  maltoz  
içeren  parenteral  ürünlerin kullanımına  uygun  olup olmadığını belirlemek için dikkatlice 
incelenmelidir. Herhangi bir belirsizlik varsa, sistemin  maltoz içeren parenteral ürünlerin 
kullanımına uygunluğunu belirlemek için test sisteminin  üreticisiyle  irtibata  geçiniz.  
 
Çocuklar ve adölesanlar (ergenler ) 
Çocuklar ve ergenlerde özel  etkileşim çalışmaları yapılmamasına rağmen, yetişkinler ve çocuklar 
arasında hiçbir fark lılık beklenmemektedir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız  ise lütfen  doktorunuza veya eczacınız a bunlar hakkında bilgi  veriniz.  
 
3. Ig VENA nasıl  kullanılır?  
 Uygun kullanım  ve doz/uygulama  sıklığı  için talimatlar  
Ig VENA, sadece hastanelerde doktor veya sağlık uzmanları tarafından uygulanabilir.  Doktorunuz  
hastalığınıza  bağlı  olarak  ilacınızın  dozunu belirleyecek  ve size uygulayacaktır.  
 
 Sayfa 6 / 14 
  
Uygulama yolu ve  metodu  
Damar  içi (intravenöz)  yoldan  infüzyonla  kullanılır.  
İnfüzyonun başlangıcında, Ig VENA’yı düşük infüzyon hızında alacaksınız. Eğer iyi tolere  
ederseniz,  doktorunuz infüzyon hızını  kademeli olarak arttıracaktır.  
 Değişik yaş grupları   
Çocuklarda  kullanımı:  
Yukarıda bahsedilen her endikasyonda doz vücut ağırlığına göre ve klinikte alınan yanıta göre  
verildiğinden, çocuklarda  ve ergenlerde (0-18 yaş) doz ve  uygulama  sıklığı değişmez.  
 
Yaşlılarda  kullanımı:  
65 yaşının üzerindeki hastalarda IVIg (insan normal immünoglobulin) uygulamasını takiben akut 
böbrek yetmezliği vakaları  bildirilmiş  olduğundan;  doktor  tarafından  doz ayarlaması  yapılarak  ve 
daha  yavaş  bir infüzyon hızında  verilir.  
 
Özel kullanım durumları  
Böbrek/  Karaciğer yetmezliği:  
Böbrek yetmezliği riskiniz varsa doktorunuz en az konsantrasyonda ve pratik olarak mümkün olan 
en yavaş  infüzyon hızıyla  Ig VENA’yı uygulayacaktır.  
 
Karaciğer yetmezliği  olan hastalara ilişkin  ek bir bilgi bulunmamaktadır.  
 Eğer  Ig VENA’nın  etkisinin  çok güçlü  veya zayıf  olduğuna dair bir izleniminiz  var ise   
doktorunuz  veya eczacınız  ile konuşunuz.  
 
Kullanmanız  gerekenden  daha  fazla  Ig VENA kullandıysanız  
Eğer kullanmanız gerekenden daha fazla Ig VENA aldıysanız aşırı sıvı yüklemesi ve kanın  
koyulaşması (hiperviskozite) oluşabilir. Bu durum özellikle yaşlı ya da kalp veya böbrek 
yetmezliği olan hastaları içeren  riskli hasta  gruplarında  görülebilir.  
 Ig VENA’dan  kullanmanız  gerekenden  fazlasını kullanmı şsanız  bir doktor  veya eczacı  ile 
konuş unuz.  
 Ig VENA’yı  kullanmayı  unutursanız  
Unutulan dozları  dengelemek için çift doz almayınız.  
 
Ig VENA ile tedavi  sonlandırıldığındaki oluşabilecek  etkiler 
Veri bulunmamaktadır.  
 
4. Olası yan etkiler  nelerdir?  
Tüm ilaçlar gibi Ig VENA’nın  içeriğinde bulunan maddelere duyarlı olan kişilerde yan etkiler  
olabilir.  
 Aşağıdaki yan etkiler genellikle immünoglobulinler ile tedavi sonrası meydana gelebilir:  
 
• Bazen titreme, baş ağrısı, baş dönmesi, ateş, kusma, bulantı, alerjik reaksiyonlar,  artralji 
 (eklem ağrıları),  düşük kan basıncı  ve orta dereceli bel ağrısı rapor edilmiştir.
  
• İzole (Nadir) vakalarda kırmızı kan hücresi sayısında geçici düşüş (geri dönüşümlü hemolitik 
 anemi/hemoliz) . 
• Seyrek olarak geçici kutanöz (deri) reaksiyonlar gözlenmiştir.  
• Geçici enfektif olmayan menenjit vakaları (geri dönüşümlü aseptik menenjit) .  Sayfa 7 / 14 
 • Kandaki serum  kreatinin  seviyesinde  artış ve/veya ani böbrek  yetmezliği  gözlenmiştir.  
 
Aşağıdakilerden biri olursa, Ig VENA’yı  kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
 
• Daha önceki infüzyonlarda herhangi bir hipersensitivite (aşırı duyarlılık) göstermemiş olsanız 
 dahi, kan basıncında ani bir düşüş, vücutta genel bir sıcaklık artışı, yanma hissi, kızarıklık, 
 kaşıntı, yaygın döküntü, dilde, dudakta gırtlak bölgesinde şişlik (ödem) ve soluk alıp  vermede 
 güçlük,  vücutta yaygın ödem ve morarma, göğüste sıkışma hissi, öksürük, baygınlık 
 hali, baş dönmesi ve kom a hali varsa (bu belirtiler ilaca karşı gelişen anafilaktik şok 
 durumunda ortaya çıkabilir).  
• Tedaviden sonraki 1 ila 6 saat içinde, ateş, nefes darlığı, hızlı soluma, morarma, tansiyon 
 düşüklüğü yaşarsanız, bu transfüzyonla (damar içine sıvı veya kan ür ünleri verilmesi) ile 
 ilişkili Akut (ani gelişen) Akciğer Hasarı’nın (TRIALI) bir göstergesi olabilir.  
• Miyokard enfarktüsü (kalp krizi), inme, pulmoner venlerin tıkanması ve derin ven trombozu 
 gibi tromboembolik reaksiyonlar (kan pıhtısı oluşumu) varsa.  
 
Bunların hepsi çok ciddi yan etkilerdir. Görülme sıklığı çok seyrektir.  
Eğer  bunlar  sizde  mevcut  ise, sizin  Ig VENA’ya  karşı  ciddi  alerjiniz  var       demektir.  
Acil tıbbi müdahaleye  veya hastaneye yatırılmanıza  gerek  olabilir.  
 Klinik çalışmalarda ve tıbbi ürünün pazarlanan kullanımı sırasında Ig VENA uygulanmasının 
ardından rapor edilen yan etkiler azalan sıklıkta aşağıda listelenmiştir.  
 
Diğer yan etkiler aşağıdaki kategorilerde gösterildiği şekilde tanımlanmıştır:  
Çok yaygın  : 10 hastanın en az 1’inde görülebilir.  
Yaygın   : 10 hastanın birinden az, fakat 100 hastanın birinden fazla görülebilir.  
Yaygın olmayan : 100 hastanın birinden az, fakat 1000 hastanın birinden fazla görülebilir.  
Seyrek    : 1000 hastanın birinden az, fakat 10000 hastanın birinden fazla görülebilir.  
Çok seyrek  : 10000 hastanın birinden az görülebilir.  
Bilinmiyor   : Eldeki verilerden hareketle tahmin edilemiyor.  
 
Yaygın (10 hastanın birinden az, fakat 100 hastanın birinden fazla görülebilir)  
• Sırt ağrısı 
• Bulantı 
• Genel halsizlik, yorgunluk, ateş  
• Kas ağrısı  
• Baş ağrısı, uyku hali  
 
Bilinmiyor (eldeki verilerden hareketle tahmin edilemiyor)  
• Enfekte olmayan menenjit  
• Kırmızı kan hücreleri yıkımı ve bunun sonucunda ortaya çıkan eksiklik  
• Alerjik reaksiyonlar ve hayatı tehdit edici alerjik şok 
• Kafa karışıklığı durumu  
• Felç, baş dönmesi, kontrolsüz titreme, deride ya da bir uzuvda uyuşma veya karıncalanma  
• Kalp krizi, deride mavi ya da mor renklenme, hızlı kalp atışı, yavaş kalp atışı, düzensiz kalp 
atışı 
• Majör (Ana) damarlarda ve kan damarlarında kan pıhtılaşması, düşük tansiyon, yüksek 
 tansiyon,  solukluk 
• Akciğer ana arterinde (atardamar) kan pıhtılaşması, akciğerlerde anormal sıvı hacmi, hırıltılı 
 solunum veya öksürük ile nefes almada zorluk  Sayfa 8 / 14 
 • Kusma , ishal, karın ağrısı  
• Deride hızlı şişme, kurdeşen, deride kızarıklık ve iltihaplanma, deri döküntüsü, kaşıntı, 
 egzama, aşırı terleme  
• Eklem ve kas ağrısı, sırt ağrısı, boyun ağrısı, kas -iskelet sertliği  
• Ani böbrek yetmezliği  
• Enjeksiyon yerinde damar iltihabı, titreme, göğüste ağrı veya rahatsızlık hissi, yüzde şişme, 
 genel olarak kendini iyi hissetmeme  
• Kan kreatinin seviyesinde artış  
 
Çocuklar ve ergenlerde ilave yan etkiler  
Çocuklarda görülen yan etkilerin sıklığının, tipinin ve ciddiyetinin yetişkinler  ile aynı olması 
beklenir. Çocuklarda Ig VENA uygulamasından sonra, klinik önemi olmayan hafif ve geçici 
glukozüri (idrarda glukoz varlığı) gözlenmiştir.  
 Virüs güvenliği hakkında bilgiler için bölüm 2 “Ig VENA’yı  kullanmadan önce dikkat  edilmesi 
gerekenler”e bakınız.  
 
Yan etkilerin  raporlanması  
Kullanma  talimatında  yer alan veya almayan  herhangi  bir yan etki meydana  gelmesi  durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan  etkileri 
www.titck.gov.t r   sitesinde yer alan “İlaç Yan Etki Bildirimi” ikonuna tıklayarak  ya da  0 800 
314 00 08 numaralı yan etki bildirim hattını arayarak Türkiye Farmakovijilans  Merkezi  
(TÜFAM)’ne  bildiriniz.  Meydana  gelen  yan etkileri  bildirerek  kullanmakta  olduğunuz  ilacın  
güvenliliği  hakkında  daha fazla bilgi edinilmesine  katkı  sağlamış  olacaksınız.  
 Eğer bu kullanma talimatında bahsi geçmeyen herhangi bir yan etki ile karşılaşırsanız,  
doktorunuz u veya eczacınızı bilgilendiriniz.  
 
5. Ig VENA’nın  saklanması  
 
Ig VENA’yı  çocukların  göremeyeceği,  erişemeyeceği  yerlerde ve ambalajında  saklayınız.  
 
Buzdolabında (2- 8°C arası sıcaklıklarda) saklayınız.   
 
Flakon, raf ömrü dahilinde, kullanmadan önce maksimum 6 ay boyunca 25 °C’yi geçmeyen   oda 
sıcaklığında  saklanabilir.  
Bu süre sonunda, ürün atılmalıdır. Hiçbir durumda, eğer ürün oda sıcaklığında saklanmışsa   tekrar 
buzdolabında  saklanamaz.  
 
Ürünün oda sıcaklığında  saklanmaya başlamasının  başlangıç  tarihi,  kutunun dışında  
belirtilmelidir.  
 Açıldıktan sonra hemen kullanılmalıdır.     
 
Flakonu ambalajında  saklayınız.   
 Dondurmayınız.  
 Son kullanma  tarihiyle  uyumlu olarak  kullanınız . 
 
  Sayfa 9 / 14 
  
Ambalajın üzerinde belirtilen son kullanma tarihinden sonra Ig VENA’yı kullanmayınız.  Çevreyi 
korumak amacıyla kullanmadığınız Ig VENA’yı şehir suyuna veya çöpe atmayınız. Bu konuda 
eczacınıza  danışınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik  
Bakanlığınca belirlenen toplama sistemine  veriniz.  
 Ruhsat  sahibi:  
Kedrion Betaphar Biyofarmasötik İlaç Sanayi ve Ticaret A.Ş.  
Çankaya Mahallesi  Cemal  Nadir Sk.  No 18/1 
Çankaya/ Ankara   
Tel: 312 - 419 15 27 
Faks:  312 - 419 66 30  
 Üretim yeri:  
Kedrion S.p.A.,  Bolognana,  Gallicano,  55027, Lucca,  İtalya  
 
Bu kullanma  talimatı ……….  tarihinde  onaylanmıştır.  
 
 
 
  
 
  
 
 
  
 
  
 
   
 
 
 
 
   
 
 
   
 
 
 
 
  
 
  
 Sayfa 10 / 14 
  
 
AŞAĞIDAKİ BİLGİLER BU ÜRÜNÜ UYGULAYACAK SAĞLIK PERSONELİ   İÇİNDİR  
 
• Ig VENA uygulanmadan  önce  oda ya da vücut  sıcaklığına  getirilmelidir.  
• Uygulanacak çözelti partikül ve renk değişiklikleri açısından görsel olarak kontrol  edilir.  
Berrak olmayan  ve tortu içeren  çözeltiler  kullanılmamalıdır.  
• İnsan normal immünoglobulini 0,46 – 0,92 mL/kg/saatlik bir başlangıç hızında (dakikada 10- 20 
damla) 20 -30 dakika süresince intravenöz olarak infüze edilmelidir. Advers reaksiyon 
durumunda, infüzyon hızı düşürülmeli ya da infüzyon durdurulmalıdır. Eğer iyi tolere edilirse, 
infüzyonun kalan kısmı için uygulama hızı kademeli olarak 1,85 mL/kg/saatlik bir maksimum 
hıza (dakikada 40 damla) yükseltilebilir.  
• 0,92 mL/kg/saatlik infüzyon hızını tolere edebil en primer immün yetmezlik (PID) hastalarında, 
her 20- 30 dakikada ve sadece infüzyon hasta tarafından iyi tolere edilirse, uygulama hızı 
kademeli olarak 2 mL/kg/saat, 4 mL/kg/saat, 6 mL/kg/saatlik bir maksimuma kadar 
arttırılabilir.  
•  Genel olarak, dozaj ve infüzyon hızları, hastanın ihtiyaçlarına göre ayarlanmalıdır. Vücut 
ağırlığına, dozajına ve advers reaksiyonların meydana gelmesine bağlı olarak, hasta maksimum infüzyon hızına ulaşamayabilir. Advers reaksiyon durumunda, infüzyon derhal durdurulmalı ve hasta için uygun infüzyon hızında devam edilmelidir.
 
 
Özel popülasyonlar  
Pediyatrik  hastalarda (0 -18 yaş) ve yaşlılarda (> 64 yaş), ilk uygulama hızı, 20- 30 dakika süresince 
0,46 – 0,92 mL/kg/saat (dakikada 10 - 20 damla) olmalıdır. Hasta tarafından iyi tolere edilirse ve 
hastanın klinik koşulları dikkate alınarak, hız kademeli olarak maksimum 1,85 mL/kg/saate (40 damla/dakika) yükseltilebilir.  
 Askılı etiketin  kullanımına  ilişkin  talimatlar  
1. Flakonun askılı etiket  ile başlangıç  görünümü  
2. Flakonu baş aşağı  çevirin . 
3. Askıyı  etiketinden  çıkararak  etkinleştirin . 
4. Flakonu infüzyon standına  asmak  için bu askıdan  yararlanın . 
 
 
 
Özel  önlemler  
Bazı ciddi  advers reaksiyonlar  infüzyon hızı nedeniyle  olabilir.  
Aşağıdakiler  sağlanarak  potansiyel  komplikasyonların genellikle  önüne  geçilebilir:  
• Ürünün yavaş  olarak  yapılan  ilk enjeksiyonu ile hastaların  normal  insan  immünoglobüline  
duyarlılığı olmaz (uygulama  hızı 0,46 - 0,92 mL/kg/sa at). 
• İnfüzyon süresi boyunca herhangi bir belirti için hastalar dikkatle izlenir. Özellikle, ilk  defa 
normal insan immünoglobulin kullanan hastalar, alternatif bir IVIg  ürününü  değiştiren  ya da  bir 
önceki  infüzyon üzerinden  uzun zaman  geçen  hastalar  ilk infüzyon süresi nce ve ilk  
infüzyondan sonraki  ilk birkaç saat  süreyle  potansiyel  advers belirtileri bulmak için, hastanede 
gözlem  altında tutulmalıdır.  Diğer bütün  hastalar,  uygulamadan  sonra  en az 20 dakika  süreyle  
gözlem  altında  tutulmalıdır.  
 
Sayfa 11 / 14 
 Bütün hastalarda,  IVIg  kullanımı  aşağıdakileri  gerektirmektedir:  
• IVIg  uygulamasına  başlanmadan  önce  yeterli  hidrasyon 
• İdrar  çıkışının  izlenmesi  
• Serum  kreatinin  düzeyinin izlenmesi  
• Kıvrım diüretikleri  ile eş zamanlı  kullanımın  engellenmesi  (bkz. KÜB Bölüm 4.5).  
 
Advers reaksiyon vakalarında, uygulama hızı azaltılmalı veya infüzyon durdurulmalıdır.   
Tedavi  gereksinimi  advers  reaksiyonun şiddetine  ve niteliğine bağlıdır.  
 
Şok vakasında,  şok için standart  medikal tedavi  uygulanmalıdır.  
 
İnfüzyon reaksiyonu  
Bazı ciddi  advers  ilaç reaksiyonları (örn. b aş ağrısı, sıcak basması, titreme, miyalji, hırıltılı 
solunum, taşikardi, bel ağrısı, bulantı ve hipotansiyon) infüzyon  hızı ile ilişkili  olabilir. Önerilen 
infüzyon hızı yakı ndan takip edilmelidir. Hastalar  infüzyon periyodu süresince  gelişebilecek  
semptomlar  açısından  monitorize  edilmeli ve dikkatle  gözlenmelidir.  
 Bazı advers  reaksiyonlar  aşağıdaki  durumlarda  daha sık meydana  gelebilir: 
• Normal insan immünoglobulin ürününü ilk defa alan hastalarda, ya da nadir vakalarda,  
kullanılan  normal  insan  immünoglobulin  ürünü  değiştiği ya da bir önceki  infüzyon  üzerinden  
çok zaman  geçtiği durumlarda  
• Tedavi edilmemiş bir enfeksiyonu ya da altta yatan kronik inflamasyonu olan hastalarda  
 
Pediyatrik  popülasyon 
Pediyatrik popülasyon için özel tedbir veya izleme gerekli değildir.  
Pediyat rik popülasyonda  (0-18 yaş)  herhangi  bir farklılık  beklenmez.  
 
Tromboembolizm  
IVIg  uygulaması  ile riskli hastalarda immünoglobulinin yüksek akış hızı nedeniyle  kan 
viskozitesinde  görülen göreceli  artışa  bağlı  olduğu düşünülen tromboembolik  olaylar  (miyokard 
infarktüsü,  serebrovasküler  olay (inme  dahil),  pulmoner  emboli  ve derin  ven trombozu gibi) 
arasındaki ilişkiyi gösteren klinik çalışma mevcuttur. Obez ve daha önceden trombotik olay risk 
faktörü taşıyan (ileri yaş, hipertansiyon, diyabet, vasküler hastalık veya trombotik vaka öyküsü,  
edinilmiş veya kalıtsal trombofili hastalığı olan hastalar, uzun süreli  hareketsiz kalma,  ciddi  
hipovolemisi  olan hastalar,  kan viskozite  artışı  olan hastalar)  hastalarda  IVIg  reçetelenirken  ve 
infüzyonu uygulanırken dikkatli hareket edilmelidir.  
 
Tromboembolik advers  reaksiyon riski olan hastalara IVIg ürünl eri minimum infüzyon hızında ve  
uygun dozda  uygulanmalıdır.  
 
Akut  böbrek yetmezliği 
IVIg  tedavisi alan hastalarda, akut böbrek yetmezliği vakaları bildirilmiştir. Birçok vakada,  
mevcut  böbrek yetmezliği,  diyabet,  hipovolemi,  aşırı kilo, nefrotoksik tıbbi ilaçların  birlikte  
kullanımı ya  da 65 yaşını aşmış olmak gibi risk faktörleri  tanımlanmıştır.  
 IVIg infüzyonu öncesi, özellikle akut böbrek yetmezliği gelişme riskinin yüksek olduğu düşünülen 
hastalarda, uygun aralıklarla devamlı surette renal parametreler değerlendirilmelidir.  
 
Akut böbrek yetmezliği görülme riski olan hastalara IVIg ürünleri minimum infüzyon hızında  ve 
uygun dozda  uygulanmalıdır.  
 
Renal  yetmezlik durumunda,  IVIg kullanımına devam edilmemesi değerlendirilmelidir.  
 Sayfa 12 / 14 
 Böbrek fonksiyon bozukluğu ya da akut böbrek yetmezliğinin sükroz, glukoz ve maltoz gibi  farklı 
yardımcı maddeler içeren birçok IVIg preparatlarının kullanımıyla ilişkili olabileceği bildirilmiş 
olmasına rağmen, olguların çoğundan, stabilizasyon amacıyla s ükroz içeren preparatlar  sorumlu 
tutulmaktadır. Risk altındaki hastalarda, sükroz içermeyen IVIg ürünlerinin  kullanımı   
düşünülmelidir.  
 
Aseptik  menenjit sendromu (AMS)  
Aseptik  menenjit sendromunun IVIg  tedavisi  ile ilişkili olarak  görüldüğü bildirilmiştir . 
 
Sendrom genellikle IVIg tedavisini takiben birkaç saat ila 2 gün içinde  başlar.  Serebrospinal  sıvı 
çalışmaları  yaygın olarak,  genellikle  granülositik serilerden her mm3’de birkaç bin hücre pleositoz 
ve birkaç yüz mg/dL’ye  yükselmiş protein seviyeleri  sıklıkla pozitiftir.  
 
Aseptik menenjit sendromu, yüksek dozda (2 g/kg) IVIg tedavisi ile ilişkili olarak daha sık  
meydana gelebilir.  
 
Bu tür belirti ve semptomları sergileyen hastalar, diğer menenjit nedenlerini bertaraf etmek  için 
serebrospinal sıvı (CSF) çalışmalarını da kapsayan kapsamlı bir nörolojik muayeneden geçmelidir.  
 IVIg tedavisinin kesilmesi birkaç gün içinde aseptik menenjit sendromunun sekel olmadan 
remisyonu ile sonuçlanmıştır . 
 
Hemolitik  anemi  
IVIg  ürünleri, hemolizin gibi etki gösterebilen ve kırmızı kan hücrelerinin immünoglobulin ile in-
vivo kaplanmasını indükleyerek pozitif direkt antiglobulin reaksiyonu (Coombs testi) ve nadiren 
hemolize veya hemolizin belirti ve bulgularına neden olan kan grubu antikorlarını içerebilir.  IVIg  
tedavisi  kırmızı kan hücreleri  sekestrasyonunu artırdığından dolayı  tedaviden  sonra  hemolitik  
anemi  gelişebilir.  IVIg  tedavisi  alanlar  hemolizin  klinik  bulgu ve belirtileri  açısından  
izlenmelidirler  (bkz.  KÜB  Bölüm    4.8). 
 
Nötropeni/Lökopeni  
IVIg’ler ile tedavi edildikten sonra, nötrofil sayısında ciddi bir düşüş ve/veya bazen şiddetli nötropeni atakları bildirilmiştir. Bu, tipik olarak IVIg uygulamasından saatler ya da günler sonra 
ortaya çıkar ve 7 ila  14 gün içinde kendiliğinden düzelir.  
 
Transfüzyonla İlişkili Akut Akciğer Hasarı (Transfusion Related Acute Lung Injury; TRALI)  
IVIg tedavisi uygulanan hastalarda, bazı akut nonkardiyojenik pulmoner ödem (Transfüzyonla İlişkili Akut Akciğer Hasarı; TRALI) olguları bildirilmiştir.  TRALI, ciddi hipoksi, dispne, 
takipne, siyanoz, ateş ve hipotansiyon ile karakterizedir. TRALI semptomları tipik olarak 
transfüzyon sırasında veya izleyen 6 saat içinde, çoğu zaman 1 -2 saat içinde gelişmektedir. Bu 
nedenle, IVIg alan hastalar izlenmeli ve pulmoner advers reaksiyon durumunda IVIg infüzyonu derhal kesilmelidir. TRALI, acil yoğun bakım ünitesi sevki gerektiren potansiyel olarak hayatı 
tehdit edici bir durumdur.  
 Ig VENA yardımcı madde olarak maltoz  (100 mg/mL)  içermektedir.  Malt ozun yer alması, kan 
glukoz testlerinde yanlışlıkla yüksek glukoz okumalarına sebep olabilir ve  insülinin yetersiz 
uygulanması hayati tehlikeye ve hatta ölümcül hipoglisemiye yol açabilir.  Aynı zamanda, gerçek 
hipoglisemi vakaları, hipoglisemik durum yanlış yüksek glukoz  okuması sebebiyle 
maskelenmişse, tedavi edilemeyebilir. Daha detaylı bilgi için “Kan Glukoz Testi” bölümüne 
bakınız.  
  Sayfa 13 / 14 
 Doz önerileri  
Replasman tedavisi immün  yetmezlikler konusunda deneyimli bir uzman hekimin denetiminde 
başlatılmalı ve izlenmelidir.  
Pozoloji  ve uygulama  sıklığı endikasyona göre  değişir.  
Replasman tedavisinde hastadaki farmakokinetik ve klinik yanıta bağlı olarak dozun bireysel  
olarak  ayarlanm ası gerekebilir.  Bir rehber  olarak  aşağıdaki  doz şemaları  verilmektedir.  
 
Az kilolu veya fazla kilolu hastalarda vücut ağırlığına dayalı doz ayarlaması gerekebilir.  
 Primer immün  yetmezliklerde replasman  tedavisi:  
Doz,  bir sonraki  infüzyondan  önce  ölçülen  serum  IgG düzeyinin  en az 500-600 mg/dL  düzeyinde  
kararlı  olarak  sürdürülmesini  sağlayacak  şekilde  ayarlanmalıdır.  Bu dengenin sağlanabilmesi  için 
tedavinin başlangıcından itibaren 3 -6 ay gereklidir.  
 
Önerilen başlangıç dozu bir seferde verilen 0,4- 0,8 g/kg infüzyonu takiben her 3- 4 haftada bir  
uygulanan en az 0,2 g/kg’dır.  
 Serum immünoglobulin düzeyinin 500- 600 mg/dL olacak şekilde sabit tutulabilmesi için  gereken  
doz ortalama 0,2 -0,8 g/kg düzeyindedir.  
 
Kararlı  serum  düzeyi  sağlandıktan sonra  doz aralığı  3 ile 4 hafta  arasında değişir.  
Hastanın klinik yanıtı ile birlikte kararlı serum düzeyleri ölçülmeli ve değerlendirilmelidir.   
Klinik yanıta bağlı olarak (ör: enfeksiyon sıklığı) daha yüksek kararlı serum düzeylerinin  
sağlan ması  amacıyla doz ve/veya doz aralığının ayarlanması  düşünülebilir.  
 Sekonder immün yetmezlikte replasman tedavisi :  
Sekonder immün yetmezlikte replasman tedavisinde tavsiye edilen doz 3- 4 haftada bir uygulanan 
0,2-0,4 g/kg'dır.  
 Primer immün  trombositopenide:  
İki alternatif  doz şeması  vardır:  
• Birinci gün 0,8-1 g/kg dozunda  uygulanır; doz  3 gün içerisinde bir  kez tekrarlanabilir veya  
• 2-5 gün süreyle 0,4 g/kg/gün dozunda uygulanır.    
Relaps  olduğunda  tedavi  tekrarlanabilir.  
 
Guillain  Barré Sendromu:  
5 gün süreyle  0,4 g/kg/gün  dozunda  uygulanır.  
 Kawasaki Hastalığı:  
8-12 saat süreyle tek doz olarak uygulanan 2  g/kg’dır ve asetil salisilik asit ile kombine olarak  
verilir.  
 Multifokal  Motor  Nöropati  (MMN)  hastalığında:  
Başlangıç dozu: 2- 5 gün süreyle bölünmüş dozlarda toplam 2 g/kg  
İdame dozu: 2- 6 haftada  bir 1-2 g/kg  
 
Kronik  inflamatuvar  demiyelinizan  polinöropati  (KIDP): 
Önerilen  başlangıç  dozu:  2-5 ardışık  günde  bölünmüş  dozlarda  toplam  2 g/kg’dır.  Yanıt  
alınamaması durumunda 3 haftada bir 1  g/kg total doz 1- 2 günde verilir ve 2 ay sonunda yanıt  
alınamazsa tedavi kesilir.  
 
 Sayfa 14 / 14 
 İdame dozu: başlangıç tedavisine yanıt alınmışsa 3 haftada bir 0,4- 1 g/kg total doz 1- 2 günde  
uygulanır. Maksimum yarar elde edilen doz önerilir ve doz doktor tarafından belirlenir. En düşük 
etkin  idame  dozu  belirlenene kadar  doz azaltılır ve  uygulama  sıklığı ayarlanır.  
 
Myastenia  Gravis:  
Diğer  özel tedavilere cevap  vermeyen  kritik  fazda 5 gün süreyle  0,4 g/kg/gün dozunda  uygulanır.  
 
Pediyatrik  popülasyon  
Çocuklar ve adölesanlardaki (0- 18 yaş) pozoloji her bir endikasyon için erişkinlerden farklı  
değildir  ve yukarıda  belirtilen  durumlardaki  klinik sonlanımlara göre ayarlanır.  
 Özel  popülasyonlara ilişkin  ek bilgiler:  
Böbrek/Karaciğer yetmezliği:  
IVIg tedav isi uygulanan hastalarda akut böbrek yetmezliği vakaları bildirilmiştir. Böbrek 
yetmezliği riski bulunan hastalarda,  IVIg  preparatları  uygulanabilir  en düşük infüzyon hızında  ve 
dozda  kullanılmalıdır ( bkz. KÜB Bölüm  4.4). 
 
Karaciğer yetmezliği  olan hastalara ilişkin  ek bir bilgi bulunmamaktadır.  
 
Pediyatrik  popülasyon:  
Yukarıda bahsedilen her durumda pozoloji vücut ağırlığına göre ve klinikte alınan yanıta göre  
verildiğinden, çocuklarda ve  adölesanlarda (0-18 yaş) pozoloji  değişmez.  
 Geriyatrik  popülasyon:  
IVIg tedavisi  uygulanan hastalarda akut böbrek  yetmezliği vakaları  bildirilmiştir.  Bu vakaların 
çoğunda kişinin 65 yaşın üzerinde olması dahil belirli risk faktörlerinin olduğu  bildirilmiştir.  
 
Ayrıca IVIg  uygulaması  ile yüksek riskli hastalarda tromboembolik olaylar  arasında bağlantıyı  
gösteren  klinik  kanıtlar  mevcuttur.  Bu nedenle  ileri yaş dahil  trombotik olay açısından  risk 
faktörlerini  taşıyan  hastalarda IVIg  reçetelenip  infüzyonu uygulanırken dikkatli hareket edilmeli, 
uygulanabilir en düşük infüzyon hızında ve dozda kullanılmalıdır  (bkz. KÜB  Bölüm  4.4). 
 