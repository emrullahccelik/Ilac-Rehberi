KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM'a
bildirmeleri beklenmektedir.
1. BEŞERİ TIBBİ ÜRÜNÜN ADI
ELMİDAM 100 mg Sert Kapsül
2. KALİTATİF VE KANTİTATİF BİLEŞİM
Etkin madde:
Her bir kapsül 100 mg pentosan polisülfat sodyum içerir.
Yardımcı madde(ler):
Yardımcı maddeler için 6.1'e bakınız.
3. FARMASÖTİK FORM
Kapsül
Beyaz, opak, sert jelatin kapsüller
4. KLİNİK ÖZELLİKLER
4.1. Terapötik endikasyonlar
Pentosan polisülfat sodyum, interstisyel sistite bağlı ağrılı mesane tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi
Doktorunuz başka bir şekilde önermediği takdirde ELMİDAM kapsül günde 3 defa 1 kapsül
şeklinde uygulanır.
ELMİDAM alan hastalar 3 ay sonra tekrar değerlendirilmelidir. Eğer gelişme görülmediyse
ve yan etkiler ortaya çıkmamışsa ELMİDAM 3 ay daha kullanılabilir.
6 aydır ağrısında ilerleme olmamış hastalardaki devam edilen tedavinin klinik verileri ve
riskleri bilinmemektedir.
Uygulama şekli
Sadece ağızdan kullanım içindir.
Kapsül, yemeklerden en az 1 saat önce veya 2 saat sonra su ile birlikte alınmalıdır.
1/11Yiyecek etkisi
Yiyeceklerin pentosan polisülfat sodyumun absorbsiyonu üzerindeki etkisi bilinmemektedir.
Klinik çalışmalarda pentosan polisülfat sodyum yemeklerden 1 saat önce ya da yemekten 2
saat sonra su ile birlikte verilmiştir.
Özel populasyonlara ilişkin ek bilgiler
Böbrek yetmezliği
Pentosan polisülfat sodyumun farmakokinetiği, böbrek yetmezliği olan hastalarda
incelenmemiştir.
Karaciğer yetmezliği
Pentosan polisülfat sodyumun farmakokinetiği, karaciğer yetmezliği olan hastalarda
incelenmemiştir.
Pediatrik popülasyon
16 yaş altında kullanımına ait etkililik ve güvenlilik verileri bulunmamaktadır.
Geriyatrik popülasyon
Pentosan polisülfat sodyumun farmakokinetiği, yaşlı hastalarda incelenmemiştir.
4.3. Kontrendikasyonlar
Pentosan polisülfat sodyum'a ya da içinde bulunan eksipiyanlara karşı hipersensitivite
gösterdiği bilinen hastalarda kontrendikedir.
4.4. Özel kullanım uyarıları ve önlemleri
Genel
Pentosan polisülfat sodyum zayıf antikoagülandır (1/15 heparin aktivitesi). 300 mg günlük
dozda (n=128) hastaların %6.3' ünde yan etki olarak rektal kanama bildirilmiştir. Kanama
komplikasyonları olarak morarma, burun kanaması ve dişeti kanaması bildirilmiştir (bkz.
İstenmeyen etkiler). İnvazif operasyon geçirecek ya da altta yatan koagülopati
belirtisi/semptomu gösteren ya da diğer yüksek kanama riskine sahip (kumarin,
antikoagülanlar, heparin, t-PA, streptokinaz veya yüksek doz aspirin gibi diğer tedaviler)
hastalar kanama açısından değerlendirilmelidir. Anevrizma, trombositopeni, hemofili,
gastrointestinal ülserasyon, polipler ya da divertikül gibi hastalıkları olan kişiler ELMİDAM '
a başlamadan önce dikkatlice değerlendirilmelidir.
2/11Subkütan, sublingual ya da intramüsküler (başlangıçta karaciğerde metabolize edilmeyen)
olarak verilen diğer bir ürün, tromboz ve kanama semptomları ile birlikte gecikmiş
immünoalerjik trombositopeni ile ilişkilidir. Heparin kaynaklı trombositopenisi olan
hastalarda ELMİDAM kullanılırken gerekli uyarı mutlaka yapılmalıdır.
Alopesi pentosan polisülfat sodyum ve heparin ürünleri ile ilişkilidir. ELMİDAM ' ın klinik
çalışmalarında alopesi tedavinin ilk 4 haftası içinde başlamıştır. Bu vakaların yüzde doksan
yedisi (%97) alopesi areata olarak bildirilmiştir, saç derisindeki tek bir alan ile sınırlıdır.
Karaciğer Yetmezliği
Pentosan polisülfat sodyum hem karaciğer hem de dalakta desülfatasyona uğramaktadır.
Karaciğer yetmezliği ya da dalak rahatsızlıklarının pentosan polisülfat sodyumun ana veya
aktif metabolitlerinin biyoyararlanımını artırma derecesi bilinmemektedir. Bu hastalarda
ELMİDAM kullanılırken gerekli uyarılar yapılmalıdır.
Hastaların %1.2' sinde transaminaz, alkalin fosfataz, g-glutamil transpeptidaz ve laktik asit
biraz yükselmiştir (<2.5 x normal).
Yükselmeler genellikle ELMİDAM ' a başladıktan 3-12 ay sonra gözlenmiştir ve sarılık ya da
başka bir klinik belirti ya da semptom ile ilişkili değildir. Bu anormallikler genellikle
geçicidir, temelde değişmeden kalabilir ya da nadiren devamlı kullanımda ilerleyebilir.
Protrombin zamanında (PZ) ve kısmi tromboplastin zamanında (KTZ) (ikisi için de<%1) ve
trombositopenide (%0.2) artışlar not edilmiştir.
Hastalar İçin Bilgilendirme
Hastalar ilacı tarif edilen şekilde, tarif edilen dozda ve tarif edilenden daha sık olmayacak
şekilde almalıdırlar. Hastalara ELMİDAM ' ın zayıf antikoagülan etkisi olduğu
hatırlatılmalıdır. Bu etki kanama zamanlarını artırabilir.
Laboratuvar Bulguları
Pentosan polisülfat sodyum, 8 gün boyunca günde 1200 mg tedavi gören 24 sağlıklı erkek
örnekte PZ ve KTZ'yi etkilememiştir. Pentosan polisülfat sodyum aynı zamanda plazmada
faktör Xa oluşumu inhibe eder ve ex vivo olarak insan plateletince zengin plazmada trombin
tarafından indüklenmiş platelet agregasyonunu inhibe eder (Daha fazla bilgi için bkz. 4.4.
Özel kullanım uyarıları ve önlemleri).
4.5. Diğer tıbbi ürünler ile etkileşimler ve diğer etkileşim şekilleri
3/11Bir çalışmada denekler 7 gün boyunca 8 saatte bir 100 mg pentosan polisülfat sodyum veya
plasebo almıştır. Deneklerden alınan örnekler INR 1.4' ten 1.8'e kadar varfarin ile titre
edilmiştir. Pentosan polisülfat sodyum varlığında ya da yokluğunda R-varfarin ve S-varfarinin
farmakokinetik parametreleri benzerdir. Varfarin+plasebo ve varfarin+pentosan polisülfat
sodyumun INR'leri benzerdir (Bkz. Özel kullanım uyarıları ve önlemleri).
Özel popülasyonlara ilişkin ek bilgiler
Özel popülasyonlara ilişkin etkileşim çalışması yapılmamıştır.
Pediyatrik popülasyon
Pediyatrik popülasyona ilişkin etkileşim çalışması yapılmamıştır.
4.6. Gebelik ve laktasyon
Gebelik kategorisi: B.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Cinsel yönden aktif olan hem erkekler hem de kadınlar, tedavi süresince etkili doğum kontrol
yöntemleri kullanmalıdırlar.
Gebelik Dönemi
ELMİDAM için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. kısım 5.3).
Gebe kadınlara verilirken tedbirli olunmalıdır.
Üreme çalışmaları fare ve sıçanlarda günlük intravenöz 15 mg/kg ve tavşanlarda 7.5 mg/kg
dozlarda yürütülmüştür. Vücut yüzey alanına göre normalize edildiğinde bu dozlar insan
ELMİDAM dozunun 0.42 ve 0.14 katıdır. Bu çalışmalar ELMİDAM 'ın doğurganlıkta
azalmaya neden olduğu ya da fetüse zarar verdiğine dair kanıt sunmamaktadır. Üretilen fare
embriyolarının 1 mg/ml Pentosan Polisülfat Sodyum (PPS) ile direkt in vitro olarak yıkanması
geri dönüşlü ayak tomurcuğu anomalisine neden olabilir. Hamile kadınlarda yeterli ve
kontrollü çalışma yoktur. Çünkü hayvan metabolizması ile insan metabolizması arasında
4/11farklılıklar bulunduğu için, hayvan çalışmalarından her zaman insan cevabı tahmin edilemez,
bu ilaç hamile kadınlarda sadece açıkça gerekli ise kullanılmalıdır.
Laktasyon dönemi
Pentosan polisülfatın insan sütüne geçip geçmediği bilinmemektedir. Birçok ilaç insan sütüne
geçebildiği için emziren annelere ELMİDAM uygulanacaksa gerekli uyarı yapılmalıdır.
Pentosan polisülfat sodyumun insan ya da hayvan sütü ile atılmasına ilişkin yetersiz/sınırlı
bilgi mevcuttur. Memedeki çocuk açısından bir risk olduğu göz ardı edilemez. Emzirmenin
Durdurulup durdurulmayacağına ya da ELMİDAM tedavisinin durdurulup
durdurulmayacağına veya tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve ELMİDAM tedavisinin emziren anne açısından
faydası dikkate alınmalıdır.
Üreme yeteneği/Fertilite
Pentosan polisülfat sodyumun,
• Spermatojenezis üzerine etkisi henüz araştırılmamıştır.
• Doğurganlıkta azalmaya neden olduğuna dair kanıt yoktur.
4.7. Araç ve makine kullanımı üzerindeki etkiler
Araç ve makine kullanma üzerindeki etkisine dair veri yoktur.
4.8. İstenmeyen etkiler
İstenmeyen etkilerin görülme sıklığı aşağıdaki gibi derecelendirilmiştir:
Çok yaygın (≥1/10); yaygın (≥1/100 ila<1/10); yaygın olmayan (≥1/1.000 ila<1/100); seyrek
(≥1/10.000 ila<1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Pentosan polisülfat sodyum, ortalama yaşın 47 olduğu (yaş aralığı:18-88; 60 yaş üstü 581
kişi) 2627 hastada (2343 kadın; 262 erkek; 22'si bilinmeyen) klinik çalışmalarda
değerlendirilmiştir. 2627 hastadan 128 hasta 3 ay deneme çalışmasında ve kalan 2499 hasta
uzun dönem kör çalışmada yer almıştır. 3 ay ile 75 ay süresi aralığında ilaç alan 6 hastada
(%0.2) ölüm gözlenmiştir. Ölüm nedeni, bilinemeyen bir hasta dışında, eş zamanlı hastalıklar
veya girişimler nedeniyle ilişkilidir. 33 hastada (%1.3) ciddi yan etkiler gözlenmiştir. 2
hastada ciddi abdominal ağrı veya diyare ve hastaneye yatış gerektiren dehidratasyona sebep
olmuştur. Bu olayı Pentosan polisülfat sodyum ile ilişkilendirmek zordur çünkü eşzamanlı
5/11değerlendirilebilecek interstisyel sistit hastalıklarına sahip bir kontrol grubu
bulunmamaktadır.
3 Ay Boyunca Günde 3 Kez ELMİDAM ' ın Plasebo Kontrollü Klinik Çalışmalarındaki
Advers Etkiler
AR..VIİRO Plasebo
Viicut sisten1i/advers etkiler
n=128 n=130
.
Merkezi Sinir Sistemi Hastalannın genel
3 5
sayısı
İnsomnia - - 1 - o
Baş ağnsı 1 3
Şiddetli duygusal değişkenlik/depresyon 2 l
Nistagmus/baş dönmesi 1 l
Hiperkinezi 1 1
Gastrointestinal Hastalannın genel sayısı * 7 7
Bulantı 3 3
Diyare 3 6
Dispepsi 1 o
Sanlık o 1
o
Kusma 2
Deri/Alerji Hastalannın genel sayısı * 2 4- -
o
Kurdeşen 2
o
Pruritus 2
Lakrimasyon 1 1
Rinit 1 1
Terleme . 1 o
Diğer Hastalann genel sayısı 1 3
Amenore o l
Artralji o l
vajinit 1 l
Toplam reaksiyon 17 27
Advers reaksiyon bildirilen toplam hasta
13 19
sayısı
* Bir vücut sistemi içinde, bireysel olaylar hastaların genel sayısına eşit değildir, çünkü bir
hastada birden fazla olay olabilir.
Aşağıda açıklanan advers etkiler Pentosan polisülfat sodyum ile tedavi edilmiş 2499
interstisyel sistit hastalarının bir kör klinik çalışmasından bildirilmiştir. 2499 hastadan; 1192
(%48) hasta 3 ay boyunca; 892 (%36) hasta 6 ay boyunca; 598 (%24) hasta 1 yıl boyunca;
355 (%14) hasta 2 yıl boyunca ve 145 (%6) hasta 4 yıl boyunca Pentosan polisülfat sodyum
kullanmıştır.
6/11Kan ve lenf sistemi hastalıkları
Bilinmiyor: Anemi, ekimoz, yükselmiş protrombin zamanı, yükselmiş kısmi tromboplastin
zamanı, lökopeni, trombositopeni
Bağışıklık sistemi hastalıkları
Bilinmiyor: Alerjik reaksiyon, fotosensitivite
Metabolizma ve beslenme hastalıkları
Bilinmiyor: Anoreksi
Sinir sistemi hastalıkları
Yaygın: Baş ağrısı, sersemlik
Göz hastalıkları
Bilinmiyor: Konjuktivit, optik nörit, görme kaybı, retinal kanama
Kulak ve iç kulak hastalıkları
Bilinmiyor: Kulak çınlaması
Solunum, göğüs bozuklukları ve mediastinal hastalıkları
Bilinmiyor: Faranjit, rinit, burun kanaması, dispne
Gastrointestinal hastalıkları
Yaygın: Diyare, bulantı, dispepsi, karın ağrısı
Bilinmiyor: Kusma, ağız ülseri, kolit, özafajit, gastrit, flatulens, konstipasyon, iştahsızlık,
dişeti kanaması
Hepato-bilier hastalıkları
Yaygın: Karaciğer fonksiyon bozukluğu
Deri ve deri altı doku hastalıkları
Yaygın: Alopesi, kızarıklık
Bilinmiyor: Kaşıntı, ürtiker
Pazarlama sonrası deneyimler
Aşağıdaki pazarlama sonrası yan etkiler bildirilmiştir:
Gastrointestinal hastalıkları
Rektal kanama
32 hafta boyunca interstisyel sistitli 380 hasta ile Faz 4 çalışmaları yapılmıştır. Günlük 300
mg'lık doz verildiği zaman, hastaların %6.3' ü rektal kanamayı yan etki olarak bildirmiştir.
Rektal kanamanın şiddetini hastaların çoğu ‘hafif' olarak bildirmiştir. Hastalara 900 mg
günlük doz uygulandığı zaman, rektal kanama oranı %15 çıkmıştır.
7/11Hepato-bilier hastalıkları
Karaciğer fonksiyon bozukluğu
16 hafta boyunca paralel grup 100 erkek (51'i Pentosan polisülfat sodyum ve 49 plasebo)
hastada bir randomize, çift kör Faz 2 çalışması yapılmıştır. 900 mg günlük doz
uygulandığında, ELMİDAM ile tedavi edilen hastalarda %11.8 ve plasebo ile tedavi edilen
hastalarda %2 karaciğer fonksiyon bozukluğu bir yan etki olarak bildirilmiştir.
Özel popülasyolar
Geriyatrik hastalarda doz ayarlaması çalışılmamıştır.
Karaciğer veya böbrek yetmezliği olan hastalarda doz ayarlaması çalışılmamıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı bildirilmemiştir. İlacın farmakodinamik özelliklerine bağlı olarak toksisitede
antikoagülasyon, kanama, trombositopeni, karaciğer fonksiyonlarında anormallikler ve gastrik
sıkıntı gibi etkiler ortaya çıkartabilecektir. 32 hafta boyunca 900 mg günlük dozda yapılan bir
klinik çalışmada hastaların %15'inde yan etki olarak rektal kanama bildirilmiştir. 16 hafta
günlük 900 mg Pentosan polisülfat sodyum dozunda yapılan 51 Pentosan polisülfat sodyum
grubuna kayıtlı hasta ve 49 plasebo grubuna kayıtlı hasta ile yapılan klinik çalışmada
Pentosan polisülfat sodyum grubunda %11.8, plasebo grubunda %2 hastada yükselmiş
karaciğer fonksiyon test değerleri gözlenmiştir.
Tedavi
Akut doz aşımı olduğunda eğer mümkünse hastaya gastrik lavaj uygulanmalı, dikkatlice
gözlenmeli ve semptomatik ve destekleyici tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Diğer Ürolojikler
8/11ATC kodu: G04BX15
Pentosan polisülfat sodyumun hastalarda hangi mekanizma ile etki gösterdiği
bilinmemektedir. Ön klinik modellerde pentosan polisülfat sodyum, mesane duvarındaki
mukozal membrana tutunmuştur. İlaç, hücre geçirgenliğini kontrol eden bir tampon görevi
yaparak idrar içinde çözünen tahriş edici maddelerin hücrelere ulaşmasını engelliyor olabilir.
5.2. Farmakokinetik özellikler
Genel özellikler
Pentosan polisülfat sodyum düşük molekül ağırlıklı heparin benzeri bir bileşiktir.
Antikoagülan ve fibrinolitik etkileri vardır. Pentosan polisülfat sodyumun interstisyel sistitteki
etki mekanizması bilinmemektedir.
Emilim
Aç karnına radyoaktif olarak işaretlenmiş ilaç içeren pentosan polisülfat sodyumun 300 veya
450 mg dozunu oral solüsyon şeklinde alan sağlıklı kadın gönüllülerle yapılan klinik
farmakolojik çalışmada, en yüksek plazma radyoaktivite seviyesi, doz alımından sonra
yaklaşık 2 saat görülmüştür. Radyoaktivitenin ürüner atılımına dayanan, pentosan polisülfat
sodyumun radyoaktif olarak işaretlenmiş oral dozunun ortalama yaklaşık %6'sı absorbe
edilmiş ve sistemik dolaşıma ulaşmıştır.
Dağılım
Preklinik çalışmalarda, parenteral olarak radyoaktif olarak işaretlenmiş pentosan polisülfat
sodyum uygulandığında, ürogenital yolda üroepitelyum hücrelerinde dağılım gözlenmiştir.
Karaciğer, dalak, akciğer, deri, periosteum ve kemik iliğinde daha az miktarda bulunmuştur.
Hayvanlarda eritrosit penetrasyonu düşüktür.
Biyotransformasyon
Absorbe edilen pentosan polisülfat sodyumun fraksiyonları, karaciğer ve dalakta kısmi
desülfatasyona uğrayarak ve metabolitlerinin büyük çoğunluğu ise böbrekte kısmi
depolimerizasyon ile metabolize edilir. Hem desülfatasyon hem de depolimerizasyon devam
eden dozlarda doygunluğa ulaşmıştır.
Eliminasyon
Sağlıklı birey gruplarında, radyoaktif olarak işaretlenmiş ilaç içeren pentosan polisülfat
sodyumun 300 veya 450 mg dozunun oral solüsyon şeklinde uygulamasını takiben, sırasıyla,
ortalama 27 ve 20 saat yarı ömürlü plazma radyoaktivitesi azalmıştır.
Pentosan polisülfat sodyumun oral olarak uygulanan dozunun büyük bir kısmı, değişim
göstermeden dışkıyla vücuttan atılır (300 mg grubunda ortalama %84, 450 mg grubunda
9/11ortalama %58). Oral dozun ortalama %6'sı, çoğunlukla desülfate ve depolimerize metabolitler
şeklinde, idrarla atılır. Sadece verilen dozun (ortalama %0.14) küçük bir kısmı, idrarda
değişmemiş ilaç olarak geri kazanılır.
5.3. Klinik öncesi güvenlilik verileri
Karsinojenezis
Pentosan polisülfat sodyum' un uzun süreli karsinojenite çalışmaları F344/N sıçan ve
B6C3F1farelerde yapılmıştır. Bu çalışmalarda, ELMİDAM, 2 yıl boyunca, haftada 5 gün,
sonda ile günde bir kez uygulanmıştır. Farelere uygulanan dozaj; 56, 168 veya 504 mg/kg'dır.
Sıçanlara uygulana dozaj erkeklerde; 14, 42 veya 126 mg/kg, dişilerde; 28, 84 veya 252
mg/kg'dır. Test edilen dozajlar, mg/kg baz alındığında, sıçanlarda, maksimum önerilen insan
dozundan 60 kez daha fazla, farelerde ise 117 kez daha fazladır. Bu çalışmaların sonucunda,
kemirgenlerde, ilaçla alakalı tümörogenez ve kanserojen riski görülmemiştir.
Mutajenezis
Pentosan polisülfat sodyum fare mikronükleus testi ya da Ames testi (S. typhimurium) ile test
edildiğinde klastojenik veya mutajenik değildir. Spermatogenez üzerinde pentosan polisülfat
sodyum etkisi araştırılmamıştır.
6. FARMASÖTİK ÖZELLİKLER
6.1. Yardımcı maddelerin listesi
• Mikrokristalin selüloz (Avicel pH 102)
• Kolloidal anhidr silika (Aerosil 200)
• Magnezyum Stearat
• Jelatin Kapsül: Titanyum dioksit, Su, Jelatin (sığır kaynaklı)
6.2. Geçimsizlik
Geçerli değildir.
6.3. Raf Ömrü
24 aydır.
6.4. Saklamaya yönelik özel uyarılar
25°C'nin altındaki oda sıcaklığında, kuru yerde, ışıktan korunarak saklanmalıdır.
10/116.5. Ambalajın niteliği ve içeriği
ELMİDAM, 100 mg pentosan polisülfat sodyum içeren beyaz, opak, sert jelatin kapsüller 100
kapsüllük PP kapak ile kapatılmış beyaz HDPE şişede tedarik edilir.
6.6. Beşeri tıbbi üründen arta kalan maddelerin imhası ve diğer özel önlemler
"Tıbbi Atıkların Kontrolü Yönetmeliği" ve "Ambalaj ve Ambalaj Atıklarının Kontrolü
Yönetmelik"lerine uygun olarak imha edilmelidir.
7.RUHSAT SAHİBİ
BEYMED İLAÇ SAN. ve TİC. A.Ş.
Yakuplu Mah. Osmangazi Cad. No: 3/1 Beylikdüzü/İSTANBUL
8.RUHSAT NUMARASI(LARI)
2022/84
9.İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26.02.2022
Ruhsat yenileme tarihi:
10. KÜB'ÜN YENİLENME TARİHİ
11/11