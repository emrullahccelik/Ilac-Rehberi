KISA ÜRÜN BİLGİSİ
1. BEŞERİ TIBBİ ÜRÜNÜN ADI
PREGNYL 5000 I.U. İ..M./S.C. Enjeksiyonluk Çözelti Hazırlamak İçin Liyofilize Toz
Steril
2. KALİTATİF VE KANTİTATİF BİLEŞİM
Etkin madde:
PREGNYL enjeksiyona yönelik dondurularak kurutulmuş bir tozdan ve çözeltinin hazırlanması
için bir çözücüden oluşmaktadır. Gebe kadınların idrarından elde edilen etkin madde insan
koriyonik gonadotropin (hCG) lüteinizan hormon (LH) aktivitesine sahiptir.
Bir flakon 5000 IU hCG ihtiva etmektedir.
Yardımcı maddeler:
Enjeksiyon tozu:
Disodyum fosfat dihidrat ................................. 0.25 mg
Sodyum dihidrojen fosfat dihidrat ................... 0.25 mg
Karmeloz sodyum ........................................... 0.05 mg
Çözücü flakon:
Sodyum klorür.......................................................9 mg
Yardımcı maddeler için 6.1’e bakınız.
3. FARMASÖTİK FORM
Enjeksiyon için toz ve çözücü.
Toz; beyaz, kuru toz veya kalıptır. Çözücü; berrak ve renksiz sulu çözeltidir.
4. KLİNİK ÖZELLİKLER
4.1. Terapötik endikasyonlar
Kadınlarda:
• Anovülasyona veya folikül olgunlaşmasındaki bozukluklara bağlı subfertilite durumlarında
ovülasyon indüksiyonu
• Kontrollü over hiperstimülasyon programlarında (tıbbi destekli üreme teknikleri için)
foliküllerin ponksiyon için hazırlanması
• Luteal faz desteği.
Erkeklerde:
• Hipogonadotropik hipogonadizm
• Yetersiz gonadotropik pitüiter fonksiyonu ile bağlantılı gecikmiş ergenlik.
• Anatomik tıkanmaya bağlı olmayan kriptorşidizm.
4.2. Pozoloji ve uygulama şekli
Pozoloji/uygulama sıklığı ve süresi:
Kadınlarda dozaj:
• Anovülasyona veya folikül olgunlaşmasındaki bozukluklara bağlı subfertilite durumlarında
ovülasyon indüksiyonu.
1/10Genel olarak bir FSH içerikli preparatla yapılan tedaviyi tamamlamak için 5000-10000 I.U.
PREGNYL enjeksiyonu.
• Kontrollü over hiperstimülasyon programlarında foliküllerin ponksiyon için hazırlanması:
5000-10000 I.U. PREGNYL enjeksiyonu.
• Luteal faz desteği:
Her biri ovülasyon veya embriyo transferini takiben 9 gün içinde (örneğin ovülasyon
indüksiyonunu takiben 3., 6. ve 9’uncu günlerde) 2-3 kez yapılabilecek 1000-3000 I.U.’lik
tekrarlayan enjeksiyonlar.
Erkeklerde dozaj:
• Hipogonadotropik hipogonadizm:
Haftada 2-3 kez 500-1000 I.U. PREGNYL. Ana şikayetin subfertilite olması halinde
PREGNYL ilave bir follitropin (FSH) içerikli preparat ile birlikte haftada 2-3 kez
uygulanabilir. Bu tedavi, spermatogenezde herhangi bir düzelme beklenmeden önce en az 3
ay boyunca devam ettirilmelidir. Tedavi sırasında testosteron replasman terapisine ara
verilmelidir. Düzelme sağlandıktan sonra sadece hCG kullanılarak idame ettirilmesi
mümkündür.
• Yetersiz gonadotropik pitüiter fonksiyonu ile bağlantılı gecikmiş ergenlik:
1500 I.U haftada 2-3 kez, en az 6 ay boyunca.
• Anatomik tıkanmaya bağlı olmayan kriptorşidizm:
- 2 yaşından küçüklerde: altı hafta boyunca haftada iki kez 250 I.U.
- 6 yaşından küçüklerde: altı hafta boyunca haftada iki kez 500-1000 I.U.
- 6 yaşından büyüklerde: altı hafta boyunca haftada iki kez 1500 I.U.
Gerektiği taktirde tedavi tekrarlanabilir.
Uygulama şekli:
Çözücünün, dondurularak kurutulmuş maddeye eklenmesini takiben hazırlanmış olan PREGNYL
çözeltisi bekletilmeden yavaşça kas içi veya deri altı enjeksiyonla uygulanmalıdır. Kendi kendine
PREGNYL uygulaması yalnızca iyi motive ve bir sağlık personeli tarafından yeterince eğitilmiş
hastalar tarafından yapılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Yeterli veri mevcut değildir.
Pediyatrik popülasyon:
Erkek çocuklarında, yetersiz gonadotropik pitüiter fonksiyonu ile bağlantılı gecikmiş ergenlik ve
anatomik tıkanmaya bağlı olmayan kriptorşidizm tedavisinde kullanılmaktadır.
Geriyatrik popülasyon:
PREGNYL’in geriyatrik popülasyonda kullanımı yoktur.
4.3. Kontrendikasyonlar
Kadınlarda ve erkeklerde:
• Etkin maddeye veya PREGNYL’in bölüm 6.1’de listelenen yardımcı maddelerinden herhangi
birine karşı aşırı duyarlılık (bkz. Bölüm 4.4).
• Bilinen veya şüphelenilen over, meme, rahim, testis, prostat, hipofiz bezi veya hipotalamus
tümörleri.
2/10• Primer gonadal bozukluk.
Kadınlarda ek olarak:
• Gebelik ile kontrendike olan üreme organı malformasyonları.
• Gebelik ile kontrendike olan uterus fibroid tümörleri.
• Bilinen/teşhis konulmuş bir nedeni olmaksızın anormal (menstrüal olmayan) vajinal kanama.
• Polikistik Over Sendromu (POS) ile ilgili olmayan yumurtalık kistleri veya büyümüş
yumurtalıklar.
4.4 Özel kullanım uyarıları ve önlemleri
Kadınlarda ve erkeklerde:
Hipersensitivite reaksiyonları:
• Yaygın ve lokal hipersensitivite reaksiyonları, anafilaksi ve anjiyoödem bildirilmiştir. Bir
hipersensitivite reaksiyonundan şüphelenilirse, PREGNYL’i kullanmayı durdurun ve olası
diğer nedenleri değerlendirin (bkz. Bölüm 4.3)
Genel:
• Hastalar kontrol edilemeyen gonad dışı endokrinopatiler için (örneğin tiroid, böbrek üstü
veya hipofiz bezi bozuklukları) ve verilen uygun, özel tedavi için değerlendirilmelidir.
• Bu preparatın etkin maddesi insan idrarından elde edilir. Bu nedenle, patojen (bilinen veya
bilinmeyen) bulaşma riski yok sayılamaz. İnsan idrarından elde edilen gonadotropinin
uygulanmasıyla ilgili viral bir kontaminasyon durumu bildirilmemiştir.
• PREGNYL kilo verme amaçlı kullanılmamalıdır. hCG’nin yağ metabolizması, yağ dağılımı
veya iştah üzerinde hiçbir etkisi yoktur.
Kadınlarda:
Dış gebelik:
• Yardımcı Üreme Teknolojileri (YÜT) uygulanan infertil kadınlar artmış bir dış gebelik
insidansına sahiptir. Bu nedenden ötürü gebeliğin rahim içi olduğunun erken dönemde
ultrasonla teyit edilmesi önem taşımaktadır.
Çoklu fetal gebelik ve doğum:
• Gonadotropik preparatlarla ovülasyon indüksiyonu sonrası oluşan gebeliklerde çoklu gebelik
ve abortus riski artmaktadır. Çoklu gebelik maternal ve perinatal istenmeyen sonuçların
riskinde artışa neden olur. Ebeveynler tedaviye başlanmadan önce çoklu doğumların
potansiyel riskleri konusunda bilgilendirilmelidir.
Konjenital Malformasyonlar:
• Yardımcı Üreme Teknolojileri (YÜT) sonrası konjenital malformasyonların insidansı,
spontan gebelikler sonrasındakine göre daha yüksek olabilir. Bunun, ebeveynlere ait
özelliklerdeki (ör., anne yaşı, sperm özellikleri) farklılıklardan ve çoklu gebeliklerin
insidansında artıştan kaynaklandığı düşünülmektedir. Gonadotropinlerin YÜT’te
kullanılmasının konjenital bozukluk riskinin artması ile bağlantılı olduğuna dair bir belirti
bulunmamaktadır.
3/10Vasküler Komplikasyonlar:
• PREGNYL de dahil olmak üzere gonadotropinler ile tedavinin ardından, hem over
hiperstimülasyon sendromu (OHSS) ile hem de OHSS’den ayrı tromboembolik olaylar
bildirilmiştir. Venöz veya arteryel damarlardan kaynaklanabilen intravasküler tromboz, hayati
organlara veya ekstremitelere kan akışında azalmaya neden olur. Kişisel veya ailesel öykü,
ciddi obezite veya trombofili gibi genel olarak bilinen tromboz risk faktörlerine sahip
kadınlar, gonadotropinler ile tedavi süresince veya sonrasında, venöz veya arteryel
tromboembolik olaylar bakımından daha yüksek risk taşıyabilir. Bu kadınlarda İVF
tedavisinin yararlarının risklere karşı değerlendirilmesi gerekmektedir. Ancak gebeliğin
kendisinin de artan tromboz riski taşıdığı bilinmelidir.
• İnfertilite tedavisi için çoklu ilaç rejimleri uygulanmış kadınlarda hem benign hem de malign
over ve diğer üreme sistemi neoplazmaları olduğu bildirilmiştir. İnfertil kadınlarda
gonadotropin tedavisinin tümör riskini arttırıp arttırmadığı henüz kesinleşmemiştir.
Gebelik Kaybı
YÜT uygulanan kadınlarda ve anovulatuar hastalarda gebelik kaybı oranları, normal
popülasyondakinden daha yüksektir.
Over Hiperstimülasyon Sendromu (OHSS):
OHSS, komplike olmayan over büyümesinden farklı tıbbi bir olaydır. Hafif ve orta şiddette
OHSS’nin klinik bulguları ve semptomları karın ağrısı, mide bulantısı, ishal, over ve over
kistlerinin hafif ila orta derecede büyümesidir. Şiddetli OHSS, hayati tehlike oluşturabilir.
Şiddetli OHSS’nin klinik bulgu ve semptomları; geniş over kistleri, akut karın ağrısı, assit,
plevral efüzyon, hidrotoraks, nefes darlığı, oligüri, hematolojik abnormalite ve kilo kaybıdır.
Nadir olarak OHSS ile birlikte venöz veya arteryel tromboembolizm oluşabilir. OHSS ile birlikte
karaciğer biyopsisinde morfolojik değişiklikler olan veya olmayan karaciğer fonksiyon
bozukluğunu düşündüren geçici karaciğer fonksiyon testi abnormaliteleri bildirilmiştir.
OHSS’ye, insan Koriyonik Gonadotropinin (hCG) uygulanması ve gebelik (endojen hCG) neden
olabilir. Erken OHSS, genelde hCG uygulamasından sonraki 10 gün içerisinde ortaya çıkar ve
gonadotropin uyarısına aşırı over yanıtı ile ilişkili olabilir. Geç OHSS, gebelikle hormonal
değişikliklerin bir sonucu olarak hCG uygulandıktan 10 günden fazla bir süre sonra ortaya çıkar.
OHSS’nin gelişme riskinden dolayı hastalar, hCG uygulamasından sonra en az iki hafta boyunca
izlenmelidir.
Yüksek over cevabı için bilinen risk faktörlerine sahip kadınlar, PREGNYL ile tedavi sırasında
veya sonrasında özellikle OHSS gelişimine eğilimli olabilirler. Over uyarısının ilk döngüsüne
sahip olan ve risk faktörleri sadece kısmen bilinen kadınlarda, OHSS’nin erken bulgu ve
semptomları için yakın gözlem önerilir. OHSS riskini azaltmak için, tedavi öncesinde ve tedavi
sırasında düzenli aralıklarla foliküler gelişiminin ultrasonografik değerlendirmesi yapılmalıdır.
Serum estadiol seviyelerinin eş zamanlı olarak belirlenmesi de faydalı olabilir. YÜT’de çapı 11
mm veya daha fazla olan 18 veya daha fazla folikül ile OHSS riski artar. Toplam olarak 30 veya
daha fazla folikül bulunursa, hCG uygulamasının durdurulması önerilir.
• Over yanıtına bağlı olarak, aşağıda yer alan önlemler OHSS riskini azaltmak için göz
önünde bulundurulabilir:
• gonadotropin ile başka bir uyarının en fazla 3 gün tutulması (coasting);
• hCG’nin verilmemesi ve tedavi döngüsünün iptali;
4/10• son oosit maturasyonunu başlatmak için 10,000 IU dozdan daha az üriner hCG
uygulanması, örneğin 5,000 IU üriner hCG veya 250 mikrogram rec-hCG (yaklaşık 6,500
IU üriner hCG’ye eşdeğerdir);
• yeni embriyo transferinin ve kriyoprezerve embriyoların iptali
• luteal faz desteği için hCG uygulamasından kaçınılması
Önerilen PREGNYL dozuna ve tedavi rejimine uyma ve over yanıtının dikkatli bir şekilde
gözlemlenmesi, OHSS riskini azaltmak açısından önemlidir. OHSS gelişirse, OHSS’nin standart
ve uygun tedavisi uygulanmalı ve takip edilmelidir.
Over torsiyonu:
Over torsiyonu, PREGNYL de dahil olmak üzere gonadotropinlerle tedaviden sonra
bildirilmiştir. Over torsiyonu; OHSS, gebelik, önceki abdominal cerrahi, over torsiyonunun
geçmiş hikayesi, önceki ve mevcut over kistleri gibi diğer durumlarla ilişkili olabilir. Kan
akışındaki azalmadan dolayı overdeki hasar, erken teşhis ve anında detorsiyon ile kısıtlanabilir.
Tıbbi kontroller:
PREGNYL uygulandıktan 10 gün sonrasına kadar, gebelik testi yanlış-pozitif bir sonuç verebilir.
Erkeklerde:
Antikor oluşumu:
hCG uygulaması, hCG’ye karşı antikor oluşumuna neden olabilir. Nadiren, bu durum etkisiz bir
tedaviye neden olabilir.
hCG ile tedavi androjen üretiminde artışa yol açmaktadır. Bu nedenle:
• Latent veya belirgin kalp yetmezliği, böbrek fonksiyon bozukluğu, hipertansiyon, epilepsi
veya migreni (veya bu rahatsızlıkların öyküsü) olan hastalar androjen üretimindeki artışa
bağlı şiddetlenme veya tekrarlama riski nedeniyle yakın tıbbi takip altında tutulmalıdır.
Erkek pediyatrik hastalarda:
• hCG, epifizlerin erken kapanmasının veya erken cinsel gelişimin önlenmesi için puberte
öncesi erkek çocuklarda dikkatle kullanılmalıdır. İskelet olgunlaşması, düzenli aralıklarla
takip edilmelidir.
Bu tıbbi ürün her dozunda 1 mmol (23 mg)'dan daha az sodyum ihtiva eder; bu sodyum dozunun
herhangi bir yan etkiye neden olması beklenmez.
4.5 Diğer tıbbi ürünler ile etkileşimler ve diğer etkileşim şekilleri
Diğer ilaçlar ile PREGNYL’in etkileşimleri araştırılmamıştır; yaygın kullanılan tıbbi ürünler ile
etkileşimler bundan dolayı dışlanamaz.
Özel popülasyonlara ilişkin ek bilgiler
Pediyatrik popülasyon:
PREGNYL’in diğer ilaçlarla etkileşimi ile ilgili olarak herhangi bir çalışma yapılmamıştır.
4.6. Gebelik ve laktasyon
Genel tavsiye
5/10Gebelik kategorisi X’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
PREGNYL gebelik elde etmenin yanısıra gebelik sırasında luteal faz desteğinde, kadınlarda
yetersiz fertilitede ovülasyon indüksiyonunda ve ponksiyon için foliküllerin hazırlanması
amacıyla kullanıldığından, doğum kontrol yöntemi olarak kullanımı uygun değildir.
Gebelik dönemi
PREGNYL gebelik döneminde uygulandığı takdirde ciddi doğum kusurlarına yol açtığından
şüphelenilmektedir.
PREGNYL gebelik döneminde kontrendikedir (yalnızca kesin bir kontrendikasyon halinde bkz.
Kısım 4.3).
Laktasyon dönemi
Laktasyon sırasında kullanılmamalıdır.
Üreme yeteneği/Fertilite
PREGNYL’in üreme yeteneği/fertilite üzerine etkileri bölüm 5.1’de detaylı olarak anlatılmıştır.
PREGNYL, fertiliteyi destekleyebilir.
PREGNYL, yardımcı üreme tekniklerinde over indüksiyonu veya kontrollü over
hiperstimülasyonu uygulanan kadınların tedavisinde kullanılır. PREGNYL, erkeklerde
hipogonadotropik hipogonadizm nedeniyle yetersiz spermatogenez tedavisinde kullanılır.
4.7. Araç ve makine kullanmı üzerindeki etkiler
Bilindiği kadarıyla bu ilacın araç ve makine kullanma yeteneği üzerinde hiçbir etkisi
bulunmamaktadır.
4.8. İstenmeyen etkiler
Advers reaksiyonların sıklığı aşağıdaki gibidir:
Çok yaygın (≥1/10); Yaygın (≥1/100 ila <1/10); Yaygın olmayan (≥1/1000 ila <1/100); Seyrek
(≥1/10000 ila <1/1000); Çok seyrek (<1/10000); bilinmiyor (eldeki verilerden hareketle tahmin
edilemiyor).
Tüm advers reaksiyonların sıklıkları bilinmemektedir (eldeki verilerden hareketle tahmin
edilememektedir).
Bağışıklık sistemi hastalıkları:
Bilinmiyor: Nadir durumlarda genel döküntü veya ateş
Psikiyatrik hastalıklar:
Bilinmiyor: Duygudurum değişiklikleri.
Sinir sistemi hastalıkları:
Bilinmiyor: Baş ağrısı.
6/10Genel bozukluklar ve uygulama bölgesine ilişkin hastalıklar:
Bilinmiyor: Enjeksiyon yerinde, morarma, ağrı, kızarıklık, şişme ve kaşıntı gibi lokal
reaksiyonlar. Ödem. Bazı durumlarda çoğunlukla enjeksiyon yerinde ağrı
ve/veya döküntü şeklinde kendini gösteren alerjik reaksiyonlar oluştuğu da
bildirilmiştir. Yorgunluk.
Kadınlarda:
Endokrin sistem hastalıkları:
Bilinmiyor: İstenmeyen over hiperstimülasyonu, hafif veya şiddetli over hiperstimülasyon
sendromu (OHSS, bkz. Bölüm 4.4):
Hafif OHSS: Memelerde ağrı
Overlerde hafif- orta derecede büyüme
Over kistleri
Abdominal ağrı
Abdominal rahatsızlık
Bulantı, ishal ve karında şişkinlik gibi gastrointestinal semptomlar.
Şiddetli OHSS: Büyük over kistleri (rüptüre eğilimli)
Akut abdominal ağrı
Assit
Kilo artışı
Hidrotoraks
Nadir durumlarda, tromboembolizm FSH/hCG tedavisi ile ilişkilendirilmiştir.
Burada tarif edilen semptomların tümü her zaman OHSS ile ilişkili değildir.
Erkeklerde:
Metabolizma ve beslenme hastalıkları:
Bilinmiyor: Yüksek dozların uygulanmasını takiben bazı nadir durumlarda su ve sodyum
tutulumu görülebilmektedir; bu durum aşırı androjen üretiminin neticesi olarak
kabul edilmektedir.
Deri ve deri altı doku hastalıkları:
Bilinmiyor: hCG tedavisi sırasında zaman zaman akne ortaya çıkabilir.
Üreme sistemi ve meme hastalıkları:
Bilinmiyor: hCG tedavisi sporadik olarak jinekomastiye yol açabilmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr: e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
İnsan koryonik gonadotropik hormonun toksisitesi çok düşüktür. Bununla beraber, hCG’nin çok
7/10yüksek dozu overlerde hiperstimülasyona yol açabilir (Bkz. “İstenmeyen Hiperstimülasyon”).
5. FARMAKOLOJİK ÖZELLİKLER
5.1. Farmakodinamik Özellikler:
Farmakoterapötik grup: gonadotropinler ve diğer ovülasyon stimülanları:
ATC kodu G03GA01
PREGNYL gebe kadınların idrarından elde edilen bir insan koryonik gonadotropin preparatıdır.
Luteinizan Hormonunkine (LH, interstisyel hücre stimülan hormon ile aynıdır) benzer bir
biyolojik etki sayesinde gonadlarda steroid yapımını uyarır. Erkeklerde testosteron üretimini ve
kadınlarda östrojenlerin, özellikle de ovülasyondan sonra progesteronun üretimini arttırır. Belirli
durumlarda bu preparat insan menopozal gonadotropini (HMG) ile birlikte kullanılır.
HCG insan menşeli olduğundan, antikor oluşması beklenmez.
5.2. Farmakokinetik Özellikler
Genel özellikler
Emilim ve Dağılım:
Sağlıklı erkek gönüllülerde yürütülen bir çalışmada, maksimum hCG plazma seviyelerine tekli
kas içi veya deri altı hCG enjeksiyonunu takiben sırasıyla yaklaşık 6 ve 16 saat sonra ulaşılmıştır;
ayrıca kas içi enjeksiyondan sonra elde edilen maksimum konsantrasyon ve eğri altı alan deri altı
enjeksiyona kıyasla daha yüksektir. Ancak bu farklılıklar testiküler steroidojenik yanıtta önemli
değişikliklere neden olmamıştır.
Oral kontraseptif kullanan kadın gönüllülerde yapılmış bir çalışmada, hCG’nin kas içi ve deri altı
uygulanmasının emilim derecesi ve yaklaşık 33 saatlik eliminasyon yarı ömrü anlamında eşdeğer
bulunmuştur. Uygulama yolundan bağımsız olarak yaklaşık 20 saatlik maksimum konsantrasyona
ulaşma süresi bireyler arası büyük değişkenlik göstermişse de, kas içi enjeksiyonu takiben
cinsiyete bağlı farklılık kadınlarda erkeklere göre daha fazla olan gluteal yağ kalınlığına bağlı
olabilir. Kadın hastalarda menstrüel siklusun erken foliküler fazında yürütülen başka bir
çalışmada, tekli bir hCG dozunun biyoyararlanımı deri altı yola kıyasla kas içi yolla daha yüksek
ve obez olmayan kadınlara kıyasla obez kadınlarda daha düşük bulunmuştur.
Biyotransformasyon:
hCG ağırlıklı olarak böbreklerde, yaklaşık yüzde 80 oranında metabolize edilmektedir.
Eliminasyon:
Önerilen doz rejimleri ve eliminasyon yarılanma ömrü temelinde, birikim oluşması
beklenmemektedir.
5.3. Klinik öncesi güvenlilik verileri
KÜB’ün diğer bölümlerinde sunulan bilgilerin dışında, hekim açısından önemli olabilecek hiçbir
ilave klinik öncesi veri yoktur.
6. FARMASÖTİK ÖZELLİKLER
6.1. Yardımcı maddelerin listesi:
Enjeksiyon tozu:
8/10Mannitol
Disodyum fosfat dihidrat
Sodyum dihidrojen fosfat dihidrat
Karmeloz sodyum
Çözücü flakon:
Sodyum klorür (9 mg)
Enjeksiyonluk su (1 ml)
6.2. Geçimsizlikler
Geçimsizlik çalışmaları olmadığından, bu tıbbi ürün diğer tıbbi ürünlerle karıştırılmamalıdır.
6.3. Raf ömrü
36 ay
6.4. Saklamaya yönelik özel tedbirler
PREGNYL karanlık bir ortamda, 2-8°C arasında (buzdolabında) saklanmalıdır. Dondurmayınız.
Flakonları ışıktan korumak için dış ambajında saklayınız.
6.5. Ambalajın niteliği ve içeriği
PREGNYL 5000 flakon, 5000 I.U. hCG’ye karşılık gelen enjeksiyonluk toz ihtiva etmektedir.
Dondurularak kurutulmuş toz içeren 2 ml flakon ile birlikte 1 ml çözücü (sodyum klorür 9
mg/ml) içeren flakon.
Kutuda 2 ml liyofilize toz içeren 3 flakon ile 1 ml çözücü içeren 3 flakon.
6.6. Beşeri tıbbi üründen arta kalan maddelerin imhası ve diğer özel önlemler
PREGNYL, verilen çözücü ilave edilerek hazırlanmalıdır. Çözücünün içerisinde partiküller varsa
veya çözücü berrak değilse, kullanmayınız. Açılan flakonun, içeriğin sterilitesi garanti
edilebilecek şekilde tekrar kapatılması mümkün olmadığından solüsyon hazırlandıktan hemen
sonra kullanılmalıdır. Tek bir kez kullandıktan sonra kalan solüsyonu atınız.
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Merck Sharp Dohme İlaçları Ltd. Şti.
Esentepe Mah. Büyükdere Cad.
No:199 Levent 199 Ofis Blok Kat:13
34394 İstanbul
Tel: (0212) 336 10 00
Faks: (0212) 355 02 02
8. RUHSAT NUMARASI(LARI)
2014/208
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.03.2014
Ruhsat yenileme tarihi:
9/1010. KÜB’ÜN YENİLENME TARİHİ
10/10