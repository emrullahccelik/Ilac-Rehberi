KISA ÜRÜN BİLGİSİ
1. BEŞERİ TIBBİ ÜRÜNÜN ADI
NASOWELL 1 mg/ml + 50 mg/ml burun spreyi, çözelti
2. KALİTATİF VE KANTİTATİF BİLEŞİM
Etkin madde
Her 1 ml’de;
Ksilometazolin hidroklorür 1 mg
Dekspantenol 50 mg
Yardımcı maddeler
Benzalkonyum klorür 0,2 mg
Yardımcı maddeler için 6.1’e bakınız.
3. FARMASÖTİK FORM
Nazal sprey
Berrak renksiz çözelti.
4. KLİNİK ÖZELLİKLER
4.1. Terapötik endikasyonlar
Nazal konjesyona neden olan alerjik rinit, rinit ve sinüzitin semptomatik tedavisinde,
septoplasti ve endoskopik sinüs cerrahisinden sonra konjesyon ve enflamasyonun
giderilmesinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler ve 12 yaş üstü çocuklar;
Tavsiye edilen doz her bir burun deliğine günde 1-3 kez birer püskürtmedir. Doktorunuz
tarafından faklı bir tedavi uygulanmadıkça 7 günden fazla kullanılmamalıdır. Kullanım tekrarı
ancak birkaç gün ara verildikten sonra başlatılabilir.
1 / 10Uygulama şekli:
NASOWELL sadece intranazal olarak uygulanır. Nazal mukozada fazla mukus sekresyonu ve
ödem olduğunda ilaç etkisini göstereceği yere ulaşamayabilir. Bu bakımdan nazal spreyi
kullanmadan önce burun iyice temizlenmelidir.
1. Spreyin ucundaki kapağı açınız.
2. İlk uygulamadan önce, sprey bir defa havaya dağılana kadar, birkaç pompalama hareketi
yaparak pompayı kullanıma hazır hale getiriniz.
3. İleriye doğru hafifçe eğiliniz ve başlığı burun deliğine yerleştiriniz.
4. Spreyin en uygun şekilde dağılmasını sağlamak için, pompayı bastırırken aynı anda nefes
alınız. Şişeyi dikey tutularak her iki burun deliğine sıkınız.
Özel popülasyonlara ilişkin ek bilgiler:
Böbrek/Karaciğer yetmezliği:
NASOWELL’in böbrek ya da karaciğer yetmezliği olan hastalarda kullanımı ile ilgili veri
bulunmamaktadır.
Pediyatrik popülasyon:
6 yaşın altında kontrendikedir. 6-12 (6 yaş ve üstü-12 yaş altı aralığı) yaş grubundaki
çocuklarda kullanılmamalıdır
Geriyatrik popülasyon:
NASOWELL’in geriyatrik popülasyonda kullanımı ile ilgili veri bulunmamaktadır.
4.3. Kontrendikasyonlar
NASOWELL, aşağıdaki durumlarda kontrendikedir:
 İçeriğinde bulunan etkin maddelere veya yardımcı maddelere veya diğer adrenerjik
ilaçlara karşı aşırı duyarlılık
 Rinitis sicca
2 / 10 Diğer vazokonstrüktörler gibi transfenoidal hipofizektomi ya da materin açığa
çıkmasına neden olan ameliyat geçirmiş hastalar
 6 yaşın altındaki çocuklarda
4.4. Özel kullanım uyarıları ve önlemleri
NASOWELL aşağıdaki durumlarda fayda risk değerlendirilmesi yapılarak kullanılmalıdır.
 Kardiyovasküler sistem hastalıkları
 Monoamino oksidaz inhibitörleri (MAOİ) veya trisiklik antidepresanlar (TSA) ile eş
zamanlı kullanım
 Diabetes Mellitus
 Hipertansiyon
 Glokom
 Feokromasitom
 Prostat hipertrofisi
 Porfiri
 Tiroid fonksiyon bozukluklarında kullanımdan kaçınılmalıdır.
 Kronik rinit tedavisinde doktor kontrolü altında kullanılmalıdır.
 Diğer sempatomimetik ilaçlarda olduğu gibi, adrenerjik maddelere şiddetli reaksiyon
gösteren kişilerde uykusuzluk, sersemlik, titreme, kardiyak aritmiler ya da tansiyon
artışına neden olabileceğinden dikkatle kullanılmalıdır.
 Geri tepme etkisinden dolayı solunum yollarının daralmasına ve hastanın kullanma
süresinden fazla kullanma ihtiyacı hissetmesine sebep olabilir. Bunun sonuçları kronik
şişlikler (Rhinitis medicamentosa) hatta burun mukozası atrofisi olabilir.
 Ağır olmayan vakalarda sempatomimetik ilk önce bir burun deliğinde durdurulabilir,
şikayetlerin azalması sonrası diğer taraf ile en azından burundan nefes alımının bir
kısmını korumak için değiştirilebilir.
 Önerilen doz aşılmamalıdır.
 Ardışık 7 günden daha uzun süre kullanılmamalıdır. Semptomlar devam ederse
doktora danışılmalıdır.
 Hamile veya diğer ilaçları kullananlarda veya doktor kontrolünde olanlar
NASOWELL almadan önce doktora danışmalıdır.
3 / 10 Çapraz kontaminasyonu önlemek için NASOWELL sadece bir kişi tarafından
kullanılmalıdır.
 Yakın zamanda sinir ameliyatı geçirenlerde kullanılmamalıdır.
 Duyarlı nazal yollara sahip bazı hastalarda ürün uygulandığında lokal rahatsızlık
hissedilebilir.
 Doktor tarafından yarar/risk değerlendirmesi yapılması koşuluyla çocuklarda uygun
yaş gruplarında kullanılabilir.
NASOWELL, verilen doz başına 10 mg’dan daha az benzalkonyum klorür içerir. Bu miktarın
bronkospazma neden olması beklenmemektedir. Benzalkonyum klorür, deride tahrişe neden
olabilir.
4.5. Diğer tıbbi ürünler ile etkileşimler ve diğer etkileşim şekilleri
Bütün sempatomimetikler gibi ksilometazolinin de sistemik etkilerinin, monoaminooksidaz
inhibitörleri, trisiklik veya tetrasiklik antidepresanlarla birlikte kullanıldığı zaman, özellikle
doz aşımı söz konusu olduğunda şiddetlenme olasılığı, göz önünde bulundurulmalıdır.
Dekspantenol’un diğer tıbbi ürünler ile etkileşimleri ile ilgili veri bulunmamaktadır.
Özel popülasyonlara ilişkin ek bilgiler
Veri bulunmamaktadır.
Pediyatrik popülasyon
Veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Ksilometazolinin gebe kadınlarda kullanımına ilişkin veri mevcut değildir.
Hayvanlar üzerinde yapılan çalışmalar, gebelik /ve-veya/embriyonal/fetal gelişim/ve-
veya/doğum/ve-veya/doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
4 / 10NASOWELL, gerekli olmadıkça gebelik döneminde kullanılmamalıdır.
Gebelik dönemi
NASOWELL, olası sistemik vazokonstriktör etkileri nedeniyle gebelik süresince
kullanılmamalıdır.
Laktasyon dönemi
NASOWELL’in emzirilen çocuk üzerinde herhangi bir advers etkisi olduğuna dair kanıt
bulunmamaktadır. Bununla birlikte ksilometazolinin insan sütüyle atılıp atılmadığı
bilinmediğinden dikkatli olunmalıdır. NASOWELL emzirme döneminde yalnız doktor
gözetimi altında kullanılmalıdır.
Üreme yeteneği /Fertilite
Ksilometazolinin fertilite üzerine etkisi için yeterli çalışma bulunmamaktadır ve hayvan
çalışmaları da mevcut değildir. Ancak ksilometazoline sistemik maruziyet çok düşük olduğu
için fertilite üzerinde etki olasılığı çok düşüktür.
4.7. Araç ve makine kullanımı üzerindeki etkiler
Araç ve makine kullanımı üzerine bilinen herhangi bir etkisi yoktur.
4.8. İstenmeyen etkiler
İstenmeyen etkiler aşağıda sistem organ sınıf ve sıklıklarına göre verilmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları
Çok seyrek: Aşırı duyarlılık reaksiyonları (anjiyoödem, döküntü, kaşıntı)
Sinir sistemi hastalıkları
Çok seyrek: Baş ağrısı, huzursuzluk, uykusuzluk, yorgunluk, halüsinasyon
5 / 10Göz hastalıkları
Çok seyrek: Geçici görme bozukluğu
Kardiyak hastalıkları
Seyrek: Çarpıntı, taşikardi, hipertansiyon
Çok seyrek: Aritmi
Solunum, göğüs bozuklukları ve mediastinal hastalıkları
Çok seyrek: Burun mukozasında şişlik, burun kanaması
Yaygın: Burun mukozasında yanma hissi, kuruluk veya rahatsızlık
Gastrointestinal hastalıklar
Yaygın: Bulantı
Kas ve iskelet sistemi hastalıkları
Çok seyrek: Konvülsiyon (özellikle çocuklarda)
Genel bozukluklar ve uygulama bölgesine ilişkin hastalıklar
Yaygın: Uygulama yerinde yanma hissi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Çocuklarda ender olarak kaza sonucu görülen ksilometazolin zehirlenmelerinde, başlıca hızlı
ve düzensiz nabız, yüksek kan basıncı ve bazen bilincin bulanıklaşması gibi belirtilerden
oluşan klinik tablo ortaya çıkar.
Spesifik bir tedavi yoktur. Uygun destekleyici tedaviye başlanmalıdır ve doktor kontrolü
altında semptomatik tedavi uygulanmalıdır.
6 / 10Dekspantenol yüksek dozda uygulansa bile iyi tolere edilir ve bu nedenle literatürde toksik
olmayan bir madde olarak değerlendirilmektedir. Hipervitaminoz vakası bilinmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Dekonjestan ve diğer nazal topikal preparatlar, Sempatomimetiklerin
kortikosteroid olmayanlarla kombinasyonları
ATC kodu: R01AB06
Etki mekanizması
Ksilometazolin, alfa adrenerjik reseptörlere etki eden sempatomimetik bir ajandır. Buruna
uygulandıktan sonra, burundaki kan damarlarını daraltarak burun mukozasında ve komşu
farenks bölgelerinde dekonjesyon sağlar. Bu sayede burun geçitlerinde dekonjesyon elde
edildiğinden, burnu tıkalı olan hasta, burun yoluyla daha rahat soluk alıp verebilir.
Dekspantenol, hücrelerde hızlı bir şekilde pantotenik aside dönüştürülür ve dolayısıyla
vitamin ile aynı etkilere sahiptir. Bununla birlikte, dekspantenol topikal yolla uygulandıktan
sonra daha kolay emilme avantajına sahiptir.
Pantotenik asit, temel koenzim A’nın (CoA) bir bileşenidir. Asetilkoenzim A formunda CoA,
tüm hücrelerin metabolizmasında merkezi bir rol oynar. Dolaysıyla pantotenik asit cilt ve
mukoza oluşumu ve rejenerasyonu açısından vücut için vazgeçilmez bir maddedir.
5.2. Farmakokinetik özellikler
Genel Özellikler
Ksilometazolin
Emilim:
Lokal nazal uygulamayı takiben ksilometazolinin plazma konsantrasyonu çok düşüktür ve
ölçülebilme limitlerine yakındır.
Dağılım:
Ksilometazolinin etkisi birkaç dakika içinde başlar ve 12 saate kadar uzayabilen süreler
boyunca devam eder. Soğuk algınlığı olan hastalarla yapılan çift kör, kontrollü (salin
solüsyonu) bir çalışmada rinomometre ile yapılan ölçümlerde ksilometazolinin dekonjestan
etkisi salin solüsyonuna göre anlamlı derecede (p< 0.0001) yüksek bulunmuştur. Tedaviden 5
dakika sonra salin solüsyonu ile karşılaştırıldığında burun tıkanıklığına etkisi iki kat daha
hızlıdır.
7 / 10Biyotransformasyon:
Veri bulunmamaktadır.
Eliminasyon:
Veri bulunmamaktadır.
Doğrusallık / doğrusal olmayan durum:
Veri bulunmamaktadır.
Dekspantenol
Emilim:
Dekspantenol hızlı bir şekilde emilir. Ardından hemen pantotenik aside dönüştürülür ve bu
vitamin endojen havuzuna eklenir.
Dağılım:
Pantotenik asit kanda plazma proteinlerine bağlanır (öncelikli olarak β-globulinler ve
albümin). Sağlıklı yetişkinlerde tam kan ve serumda sırasıyla yaklaşık 500 - 1000µg/L ve
100µg/L konsantrasyonlar bulunmaktadır.
Biyotransformasyon:
Pantotenik asit insan vücudunda metabolize olmaz ve bu nedenle değişmeden atılır.
Eliminasyon:
Oral dozun % 60-70’i idrarla, geri kalanı da dışkıyla atılmaktadır. Yetişkinler idrarla günde 2-
7 mg, çocuklar ise 2-3 mg atmaktadır.
Doğrusallık / doğrusal olmayan durum:
Veri bulunmamaktadır.
Hastalardaki karakteristik özellikler
Veri bulunmamaktadır.
8 / 105.3. Klinik öncesi güvenlilik verileri
Köpeklere tekrar tekrar nazal ksilometazolin hidroklorür verilerek yapılan toksisite
çalışmaları sonunda, insanlar için güvenlilik riski oluşmadığı görülmüştür. Bakterilerin gen
mutasyonu için yapılan in vitro araştırması negatif sonuçlanmıştır. Kanserojenliği hakkında
veri bulunmamaktadır. Fare ve tavşanlara subkutan yoldan uygulandığı bir çalışmada
teratojenik etki görülmemiştir. Terapötik miktarından yüksek dozajlar embriyoletal olup,
fetüsün büyümesini yavaşlatmıştır. Farelerde süt üretimi engellenmiştir. Doğurganlık üzerinde
olumsuz belirtiler görülmemiştir.
Dekspantenol, pantotenik asit ve tuzları toksik olmayan maddeler olarak tanımlanmaktadır.
Oral olarak alınan dekspantenolün LD ’si farelerde 6,25 g/kg’dir. Mutajenik, karsinojenik ve
50
teratojenik etkileri üzerinde veri yoktur.
6. FARMASÖTİK ÖZELLİKLER
6.1. Yardımcı maddelerin listesi
Disodyum hidrojen fosfat heptahidrat
Sodyum dihidrojen fosfat monohidrat
Benzalkonyum klorür
Saf su
6.2. Geçimsizlikler
Bilinen bir geçimsizliği yoktur.
6.3. Raf ömrü
24 ay.
Açıldıktan sonra 12 hafta içerisinde kullanılmalıdır.
6.4. Saklamaya yönelik özel tedbirler
25 ºC’nin altındaki oda sıcaklığında ve ambalajında saklanmalıdır.
6.5. Ambalajın niteliği ve içeriği
Karton kutu içerisinde beyaz renkli plastik sprey aplikatör ile kapatılmış 10 ml’lik amber
renkli cam şişe.
9 / 106.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmelikleri"'ne uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar/İstanbul
8. RUHSAT NUMARASI
2018/173
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.03.2018
Ruhsat yenileme tarihi:
10. KÜB’ÜN YENİLENME TARİHİ
10 / 10