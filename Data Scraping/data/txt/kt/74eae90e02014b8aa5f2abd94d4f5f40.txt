1 KULLANMA TALİMATI  
 
XGEVA® 120 mg SC enjeksiyonluk çözelti  
Subkütan (deri altı) kullanım için  
Steril  
 
• Etkin madde:  Denosumab 
Denosumab, rekombinant DNA teknolojisi kullanılarak bir memeli hücre dizisinde (CHO) 
üretilen bir insan monoklonal IgG2 antikorudur.  
• Yardımcı maddeler:  Asetik asit (saf), sodyum hidroksit, sorbitol (E420), polisorbat 20 
ve enjeksiyonluk su 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için  reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük doz kullanmayınız. 
 
 
Bu Kullanma Talimatında:  
 1. XGEVA
® nedir ve ne için kullanılır?  
2. XGEVA®’yı kullanmadan önce dikkat edilmesi gerekenler  
3. XGEVA® nasıl kullanılır?  
4. Olası yan etkiler nelerdir? 
5. XGEVA®'nın saklanması  
 Başlıkları yer almaktadır.  1. XGEVA
® nedir ve ne için kullanılır?  
 XGEVA
®, berrak, renksiz ile hafif sarı arası renkte bir çözeltidir. Eser miktarda şeffaf ile 
beyaz arası renkte parçacık içerebilir.  
 XGEVA
®, flakon içinde sunulan bir enjeksiyonluk çözeltidir. Her pakette bir ya da dört 
flakon bulunur. Etkin maddesi denosumabdır. Her flakon, 1,7 ml çözeltide 120  mg 
denosumab içerir (70 mg/ml’ye karşılık gelir).  
 XGEVA
®, kemiklere yayılan kanserin (kemik metastazı) veya dev hücreli kemik tümörünün 
neden olduğu kemik yıkımını yavaşlatmakta kull anılan bir protein (monoklonal antikor) olan 
denosumab maddesini içerir.  
 XGEVA
®, daha önce zoledronik asit kullanmamış, kırık veya bası riski yüksek omurga 
kemiği (vertebra), uyluk kemiği (femur), kol kemiği (humerus) gibi yük taşıyan kemiklere 2 yayılım gö stermiş meme kanseri, hormon dirençli prostat kanseri veya küçük hücreli dışı 
akciğer kanseri hastalarında kemikte hastalığın ilerlemesine kadar kullanılır. Kemikte 
hastalığın ilerlemesi veya kemikle ilişkili olayların gelişimi sonrasında XGEVA® tedavisine  
devam edilemez. XGEVA® ayrıca, yetişkinlerde ve kemik büyümesi durmuş ergenlerde, 
ameliyatla tedavi edilemeyen veya ameliyatın en iyi seçenek olmadığı, dev hücreli kemik tümörünü tedavi etmekte de kullanılır.  Multipl miyelom tanısı konmuş olup antimiyelo m tedavi endikasyonu olan, kreatinin klerensi 
30 ml/dk altında olan hastalarda miyelom ilişkili kemik komplikasyonlarının önlenmesinde endikedir.  
 2. XGEVA
®’yı kullanmadan önce dikkat edilmesi gerekenler  
 XGEVA
®’yı aşağıdaki durumlarda KULLANMAYINIZ:  
 Eğer;  
• Denosumaba ya da XGEVA
®’nın diğer bileşenlerinden herhangi birine alerjiniz 
varsa (Bkz.  yardımcı maddeler).  
 
• Kanınızdaki kalsiyum seviyesi çok düşükse ve bu durum tedavi edilmemişse. 
 
Diş veya ağız cerrahisinden kalan iyileşmemiş yaralarınız varsa, doktorunuz size XGEVA® 
uygulamayacaktır.  XGEVA
®’yı aşağıdaki durumlarda DİKKATLİ KULLANINIZ:  
 
• Kalsiyum ve D vitamini takviyesi:  
Kan kalsiyum değerleriniz yüksek değilse, XGEVA® tedavisi görürken kalsiyum 
ve D vitamini takviyesi almanız gerekir. Doktorunuz bu konuyu sizinle konuşacaktır. Kanınızdaki kalsiyum seviyesi düşükse, doktorunuz XGEVA
® 
tedavinize başlamadan önce size kalsiyum takviyesi vermeye karar verebilir. 
 
• Kanda düşük kalsiyum seviyeleri:  
XGEVA® tedavisi görürken kaslarınızda spazm, seğirme ya da kramp olursa 
ve/veya el ya da ayak parmaklarınızda ya da ağız çevresinde uyuşma ya da karıncalanma olursa ve/veya nöbet, bilinç bulanıklığı ya da bilinç kaybı meydana gelirse hemen doktorunuza haber veriniz. Kanınızdaki kalsiyum seviyeleri düşük 
olabilir.  
 
• Böbrek yetmezliği:  
Şiddetli böbrek sorunlarınız, böbrek yetmezliğiniz varsa, ya da geçmişte diyalize ihtiyaç duyduysanız, doktorunuza haber veriniz. Bu durumlar, özellikle kalsiyum takviyesi almamanız halinde kanınızdaki kalsiyum seviyesinin düşmesi riskini arttırabilir. Doktorunuz sizi, düşük kalsiyum düzeyi belirtileri ve semptomları için izleyecektir.  
 
• Ağız, dişler ya da çene ile ilgili sorunlar:  
Kanserle ilişkili duru mlar için XGEVA
® enjeksiyonu uygulanan hastalarda çene 
osteonekrozu (çenede kemik hasarı) adı verilen yan etki yaygın olarak (10 kişiden 3 1’ini etkileyebilir) bildirilmiştir. Çene osteonekrozu tedavi sonlandırıldıktan sonra 
da ortaya çıkabilir.  
 
Çene osteon ekrozu ağrılı olabilen tedavi edilmesi zor bir durum olduğu için, 
gelişmesini önlemek önemlidir. Çene osteonekrozu gelişmesine ilişkin riski azaltmak için alabileceğiniz birtakım önlemler bulunmaktadır : 
 
Tedaviye başlamadan önce doktorunuza/hemşirenize/eczacınıza (sağlık mesleği mensubuna) ağzınız ve dişlerinizle ilgili herhangi bir sorununuz varsa söyleyiniz. Ağzınızda diş tedavilerinden veya ağız cerrahisinden kalan iyileşmemiş yaralar varsa, doktorunuz, tedavinizi başlatmayı ertelemelidir. Doktorunuz, XG EVA
® 
tedavinize başlamadan önce diş hekimi muayenesi önerebilir.  
 Tedavi görürken, ağız hijyeninizin iyi olmasını sağlamalısınız ve rutin diş kontrolü yaptırmalısınız. Eğer diş protezi kullanıyorsanız, bunların iyi oturduğundan emin olmalısınız.  
 
Dişlerinizle ilgili tedavi alıyorsanız veya dental ameliyat geçirecekseniz (örn. diş 
çekimi), doktorunuza dişlerinize ilişkin tedaviniz hakkında bilgi veriniz ve diş 
hekiminize XGEVA
® ile tedavi edildiğinizi söyleyiniz.  
 Ağzınızda ya da dişlerinizde; sallanan diş, ağrı ya da şişme, iyileşmeyen yaralar 
veya akıntı gibi herhangi bir sorun yaşarsanız, bunlar çene osteonekrozunun işaretleri olabileceği için hemen doktorunuza ve diş hekiminize haber veriniz. 
 
Kemoterapi ve/veya radyoterapi alan hastalar, steroidler veya anti -anjiyogenik 
ilaçlar (kanser tedavisinde kullanılır) kullananlar, dental ameliyat geçirenler, rutin diş muayenesinden geçmeyenler veya dişeti hastalığı olan ya da sigara kullananlar çene osteonekrozu gelişmesi bakımından daha yüksek risk altında olabilirler. 
 
• Kulakta kemik hasarı:  
Kulak ağrısı, kulak akıntısı ve/veya kulak iltihabı yaşamanız durumunda doktorunuzla konuşunuz. Bunlar kulakta kemik hasarının belirtisi olabilir.  
• Uyluk kemiğinde olağan dışı kırıklar:  
Bazı kişilerde  XGEVA
® tedavisi sırasında uyluk kemiğinde olağan dışı kırıklar 
meydana gelmiştir. Kalçanızda, kasığınızda veya uyluk kemiğinizde yeni veya 
olağan dışı bir ağrı hissederseniz doktorunuzla iletişime geçiniz. 
 
• XGEVA® tedavisinin kesilmesinin ardından kanda y üksek kalsiyum 
düzeyleri:  
Tedavinin kesilmesinin ardından haftalar ila aylar içinde dev hücreli kemik tümörü bulunan bazı hastalarda yüksek kalsiyum düzeyi görülebilir. XGEVA
® 
alımını durdurduktan sonra doktorunuz yüksek kalsiyum düzeyi belirtilerini ve 
semptomlarını izleyecektir.  
 
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve seri numarası mutlaka hasta dosyasına kaydedilmelidir.  4 Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
XGEVA®’nın yiyecek ve içecek ile kullanılması  
 Yiyecek ve içecek XGEVA
®’yı etkilememektedir.  
 Hamilelik  
 İlacı kullanmadan önce doktorunuza veya eczacınıza danışınız.  
 
Hayvanlar üzerinde yapılan araştırmalar üreme toksisitesi göstermiştir.  
 
XGEVA
®, hamile kadınlarda test edilmemiştir. Hamileyseniz, hamile olabileceğinizi 
düşünüyorsanız ya da hamile kalmayı planlıyorsanız, bu durumu doktorunuza söylemeniz 
önemlidir. Eğer hamile iseniz XGEVA® kullanmamalısınız. Hamile kalma potansiyeline 
sahip kadınların XGEVA® tedavisi görürken ve XGEVA® ile tedavi sonlandırıldıktan sonra 
en az 5  ay süreyle etkili doğum kontrol yöntemleri kullanması gerekmektedir. 
 XGEVA
® tedavisi devam ederken veya tedaviyi bırakalı 5  aydan daha kısa bir süre olmuşken 
hamile kalırsanız lütfen doktorunuzu bilgilendirin.  Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
 İlacı kullanmadan önce doktorunuza veya eczacınıza danışınız.  
 XGEVA
®'nın anne sütüne geçip geçmediği bilinmemektedir. Bebek emziriyorsanız ya da 
emzirmeyi planlıyorsanız bu durumu doktorunuza söylemeniz önemlidir. Doktorunuz bu durumda emzirmenin bebeğe olan faydaları ile XGEVA
®'nın anneye olan faydalarını göz 
önüne alarak emzirmeyi bırakmak ile XGEVA® kullanmayı bırakmak arasında bir tercih 
yapmanıza yardımcı olacaktır.  
 XGEVA
® tedavisi sırasında emziriyorsanız, lütfen doktorunuzu bilgilendiriniz. 
 Araç ve makine kullanımı  
 XGEVA
®’nın araç ve makine kullanımı üzerine etkisi yoktur veya ihmal edilebilir 
düzeydedir.  
 
XGEVA®’nın içeriğinde bulunan bazı yardımcı maddeler hakkında ön emli bilgiler  
 
XGEVA® sorbitol içerir.  
Eğer doktorunuz size bazı şekerlere hassasiyet durumunuz olduğunu söylediyse, XGEVA® 
sorbitol (E420) içerdiği için, bu ilacı almadan önce doktorunuza danışınız. 
 
Nadir görülen kalıtsal fruktoz hassasiyet sorunları bulunan hastalar XGEVA® 
kullanmamalıdır.  5  
XGEVA® sodyum içerir.  
Bu tıbbi ürün, 120 mg’da 1 mmol’den (23 mg) daha az oranda sodyum içerir, yani esas olarak ‘sodyum içermez’.  
 Diğer ilaçlar ile birlikte kullanımı  
 Aşağıdaki ilaçları kullanıyorsanız doktorunuza haber vermeniz özellikle önemlidir  
• Denosumab içeren başka bir ilaç  
• Bir bifosfonat  
 XGEVA
®'yı denosumab veya bifosfonat içeren başka bir ilaçla birlikte almamalısınız.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. XGEVA
® nasıl  kullanı lır? 
 
Uygun kullanım ve doz/uygulama sıklığı için talimatlar:  
Önerilen doz, 120 mg etkin madde içeren bir adet XGEVA®’nın 4  haftada bir deri altına 
(subkütan), tek enjeksiyon halinde uygulanmasıdır. 
 XGEVA
® tedavisi görürken kanınızda fazla kalsiyum yoksa kalsiyum ve D vitamini 
takviyeleri de almanız gerekmektedir. Doktorunuz bu konuyu sizinle konuşacaktır.  
 Uygulama yolu ve metodu:  
XGEVA
®, kalçanıza, karın bölgenize ya da üst kolunuza enjekte edilecektir.  Eğer dev hücreli 
kemik tümörü için tedavi görüyorsanız, ilk dozdan 1 hafta ve 2  hafta sonra ilave bir doz 
alacaksınız.  
 1 yılın sonunda endikasyonu tekrar değerlendirilerek remisyonda olmayan, miyelom tedavisi devam eden hastalarda en fazla 2  yıl kullanılır.  
 XGEVA
®, bir sağlık uzmanının sorumluluğu altında uygulanmalıdır. 
 Çalkalamayınız.  
 Bu ilacın kullanımı hakkında başka herhangi bir sorunuz varsa, doktorunuza, eczacınıza ya da hemşirenize sorunuz.  
 Değişik yaş grupları:  
Çocuklarda kullanım ı: 
Dev hücreli kemik tümörü olan ve kemiklerinin büyümesi durmuş olan ergenler haricinde, 18 yaşından küçük çocuklarda ve ergenlerde XGEVA
® kullanımı tavsiye edilmemektedir. 
Kemiğe yayılmış başka kanserleri olan çocuklarda ve ergenlerde XGEVA®’nın kullanım ıyla 
ilgili bir çalışma yapılmamıştır.  
 
Yaşlılarda kullanımı:  
Yaşlı hastalarda doz ayarlaması gerekmemektedir.  
 6 Özel kullanım  durumları:  
Böbrek yetmezliği:  
Böbrek yetmezliği hastalarında doz ayarlaması gerekmemektedir (Bakınız Bölüm  2. 
XGEVA®’yı aşağıdaki durumlarda dikkatli kullanınız). 
 
Karaciğer yetmezliği:  
Denosumab güvenliliği ve etkililiği karaciğer yetmezliği olan hastalarda incelenmemiştir.  
 Eğer XGEVA
®’nın etkisinin çok güçlü veya zayıf olduğuna dair bir izleniminiz var ise 
doktorunuz vey a eczacınız ile konuşunuz. 
 Kullanmanız gerekenden daha fazla XGEVA
® kullandıysanız:  
 XGEVA
® ile ilgili bir doz aşımı deneyimi bulunmamaktadır.  
 XGEVA
®’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  XGEVA
®’yı kullanmayı unutursanız  
 Bir doz XGEVA
®'nın kaçırılması halinde, enjeksiyon mümkün olan en kısa sürede 
yapılmalıdır.  
 Unutulan dozları dengelemek için çift doz almayınız.  XGEVA
® ile tedavi sonlandırıldığındaki  oluşabilecek etkiler  
 Tedavinizden en iyi şeki lde fayda elde etmek için, XGEVA
®'yı doktorunuzun size reçete 
ettiği süre boyunca kullanmanız önemlidir. Tedaviyi bırakmayı düşünmeden önce doktorunuzla konuşunuz.  
 4. Olası yan etkiler nelerdir?  
 Tüm  ilaçlar  gibi XGEVA
®’nın içeriğinde bulunan maddelere duyarlı olan kişilerde yan 
etkiler olabilir.  
 Aşağıdakilerden biri olursa, XGEVA
®'yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Kaslarınızda spazm, seğirme, kramp, el ya da ayak parmaklarınızda ya da ağzınızın 
çevresinde uyuşma ya da karıncalanma ve/veya nöbet, bilinç bulanıklığı ya da bilinç kaybı. Bu durumlar, kanınızdaki kalsiyum seviyelerinin düşük olduğunun işaretleri olabilir. Ayrıca kanda kalsiyum seviyelerinin düşük olması, kalp ritminde QT uzaması 
adı verilen ve elektrokardiyogram (EKG) ile görülebilen bir değişikliğe yol açabilir.  
• Hırıltı ya da nefes darlığı; yüzde, dudaklarda, dilde, boğazda ya da vücudun diğer kısımlarında şişlik; ciltte döküntü, kaşınma ya da ürti ker gibi aşırı duyarlılık 
belirtilerinde.  
 
XGEVA
® tedavisi görürken veya doktorunuzun XGEVA® tedavinizi sonlandırmasının 
ardından aşağıdaki belirtilerden herhangi biri ortaya çıkarsa lütfen hemen 7 doktorunuza ve diş hekiminize haber veriniz veya size en yak ın hastanenin acil 
bölümüne başvurunuz:  
• Ağzınızda ve/veya çenenizde ağrı, ağzınızda ya da çenenizde şişlik ya da iyileşmeyen 
yaralar, akıntı, çenenizde uyuşma ya da ağırlık hissi ya da dişinizin sallanması çenenizde kemik hasarı (osteonekroz) oluştuğunun i şareti olabilir.  
 
Bunların hepsi çok ciddi yan etkilerdir.  
- Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek olabilir.  
 Yan etkiler aşağıdaki kategorilerde gösterildiği şekilde sıralanmıştır. Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinde veya birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinde veya birinden fazla görülebilir. Seyrek: 1.000 hastanı n birinden az fakat 10.000 hastanın birinde veya birinden fazla 
görülebilir. Çok seyrek: 10.000 hastanın birinden az görülebilir. Bilinmiyor: Eldeki verilerden hareketle tahmin edilemiyor.  Çok yaygın:  
• Bazen şiddetli olabilen kemik, eklem ve/veya kas ağrısı  
• Nefes darlığı  
• İshal  
• Kanda düşük kalsiyum seviyeleri (hipokalsemi)  
 Yaygın:  
• Kanda düşük fosfat seviyeleri (hipofosfatemi)  
• Ağızda ya da çenede geçmeyen ağrı ve/veya iyileşmeyen yaralar (çene osteonekrozu)  
• Diş kaybı  
• Aşırı terleme  
• İleri evre kanser hastalarında: başka bir tür kanser gelişimi  
• Saç dökülmesi (alopesi)  
 Yaygın olmayan:  
• Dev hücreli kemik tümörü bulunan hastalarda tedavinin kesilmesinin ardından kanda yüksek kalsiyum düzeyleri (hiperkalsemi)  
• Kalçada, kasıkta veya uyluk kemiğinde yeni ya da olağan dışı ağrı (olası uyluk kemiği kırığının erken göstergesi olabilir)  
• Ciltte oluşan kızarıklıklar veya ağız içinde yaralar (likenoid ilaç erüpsiyonu)  
 Seyrek:  
• Alerjik reaksiyonlar (örn: hırıltı ya da nefes darlığı; yüzde, dudaklarda, dilde, boğazda ya da vücudun diğer kısımlarında şişlik; ciltte döküntü, kaşınma ya da ürtiker). Nadiren, alerjik reaksiyonlar şiddetli olabilir.  
 Bilinmiyor:  
• Kulak ağrısı, kulak akıntısı ve/veya kulak iltihabı yaşamanız durumunda doktorunuzla konuşunuz. Bunlar kulakta kemik hasarının belirtisi olabilir. 8  
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “ İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 5. XGEVA
®’nın saklanması  
 XGEVA
®’yı çocukların göremeyeceği,  erişemeyeceği yerlerde ve ambalajında saklayınız. 
 2°C-8°C arasında buzdolabında saklayınız.  
Dondurmayınız.  
Işıktan korumak için orijinal amba lajında saklayınız. 
 Bu flakon, enjeksiyonun uygulanmasından önce buzdolabından çıkarılıp oda sıcaklığına (25°C) ulaşması için bekletilebilir. Bu durumda enjeksiyon daha rahat olacaktır. Flakon oda sıcaklığına (25°C) getirildikten sonra 30 gün içinde kullanılmalıdır.  
 Bu ilacı son kullanma tarihi ile uyumlu şekilde kullanınız.  
 Ambalaj ve etiketteki son kullanma tarihinden sonra XGEVA
®’yı kullanmayınız. Son 
kullanma tarihinden önce kullanınız. 
 
Son kullanma tarihi buralarda belirtilen ayın son günüdür. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi:  Amgen İlaç Tic. Ltd. Şti. İş Kuleleri, Levent Mah.,  
Meltem Sok. No: 10 Kule: 2 Kat: 25, 4. Levent, 
Beşiktaş, İstanbul  
Üretim Yeri:  Amgen Manufacturing Limited State Road 31, Kilometer 
24.6, Juncos, Porto Riko 00777- 4060, ABD  
 Bu kullanma talimatı 23.08.2022 tarihinde onaylanmıştır.  
 AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR:  
 XGEVA
® çözeltisi, uygulanmadan önce görsel olarak kontrol edilmelidir. Çözelti eser 
miktarda şeffaf ile beyaz arası renkte proteinli parçacık içerebilir. Çözelti bulanıksa ya da rengi değişmişse enjekte etmeyiniz. Çalkalamayınız. Enjeks iyon bölgesinde rahatsızlık 9 oluşmasını önlemek için, enjekte etmeden önce flakonu oda sıcaklığına (25°C) ısınmaya 
bırakınız ve yavaş yavaş enjekte ediniz. Flakonun içeriğinin tamamını enjekte ediniz. Denosumabın uygulanması için 27 numara bir iğne tavsiye edilir. Flakona birden fazla kez 
iğne sokmayınız.  