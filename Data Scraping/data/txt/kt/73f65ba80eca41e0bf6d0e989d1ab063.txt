1 / 13 KULLANMA TALİMATI  
 
OMNİTROPE® 5 mg (15 IU)/1 ,5 mL SC enjeksiyon için çözelti içeren kartuş   
Yalnızca SurePal ™ 5 enjeksiyon kalemi ile d eri altına ( subkütan ) uygulanır.  
Steril  
 
• Etkin madde: Somatropin* 3,3 mg (10 IU’ya eşdeğer )/mL. 
Bir kartuş 5 mg Somatropin*’e eşdeğer ( 15 IU) 1 ,5 mL çözelti içerir.  
* rekombinant DNA teknolojisi ile Escherichia coli ’den üretilmiş  bir proteindir.  
 
• Yardımcı madde ler: Disodyum hidrojen fosfat heptahidrat, sodyum dihidrojen fosfat 
dihidrat, mannitol (E421), poloksamer 188, benzil alkol, fosforik asit, sodyum hidroksit, 
enjeksiyonluk su  
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. 
Yan etkilerin nasıl raporlanacağını öğrenmek için 4. Bölümün sonuna bakab ilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak siz in için  reçete  edilmiştir , başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazıl anlara aynen uyunuz. İlacınız hakkında size önerilen dozun dışında 
yüksek veya düşük doz kullanmayınız.  
 
Bu Kullanma Talimatında:  
 
1. OMNİTROPE® nedir ve ne için kullanılır?  
2. OMNİTROPE®’u kullanmadan önce dikkat edilmesi gerekenler  
3. OMNİTROPE® nasıl kullanılır?  
4. Olası yan etkiler nelerdir?  
5. OMNİTROPE®’un saklanması  
 
Başlıkları yer almaktadır . 
 
1. OMNİTROPE® nedir ve ne için kullanılır?  
 
• OMNİTROPE®, rekombinant DNA teknolojisi adlı meto t kullanılarak bakteriyel 
mikroorganizma E.coli yoluyla elde edilen  ve somatropin adı verilen  etkin maddeyi içeren 
bir insan büyüme hormonudur.  Yapısı, kemikler ve kasların büyümesi için gerekli olan 
doğal insan büyüme hormonu ile aynıdır.  Ayrıca yağ ve kas  dokularının doğru miktarlarda 
büyümesine de yardımcı olur. Rekombinant olması insan veya hayvan dokularından elde 
edilmediği anlamına gelmektedir.  
 
• OMNİTROPE® 5 mg (15 IU)/1 ,5 mL enjeksiyon için çözelti,  berrak ve renksiz bir 
çözeltidir. 1, 5 ve 10 kartuş bulunan ambalajlarda sunulmaktadır.  
 2 / 13 OMNİTROPE® aşağıdaki durumlarda kullanılır:  
 
• Bebekler, çocuklarda ve ergenlerde;  
Eğer;  
- Büyüme hormonu yetersizliğinden kaynaklanan büyüme bozukluğu  durumunda . 
- Turner sendromu varsa. Turner sendromu, kızlarda görülen ve büyümeyi etkileyebilen 
kalıtsal bir bozukluktur . Bu rahatsızlığın olduğu durumda, ilgili doktor bilgilendirme 
yapacaktır.  
- Kronik böbrek yetmezliği varsa. Böbrekler fonksiyonunu tam olarak yerine getireme z 
ise bu durum büyümeyi etkileyebilir.  
- Doğum kilo sunun çok düşük  olduğu durumlarda  veya çok küçük doğumlarda.  Büyüme 
hormonu, 4 yaşına kadar veya sonrasında normal büyüm enin yakalanamadığı durumda, 
daha fazla  boy uzamasını sağlayacaktır.  
- Prader -Willi send romu varsa (PWS; bir çeşit kromozal hastalık). Eğer büyüme  halen 
devam ediyorsa OMNİTROPE®  tedaviye yardımcı olabilir ve aynı zamanda vücut 
kompozisyonunu (vücu ttaki maddelerin dağılımı) düzenler. Vücut taki fazla yağ 
kaybolacak ve azalmış kas kitle si gelişecektir.  
 
• Yetişkinlerde;  
- Çocuklukta veya ergenlik döneminde başlayan belirgin büyüme hormonu 
yetersizliğinin tedavisinde kullanılır.  
- Bir test aracılığı ile tıbbi olarak belirgin büyüme hormonu eksikliği teşhis edilen 
yetişkinlerde bu tedavi uygulanır.  
- Eğer çocukluk döneminizde büyüme hormonu eksikliği nedeniyle OMNİTROPE® 
tedavisi almışsanız, büyümenizin durmasının ardından büyüme horm onu düzeyiniz 
tekrar incelenecektir. Eğer ciddi büyüme hormonu yetersizliğiniz olduğu tespit edilirse, 
doktorunuz OMNİTROPE® tedavinizin devam etmesini önerecektir.  
 
Tüm diğer hastaların, IGF -1 (insülin benzeri büyüme faktörleri) tayini ve bir büyüme hormo nu 
uyarılma testini yaptırmaları gerekmektedir.  
 
OMNİTROPE® ile teşhis ve tedavi, büyüme bozukluğu olan hastaların teşhis ve idaresinde 
tecrübeli bir hekim tarafından başlatılmalı ve takip edilmelidir.  
 
2. OMNİTROPE®’u kullanmadan önce dikkat edilmesi gerekenler  
 
OMNİTROPE®’u aşağıdaki durumlarda KULLANMAYINIZ  
Eğer;  
• Somatropine veya OMNİTROPE®’un içerisindeki herhangi bir bileşene karşı alerjiniz 
varsa.  
• Aktif tümörünüz (kanser) varsa. Tümör aktif olmamalı ve OMNİTROPE® tedavisine 
başlamadan ön ce tümör tedavisi tamamlanmış olmalıdır.  
• Büyüme olması gerekenden daha önce durmuşsa (kapanmış epifizler). OMNİTROPE® 
büyümeyi uyarmak için kullanılmamalıdır.  
• Ciddi hastalığınız varsa. OMNİTROPE®; açık kalp ameliyatı, batın (karın bölgesi) 
ameliyatı, bir kazanın sebep olduğu çoklu travmalar, ani gelişen solunum yetmezliği veya 
benzer durumları takiben meydana gelen komplikasyonlardan (tedavi sırasında gelişen ek 
tıbbi sorun) dolayı yaşamı tehdit eden ve ani gelişen hastalıklar süresince kullanılmamalıdır. 
Önemli bir ameliyat geçirmiş ya da geçirecekseniz veya herhangi bir nedenden dolayı 3 / 13 hastaneye gidecekseniz doktorunuza bu durumdan bahsediniz ve diğer doktorlara da 
büyüme hormonu kullandığınızı söyleyiniz.  
 
OMNİTROPE®’u aşağıdaki durumlarda DİKKATLİ KULLANINIZ  
Eğer;  
• Glukokortikoidler ile replasman tedavisi görüyorsanız, glukokortikoid dozunuzun 
ayarlanması gerekli olabileceğinden doktorunuza düzenli olarak danışmalısınız.  
• Diyabet (şeker hastalığı) gelişme riski var ise. OMNİTROPE® ile tedavi gördüğünüz sürece 
kan gl ukoz (kan şekeri)  değerleriniz düzenli olarak kontrol edilmelidir.  
• Diyabet hastalığınız varsa somatropin ile tedavi sırasında kan şekeri seviyeniz yakından 
takip edilmelidir ve bu sonuçlar doğrultusunda doktorunuz diyabet hastalığınızın 
tedavisinde kullanılan ilacın dozunun değiştirilip değiştirilmeyeceğine karar verecekt ir.  
• Somatropin tedavisine başladıktan sonra bazı hastaların tiroid hormonu tedavisine 
başlamaları gerekebilir.  
• Tiroid problemi nedeniyle tedavi görüyorsanız tiroid hormonu dozunuzun ayarlanması 
gerekebilir.   
• Kafa içi basıncında artış durum u gelişirse  (şiddetli  baş ağrısı, görsel problemler veya kusma 
şeklinde görülür) . Bu durumda d oktorunuz göz muayenesi isteyebilir. Bu testin sonuçlarına 
bağlı olarak OMNİTROPE® tedavisine ara verilebilir.  
• Kalçanızda ağrı oluşursa veya yürümede aksama görülü rse. Bu durumda doktorunuzu 
bilgilendiriniz.  
• Eğer daha önceden  geçirilmiş  kötü huylu (malign) bir hastalığınız varsa. Hastalığın  nüks 
etmesi  ihtimaline karşı  düzenli olarak muayene olmalısınız.  
• Büyüme hormonu tedavisine yeniden başlanırsa tansiyon (intrakraniyal hipertansiyon) 
belirtilerinin dikkatli bir şekilde izlenmesi gerekmektedir.  
• Eğer lösemi (kan kanseri) hastalığınız varsa. S omatropinle tedavi gören büyüme hormonu 
yetmezliği olan çocuklarda çok seyrek olarak lösemi  meydana gelmiştir, fakat s ıklığının 
büyüme hormonu yetmezliği olmayan çocuklardakine benzer olduğu görülmektedir.  
• OMNİTROPE® tedavisi hastaların bazılarında antikor oluşumunda artışa sebep olmuştur. 
Bu antikorların büyüme oranı üzerinde bir etkisi yoktur. Somatropine karşı antikor gelişip 
gelişmediği tedaviye yanıtsızlığı başka şekilde açıklanamayan her hastada test edilmelidir.  
• 80 yaş üzerindeki hastalardaki deneyim sınırlıdır . Yaşlı kişiler, somatropin etkisine daha 
hassas olabilir ve bu nedenle yan etki oluşumuna daha eğilimlidi r.  
• Kötüleşen bir karın  ağrısı yaşarsanız, doktorunuzu bilgilendirmelisiniz.  
• OMNİTROPE® pankreas iltihabına neden olabilir, bu da karın ve sırtta şiddetli ağrıya neden 
olur. OMNİTROPE®'u aldıktan sonra siz veya çocuğunuzda mide ağrısı geliştirirse 
doktorunuzu bilgilendirmelisiniz.  
• Hızlı büyüme sırasında çocuk larda omurganın yana doğru eğriliğinde bir artış (skolyoz) 
meydana gelebilir . OMNİTROPE® tedavisi sırasında doktorunuz sizi (veya çocuğunuzu) 
skolyoz belirtileri açısından kontrol e decektir.  
 
Kronik böbrek yetmezliği olan çocuklar :  
• Doktorunuz OMNİTROPE® tedavisine başlamadan önce böbrek fonksiyonlarınızı ve 
büyüme oranınızı değerlendirecektir.  OMNİTROPE® ile tedavi süresince kronik böbrek 
yetmezliği için koruyucu tedaviye devam edilmelidir . Böbrek nakli durumunda  
OMNİTROPE® tedavisi kesilmelidir.  
 
Prader -Willi Sendromlu (PWS) çocuklar:  4 / 13 • Kilonuzu kontrol altında tutmak için doktorunuz size kalorisi kısıtlan mış bir diyet 
verecektir.  
• OMNİTROPE® ile tedaviye başlamadan önce doktorunuz, üst solunum yolu tıkanıklığı, 
uykuda nefes alma güçlüğü  veya solunum yolu enfeksiyonu açısından sizi  
değerlendirecektir.  
• Akciğer enfeksiyonu saptanırsa OMNİTROPE® tedavisine baş lamadan önce tedavi 
olmalısınız.  
• OMNİTROPE® ile tedaviye başlamadan önce doktorunuz sizi u ykuda nefes alma güçlüğü 
(uyku apnesi) açısından çeşitli tanımlanmış meto tlarla (Polisomnografi veya  gece 
oksimetrisi gibi)  değerlendirecektir ve uyku apnesinden şüpheleniyorsa sizi takip altına 
alacaktır.  
• OMNİTROPE® tedavisi süresince, soluk alma problemlerine ilişkin belirtiler  (horlama 
başlaması veya horlama artışı) gösterirse niz, bunun  nedeni ni doktorunuz  araştır acak ve 
gerekirse tedavinize ara verecektir . 
• Hızlı büyüme görülen hastalarda skolyoz (omurgada yana eğrilik) meydana gelebilir.  
Tedavi süresince doktorunuz sizi skolyoz belirtileri açısından kontrol edecektir.  
 
Gebelik  yaşına göre küçük  (SGA) doğan hastalar:  
• Eğer  hasta çok küçük veya düşük kilolu  doğmuş  ise ve yaşı 9 – 12 arasında ise, ergenlik 
döneminde OMNİTROP E® tedavisi konusunda bilgi almak için doktoru nuz ile görüşünüz.  
• OMNİTROPE® ile tedaviye başlamadan önce büyüme bozukluklarını izah edebilecek diğer 
nedenler veya tedaviler ortadan kaldırılmalıdır.  
• İnsülin -benzeri  büyüme faktörü –I- düzeyi de ölçülmelidir.  
• Ergenliğe yakın dönemde tedaviye başlanması tavsiye edilmemektedir.  
• OMNİTROPE® ile tedavi büyüme  durana kadar devam ettirilmelidir . 
• Doktorunuz t edaviye başlamadan önce ve başladıktan sonra yılda bir kere açlık insülin ve 
kan şekeri düzey inizi kontrol edecektir.  
• Eğer akut (kısa sürede gelişen) kritik bir hastalık meydana gelirse. Doktorunuz 
OMNİTROPE® tedavisine devam edilmesinin güvenliliğini  dikkatli bir şekilde 
değerlendirecektir. Akut kri tik bir hastalığı olanlarda, büyüme hormonu ile ikame 
tedavisinin güvenliliği  üzerine bilgi bulunmamaktadır.  
• Maksimum tavsiye edilen günlük doz aşılmamalıdır . 
 
Diğer tüm terapötik proteinlerde olduğu gibi OMNİTROPE® için de potansiyel immunojenesite 
riski söz konusudur.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve 
seri numarası mutlaka hasta dosyasına kaydedilmelidir.  
 
OMNİTROPE®’un yiyecek ve içecek ile kullanılması  
Uygulama yöntemi açısından OMNİTROPE®’un yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacın ıza danışınız.  
 5 / 13 Somatropinin hamile kadınlarda kullanımına dair yeterli veri yoktur. Hayvanlar üzerinde 
yapılan çalışmalar, gebelik /ve -veya/ embriyonal / fetal gelişim /ve -veya/ doğum /ve -veya/ 
doğum sonrası gelişim üzerindeki etkiler bakımından yetersizdir. İnsanlara yönelik potansiyel 
risk bilinmemektedir. Bu nedenle OMNİTROPE®, hamilelikte ve doğum kontrolü kullanmayan 
çocuk doğurma potansiyeli olan kadınlarda önerilmemektedir.  
 
Eğer h amile yseniz,  doktorunuza veya eczacınıza danışınız . Bunun ne deni b enzil  alkol ün 
vücudunuzda birikebil mesi  ve yan etkilere  ("metabolik asidoz" adı verilen)  neden 
olabil mesidir .  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız .  
 
Emziren kadınlarda somatropin içeren ürünlerle yapılan klinik çalışma yoktur. Somatropinin 
insan sütüyle atılıp atılmadığı bilinmeme ktedir . Bu nedenle OMNİTROPE® emziren kadınlara 
uygulanırken dikkat edilmelidir.  
 
Eğer emziriyorsanız, doktorunuza veya eczacınıza danışınız. Bunun nedeni benzil alkolün 
vücudunuzda birikebilmesi ve yan etkilere ("metabolik asidoz" adı verilen) neden 
olabilmesidir.  
 
Araç ve makine kullanımı  
OMNİTROPE®’un araç ve makine kullanım yeteneği  üzerinde etkisi yok tur ya da ihmal 
edilebilir  düzeyde dir.  
 
Araç ve makine kullanımı durumunda içeriğinde benzil alkol bulunduğunu göz önünde 
bulundurunuz.  
 
OMNİTROPE®’un içeriğinde bulunan bazı yardımcı maddeler hakkında önemli bilgiler  
Bu tıbbi ürün her mL’de 1 mmol’den (23 mg) daha az (0,3 mg) sodyum ihtiva eder; yani aslında 
“sodyum içermez”.  
 
Bu tıbbi ürün her mL’de 9 mg benzil alkol içerir. Benzil alkol alerjik reaksiyonlara neden 
olabilir.  
 
Benzil alkol, küçük çocuklarda nefes alma sorunları ("gasping sendromu" olarak adlandırılır) 
dahil olmak üzere ciddi yan etki riski ile ilişkilendirilmiştir.  
 
Doktorunuz tarafından tavsiye edilmedikçe yeni doğan bebeğinize (4 haftaya kadar) 
vermeyiniz.  
 
Karaciğer veya böbrek hastalığınız varsa doktorunuza veya eczacınıza danışınız. Vücudunuzda 
büyük miktarlarda benzil alkol birikebilir ve yan etkilere ("metabolik asidoz") neden olabilir.  
 
Benzil alkol varlığından dolayı prematüre bebekler ve yeni doğanlara uygulanmaması gereki r. 
Bebeklerde ve 3 yaşına kadar olan çocuklarda toksik reaksiyonlara ve alerjik reaksiyonlara 
neden olabilir . 6 / 13  
3 yaşından küçük çocuklarda doktorunuz veya eczacınız tarafından tavsiye edilmedikçe bir 
haftadan fazla kullanmayınız.  
 
Diğer ilaçlar ile birlikt e kullanımı  
Aşağıdaki ilaçları ku llanırken doktorunuza danışınız. Bu ilaçlar ile ilgili doktorunuzun doz 
ayarlaması yapması gerekebilir . 
 
Özellikle, aşağıdaki ilaçlardan herhangi birini alıyorsanız veya yakın zamanda aldıysanız 
doktorunuzu bilgilendirin. D oktorunuzun OMNİTROPE®’un veya diğer ilaçların dozunu 
ayarlaması gerekli olabilir:  
 
• Diyabet (şeker hastalığı) tedavisinde kullanılan ilaçlar  
• Tiroid hormonları  
• Epilepsi (sara) hastalığının tedavisinde kullanılan ilaçlar (antikonvülzanlar)  
• Siklosporin (organ  nakillerinden sonra vücudun nakledilen organı kabul etmesi için 
kullanılan bir ilaç)  
• Sentetik adrenal  hormonlar (kortikosteroidler , glükokortikoidler ) 
• Oral olarak alınan östrojen veya diğer c insiyet hormon ları  
 
Eğer reçeteli ya da reçetesiz  herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza  veya eczacınıza bunlar hakkında bilgi veriniz.  
 
3. OMNİTROPE® nasıl kullanılır?  
 
• Uygun kullanım ve doz/uygulama sıklığı için talimatlar : 
OMNİTROPE® ile teşhis ve tedavi, büyüme bozukluğu olan hastaların teşhis ve idaresinde 
tecrübeli bir hekim tarafından başlatılmalı ve takip edilmelidir.  
 
Doktorunuz sizin için uygun olan OMNİTROPE® dozunu  ve uygulama programını  
belirtecektir. Genellikle OMNİTROPE® günde bir defa akşamları enjekte edilir. Uygulanacak 
doz, boyutunuz, tedavi edildiğiniz durum ve büyüme hormonunun sizde ne kadar etkili 
olduğuna bağlıdır. Her hasta farklıdır. Doktorunuz, kilogram cinsinden vücut kütleniz ya da 
metrekare cinsinden boy ve a ğırlığınızdan hesapla nan vücut yüzey alanından bulunan miligram 
olarak  OMNİTROPE® dozunu ve uygulama sıklığını size söyleyecektir. Doktorunuza  
danışmadan ilacınızın dozunu değiştirmeyiniz.  
 
OMNİTROPE® 5 mg/1 ,5 mL çoklu kullanım için hazırlanmıştır. İlacınız yalnızca 
OMNİTROPE® 5 mg/1 ,5 mL kullanımı için özel olarak geliştirilmiş bir enjeksiyon kalemi olan 
SurePal ™ 5 ile uygulanmalıdır.  
 
Büyüme ho rmonunu salgılama yetersizliği ne bağlı büyüme bozukluğu  olan çocuklar da:  
Genel olarak g ünlük 0,025 – 0,035 mg/kg (günlük 0,7 – 1 mg/m2) tavsiye edilmektedir. Daha 
yüksek dozlar da kullanılmıştır.  
 
Çocukluk çağında başlayan b üyüme hormonu salgılama yetersizliği ergenlik döneminde de 
devam ederse, OMNİTROPE® tedavisine fiziksel gelişim tamamlanıncaya  (tam bir somatik 
büyüme  elde edilinceye) kadar devam edilmelidir.  
 7 / 13 Takip için, geçiş dönemi sırasında  normal bir  kemik kütlesine ulaşma tedavi  amaçlar ından  
biridir. Doz için yetişkinlerle ilgili bölümüne bakınız.  
 
Prader -Willi Sendromu olan çocuklarda büyüme ve vücut kompozisyonunun düzeltilmesi için:  
Genel olar ak günlük 0,035 mg/kg (günlük 1 mg/ m2) tavsiye edilmektedir. Günlük doz 2,7 mg’ı 
aşmamalıdır. Kemik ucu (epifiz) aşağı yukarı kapanmış veya yıllık 1 cm’de n daha az büyüme 
artış hızı olan çocuklarda tedavi uygulanmamalıdır.  
 
Turner sendromu olan çocuklarda:  
Günlük 0,045 – 0,05 mg/kg (günlük 1,4 mg/m2) tavsiye edilmektedir.  
 
Kronik böbrek y etmezliğine bağlı büyüme bozukluğu olan çocuklarda: :  
Günlük 0,045 – 0,05 mg/kg (1,4 mg/m2) doz tavsiye edilmektedir. Büyüme artış hızı çok 
düşükse yüksek dozlara gerek duyulabilir. Altı aylık bir tedaviden sonra doz ayarlaması 
gerekebilir.  
 
Beklenenden daha küçük ya da daha hafif doğmuş büyüme bozukluğu olan çocukl ar ve 
ergenlerde :  
Günlük 0 ,035 mg/kg (günlük 1 mg/ m2) tavsiye edilmektedir. Nihai boya ulaşılıncaya kadar 
tedaviye devam edilmelidir. Tedavinin birinci yılının sonunda boy artış hızı SDS’si (standart 
deviasyon skoru) + 1’in altında ise tedavi kesilmelidi r. Eğer uzama hızı yılda 2 cm’den az ise 
ve eğer onaylanması gerekiyorsa kemik ucu büyüme plaklarının kapanmasına bağlı olarak 
kemik yaşında, kızlar için 14 yaş ve erkekler için 16 yaş geçilmisse tedavi bırakılmalıdır.  
 
Çocuk hastalar için doz önerileri  
 
Durum  Günlük kg başına  
vücut ağırlığı dozu  Günlük m2 başına 
vücut yüzey alanı 
dozu  
Büyüme hormonu yetersizliği  0,025 – 0,035  mg 0,7 – 1 mg 
Prader -Willi sendromu  0,035  mg 1 mg 
Turner sendromu  0,045 – 0,05 mg 1,4 mg 
Kronik böbrek yetmezliği  0,045 – 0,05 mg 1,4 mg 
Beklenenden daha küçük ya da daha hafif 
doğmuş büyüme bozukluğu olan 
çocuklar/ergenler  0,035  mg 1 mg 
 
Büyüme hormonu yetersizliği  olan yetişkinlerde :  
Çocukluk çağından sonra tedavisine devam eden hastalarda, tedaviye günlük 0 ,2 – 0,5 mg dozu 
ile tekrar başlanması tavsiye edilmektedir. Doz, IGF-I (insülin benzeri büyüme faktörleri)  
konsantrasyonuna göre belirlenen bireysel hasta gereksinimlerine göre aşamalı olarak 
azaltılmalı ya da artırılmalıdır.  
 
Yetişkin dönemde başlayan büyüme hormonu  yetmezliği olan yetişkin hastalarda, günlük 0,15 
– 0,3 mg gibi düşük bir dozla başlanmalıdır. Doz, IGF -I (insülin benzeri büyüme faktörleri)  
konsantrasyonuna göre belirlenen bireysel hasta gereksinimlerine göre aşamalı olarak 
azaltılmalı ya da artırılmalıdır.  
 
Her iki durumda tedavinin hedefi, insülin benzeri büyüme faktörü (IGF -I) konsantrasyonlarının 
yaşa göre düzeltilmiş ortalamaların 2 SDS  (standart deviasyon skoru)  içerisinde olmasıdır. 8 / 13 Tedavinin başında IGF -I konsantrasyonları normal olan hastalara, IGF -I seviyeleri normalin üst 
sınırını 2 SDS aşmayacak şekilde büyüme hormonu dozları uygulanmalıdır. Doz ayarlamada 
klinik yanıt ve yan etki ler de bir rehber olarak kullanılabilir. İyi bir klinik yanıta rağmen IGF -I 
seviyeleri normalleşmeyen ve bu nedenle doz artırımının gerekli olmadığı büyüme hormonu 
yetmezliği olan hastaların var olduğu bilinmektedir.  
 
Günlük devam dozu nadiren 1 mg’ı aşmak tadır.  Erkeklerin zamanla insülin benzeri büyüme 
faktörüne duyarlılığında artış göstermesiyle birlikte, kadınların erkeklerden daha yüksek 
dozlara gereksinimi olabilir. Bu durum, erkeklerin aşırı tedavi edilmesinin yanısıra, özellikle 
hormon tedavisi gören  kadınların yetersiz tedavi edilme riski olduğu anlamına gelmektedir. 
Büyüme hormonu dozunun doğruluğu her 6 ayda bir kontrol edilmelidir. Normal fizyolojik 
büyüme hormonu üretimi yaşla birlikte azaldığından, doz gereksinimleri azaltılabilir.  
 
60 yaşın üze rindeki kişiler, günlük 0,1 -0,2 mg'lık bir dozla başlamalı ve bireysel gereksinimlere 
göre yavaş yavaş artırılmalıdır. Minimum etkili doz kullanılmalıdır. İdame dozu nadiren günde 
0,5 mg'ı aşar. Doktorunuz tarafından size verilen talimatları izleyiniz.  
 
OMNİTROPE® tedavisi uzun süreli bir tedavidir. Bu konuda daha detaylı bilgi edinmek için 
lütfen doktorunuza danışınız.  
 
• Uygulama yolu ve metodu : 
Büyüme hormonunuzu her gün yaklaşık aynı saatte enjekte ediniz. Uyku zamanı hatırlaması 
kolay olacağından uygun olabilir. Geceleri daha yüksek bir büyüme hormonu seviyesine sahip 
olmak da doğaldır.  
OMNİTROPE® subkütan  (deri altı ) kullanım içindir. Bu , ilacın derinizin altındaki yağ 
dokusuna kısa bir enjeksiyon iğnesi ile verileceği anlamına gelmekt edir. Çoğu kişi, 
enjeksiyonlarını uyluk veya kalçasına yapmaktadır. Enjeksiyon, doktorunuzun size gösterdiği 
yere yapılmalıdır. Enjeksiyon bölgesinde derinin yağlı dokusu büzülebilir. Bunu önlemek için, 
enjeksiyonunuz için her seferinde biraz farklı bir ye r kullanmalısınız. Bu, aynı bölgeye diğer 
enjeksiyon yapmadan önce, derinize ve derinizin altındaki alana iyileşmesi için süre 
vermektedir.  
 
Yalnızca OMNİTROPE® 5 mg (15 IU)/1,5 mL ile kullanım için özel olarak geliştirilmiş bir 
enjeksiyon aracı (enjeksiyon kalemi) olan SurePal™ 5 ile uygulanmalıdır.  
 
Doktorunuz veya yetkili başka bir sağlık personeli ilacın doğru kullanımı ile ilgili talimatları 
ve OMNİTROPE®’un nasıl enjekte edileceğini size gösterecektir.  OMNİTROPE® 
enjeksiyonunu her zaman tam olarak doktorunuzun söylediği şekilde yapmalısınız. Emin 
olmamanız halinde, doktorunuz , eczacınız  veya yetkili sağlık personeline  danışmalısınız . 
 
OMNİTROPE®’u kendi kend inize nasıl uygulayacağınız  aşağıda belirtilmektedir. Talimatları 
lütfen dikkatlice okuyunuz ve adım adım takip ediniz. Enjeksiyon gerekliliklerini ve 
prosedürünü anladığınızdan emin olmadıkça enjek siyon işlemine başlamayınız.  
 
- OMNİTROP E® deri altına enjeksiyon olarak verilir.  
- Uygulamadan önce çözeltiyi dikkatli bir şekilde kontrol edin iz ve yalnızca berrak ve renksiz 
ise kullanınız.  
- Bölgesel lipoatrofi (deri altındaki yağ dokusunun bölgesel kaybı) riskini en aza indirmek için 
uygulama böl gesini her enjeksiyonda değiştirin iz. 
 9 / 13 Hazırlama:  
Hazırlamaya başlamadan önce gerekli malzemeleri toplayınız:  
 
− OMNİTROPE® 5 mg/1,5 mL enjeksiyon için çözelti içeren kartuş.  
− OMNİTROPE® 5 mg/1,5 mL kullanımı için özel olarak geliştirilmiş bir enjeksiyon kalemi 
olan SurePal™ 5  (ambalajda bulunmaz. SurePal™ 5 ile birlikte sağlanan kullanma 
talimatı’na bakınız).  
− Subkütan enjeksiyon için bir adet kalem iğne  
− 2 adet temizleme pamuğu (pakette yer almama ktadır).  
 
Bir sonraki adıma geçmeden önce ellerinizi yıkayınız.  
 
OMNİTROPE®’un enjekte edilmesi:  
− Bir temizleme pamuğu ile kartuşun kapağını dezenfekte ediniz.  
 
− İçeriğin berrak ve renksiz olduğunu kontrol ediniz.  
− Enjeksiyon kalemine kartuşu koyunuz. Enjektör kalemi için kullanma talimatlarını takip 
ediniz. Kalemin kadranından dozu ayarlayınız.  
− Enjeksiyon bölgesini seçini z. En iyi enjeksiyon bölgesi uyluk ve karın gibi (göbek ve bel 
hariç), deri ve kas arasında bir yağ tabakası olan dokulardır.  
− Son enjeksiyon yaptığınız yerden en az 1 cm uzaklıktaki bir bölgeyi seçtiğinizden emin 
olunuz ve size anlatıldığı şekilde enjeksi yon yapacağınız bölgeyi değiştiriniz.  
− Enjeksiyon yapmadan önce alkollü bir mendil ile derinizi iyice temizleyiniz. Bölgenin 
kurumasını bekleyiniz.  
 
− Doktorunuzun size öğrettiği şekilde iğneyi derinize batırınız.  
 
Enjeksiyondan sonra:  
− Enjeksiyondan sonra küçük bir bandaj veya steril gazlı bezi birkaç saniye enjeksiyon 
bölgesine bastırınız. Enjeksiyon bölgesine masaj yapmayınız.  
− Dış iğne kabını kullanarak kalemden iğneyi çıkarınız ve iğneyi imha ediniz. Bu işlem 
OMNİTROPE®’u steril (mikropsuz) tutacak ve sızıntı yapmasını engelleyecektir. Ayrıca 
kalem içerisine geri hava girmesini ve iğnenin tıkanmasını engelleyecektir. İğnenizi ve 
enjeksiyon kaleminizi başka birisi ile ortak kullanmayınız.  
− Kartuşu kalemde bırakınız, kale min kapağını takınız ve buzdolabında saklayınız.  
− Çözelti buzdolabından çıkarıldıktan sonra berrak olmalıdır.  
− Renk değişikliği olan veya içinde parçacık bulunan çözeltileri kullanmayınız.  
 
• Değişik yaş grupları:  
 
 
10 / 13 Çocuklarda kullanımı:  
Çocuklarda t edaviye , yukarıda belirtilen kullanma  talimatları  izlenerek başlancaktır.  
 
OMNİTROPE® dozu ve uygulama takvimi her hastaya göre bireysel olarak ayarlanmalıdır. 
Epifiz füzyonu  (yani ep ifiz (kemik uçları) kapanmışsa)  oluşmuşsa tedaviye devam 
edilmemelidir. Büyüme hormonu tedavisine yanıt zamanla azalma eğilimi gösterir. Ancak 
büyüme hızında artış olmazsa – özellikle tedavinin ilk yılında - hipotiroidizm  (vücutta tiroid 
bezinin az çalışması) , yetersiz beslenme ve ilerle miş kemik yaşı gibi büyüme yetersizliğinin 
diğer nedenleri ve tedaviye uyum yakından değerlendirilmelidir . 
 
Doktorunuz sizin için gerekli olan dozu ayarlayacaktır.  
 
Yaşlılarda kullanımı:  
60 yaşın üzerindeki hastalarda, tedaviye günlük 0,1 – 0,2 mg dozu ile başlanmalıdır ve bireysel 
hasta gereksinimlerine göre yavaşça artırılmalıdır. Minimum etkili doz kullanılmalıdır. Bu 
hastalarda günlük devam dozu nadiren 0,5 mg’ı aşar.  
 
• Özel kullanım d urumları:  
 
Böbrek yetmezliği:  
Kronik böbrek yetmezliği durumunda, tedaviye başlanmadan önce böbrek fonksiyonları 
normalin %50’sinin altında olmalıdır. Büyüme bozukluğunu doğrulamak için tedavinin 
başlatılmasından önce bir yıl süreyle büyüme takip edilmelid ir. Bu dönem süresince böbrek 
yetmezliği için koruyucu tedavi uygulanmalı ve tedavi süresince sürdürülmelidir.  
 
Böbrek nakli durumunda tedavi kesilmelidir.  
 
Şu ana kadar OMNİTROPE® ile tedavi gören kronik böbrek yetmezliği olan hastalarda final 
uzunluk ü zerine veri bulunmamaktadır.  
 
Karaciğer yetmezliği:  
Karaciğer fonksiyon bozukluğu durumunda  somatropinin karaciğerden atılımında azalma 
görülebilmektedir. Eğer karaciğer hastalığı nız var ise doktorunuza danışınız.   
 
Kullanmanız gerekenden daha fazla OMNİTROPE® kulla ndıysanız:  
Akut (kısa sürede gelişen)  doz aşımı hipoglisemiye (kan glukoz  seviyesinde düşüş ) ve ardından  
da hiperglisemiye (kan glukoz  seviyesinde yükselme ) sebep olabilir. Bu durumda, kendinizi 
güçsüz, terli, uykulu veya kendinizde değil gibi hissedebilirsiniz ve baygınlık geçirebilirsiniz.  
 
OMNİTROPE®’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
OMNİTROPE®’u kullanmayı unutu rsanız : 
Unutulan dozları dengelemek için çift doz almayınız.  
 
OMNİTROPE®’u düzenli kullanmanız tedaviniz açısından en iyisidir. Eğer bir dozu 
kullanmayı unutursanız, bir sonraki enjeksiyonunuzu bir sonraki g ün her zamanki saatin de 
uygulayı nız. Atl anmış  her bir enjeksiyonu not ediniz ve bir sonraki kontrolünüzde doktorunuza 
bildiriniz.  
 11 / 13 OMNİTROPE® ile tedavi sonlandırıldığında  oluşabilecek etkiler : 
OMNİTROP E® ile tedavinin kesilmesi veya erken sonlandırılması büyüme hormonu 
tedavisinin başarısını bozabilir.  Doktorunuza danışmadan tedavinizi sonlandırmayınız.  
 
Eğer OMNİTROPE®’un etkisinin çok güçlü veya zayıf olduğuna dair bir izleniminiz var  ise 
doktorunuz veya eczacınız ile konuşunuz.  
 
4. Olası yan etkiler nelerdir?  
 
Tüm ilaçlar gibi OMNİTROPE®’un içeriğinde bulunan maddelere duyarlı olan kişilerde yan 
etkiler olabilir. Yetişkinlerde görülen çok yaygın ve yaygın yan etkiler, tedavinin ilk ayında  
başlayabilir ve aniden ya da dozun azaltılmasıyla ortadan kaybolabilir. Yan etkiler sıklıklarına 
göre aşağıdaki şekilde sınıflandırılmıştır;  
 
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir . 
Bilinmiyor: Eldeki verilerden hareketle tahmin edilemiyor.  
 
Aşağıdakilerden biri olursa, OMNİTROPE®’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Aşırı duyarlılık tepkileri (alışılmışın dışında hırıltılı nefese veya nefes almakta 
zorlanmanıza, yüz, dil veya boğazda şişmelere ya da enjeksiyon bölgesinin etrafının 
şişmesine veya kendinizi sersem gibi hissetmenize, kendinizden geçmenize ya da 
bayılmanı za neden olabilen şiddetli alerjik reaksiyon).  
 
Bunların hepsi çok ciddi yan etkilerdir.  
Eğer bu yan etkiler sizde mevcut ise sizin OMNİTROPE®’a karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 
Diğe r yan etkiler aşağıdaki gibidir:  
 
Çok yaygın:  
 
• Eklem ağrısı  
• Vücutta su tutulması ( tedavinin başlangıcında, kısa bir süre için parmaklarda veya ayak 
bileklerinde şişme olarak kendini gösterir)  
• Enjeksiyon bölgesinde kızarıklık, kaşıntı veya ağrı  
 
Yaygın:  
 
• Deride kabarık kaşıntılı şişlikler (kurdeşen)  
• Döküntü  
• Uyuşma/karıncalanma  
• Kollarda ve bacaklarda katılık, kas ağrısı  
 
Yetişkinlerde,  12 / 13 • Ellerde veya ön kollarda ağrı veya yanma hissi (Karpal Tünel sendromu olarak 
bilinmektedir)  
 
Yaygın olmayan:  
 
• Meme büyümesi (jinekomasti)  
• Kaşıntı  
 
Seyrek:  
 
Çocuklarda,  
• Lösemi (kan kanseri) (Bu, bazıları somatropin ile tedavi edilmiş büyüme hormonu eksikliği 
olan hastaların sayıca çok azında rapor edilmiştir. Fakat büyüme hormonu alan hastalarda 
hazırlayıcı faktörler o lmaksızın lösemi insidansının arttığına dair bir kanıt 
bulunmamaktadır)  
• Kafa içi basınçta artma (şiddetli baş ağrısı, görme bozuklukları veya kusma şeklinde 
belirtiler gösteren beyin çevresinde artan kafa içi basınç)  
 
Bilinmeyen:  
 
• Tip 2 diyabet  
• Kanınızdaki kortizol hormonu seviyelerinde düşüş  
• Yüzün şişmesi  
• Baş ağrısı  
• Hipotiroidi (Serum tiroksin düzeylerinde azalma)  
 
Yetişkinlerde,  
• Kafa içi basınçta artma (şiddetli baş ağrısı, görme bozuklukları veya kusma şeklinde 
belirtiler gösteren beyin çevresinde artan kafa içi basınç)  
 
Enjekte edilen büyüme hormonuna karşı antikorlar oluşmuştur, fakat bunların büyüme 
hormonunun işini yerine getirmesini engellemediği  görülmektedir.  
 
Enjeksiyon bölgesinin etrafındaki deride pürüzler veya şişlikler oluşabilir, ancak her 
enjeksiyonda farklı bölgeler kullanırsanız bu durum görülmeyecektir.  
 
Prader – Willi Sendromu (bir çeşit kromoz om hastalığı ) olan hastalarda seyrek olarak ani 
ölümler meydana gelmiştir, ancak bu vakalar ile OMNİTROPE® tedav isi arasında bir bağlantı 
kurulamamıştır.  
 
OMNİTROPE® ile tedavi edilirken, kalça veya dizde rahatsızlık veya ağrı yaşarsanız, femur 
başı epifiz kayması ve Legg -Calvé -Perthes hastalığı (çocuklarda görülen kalça eklemlerini 
etkileyen bir hastalık) doktorunu z tarafından göz önünde bulundurulabilir.  
 
Büyüme hormonu ile tedavinizle ilişkili diğer olası yan etkiler aşağıdakileri içerebilir:  
Siz (veya çocuğunuz), kan şekeri nizde yükselme  veya tiroid hormonu seviyelerin izde azalma 
yaşayabilirsiniz. Bu, doktorunuz tarafından test edilebilir. Gerekirse doktorunuz gerekli  
tedaviyi verecektir.  Seyrek olarak, büyüme hormonu ile tedavi gören hastalarda pankreas 
enflamasyonu raporlanmıştır.  
 13 / 13 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “ İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında dah a fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. OMNİTROPE®’un saklanması  
 
OMNİTROPE®’u çocukların göremeyeceği, erişemeyeceği yerlerde ve ambalajında saklayınız.  
 
Açılmamış kartuş;  
- 2°C-8°C arasında buzdolabında saklayınız ve taşıyınız.  
- Dondurmayınız . 
- Orijinal ambalajında ışıktan koruyarak saklayınız.  
 
İlk kullanımdan sonra;  
- Kartuşun enjeksiyon kaleminin içinde kalmasını sağlayınız.  
- Açıldıktan sonra buzdolabında (2°C -8°C) saklanması koşulu ile en fazla 28 gün içerisinde 
kullanınız.   
- Orijinal enjeksiyon kaleminin içerisinde ışıktan ko ruyarak saklayınız.  
 
Son kullanma tarihiyle uyumlu olarak kullanınız.  
 
Ambalaj daki son kullanma tarihinden sonra OMNİTROPE®’u kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
Sandoz İlaç San. ve Tic. A.Ş.  
Suryapı & Akel İş Merkezi  
Rüzgarlıbahçe Mah. Şehit Sinan Eroğlu Cad.  
No: 6 34805 Kavacık /Beykoz/İstanbul  
 
Üretim yeri :  
Sandoz GmbH  
Werk Schaftenau/ Avusturya  
 
Bu kullanma talimatı  ..............  tarihinde onaylanmıştır.  