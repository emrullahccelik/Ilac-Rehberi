KISA ÜRÜN BİLGİSİ
1. BEŞERİ TIBBİ ÜRÜNÜN ADI
Fabrazyme 35 mg İnfüzyonluk Çözelti Hazırlamada Kullanılacak Konsantre İçin Toz
Steril
2. KALİTATİF VE KANTİTATİF BİLEŞİM
Etkin madde:
Her bir FABRAZYME flakonu 35 mg agalsidaz beta içerir. 7,2 mL enjeksiyonluk su ile
çözülmesi sonrasında, her bir FABRAZYME flakonu 5 mg/mL (35 mg/7 mL) agalsidaz
beta içerir. Çözülmüş ürün tekrar seyreltilmelidir.
Agalsidaz beta, insan α-galaktosidaz A'nın rekombinant bir formudur ve bir memeli Çin
Hamster Yumurtalık (CHO) hücre kültürü kullanılarak rekombinant DNA teknolojisi ile
üretilir. Rekombinant formun amino asit dizisi ve onu kodlayan nükleotid dizisi, α-galaktosidaz
A'nın doğal formuyla aynıdır.
Yardımcı maddeler:
Sodyum fosfat monobazik monohidrat 20,4 mg
Sodyum fosfat dibazik heptahidrat 59,2 mg
Diğer yardımcı maddeler için Bölüm 6.1’e bakınız.
3. FARMASÖTİK FORM
İnfüzyonluk çözelti için konsantre toz
Beyaz ila beyazımsı liyofilize kütle veya toz.
4. KLİNİK ÖZELLİKLER
4.1. Terapötik endikasyonlar
FABRAZYME, doğrulanmış bir Fabry hastalığı (alfa-galaktosidaz A eksikliği) tanısı
almış hastalarda uzun süreli enzim replasman tedavisinde endikedir.
FABRAZYME, yetişkinler, 8 yaş ve üstü çocuk ve adolesanlarda endikedir.
4.2. Pozoloji ve uygulama şekli
Pozoloji uygulama sıklığı ve süresi:
FABRAZYME tedavisi, Fabry hastalığı veya diğer kalıtımsal metabolik hastalıkların
tedavisinde deneyimli olan doktorlar tarafından takip edilmelidir.
Pozoloji:
FABRAZYME için önerilen doz, intravenöz infüzyon yoluyla, vücut ağırlığına göre, her
2 haftada bir kez uygulanacak olan 1 mg/kg’dır.
1Uygulama şekli:
FABRAZYME intravenöz (IV) infüzyon yoluyla uygulanır.
Başlangıç dönemindeki infüzyon hızı, 0,25 mg/dakikadan (15 mg/saat) daha hızlı olmamalıdır.
İnfüzyonla ilişkili reaksiyonlar olması durumunda infüzyon hızı yavaşlatılabilir.
Hasta toleransı iyi bir şekilde oluşturulduktan sonra, infüzyon hızı, sonraki her infüzyonda 0,05
ila 0,083 mg/dakikalık artışlarla (3 ila 5 mg/saat artışlarla) artırılabilir. Hastalarda yapılan klinik
çalışmalarda infüzyon hızı, en az 2 saatlik süreye ulaşmak için kademeli olarak arttırılmıştır.
Bu, 0,25 mg/dak (15 mg/saat) hızında ilk 8 infüzyondan sonra infüzyonla ilişkili herhangi bir
reaksiyon, infüzyon hızında değişiklik veya infüzyon kesintisi olmadan elde edilmiştir. Son 10
infüzyonda yeni reaksiyon yaşamayan veya son 5 infüzyonda ciddi advers olay bildirmeyen
hastalarda infüzyon süresinin 1.5 saate kadar düşürülmesine izin verilmiştir. 0,083 mg/dak’lık
(~5 mg/saat) her hız artışı, üç ardışık infüzyonda infüzyonla ilişkili yeni bir reaksiyon infüzyon
hızında değişiklik veya infüzyon kesinitisi olmadan sürdürülmüştür.
Uygulamadan önce tıbbi ürünün sulandırılması ve seyreltilmesi ile ilgili talimatlar için Bölüm
6. 6’ya bakınız.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlaması gerekli değildir.
Karaciğer yetmezliği:
Karaciğer yetmezliği olan hastalarda çalışma yapılmamıştır.
Pediyatrik popülasyon:
FABRAZYME’ın 0-7 yaş arasındaki çocuklarda etkililiği ve güvenliliği henüz
belirlenmemiştir. Güncel mevcut veriler Bölüm 5.1 ve 5.2’de anlatılmıştır, ancak 5 ile 7
yaş arasındaki çocuklarda pozolojisi tavsiyesi yapılamamaktadır. 0-4 yaş arasındaki
çocuklar için hiçbir veri bulunmamaktadır. 8 - 16 yaş arasındaki çocuklarda doz
ayarlamasına gerek yoktur.
Geriyatrik popülasyon:
65 yaşın üstündeki hastalarda FABRAZYME’ın güvenliliği ve etkinliği henüz
belirlenmemiştir. Dolayısıyla bu hastalarda herhangi bir doz rejimi önerisinde
bulunulamamaktadır.
4.3. Kontrendikasyonlar
Etkin madde veya Bölüm 6.1’de verilen yardımcı maddelerden herhangi birine karşı hayatı
tehdit edici boyutlarda aşırı duyarlılık (anafilaktik reaksiyon).
24.4. Özel kullanım uyarıları ve önlemleri
İmmünojenite
Agalsidaz beta (r-hαGAL), rekombinant protein olduğundan rezidüel enzim aktivitesi
düşük veya hiç olmayan hastalarda etkin maddeye karşı IgG antikorları gelişmesi
beklenmektedir. Hastaların çoğunluğu FABRAZYME’ın ilk infüzyonundan sonraki 3 ay
içinde r-hαGAL’a karşı IgG antikoru geliştirmiştir. İlerleyen dönemlerde, klinik
çalışmalardaki seropozitif hastaların çoğunluğunun (%40) antikor seviyelerinde azalma
(pik ölçümünden son ölçüme kadar titrede ≥4 kat azalma), %14’ünde tamamen düzelme
(art arda iki kez yapılan radyoimmunopresipitasyonda (RIP) antikor saptanmamıştır) ve
%35’inde de değişiklik olmadığı gözlenmiştir.
İnfüzyona bağlı reaksiyonlar
r-hαGAL’a karşı antikor geliştiren hastalarda, infüzyon gününde meydana gelen herhangi
bir ilişkili advers etki olarak tanımlanan infüzyona bağlı reaksiyonlar görülme potansiyeli
daha yüksektir. Bu hastalar yeniden agalsidaz beta uygulaması sırasında dikkatli şekilde
tedavi edilmelidir (Bkz. Bölüm 4.8). Antikor durumu düzenli olarak takip edilmelidir.
Klinik çalışmalarda hastaların %67’sinde en az bir kez infüzyona bağlı reaksiyonlar
görülmüştür (Bkz. Bölüm 4.8). İnfüzyona bağlı reaksiyonların sıklığı zaman içerisinde
azalmıştır . Klinik çalışmalar sırasında agalsidaz beta ile tedavi sırasında infüzyona bağlı
hafif ve orta dereceli reaksiyonların izlendiği hastalar infüzyon hızının düşürülmesi (~0,15
mg/dk; 10 mg/saat) ve/veya antihistaminikler, parasetamol, ibuprofen ve/veya
kortikosteroidlerle yapılan ön tedavi ile tedaviye devam edebilmiştir.
Aşırı duyarlılık
Diğer intravenöz yolla uygulanan proteinlerde olduğu gibi, alerjik tipte aşırı duyarlılık
reaksiyonlarının görülmesi olasıdır.
Az sayıda hastada ani (Tip I) aşırı duyarlılık reaksiyonlarını düşündüren reaksiyonlar
görülmüştür. Eğer ciddi alerjik veya anafilaktik tipte reaksiyonlar oluşursa, FABRAZYME
tedavisinin hemen kesilmesi düşünülmeli ve uygun tedavi başlatılmalıdır. Acil tedavideki
mevcut medikal standartlar gözden geçirilmelidir. Yapılan bir klinik çalışmada
FABRAZYME’a karşı IgE antikoru testi pozitif olan ve pozitif deri testine sahip toplam 6
hastaya dikkatlice yeniden FABRAZYME uygulanmıştır. Bu çalışmada, yeniden
uygulama dozu ve infüzyon hızı düşük tutulmuştur. (terapötik dozun yarısı ve başlangıçta
önerilen standart hızın 1/25’i). İnfüzyonu bir kez tolere eden hastada 1 mg/kg terapötik
doza ulaşmak için doz artırılabilir ve infüzyon hızı da tolere edildikçe yavaşca yukarı doğru
titre edilerek artırılabilir.
İleri derecede böbrek hastalığı olan hastalarda
İleri derecede böbrek hastalığı olan hastalarda, FABRAZYME tedavisinin böbrekler
üzerine etkisi sınırlı olabilir.
Sodyum
Bu tıbbi ürün her flakonda 1 mmol (23 mg)’dan daha az sodyum ihtiva eder; yani aslında
“sodyum içermez”.
3İzlenebilirlik
Biyolojik tıbbi ürünlerin takip edilebilirliğinin sağlanması için uygulanan ürünün ticari
ismi ve seri numarası mutlaka hasta dosyasına kaydedilmelidir.
4.5. Diğer tıbbi ürünler ile etkileşimler ve diğer etkileşim şekilleri
İlaç etkileşim ve in vitro metabolizma çalışmaları yapılmamıştır. Metabolize edilme
özelliklerine dayanılarak sitokrom P450 aracılı ilaç-ilaç etkileşimi göstermesi
beklenmemektedir.
FABRAZYME intrasellüler alfa galaktosidaz A aktivitesinin teorik olarak inhibisyon riski
nedeniyle; klorokin, amiodaron, benokin veya gentamisinle birlikte uygulanmamalıdır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar/Doğum kontrolü (Kontrasepsiyon) ile ilgili
bir çalışma bulunmamaktadır.
Gebelik dönemi
Gebe kadınlarda agalsidaz beta kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (Bkz. Bölüm 5.3).
FABRAZYME, gerekli olmadığı sürece gebelikte kullanılmamalıdır.
Laktasyon dönemi
Agalsidaz beta anne sütüne geçebilir. Anne sütü yoluyla agalsidaz betaya maruz kalan
yenidoğanlarda oluşabilecek etkileri gösteren veri bulunmadığından, FABRAZYME
kullanımı sırasında anne sütünün kesilmesi önerilmektedir.
Üreme yeteneği/Fertilite
FABRAZYME’ın fertilite bozukluğu üzerindeki potansiyel etkilerini değerlendirmek için
çalışma yürütülmemiştir.
4.7. Araç ve makine kullanımı üzerindeki etkiler
FABRAZYME uygulamasının gerçekleştiği gün baş dönmesi, uyku hali, vertigo ve
senkop oluşabileceğinden araç ve makine kullanımı üzerinde az bir etkisi görülebilir.
4.8. İstenmeyen etkiler
Güvenlilik profilinin özeti
Agalsidaz beta (r-hαGAL), rekombinant protein olduğundan rezidüel enzim aktivitesi düşük
veya hiç olmayan hastalarda etkin maddeye karşı IgG antikorları gelişmesi beklenmektedir.
4r-hαGAL’a karşı antikor geliştiren hastalarda, infüzyona bağlı reaksiyonlar (IAR) görülme
potansiyeli daha yüksektir. Az sayıda hastada ani (Tip I) aşırı duyarlılık reaksiyonlarını
düşündüren reaksiyonlar bildirilmiştir (Bkz. Bölüm 4.4).
Çok yaygın bildirilen advers olaylar arasında titreme, ateş, üşüme hissi, bulantı, kusma,
baş ağrısı ve parestezi yer almıştır. Hastaların %67’sinde en az bir kez infüzyona bağlı
reaksiyonlar görülmüştür. Pazarlama sonrası koşullarda anaflaktik reaksiyonlar
bildirilmiştir.
Aşağıdaki tabloda, klinik çalışmalarda en az 1 infüzyondan en çok 5 yıla kadar 2 haftada
bir kez 1 mg/kg doz ile FABRAZYME tedavisi alan toplam 168 (154 erkek, 14 kadın)
hastada bildirilen advers reaksiyonlar, Sistem-Organ Sınıfı ve görülme sıklığına göre (çok
yaygın: ≥1/10; yaygın ≥1/100 ila <1/10 ve yaygın olmayan ≥1/1.000 ila <1/100)
listelenerek verilmiştir. Sadece bir hastada gelişen bir advers olay az sayıda hastanın tedavi
edilmiş olması göz önünde bulundurularak yaygın olmayan şeklinde sınıflandırılmıştır.
Sadece pazarlama sonrası dönemde rapor edilen advers olaylar, sıklık kategorisinde
“bilinmeyen” (eldeki verilerden hareketle tahmin edilemiyor) olarak yer almaktadır.
Advers reaksiyonlar şiddet olarak çoğunlukla hafif ile orta derecededir.
FABRAZYME tedavisi ile ilgili advers reaksiyonların insidansı
Sistem organ
Çok yaygın Yaygın Yaygın olmayan Bilinmeyen
sınıfı
Enfeksiyonlar ve
--- Nazofarenjit Rinit ---
infestasyonlar
Bağışıklık sistemi Anafilaktik
--- --- ---
hastalıkları reaksiyon
Baş dönmesi, uyku
Sinir sistemi Baş ağrısı, hali, hipoestezi, Hiperestezi,
---
hastalıkları parestezi yanma hissi, letarji, tremor
senkop
Gözde
Gözyaşı salgısında
Göz hastalıkları --- kaşıntı,oküler ---
artış
hiperemi
Kulak ve iç kulak Tinnitus, Kulakta şişme,
--- ---
hastalıkları vertigo kulak ağrısı
Taşikardi,
Kardiyak
--- palpitasyonlar, Sinus bradikardisi ---
hastalıkları
bradikardi
Al basması
(flushing),
Vasküler hipertansiyon, Periferal
--- ---
hastalıkları solgunluk, soğukluk
hipotansiyon, sıcak
basması
5Dispne, burun Bronkospazm,
Solunum, göğüs tıkanıklığı, boğaz faringolaringeal
bozuklukları ve sıkışması hissi, ağrı, rinore,
--- Hipoksi
mediastinal hırıltılı solunum, taşipne, üst
hastalıkları öksürük, dispnede solunum yolu
alevlenme tıkanıklığı
Karın ağrısı, üst
karın ağrısı, karında
rahatsızlık hissi,
Gastrointestinal
Bulantı, kusma midede rahatsızlık Dispepsi, disfazi ---
hastalıkları
hissi,
oral hiperestezi,
diyare
Pruritus, ürtiker,
Livedo
döküntü, eritem,
reticularis,
genel pruritus,
eritamatöz
Deri ve deri altı anjiyonörotik ödem, Lökositoklastik
--- döküntü, kaşıntılı
doku hastalıkları yüzde şişlik, vaskülit
döküntü, ciltte
makülopapüler
renklenme, cilt
döküntü
rahatsızlıkları
Ekstremitelerde
Kas-iskelet ağrı, miyalji, sırt
bozukluklar, bağ ağrısı, kas spazmı,
--- Kas iskelet ağrısı ---
doku ve kemik artralji, kas
hastalıkları sıkışması, iskelet
kas sertliği
Sıcak basması ve
üşüme, influenza
benzeri hastalık,
Yorgunluk, göğüs infüzyon
Genel
rahatsızlıkları, sıcak bölgesinde ağrı,
bozukluklar ve Titreme,
basması, periferal infüzyon
uygulama yüksek ateş, ---
ödem, ağrı, halsizlik, bölgesinde
bölgesine ilişkin üşüme hissi
göğüs ağrısı, yüz reaksiyon,
hastalıkları
ödemi, hipertermi enjeksiyon
bölgesinde
tromboz,
kırgınlık, ödem
Oksijen
Araştırmalar satürasyonunda
azalma
Bu tabloda ≥%1, 2 veya daha fazla hastada meydana gelen reaksiyonları ifade eder.
Advers reaksiyon terminolojisi MedDRA (Ruhsatlandırma Faaliyetlerine İlişkin Tıbbi
Sözlük) ve TİTCK Terimler Sözlüğü baz alınarak hazırlanmıştır.
6Seçili advers reaksiyonların tanımı
İnfüzyona bağlı reaksiyonlar
İnfüzyona bağlı reaksiyonlar sıklıkla ateş ve titremedir. Ayrıca bunlara ek olarak hafif
ila orta derecede dispne, hipoksi (oksijen satürasyonunda azalma), boğaz sıkışması, göğüs
sıkışması, sıcak basması, pruritus, ürtiker, yüz ödemi, anjiyonörotik ödem, rinit,
bronkospazm, taşipne, hırıltılı soluma, hipertansiyon, hipotansiyon, taşikardi,
palpitasyonlar, karın ağrısı, bulantı, kusma, ekstremitelerde ağrı da dahil olmak üzere
infüzyona bağlı ağrı, miyalji ve baş ağrısı gibi diğer belirtiler de görülmüştür.
İnfüzyona bağlı reaksiyonlar infüzyon hızının düşürülmesi ile birlikte non-steroidal anti-
inflamatuvar ilaçların, antihistaminiklerin ve/veya kortikosteroidlerin verilmesi ile kontrol
altına alınmıştır. Hastaların %67’sinde infüzyona bağlı reaksiyonların en az biri
görülmüştür. Bu reaksiyonların sıklığı zaman içerisinde azalmaktadır. İnfüzyona bağlı
reaksiyonların büyük çoğunluğunun IgG antikorlarının oluşumu ve/veya kompleman
aktivasyonundan kaynaklandığı düşünülmektedir. Sınırlı sayıda hastada IgE antikorları
saptanmıştır (Bakınız Bölüm 4.4).
Özel popülasyonlara ilişkin ek bilgiler:
Pediyatrik popülasyon:
Klinik çalışmalardan elde edilen sınırlı bilgiler FABRAZYME tedavisinin her iki haftada
bir 0,5 mg/kg veya her dört haftada bir 1,0 mg/kg ile tedavi edilen 5-7 yaşlarındaki
pediyatrik hastalardaki güvenlilik profilinin, iki haftada bir 1,0 mg/kg tedavi edilen
hastalardaki (7 yaş üstü) güvenlilik profili ile benzer olduğuna işaret etmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35
99).
4.9. Doz aşımı ve tedavisi
Klinik çalışmalarda vücut ağırlığına göre 3 mg/kg’lık doza kadar kullanılmıştır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sindirim sistemi ve metabolizma ürünleri, enzimler
ATC kodu: A16AB04
Fabry hastalığı
Fabry hastalığı hem erkekleri hem de kadınları etkileyen, ilerleyici, kalıtsal heterojen ve
multisistemik bir bozukluktur. α–galaktosidaz eksikliği ile karakterizedir. Azalmış veya
7yok olmuş α–galaktosidaz aktivitesi, GL-3 ve çözünebilir plazma formu lyso-GL-3’ün
yüksek konsantrasyonlarına sebep olarak, GL-3’ün endotelyal ve parankimal hücreler de
dahil olmak üzere birçok hücre tipinin lizozomlarında birikmesi ile sonuçlanır ve renal,
kardiyak, serebrovasküler komplikasyonlar ile sonuçlanan hayatı tehdit edici klinik
kötüleşmelere neden olur.
Etki mekanizması
Enzim replasman tedavisinin amacı, dokularda birikmiş olan maddeyi temizleyecek yeterli
enzim aktivitesi seviyesini sağlamak, dolayısıyla önleme, dengeleme veya bu organlardaki
ilerleyen bozukluğu geri dönüşümsüz hasarlar oluşmadan geri dönüştürebilmektir.
İntravenöz infüzyondan sonra, agalsidaz beta dolaşım sisteminden hızlıca uzaklaştırılır ve
muhtemelen vasküler endotel ve parankimal hücrelerdeki mannoz–6 fosfat, mannoz ve
asialoglikoprotein reseptörleri ile lizozomlara alınır.
Klinik etkililik ve güvenlilik
FABRAZYME’ın etkililik ve güvenliliği, çocuklarda yapılan iki çalışma, bir doz aralığı
belirleme çalışması, iki çift kör plasebo kontrollü çalışmalar, erkek ve kadınlarda yapılan
açık etiketli bir uzatma çalışması ile belirlenmiştir ve bu bilimsel literatür yayınlanmıştır.
Doz aralığı belirleme çalışmalarında her iki haftada bir 0,3 mg/kg, 1,0 mg/kg ve 3,0 mg/kg
uygulanan doz rejimi ile her iki günde bir 1,0 mg/kg ve 3,0 mg/kg uygulanan doz rejimi
değerlendirilmiştir. Kullanılan tüm doz rejimlerinde böbrek, kalp, deri ve plazmada GL-
3’ün azaldığı gözlenmiştir. Plazma GL-3 doza bağlı olarak atılmakta fakat 0,3 mg/kg’lık
dozda bu atılım daha az tutarlı olmaktadır. Buna ek olarak infüzyona bağlı reaksiyonlar da
doza bağlı olarak gelişmektedir.
Klasik fenotipe sahip 58 Fabry hastasının (56 erkek ve 2 kadın) katıldığı ilk plasebo
kontrollü klinik çalışmada, 20 haftalık tedavi sonrasında FABRAZYME, böbrek vasküler
endotelinden GL-3 atılımında etkili bulunmuştur. Bu atılım FABRAZYME ile tedavi
edilen hastaların %69’unda (20/29) gözlenmiş fakat hiçbir plasebo hastasında
gözlenmemiştir (p<0,001). Bu bulgu daha sonra plasebo ve agalsidaz beta uygulanmış
hastaların karşılaştırıldığı çalışmada, böbrek, kalp ve deride kombine olarak ve her bir
organda tek başına gözlenen GL-3 birikmesindeki istatistiksel olarak anlamlı bir düşüş ile
de desteklenmiştir (p<0,001). GL-3’ün agalsidaz beta tedavisi ile böbrek vasküler
endotelinden devam eden atılımı bu çalışmanın açık etiketli uzatma çalışmasında
gösterilmiştir. Altı ay sonunda elde edilen verilerle 49 hastanın 47‘sinde (%96) ve çalışma
sonunda (toplamda 5 yıla varan tedavi) 8 hastanın 8’inde (%100) bu durumunun elde
edildiği gösterilmiştir. Böbreklerdeki farklı hücre tiplerinden de GL-3 atılımı sağlanmıştır.
Tedavi ile plazma GL-3 seviyeleri hızla normale dönmekte ve 5 yıl boyunca normal
düzeyde kalmaktadır.
Glomerüler filtrasyon hızı, serum kreatinin seviyesi ve proteinüri ile ölçülen renal
fonksiyon hastaların çoğunluğunda stabil kalmaktadır. Bununla birlikte, FABRAZYME
tedavisinin böbrek fonksiyonları üzerindeki etkisi, ileri evre renal hastalığı bulunan
hastalarda sınırlı kalmıştır.
Nörolojik semptom ve bulgular üzerine etkilerini gösteren özel bir çalışma yapılmamış
8olmasına karşın, eldeki sonuçlar enzim replasman tedavisi alan hastaların ağrılarında
azalma ve hayat kalitesinde düzelme olabileceğine işaret etmektedir.
Farklı bir çift-kör, plasebo kontrollü çalışmada klasik fenotipli 82 Fabry hastası (72 erkek
ve 10 kadın) takip edilmiş ve FABRAZYME’ın renal, kardiyak ve serebrovasküler
hastalıklar ile ölümler oranlarını azaltıp azaltmadığı araştırılmıştır. FABRAZYME ile
tedavi edilen hastalarda klinik olay görülme oranının plasebo alan hastalardan önemli
oranda düşük olduğu gösterilmiştir. [risk azalması: %53 tedavi amaçlı popülasyon
(p=0,0577); risk azalması: %61 protokol popülasyonu (p=0,0341)]. Bu sonuçlar renal,
kardiyak ve serebrovasküler olaylar için geçerli bulunmuştur.
İki büyük gözlemsel çalışma ile, standart dozda FABRAZYME (her 2 haftada bir 1,0 mg /
kg) ile idame ettirilen veya azaltılmış FABRAZYME dozu (her 2 haftada bir 0,3-0,5 mg /
kg) verilen iki hasta grubunu (n = 89 ila 105) izlemiş ve takibinde agalsidaz alfaya (2
haftada bir 0.2 mg / kg) veya doğrudan agalsidaz alfa'ya (2 haftada bir 0,2 mg / kg)
geçilmiştir. Çalışmaların gözlemsel, çok merkezli tasarımı ve gerçek yaşam verisi
temeline dayanması sebebi ile; hasta seçimi, tedavi gruplarının atanması ve zaman
içerisinde farklı merkezlerde veri sağlanılabilen parametrelerin değişkenliği gibi sebepler
ile sonuçların yorumlanmasını etkileyen karıştırıcı faktörler bulunmaktadır. Fabry
Hastalığı’nın nadir bir hastalık olması sebebi ile, gözlemsel çalışmaların popülasyonları
çakışabilmekle birlikte küçük popülasyonlar olabilmektedir. Bu faktörlere ek olarak; daha
ağır hasta olan pekçok hasta, özellikle de erkek hastalar, standart dozda kalırken, tedavi
değişimi çoğunlukla daha hafif hastalığı olan ve/veya kadın hastalar uygulanmıştır. Bu
nedenle, gruplar arasındaki karşılaştırmalar dikkatli bir biçimde yorumlanmalıdır.
FABRAZYME standart doz grubu, kardiyak, renal veya nörolojik organ fonksiyonunda
veya Fabry hastalığına bağlı semptomlarda önemli bir değişiklik göstermemiştir. Benzer
şekilde, FABRAZYME doz azaltma grubundaki hastalarda kardiyak veya nörolojik
fonksiyonda önemli bir değişiklik gözlenmemiştir. Bununla birlikte, tahmin edilen
glomerüler filtrasyon hızı (eGFR) ile ölçülen böbrek parametrelerinde bozulma, daha
düşük bir dozla tedavi edilen hastalarda gözlenmiştir (p <0,05). Standart doz
FABRAZYME'e geri dönen hastalarda eGFR'deki yıllık düşüşler azalmıştır. Bu sonuçlar,
Kanada Fabry Disease Initiative Registry'den alınan 10 yıllık takip kanıtlarıyla tutarlıdır.
Gözlemsel çalışmalarda agalsidaz beta dozu azaltılmış hastalarda Fabry hastalığı ile ilgili
semptomlarda (örneğin gastrointestinal ağrı, ishal) bir artış gözlenmiştir.
Pazarlama sonrası koşullarda, FABRAZYME tedavisine iki haftada bir 1 mg/kg doz ile
başlayan ve sonrasında uzatılmış bir dönem boyunca düşük bir doz alan hastalarda deneyim
kazanılmıştır. Bu hastaların bazılarında ağrı, parestezi, diyare, kardiyak, merkezi sinir
sistemi ve renal tablolara ilişkin semptomların bazılarında spontan bir artış bildirilmiştir.
Bildirilen bu semptomlar Fabry hastalığının doğal seyrine benzerlik göstermektedir.
Fabry Kayıdında yürütülen bir analizde, sürekli anti-agalsidaz beta IgG antikorları olan Klasik
erkek FABRAZYME ile tedavi edilen hastalarda ilk ciddi klinik olayın insidans oranları
sırasıyla düşük, orta ve yüksek pik titre gruplarında 1000 kişi-yıl başına (%95 güven aralığı),
43.98 (18.99, 86.66), 48.60 (32.03, 70.70) ve 56.07 (30.65, 94.07) idi. Gözlenen bu farklılıklar
istatistiksel olarak anlamlı değildir.
9Pediyatrik popülasyon
Pediyatrik hastalarda yürütülen açık etiketli bir çalışmada, Fabry hastalığı bulunan 16 hasta
(8-16 yaşları arasında, 14 erkek, 2 kadın) bir yıl süreyle her iki haftada bir 1,0 mg/kg ile
tedavi edilmiştir. Çalışma başlangıcında GL-3 birikimi olan tüm hastalarda yüzeyel deri
vasküler endotelinden GL-3 atılımının sağlandığı gösterilmiştir. Çalışma başlangıcında 2
kadın hastada yüzeyel deri vasküler endotelinde GL-3 birikimi çok az olduğundan veya hiç
bulunmadığından bu sonuçların sadece erkek hastalar için geçerli olduğu düşünülmelidir.
İlave bir 5 yıllık açık etiketli pediyatrik çalışmada, majör organlarında klinik semptomlar
başlamadan önce yaşları 5 ile 18 arasında değişen 31 erkek hasta randomize edilmiş ve her
iki haftada bir 0,5 mg/kg ve her dört haftada bir 1,0 mg/kg olmak üzere iki düşük doz
agalsidaz beta rejimi ile tedavi edilmiştir. İki tedavi grubu arasındaki sonuçlar benzerlik
göstermiştir. Çalışmayı doz artırımı olmadan tamamlayan 27 hastanın 19’unun
tedavisinde, yüzeyel deri kapiler endoteli GL-3 skorları sıfıra indirilmiş veya başlangıçtan
sonra bütün zaman noktalarında sıfır düzeyinde tutulmuştur. Altı hastadan oluşan bir alt
kümede hem başlangıçta hem de 5 yıllık böbrek biyopsileri alınmıştır. Tamamında, böbrek
kapiler endoteli GL-3 skorları sıfıra indirilmiştir fakat 3 hastada bir azalmayla birlikte
podosit GL-3 skorlarında oldukça değişken etkiler gözlenmiştir. On (10) hasta protokole
göre doz artırım kriterlerini karşılamış, iki (2) hastanın dozu önerilen doz olan her iki
haftada bir 1,0 mg/kg’a yükseltilmiştir.
5.2. Farmakokinetik özellikler
Emilim:
FABRAZYME intravenöz infüzyon yoluyla uygulandığından sindirim sisteminde
emilimi söz konusu değildir.
Dağılım:
Yetişkin hastalara vücut ağırlıklarına göre kilogram başına 0,3, 1,0 ve 3,0 mg olarak
intravenöz yolla uygulanan agalsidaz beta sonrasında, klirenste düşüş nedeniyle eğri altı
alan (EAA) değerleri doz orantılı durumdan daha fazla artış göstermiştir. Bu da doymuş
klirensi göstermektedir. Eliminasyon yarı ömrü dozdan bağımsızdır ve 45 ila 100 dakika
arasında değişmektedir.
Yetişkin hastalara 2 haftada bir kez vücut ağırlığına göre verilen 1 mg/kg’lık dozun
yaklaşık 300 dakika süren intravenöz infüzyon yolu ile uygulanması sonrasında, ortalama
Cmaks plazma konsantrasyonu 2000–3500 ng/mL değerleri arasında değişirken, EAAinf
370 - 780 μg.dk/mL değerleri arasında bulunmuştur. Diğer yandan dağılım hacmi (Vss)
8.3-40.8 l, plazma klirensi 119 – 345 mL/dk ve ortalama eliminasyon yarı ömrü ise 80-120
dk arasında bulunmuştur.
Biyotransformasyon:
Agalsidaz beta bir proteindir ve peptid hidrolizi ile metabolize edilmesi beklenmektedir.
Dolayısıyla, karaciğer fonksiyon bozukluğunun agalsidaz beta farmakokinetiğini klinik
olarak anlamlı ölçüde etkilemesi beklenmemektedir.
10Eliminasyon:
Agalsidaz betanın renal eliminasyonu, atılım için minör bir yol olarak düşünülmektedir.
Pediyatrik popülasyon
FABRAZYME’ın farmakokinetiği iki pediyatrik çalışmada değerlendirilmiştir. Bu
çalışmalardan birinde, farmakokinetik verileri elde bulunan 8,5-16 yaşları arasında ve 27,1-
64,9 kg ağırlığı arasındaki 15 pediyatrik hasta her iki haftada bir 1,0 mg/kg ile tedavi
edilmiştir. Agalsidaz beta klirensi bu popülasyonda vücut ağırlığından etkilenmemiştir.
Çalışma başlangıcında klirens (CL) 77 mL/dk, Vss 2.6 l ve yarı ömrü 55 dk olarak
belirlenmiştir. IgG serokonversiyonundan sonra CL 35 mL/dk’ya düşerken, dağılım
hacmi 5.4 l’ye, yarı ömrü ise 240 dakikaya yükselmiştir. Serokonversiyon sonrası gözlenen
bu değişikliklere bağlı net etki EAA ve Cmaks değerlerine dayanarak ilaca maruziyetin 2-
3 kat artış göstermesidir. Serokonversiyon sonrası ilaca maruziyette artış görülen hastaların
hiçbirinde beklenmeyen güvenlilik sorununa rastlanmamıştır.
Başka bir çalışmada, her iki haftada bir 0,5 mg/kg ve her dört haftada 1,0 mg/kg iki düşük
doz rejimi ile tedavi edilen, yaşları 5 ile 18 yaş arasında değişen 30 pediyatrik hastada elde
edilen farmakokinetik veriler olarak, ortalama CL sırasıyla 4,6 ve 2,3 mL/dk/kg, ortalama
Vss sırasıyla 0,27 ve 0,22 l/kg ve ortalama eliminasyon yarı ömrü sırasıyla 88 ve 107 dakika
olmuştur. IgG serokonversiyonu sonrasında, Cmaks değerinde net olarak küçük bir düşüş
(sırasıyla -%34 ve -%11’e kadar) görülmekle birlikte, Vss 1,8 ile 2,2 kat artarken, CL’de
belirgin bir artış (sırasıyla +%24 ve +%6) ve EAA için herhangi bir değişim görülmemiştir
(sırasıyla -%19 ve -%6).
5.3. Klinik öncesi güvenlilik verileri
Klinik dışı veriler, güvenlilik farmakolojisi, tek doz toksisitesi, tekrarlayan doz toksisitesi
ve embriyonal/fetal toksisite üzerine yapılan çalışmalar insanlara yönelik özel bir zararlı
etkiye işaret etmemektedir. Gelişimin diğer aşamalarına ait çalışmalar yapılmamıştır.
Genotoksik veya karsinojenik potansiyel beklenmemektedir.
6. FARMASÖTİK ÖZELLİKLER
6. 1. Yardımcı maddelerin listesi
Mannitol
Sodyum Fosfat Monobazik, monohidrat
Sodyum Fosfat Dibazik, heptahidrat
6.2. Geçimsizlikler
Geçimsizlik çalışmaları yapılmadığından, FABRAZYME diğer tıbbi ürünlerle aynı
infüzyon setinde karıştırılmamalıdır.
6.3. Raf ömrü
36 Ay
11Sulandırılmış ve seyreltilmiş çözeltiler:
Mikrobiyolojik açıdan ürün bekletilmeden kullanılmalıdır. Hemen kullanılmayacaksa,
kullanım sırasında saklama ve kullanım öncesi koşullar kullanıcının sorumluluğundadır.
Flakon içerisinde bulunan bu karışım saklanmamalı ve derhal seyreltilmelidir. Sadece
seyreltilmiş olan çözelti 2°C - 8°C’de 24 saate varan süreyle saklanabilir.
6.4. Saklamaya yönelik özel tedbirler
Buzdolabında (2 – 8 °C) saklayınız.
Sulandırılmış ve seyreltilmiş tıbbi ürünün saklama koşulları için Bölüm 6.3’e bakınız.
6.5. Ambalajın niteliği ve içeriği
20 mL’lik, Tip Ι, cam flakon Silikonize bütil tıpa
Alüminyum / Flip-off kapişon
1 flakonluk ambalajlarda satışa sunulmuştur.
6.6. Beşeri tıbbi üründen arta kalan maddelerin imhası ve diğer özel önlemler
İnfüzyonluk konsantre çözelti için toz önce enjeksiyonluk su ile sulandırılır ve % 0.9’luk
NaCl (I.V) ile seyreltilerek intravenöz infüzyon yolu ile uygulanır. Aseptik teknik
kullanılmalıdır.
Hastanın vücut ağırlığına göre sulandırılacak flakon sayısı belirlenir ve buzdolabından
gerekli sayıda flakon çıkarılarak oda sıcaklığına gelmesi beklenir. (yaklaşık 30 dakika) Her
FABRAZYME flakonu yalnızca tek kullanımlıktır.
Sulandırma
Her bir FABRAZYME 35 mg flakonu 7,2 mL enjeksiyonluk su ile, toz ile birdenbire
karışmasını önlemek amacıyla yavaşca karıştırılarak ve köpük oluşmamasına dikkat
edilerek sulandırılır. Enjeksiyonluk suyu liyofilize kütlenin üzerine doğrudan değil,
flakonun iç yan duvarına damlatarak ilave ediniz. Her bir flakonu eğerek yavaş yuvarlak
hareketlerle karıştırınız. Flakonu ters çevirmeyiniz, döndürmeyiniz ve çalkalamayınız.
Elde edilen berrak, renksiz çözelti 5 mg/mL agalsidaz beta içermektedir. Sulandırılmış
çözeltinin pH’ı ise yaklaşık 7’dir.
Çözelti seyreltilmeden önce, her bir flakonun içindeki çözelti partikülat maddeler ve renk
değişikliği açısından göz ile kontrol edilir. Yabancı madde içeren veya renk değişikliği
görülen flakonlar kesinlikle kullanılmamalıdır. Zaman ilerledikçe protein partiküllerinin
oluşumunu en aza indirmek için çözülmüş flakonlar hemen seyreltilmelidir.
Kullanılmamış çözeltiler ve atıklar lokal prosedürler doğrultusunda atılmalıdır.
Seyreltme
Hastanın kullanım dozuna göre sulandırılmış olan FABRAZYME’ı eklemeden önce
infüzyon torbasından eşit hacimde % 0,9 sodyum klorür intravenöz çözelti alınması
önerilir.
Hava/sıvı kaçağını önlemek için infüzyon torbasındaki fazla havayı boşaltınız.
Hasta dozu için gerekli toplam hacme kadar her bir flakondan 7 mL (35 mg’a eşdeğer)
çözelti alınız. Filtre iğnesi kullanmayınız ve köpük oluşumundan sakınınız.
12Sulandırılmış çözeltiyi, % 0,9 sodyum klorür intravenöz çözeltisi içine yavaşça ve
doğrudan enjekte ederek (hava boşluğu kalmayacak şekilde) 0,05 mg/mL ve 0,7 mg/mL
aralığındaki son konsantrasyona ulaşmak için seyreltiniz. Bireysel doza bağlı infüzyon için
% 0,9 sodyum klorür çözeltisinin toplam hacmini (50 mL ile 500 mL arasında) belirleyiniz.
35 mg’ın altındaki dozlar için minimum 50 mL, 35 mg-70 mg arasındaki dozlar için
minimum 100 mL, 70 mg-100 mg arasındaki dozlar için minimum 250 mL ve 100 mg’ın
üzerindeki dozlar için 500 mL çözelti kullanınız. Seyreltilmiş çözeltiyi karıştırmak için
infüzyon torbasını yavaşca ters çeviriniz veya hafifçe masaj etkisiyle karıştırınız. İnfüzyon
torbasını sallamayınız veya şiddetli bir şekilde çalkalamayınız.
Uygulama
Seyreltilmiş çözeltinin infüzyonu sırasında herhangi bir protein partikülünün geçişini
engellemek için, agalsidaz beta aktivitesinde herhangi bir kayba yol açmayan, düz eksenli
düşük protein bağlayıcı 0,2 μm filtre kullanımı önerilmektedir. Başlangıçtaki infüzyon hızı,
infüzyona bağlı reaksiyonların oluşma potansiyelini en aza indirgemek için, 0,25
mg/dakikadan (15 mg/saat) daha hızlı olmamalıdır. Hastanın toleransı oluştuktan sonra,
infüzyon hızı birbirini izleyen infüzyonlarda kademeli olarak artırılabilir.
Hasta toleransı iyi bir şekilde oluşturulduktan sonra, infüzyon hızı, sonraki her infüzyonda
0,05 ila 0,083 mg/dakikalık artışlarla (3 ila 5 mg/saat artışlarla) artırılabilir. Hastalarda
yapılan klinik çalışmalarda infüzyon hızı, en az 2 saatlik süreye ulaşmak için kademeli
olarak arttırılmıştır. Bu, 0,25 mg/dak (15 mg/saat) hızında ilk 8 infüzyondan sonra
infüzyonla ilişkili herhangi bir reaksiyon, infüzyon hızında değişiklik veya infüzyon
kesintisi olmadan elde edilmiştir. Son 10 infüzyonda infüzyonla ilişkili yeni reaksiyon
yaşamayan veya son 5 infüzyonda ciddi advers olay bildirmeyen hastalarda infüzyon
süresinin 1.5 saate kadar düşürülmesine izin verilmiştir. 0,083 mg/dak’lık (~5 mg/saat) her
hız artışı, üç ardışık infüzyonda infüzyonla ilişkili yeni bir reaksiyon, infüzyon hızında
değişiklik veya infüzyon kesinitisi olmadan sürdürülmüşt
ür.
30 kg'ın altındaki hastalar için maksimum infüzyon hızı 0,25 mg/dak (15 mg/saat) olarak
kalmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Sanofi Sağlık Ürünleri Ltd. Şti.
Şişli-İstanbul
8. RUHSAT NUMARASI
2024/326
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 29.08.2024
Ruhsat yenileme tarihi:
10. KÜB’ÜN YENİLENME TARİHİ
13