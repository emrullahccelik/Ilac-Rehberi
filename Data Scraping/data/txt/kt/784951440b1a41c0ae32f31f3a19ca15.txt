KULLANMA TALİMATI
ADRENOR 4 mg/4 mL iv infüzyonluk çözelti  
Damar içine (intravenöz) uygulanır.
Steril
Etkin madde:  Her 4 mL’lik ampul, 4 mg noradrenaline eşdeğer 8 mg noradrenalin bitartarat 
içerir.
Yardımcı maddeler:  Sodyum klorür, sodyum metabisülfit (E223), enjeksiyonluk su ve pH 
ayarlayıcısı olarak sodyum hidroksit veya hidroklorik asit.
Bu ilacı kullanmaya başlamadan önce KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.
•  Bu kullanma talimatını saklayınız. Daha sonra tekrar okumaya ihtiyaç  
duyabilirsiniz.
•  Eğer ilave sorularınız olursa, lütfen doktorunuza veya eczacınıza danışınız.
• Bu ilaç kişisel olarak size reçete edilmiştir, başkalarına vermeyiniz.
• Bu ilacın kullanımı sırasında, doktora veya hastaneye gittiğinizde bu ilacı  
kullandığınızı doktorunuza söyleyiniz.
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız.
Bu Kullanma Talimatında:
1. ADRENOR nedir ve ne için kullanılır?
2. ADRENOR ’u kullanmadan önce dikkat edilmesi gerekenler
3. ADRENOR nasıl kullanılır?
4. Olası yan etkiler nelerdir?
5. ADRENOR’un saklanması
Başlıkları yer almaktadır.
1. ADRENOR nedir ve ne için kullanılır?
ADRENOR hastanede uzmanlaşmış tıbbi personel tarafından kullanılması gereken bir ilaçtır. 
ADRENOR 10 adet 4 mL çözelti içeren tip I cam ampullerden oluşmaktadır. Her bir ampul 
etkin madde olarak noradrenalin bitartarat içerir.
ADRENOR çözelti şeklinde sunulur ve sadece seyreltildikten sonra damar içine uygulanır.
1 / 12
ADRENOR aşağıdaki acil durumlarda kullanılır:
• Akut hipotansiyon durumlarında acil önlem olarak kan basıncının normale 
döndürülmesinde.
2. ADRENOR’u kullanmadan önce dikkat edilmesi gerekenler
ADRENOR’u aşağıdaki durumlarda KULLANMAYINIZ
• Noradrenaline veya ADRENOR’un içeriğindeki diğer yardımcı maddelere alerji 
durumlarında.
• Hipertansiyon (yüksek kan basıncı) durumlarında, çünkü hipertansif hastalar kan 
basıncının artışı altında noradrenalinin etkilerine daha duyarlı olabilirler.
• Kan hacim eksikliğinden dolayı olan hipotansiyon durumlarında.
• Kanda aşırı karbondioksit (hiperkapni), doku oksijen yetmezliği (hipoksi) ve tıkayıcı 
damar hastalığı durumlarında.
• Prinzmetal’s Anjini diye adlandırılan dinlenme sırasında görülen kalp ile ilgili göğüs 
ağrısı durumlarında, çünkü bu hastalarda koroner (kalbin kan damarları) kan akımı 
miyokardiyal enfartüse (kalp krizi) neden olabilecek süre ve büyüklükte düşebilir.
• Hipertroidizm (tiroid bezinin aşırı çalışması) durumlarında böyle hastalar 
noradrenalinin etkilerine aşırı duyarlıdır ve düşük dozlarda toksisite meydana 
gelebilir.
• Kloroform, siklopropan ve halotan anestezisi sırasında çünkü noradrenalin kalp 
kaslarının uyarılabilirliğini artırabilir ve kalbin hızlı ve düzensiz kasılmalarına neden 
olabilir.
ADRENOR’u aşağıdaki durumlarda DİKKATLİ KULLANINIZ
• ADRENOR alt ekstremite bölgesi damarlarına enjekte edilmemelidir.
• ADRENOR’un güçlü etkisi nedeniyle doz aşımı sonucu kan basıncında tehlikeli bir 
yükseliş riski her zaman vardır. Kan basıncının aşırı yükselmesi durumunda tedavi 
durdurulmalıdır.
• Kan damarlarını daraltan herhangi bir güçlü ilacın uzun süreli kullanımı, damarlardaki 
plazma hacminde bir düşüşe yol açabilir. Bu eksiklik su ve uygun tuzların yardımıyla 
kalıcı olarak giderilmelidir.
• Şeker hastalığı (diyabet), dar açılı glokom veya prostat büyümesi durumunda dikkatli 
olunmalıdır.
2 / 12
• Noradrenalin güçlü bir doku tahriş edicidir, bundan dolayı sadece çok seyreltilmiş 
çözeltileri kullanılmalıdır. Eğer enjeksiyon alanında yanma veya ağrı hissederseniz 
acilen doktorunuza haber verin, çünkü çözelti kan damarlarının dışındaki dokularınıza 
çıkıyor olabilir.
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.
ADRENOR'un yiyecek ve içecek ile kullanılması
Geçerli değildir.
Hamilelik
İlacı kullanmadan önce doktorunuza veya eczacınıza danışınız.
Noradrenalin plasentanın kan dolaşımını düşürebilir ve fetüsün kalp ritminin hızlanmasına 
neden olabilir. Ayrıca rahim üzerinde kasılma etkisi yaratabilir ve gebeliğin sonunda fetüsün 
boğulmasına neden olabilir. Bu nedenle, hamile bir kadının hayata döndürülmesi sırasında, 
eğer klinik faydaları, bebeğe olası risklerden daha fazlaysa kullanılmalıdır.
Tedaviniz sırasında hamile olduğunuzu fark ederseniz hemen doktorunuza veya  
eczacınıza danışınız.
Emzirme
İlacı kullanmadan önce doktorunuza veya eczacınıza danışınız.
Noradrenalin’in insan sütüyle atılıp atılmadığı bilinmemektedir.
Noradrenalin’in süt ile atılımı hayvanlar üzerinde araştırılmamıştır. Emzirmenin durdurulup 
durdurulmayacağına ya da ADRENOR tedavisinin durdurulup durdurulmayacağına/tedaviden 
kaçınılıp kaçınılmayacağına ilişkin karar verilirken, emzirmenin çocuk açısından faydasını ve 
ADRENOR tedavisinin emziren anne açısından faydasını dikkate alarak doktorunuz karar 
verecektir.
Araç ve makine kullanımı
ADRENOR’un araç ve makine kullanımı üzerinde etkisi yoktur.
ADRENOR’un içeriğinde bulunan bazı yardımcı maddeler hakkında önemli bilgiler
ADRENOR yardımcı madde olarak sodyum metabisülfit (E223) içerir, bu (özellikle sülfitlere 
duyarlı hastalarda) çok nadiren ciddi aşırı duyarlılık reaksiyonlarına ve bronkospazma neden 
olabilir.
ADRENOR her ampulde 1  mmol (23 mg)’dan daha az sodyum ihtiva eder; yani esasında 
“sodyum içermez”.
3 / 12
Diğer ilaçlar ile birlikte kullanımı
• Genel anestezi esnasında kullanılan kloroform, siklopropan veya halotan gibi (kalp 
kaslarının uyarılabilirliğini arttıran ve kalbin hızlı ve düzensiz kasılmalarına neden 
olan maddeler) bazı ilaçlar ile noradrenalin kullanılmamalıdır.
• Yavaş kalp atışı, hipotansiyon ve kalp ritim bozukluğunda ve kullanılan Atropin 
sülfat, alerjide kullanılan antihistaminikler (difenilhidramin, tripelennamin, 
deksklorfeniramin) ile dikkatli kullanılmalıdır.
• Ergotamin türevi bazı alkaloidler (guanetidin veya metildopa) noradrenalinin 
vazopresör etkisini potansiyalize edebilirler ve ciddi ve inatçı hipertansiyona neden 
olabilirler.
• Yüksek miktarda dijitalin ve kinidin alan hastalarda kalp ritmi bozuklukları 
oluşabilir.
• Rezerpin, guanetidin ve kokain ADRENOR etkilerini arttırabilir.
• Depresyonu tedavi etmekte kullanılan trisiklik antidepresanlar (örn. İmipramin) ve 
monoamin oksidaz inhibitörleri ile kullanılmamalıdır.
• Furosemid ve diğer diüretikler (idrar üretimini artırmak için kullanılan ilaçlar) ile 
dikkatli kullanılmalıdır.
• Noradrenalinin gliserol, asetoasetat, ß-hidroksibutirat ve glukoz’un dolaşımdaki 
seviyelerini artırdığı gösterilmiştir. Plazma insülini, laktat, piruvat ve alanin seviyeleri 
noradrenalin ile düşer.
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda
kullandıysanız lütfen doktorunuza veya eczacınıza bunlar hakkında bilgi veriniz.
S. ADRENOR nasıl kullanılır?
Uygun kullanım ve doz/uygulama sıklığı için talimatlar:
ADRENOR %5’lik glukoz çözeltisi içerisinde seyreltilerek size uygulanacaktır.
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.
Sağlık personeline yönelik bilgiler bu belgenin sonunda yer almaktadır.
Uygulama yolu ve metodu:
ADRENOR, tercihen kolunuzdaki geniş bir damara infüzyon ile uygulanacaktır.
Eğer ADRENOR’  ’ un etkisinin çok güçlü veya zayıf olduğuna dair bir izleniminiz var ise
doktorunuz veya eczacınız ile konuşunuz.
4 / 12
Kullanmanız gerekenden fazla ADRENOR kullandıysanız
ADRENOR hastane ortamında doktorunuz tarafından uygulanacaktır. Bu nedenle gerekenden 
fazla ilaç verilmesi olası değildir. Ancak herhangi bir endişeniz varsa doktorunuz veya 
hemşireniz ile konuşunuz.
Aşırı doz durumlarında veya aşırı duyarlı insanlardaki olağan dozlarda, şu etkiler daha sık 
görülebilir: Hipertansiyon, ışıktan korkma, göğüs kemiğinin arkasında ağrı, solukluk, aşırı 
terleme ve kusma.
Tedavi:
Hastanın durumu stabilize oluncaya kadar uygulama kesilmelidir.
Antidot: Fentolamin mezilat gibi bir alfa-blokerin (5-10 mg) intravenöz uygulanması. Eğer 
gerekirse bu doz tekrarlanabilir.
Uygulanması gerekenden fazla ADRENOR kullanıldığını düşünüyorsanız, bir doktor veya  
eczacı ile konuşunuz.
ADRENOR’u kullanmayı unutursanız  
Geçerli değildir.
Bu ilacın kullanımıyla ilgili başka sorularınız olursa, doktorunuza sorunuz.
4. Olası yan etkiler nelerdir?
Tüm ilaçlar gibi, ADRENOR’un içeriğinde bulunan maddelere duyarlı olan kişilerde yan 
etkiler olabilir.
Yan etkiler aşağıdaki kategorilerde gösterildiği şekilde sıralanmıştır:
• Çok yaygın :  10 hastanın en az 1’inde görülebilir.
• Yaygın :  10 hastanın birinden az, fakat 100 hastanın birinden fazla görülebilir.
• Yaygın olmayan: 100 hastanın birinden az, fakat 1000 hastanın birinden fazla görülebilir.
• Seyrek :  1000 hastanın birinden az görülebilir.
• Çok seyrek :  10 000 hastanın birinden az görülebilir.
Çok yaygın:
• Yüksek tansiyon ve dokuda oksijen yetersizliği: Güçlü damar daraltıcı etkiden dolayı 
iskemik hasar.
Yaygın:
• Çarpıntı, düşük nabız, kalp ritminde bozulma, düzensiz kalp atışı, kalpteki p1  
adrenerjik etkiden kaynaklanan kalp kasının kasılmasındaki artış, akut kalp 
yetmezliği.
5 / 12
Yaygın olmayan:
• Endişe, uykusuzluk, sersemlik, baş ağrısı, psikotik durum, güçsüzlük, çarpıntı, dikkat 
artışı, iştahsızlık, bulantı ve kusma.
• Göz içi basıncının ani yükselişi: iridokorn açısının kapanmasına anatomik olarak ön 
yatkınlığı olanlarda çok sıktır.
• Solunum yetmezliği ve güçlüğü, nefes darlığı.
• Enjeksiyon bölgesinde tahriş ve doku ölümü, uzuv ve yüzde soğukluk ve solgunlukla 
sonuçlanabilecek kan damarlarının büzülmesi.
Kan hacim yerine konması yapılmadan, kan basıncını devam ettirmek için sürekli 
noradrenalin uygulaması aşağıdaki semptomlara neden olabilir:
• Ciddi çepersel ve iç organsal damar daralması
• Renal kan çıkışında azalma
• İdrar üretiminde azalma
• Dokularda yetersiz oksijen düzeyi
• Kanda laktik asit seviyesinde artış
Noradrenalin’in olası hayatı tehdit edici etkileri, onun doz ilişkili hipertansif etkisinden 
kaynaklanmaktadır. Akciğer ödemi ve beyin kanaması ile akut hipertansiyon meydana 
gelebilir.
İntravenöz infüzyon sırasında noradrenalin sızıntısı infüzyon alanının çevresinde uyuşukluğa 
ve doku ölümüne neden olabilir. Uzamış infüzyonları ekstremitelerin kangreni takip edebilir. 
İnfüzyon bölgesinde bozulmuş sirkülasyon (sızıntılı veya sızıntısız olabilir) sıcak sargı ve 
fentolamin (5 mg/10 mL serum fizyolojik ile seyreltilmiş) ile alanın infiltrasyonu ile 
hafifletilebilir.
Plazma insülini, laktat, piruvat ve alanin seviyeleri noradrenalin ile düşer.
Herhangi bir potent vazopressorun uzamış uygulaması plazma hacim deplesyonuna neden 
olabilir, bu uygun sıvı ve elektrolit yerine koyma tedavisi ile düzeltilebilir. Eğer plazma 
hacimleri düzelmezse, noradrenalin tedavisi kesildiği zaman hipotansiyon tekrarlayabilir veya 
kan basıncı, kan akımındaki azalmayla ciddi periferik ve viseral vazokonstriksiyon riskiyle 
devam edebilir.
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.
6 / 12
Yan etkilerin raporlanması
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr_  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.
5. ADRENOR’un saklanması
ADRENOR ’ u çocukların göremeyeceği, erişemeyeceği yerlerde ve ambalajında saklayınız.
ADRENOR ampulleri 25 °C altındaki oda sıcaklığında ve ambalajında ışıktan koruyarak 
saklayınız.
Seyreltilen infüzyon çözeltileri 25 °C altındaki oda sıcaklığında %0,9’luk sodyum klorür 
içeren (karışım 50/50 h/h) veya içermeyen %5’lik dekstroz çözeltisinde 24 saat stabildir.
Son kullanma tarihi ile uyumlu olarak kullanınız.
Ambalajdaki son kullanma tarihinden sonra ADRENOR ’ u kullanmayınız.
Eğer üründe ve/veya ambalajında bozukluklar fark ederseniz ADRENOR’u kullanmayınız.
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.
Ruhsat sahibi:
Farmalas İlaç San. ve Tic. Ltd. Şti.
Ümraniye/İstanbul
Üretim yeri:
My Farma İlaç San. ve Tic. A.Ş.
Tepeören-Tuzla/İstanbul
Bu kullanma talimatı 23.11.2017 tarihinde onaylanmıştır.
7 / 12
AŞAĞIDAKİ BİLGİLER BU İLACI UYGULAYACAK SAĞLIK PERSONELİ  
İÇİNDİR
Kullanım, ambalaj ve imha bilgileri
1. İnfüzyon için enjeksiyonluk çözelti aşağıda belirtilen dilüsyon çözeltisi ile 
seyreltilmelidir. İntravenöz infüzyon için noradrenalin dilüsyonu esnasında aseptik 
teknikleri kullanınız.
2. Enjeksiyon ile uygulanan ürünler her zaman görsel olarak incelenmeli ve partikül 
varlığı veya renk değişimi durumunda kullanılmamalıdır.
3. Noradrenalin sadece intravenöz infüzyon olarak kullanılır. Noradrenalin infüzyonları 
geniş bir ven içine yapılmalıdır. Özellikle antekubital venler tercih edilir, çünkü bu 
durumda uzamış vazokonstiriksiyondan dolayı üzerini örten dokunun nekroz riski 
zayıf gözükmektedir. Alt ekstremite venlerinden kaçınmak gereklidir.
4. Damar dışına enjeksiyon durumunda, etkilenen bölgeler fentolamin mazilat ile 
yıkanmalıdır.
5. İntravenöz kateteri bir enjektör iğnesi yoluyla uygun bir merkezi vene takın ve 
yapıştırıcı bantla sabitleyin.
6. İnfüzyon bölgesi serbest akış için sık sık kontrol edilmelidir.
7. Kan basıncının düzenli izlenmesi gereklidir. İnfüzyonun başlangıcından istenen kan 
basıncı elde edilene kadar her iki dakikada bir, eğer uygulama devam etmeliyse, 
istenen kan basıncına ulaştıktan sonra her beş dakikada bir yapılmalıdır.
8. İnfüzyon akış hızı bir infüzyon sistemiyle sabit olarak takip edilmelidir ve hasta 
infüzyon boyunca gözlenmelidir.
9. Kullanılmamış ürün yerel kurallara uygun olarak atılmalıdır.
Kan basıncının düzeltilmesi  
Akut hipotansif durumlarda:
Kan hacmi deplesyonu, herhangi bir vazopressör kullanılmadan önce mümkün olduğunca tam 
olarak düzeltilmelidir. Noradrenalin, kan hacmi replasmanı sırasında veya öncesinde 
uygulanabilir.
Olağan doz:
İnfüzyon genellikle başlangıçta 2-3 mL/dakika (dakikada 8-12 |ig) veya 0,11-0,17 
mikrogram/kg/dakika)olarak verilir ve kan basıncındaki duruma göre miktar ayarlanır. Kan
8 / 12
basıncı değeri başlangıçta her iki dakikada bir kaydedilir ve infüzyon hızı sürekli gözlenir. 
Hastanın başlangıç dozuna cevabı gözlemledikten sonra, akış hızı, hayati organlarda 
sirkülasyonu devam ettirmek için yeterli normal kan basıncını (genellikle 80-100 mm Hg 
sistolik) oluşturmak ve devam ettirmek için ayarlanır. Daha önceden hipertansif olan 
hastalarda, kan basıncının daha önceden var olan sistolik basıncın 400 mm Hg’den daha 
fazlasına yükseltilmemesi önerilmektedir.
Seyreltilen çözeltinin 0,5 - l mL/dakika ortalama akışı (veya 0,03-0,06 mikrogram/kg/dakika) 
genellikle tatmin edici kan basınç değerlerini elde etmek için yeterlidir.
Yukarıda anlatılan pozoloji kesin değildir. Doz hastanın kalbinin ve kan damarlarının 
durumuna bağlı olarak belirlenir. Ürüne hassasiyet kişiden kişiye önemli farklılıklar 
gösterebilir.
Eğer hasta hipotansif kalıyorsa 24 saatte 4 mL’lik 17 ampule kadar miktarların (0,67 
mikrogram/kg/dakikaya denk gelen miktar) uygulanması gerekebilir, ama her zaman gizli kan 
hacim deplesyonundan şüphelenilmeli ve eğer gerekliyse düzeltilmelidir. Santral venöz 
basınç takibi bu durumun tespitinde ve tedavisinde genellikle yardımcı olur.
Tedavi süresi:
Tedavi süresi her bir klinik vaka için farklıdır ve 1-2 saatten 6 güne kadar değişebilir. 
İnfüzyon, yeterli doku infüzyonu ve yeterli kan basıncına kadar devam ettirilmelidir.
Kan basıncının ciddi bir şekilde düşmesini önlemek için infüzyon yavaş yavaş azaltılarak 
durdurulmalıdır.
Dilüsyon:
ADRENOR, 1  litre %5 glukoz içinde veya %0,9 sodyum klorür ve %5 glukoz karışımında 
(50/50) seyreltilerek iv infüzyon şeklinde uygulanır. Tuzsuz diyet uygulanan hastalarda 
yalnız %5’lik glukoz çözeltisi içinde seyreltilir. Glukoz çözeltisi noradrenalinin, L 
noradrenalin'e oksidasyonunu önlemek amacıyla kullanılır.
Noradrenalinin istenen konsantrasyonlarını elde etmek için ampul içeriklerinin dilüsyonlarını 
hesaplamada, aşağıdaki tablo referans olarak kullanılabilir:
Elde edilmek istenen  
Noradrenalin baz içeriğiKullanılacak ampul sayısıKullanılacak dilüsyon  
çözelti hacmi
4 mikrogram/mL 1 1  litre
8 mikrogram/mL 2 1  litre
12 mikrogram/mL 3 1  litre
16 mikrogram/mL 4 1  litre
20 mikrogram/mL 5 1  litre
9 / 12
ADRENOR plazma veya tam kanla karıştırılmaz, uygulama ayrı ayrı yapılmalıdır (örneğin 
aynı anda verilecekse, Y-tüp veya ayrı ayrı kapların kullanılması gerekir) .
Sıvı alımı:
Dilüsyonun derecesi klinik hacim gereksinimlerine bağlıdır.
Eğer, birim zamanda aşırı dozda presör ajan içeren bir akış hızı için sıvının (dekstroz) yüksek 
hacimleri gerekliyse, 4 mikrogram/mL’den daha seyrek bir çözelti kullanılmalıdır. Öte 
yandan, sıvının yüksek hacimleri istenmediği zaman, 4 mikrogram/mL’den daha yüksek bir 
konsantrasyon gerekli olabilir.
Enjeksiyon bölgesi:
Noradrenalin sadece intravenöz infüzyon olarak kullanılır. Noradrenalin infüzyonları geniş 
bir ven içine yapılmalıdır. Özellikle antekubital venler tercih edilir, çünkü bu durumda 
uzamış vazokonstiriksiyondan dolayı üzerini örten dokunun nekroz riski zayıf 
gözükmektedir. Alt ekstremite bölgesindeki venlere enjeksiyondan kaçınılmalıdır.
Kan basıncı kontrolü:
İnfüzyonun başlangıcından istenen kan basıncı elde edilene kadar her iki dakikada bir kan 
basıncı kontrol edilmelidir. Eğer uygulama devam edecekse, istenen kan basıncına ulaştıktan 
sonra her beş dakikada bir kontrol edilmelidir.
İnfüzyon akış hızı sık sık kontrol edilmelidir ve hasta infüzyon sırasında asla yalnız 
bırakılmamalıdır.
Ekstravazasyon riski:
İnfüzyon akış serbestliği sık sık kontrol edilmelidir.
Artan permeabilite ile ven duvarının vazokonstriksiyonundan dolayı, venin etrafındaki 
dokularda ilaç sızıntısı meydana gelebilir. Bu durum kesin ekstravazasyondan dolayı değildir 
ve dokuların solmasına neden olur. Bundan dolayı, eğer soluklaşma meydana gelirse, lokal 
vazokonstriksiyonun etkilerini azaltmak için infüzyon bölgesi değiştirilmelidir.
Ekstravazasyondan dolayı olan iskeminin tedavisi:
İlacın damar dışına sızıntısı sırasında veya damar dışına enjeksiyonda, kan damarlarında 
ilacın vazokonstiriktif etkisinden kaynaklanan bir doku harabiyeti meydana gelebilir. 
Enjeksiyon alanı mümkün olduğunca hızlı bir şekilde, 5-10 mg fentolamin mezilat içeren 
fizyolojik tuz çözeltisiyle yıkanmalıdır.
Bu amaçla, ince enjektör iğneli bir şırınga kullanılmalı ve lokal olarak enjekte edilmelidir. 
Ampuller kullanılmadan evvel görsel olarak kontrol edilmeli ve eğer partikül varlığı ve renk 
değişikliği görülürse kullanılmamalıdır.
10 / 12
Özel popülasyonlara ili şkin ek bilgiler:
Böbrek/karaciğer yetmezliği:
Noradrenalin’in farmakokinetiği renal veya hepatik hastalıklarla önemli derecede etkilenmez. 
Karaciğer ve böbrek gibi organlarda kan akımı düşebileceği için, karaciğer ve böbrek 
hastalarında sempatomimetikler kullanılırken dikkat edilmelidir.
Pediyatrik popülasyon:
Yeni doğanlarda noradrenalin etkilerine ait çalışmalar yeterli değildir. Çocuklara noradrenalin 
verirken yetişkinlerdekine benzer şekilde dikkat edilmelidir. Başlangıç dozu olarak, kan 
basıncı kontrolüyle noradrenalin genellikle 0,05 pg/kg/dakika noradrenalin baz infüze 
edilebilir ve 0,5 pg/kg/dakika baza kadar artırılabilir.
Geriyatrik popülasyon:
Yaşlılarda, özellikle de sempatomimetik ajanlara ve noradrenalin’e duyarlı olanlarda, dikkatli 
kullanılmalıdır.
Kullanım için uyarılar:
Noradrenalin; alkalin çözeltiler veya oksidatif maddeler, barbitüratlar, klorfeniramin, 
klorotiyazit, nitrofurantoin, novobiosin, fenitoin, sodyum bikarbonat, sodyum iyodür, 
streptomisin, insülin (bir geçimsizlik bildirilmiştir), tam kan veya plazma ile geçimsizdir. 
ADRENOR’u tam kan veya plazma ile karıştırmayın. Eğer kan hacmini artırma 
endikasyonu varsa, ADRENOR plazma veya tam kandan ayrı uygulanmalıdır, örneğin, Y 
sistemi kullanılarak.
İnfüzyon alanı sık sık kontrol edilmelidir. İnfüzyon için kullanılan venin etrafındaki dokuların 
nekrozuna neden olan ekstravazasyondan kaçınmak için dikkat edilmelidir.
Noradrenalin ekstravazasyonu sırasında veya enjeksiyon venin dışına yapıldığı zaman, kan 
damarlarındaki tıbbi ürünün vazokonstriktür etkisinden dolayı dokuların tahribi meydana 
gelebilir.
Artan permeabilite ile ven duvarının vazokonstriksiyonundan dolayı, infüze edilen venin 
etrafındaki dokularda noradrenalinin sızması meydana gelebilir. Bu durum kesin 
ekstravazasyondan dolayı değildir ve dokuların haşlanmasına neden olur. Bundan dolayı, eğer 
haşlanma meydana gelirse, lokal vazokonstriksiyonun etkilerini azaltmak için infüzyon 
bölgesinin değiştirilmesine dikkat edilmelidir.
11 / 12
Ekstravazasyondan dolayı olan iskeminin tedavisi
Ürünün damar dışına sızıntısı sırasında veya damar dışına enjeksiyonda, kan damarlarında 
ilacın vazokonstiriktif etkisinden kaynaklanan bir doku harabiyeti meydana gelebilir. 
Enjeksiyon alanı mümkün olduğunca hızlı bir şekilde, 5-10 mg fentolamin mezilat içeren 
fizyolojik tuz çözeltisiyle yıkanmalıdır.
Bu amaçla, iyi bir enjektör iğnesi olduğu ispatlanmış bir şırınga kullanılmalı ve lokal olarak 
enjekte edilmelidir.
Sirkülasyonun diğer problemlerinin tedavisi
İnfüzyon bölgesinde bozulmuş sirkülasyon (ekstravazasyonlu veya ekstravazasyonsuz) sıcak 
sargı ve 5 mg fentolamin mezilat içeren 10 mL sodyum klorür çözelti enjeksiyonu ile alanın 
infiltrasyonu hafifletilebilir.
Uygulamanız gerekenden daha fazla ADRENOR uyguladıysanız
Uygulama acilen, hastanın durumu stabilize olana kadar kesilmelidir.
Antidot olarak intravenöz olarak fentolamin mezilat (5-10 mg) gibi bir alfa-blokeri 
uygulanabilir. Eğer gerek olursa bu doz tekrarlanabilir.
Laboratuar testleriyle etkileşim
Noradrenalinin gliserol, asetoasetat, P-hidroksibutirat ve glukoz’un dolaşımdaki seviyelerini 
artırdığı gösterilmiştir. Plazma insülini, laktat, piruvat ve alanin seviyeleri noradrenalin etkisi 
ile düşer.
12 / 12
