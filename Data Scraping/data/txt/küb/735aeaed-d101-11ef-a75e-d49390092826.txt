KISA ÜRÜN BİLGİSİ
1. BEŞERİ TIBBİ ÜRÜNÜN ADI
CONTUBEL %10 + %0,04 + %1 Jel
2. KALİTATİF VE KANTİTATİF BİLEŞİMİ
Etkin madde:
100 gram jelde;
10 g Soğan ekstresi (Extractum Cepae)
40 mg (5000 IU) Heparin sodyum
1 g Allantoin bulunur.
Yardımcı maddeler:
Sorbik asit 150 mg
Metil parahidroksi benzoat (E218) 150 mg
Diğer yardımcı maddeler içim 6.1’e bakınız.
3. FARMASÖTİK FORM
Jel
Alüminyum tüpte, topikal uygulama için yarı şeffaf, beyaz-sarı renkli jel.
4. KLİNİK ÖZELLİKLER
4.1 Terapötik endikasyonları
Ciltte çeşitli nedenlerle oluşmuş skar dokularının tedavisinde kullanılır:
• Hipertrofik ve keloidalskarlar,
• Operasyon,
• Amputasyon,
• Yanık ve kaza sonrası hareket kısıtlayıcı ve görüntü olarak rahatsızlık verici skarlar,
• Dupuytren kontraktürü,
• Travmatik tendon kontraktürü,
• Skartrisyel (atrofik) skarlar
CONTUBEL, yaranın kapanmasından sonra, oluşabilen bu tür skarların tedavi edilmesinde
kullanılır.
4.2 Pozoloji ve uygulama şekli
Pozoloji/Uygulama sıklığı ve süresi:
CONTUBEL topikal olarak uygulanır.
Hekim tarafından başka şekilde önerilmedi ise CONTUBEL günde birkaç kez skar dokusu
üzerine uygulanır. Mevcut skar ve kontraktürün boyutlarına göre tedavi haftalarca sürebilir.
Taze skarların tedavisinde aşırı soğuk, UV ışını veya çok güçlü masaj gibi fiziksel
irritasyonlardan kaçınılmalıdır.
En iyi sonuç için tedaviye epitelizasyonu takiben hemen başlanmalıdır. Bu durumda, keloid
gelişimine predispozan hastalarda dahi keloid gelişimi önlenebilir.
1/6Uygulama şekli:
CONTUBEL topikal olarak skar dokusu üzerine jelin tam penetrasyonu sağlanana kadar masaj
ile sürülür. Sert, eski skarlar için CONTUBEL gece boyunca oklüzyon ile uygulanabilir.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek/Karaciğer yetmezliğine ilişkin bilgi bulunmamaktadır.
Pediyatrik popülasyon:
Yürütülen çalışmalara göre, 1 yaşından büyük çocuklarda skar dokusuna bir ya da iki kez
uygulanabilir.
Geriyatrik popülasyon:
Geriyatrik popülasyon kullanımına ilişkin bir bilgi bulunmamaktadır.
4.3 Kontrendikasyonlar
İçerdiklerinden herhangi birine ve parabenlere karşı bilinen hipersensitivitesi olan hastalarda
kullanılmamalıdır.
4.4 Özel kullanım uyarıları ve önlemleri
Mevcut skar ve kontraktürün boyutlarına göre tedavi haftalarca sürebilir. Taze skarların
tedavisinde aşırı soğuk, UV ışını ve çok güçlü masaj gibi fiziksel irritasyonlardan
kaçınılmalıdır.
CONTUBEL alerjik reaksiyonlara (muhtemelen gecikmiş) sebebiyet verebilen metil
parahidroksi benzoat ve lokal deri reaksiyonlarına (kontak dermatit gibi) sebebiyet verebilen
sorbik asit içermektedir.
4.5 Diğer tıbbi ürünlerle etkileşimler ve diğer etkileşim şekilleri
Bilinen bir etkileşimi mevcut değildir.
4.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
CONTUBEL topikal olarak uygulanan ve anlamlı bir sistemik emilimi bulunmayan bir
preparattır. Uygulama sırasında çocuk doğurma potansiyeli bulunan kadınların etkin bir doğum
kontrol yöntemi kullanmasını gerektiren herhangi bir içeriği bulunmamaktadır.
CONTUBEL’in doğum kontrol yöntemleri üzerine herhangi bilinen bir etkisi
bulunmamaktadır.
Gebelik dönemi
CONTUBEL için, gebeliklerde maruz kalmaya ilişkin klinik veri mevcut değildir. Ancak bu
zamana kadar bilinen bir risk bulunmamaktadır.
Hayvanlar üzerinde yapılan çalışmalar, gebelik/ embriyonal/ fetal gelişim/ doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. kısım 5.3).
2/6Gebe kadınlara verilirken tedbirli olunmalıdır.
Laktasyon dönemi
Soğan ekstresi (Extractum Cepae), Heparin Sodyum ve Allantoin’in insan sütüyle atılıp
atılmadığı bilinmemektedir. Soğan ekstresi (Extractum Cepae), Heparin Sodyum ve
Allantoin’in süt ile atılımı hayvanlar üzerinde araştırılmamıştır. Emzirmenin durdurulup
durdurulmayacağına ya da CONTUBEL tedavisinin durdurulup durdurulmayacağına ilişkin
karar verilirken, emzirmenin çocuk açısından faydası ve CONTUBEL tedavisinin emziren anne
açısından faydası dikkate alınmalıdır.
Üreme yeteneği/Fertilite
Soğan ekstresi (Extractum Cepae), Heparin Sodyum ve Allantoin’in üreme yeteneği üzerine
etkisi ile ilgili kontrollü çalışmalar bulunmamaktadır.
4.7 Araç ve makine kullanımı üzerine etkisi
Bilinen bir etkisi yoktur.
4.8 İstenmeyen etkiler
Tüm ilaçlar gibi, CONTUBEL’in içeriğinde bulunan maddelere duyarlı olan kişilerde yan
etkiler olabilir. Ancak CONTUBEL uzun dönemli kullanımları da dahil, genellikle iyi tolere
edilir. En yaygın rastlanan advers reaksiyonlar uygulama yerinde görülen lokal etkileridir.
Advers reaksiyonların sıklığı aşağıdaki gibi sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila <1/100); seyrek
(≥1/10,000 ila <1/1,000); çok seyrek (<1/10,000), bilinmiyor (eldeki verilerden hareketle
tahmin edilemiyor)
Enfeksiyon ve enfetasyonlar:
Bilinmiyor: Püstüler kızarıklık
Bağışıklık sistemi hastalıkları:
Bilinmiyor: Hipersensitivite (Alerjik reaksiyonlar)
Sinir sistemi hastalıkları:
Bilinmiyor: Parestezi (Uyuşma)
Deri ve deri altı doku hastalıkları:
Yaygın: Kaşıntı, eritem, telenjiektazi, skar atrofisi
Yaygın olmayan: Ciltte hiperpigmentasyon, cilt atrofisi
Bilinmiyor: Ürtiker, kızarıklık, cilt irritasyonu, papül, cilt enflamasyonu, ciltte yanma hissi,
uygulama bölgesinde soyulma, ciltte gerginlik hissi, kontakt dermatit
Genel bozukluklar ve uygulama bölgesine ilişkin hastalıklar:
Bilinmiyor: Şişme, uygulama yerinde ağrı
Genel olarak, CONTUBEL, uzun dönemli kullanımı da dahil olmak üzere oldukça iyi tolere
edilir. Yaygın olarak görülen kaşıntı, skartrisiyel değişikler nedeniyledir ve genellikle tedavinin
kesilmesini gerektirmez.
Bunlar CONTUBEL’in hafif yan etkileridir.
3/6Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; Tel: 0 800 314 00 08; Faks: 0 312 218 35 99)
4.9 Doz aşımı ve tedavisi
CONTUBEL’e ait bir doz aşımı bilgisi yoktur.
5. FARMAKOLOJİK ÖZELLİKLERİ
5.1 Farmakodinamik özellikleri
Farmakoterapötik grup: Derideki yara ve ülserlerin tedavisinde kullanılan ilaçlar
ATC kodu: D03AX
Etki mekanizması:
CONTUBEL, skar dokusu üzerinde anti proliferatif etkili, antiflojistik, gevşetici ve düzeltici
etkilere sahiptir.
Soğan ekstresi (Extractum Cepae), inflamasyon mediyatörlerinin salınımını inhibe ederek
antiflojistik etki yapar ve antiallerjik etkiye sahiptir. Soğan ekstresi (Extractum Cepae),
değişik orijinli fibroblastların özellikle keloidal fibroblastların büyümesini inhibe eder.
Mitojenik inhibe edici etkiye ilaveten bu ilacın fibroblastlardan salınan ekstrasellüler matriks
yapılarının (proteoglikanlar) formasyonunu azalttığı gösterilmiştir.
İlave olarak Soğan ekstresi (Extractum Cepae), bakterisid etkiye sahiptir. Bu özellikler primer
yara iyileşmesini stimule ederken, fizyolojik olmayan skar formasyonunu önler.
Soğan ekstresi (Extractum Cepae), Allium Cepae'dan elde edilir. Dermatolojik etkileri olan bu
maddede bulunan sülfür içeren peptidler ki bunlar glutatyon içeriğine karşılıktır, hücre
metabolizmasında özel rol alır. Karbohidratlarla (glukoz, fruktoz) beraber bu peptitler hücresel
rejenerasyonu da sağlarlar. İçerdikleri değişik yapılarla (örneğin flavinoid'ler) anti
enflamatuvar ve anti-proliferatif özellikler gösterirler. Bu ekstrakt, aynı zamanda vitamin A,
Vitamin B, B2, C, pantotenik asit ve mineraller (örneğin kobalt ve demir) ile iz elementleri de
içerir. Vitamin A'nın epitelyum koruyucu etkileri bilinmektedir.
Heparin antiflojistik, antiallerjik, antiproliferatif, doku hidrasyonunu artırıcı, kollajen yapıyı
gevşetici etkileri olan bir maddedir. Molekül ağırlığı 20.000-60.000 arasında değişir.
Standardizasyon koagülasyon aktivitesine göre yapılır.
Lokal olarak uygulandığında Heparin, fibroblast proliferasyonunda inhibitör etki yapar.
Heparin, doku hidrasyonunu artırırken doku endurasyonunu, enflamasyonun neden olduğu
irritasyonu azaltır.
Skarların tedavisinde, heparinin anti-enflamatuvar etkisi ve konnektif doku matriksindeki
yapılar üzerinde olan etkisi antitrombotik etkisinden daha önemlidir.
Allantoin, hayvan ve bitki dokularında pürin metabolizmasının son ürünüdür. Hücresel
proliferasyonu uyarırken, sağlıklı hücrelerin gelişimini destekler. Epitelizasyonu uyarıcı,
4/6elastik yüzeyin oluşumunu sağlayıcı ve fizyolojik skar oluşumuna destek özellikleri
Allantoin'i skarların tedavisinde uygun bir madde yapar. Allantoin, yara iyileşmesini
hızlandırır, epitelize edici ve dokunun su bağlama kapasitesini artırıcı özellikleri vardır. İlave
olarak keratolitik ve penetrasyonu kolaylaştırıcı etkisi CONTUBEL içindeki diğer etkin
maddelerin etkisini gösterebilmesi için de gereklidir. Allantoin, genellikle skarlara eşlik eden
kaşıntıyı da giderici etkiye sahiptir.
Bu etkin maddelerin sinerjistik kombinasyonu, fibroblast proliferasyonun ve özellikle
patolojik olarak artmış kollajen sentezinin inhibisyonunda supra-aditif etki yapar.
5.2 Farmakokinetik özellikleri
Genel özellikler
CONTUBEL, topikal olarak uygulanan bir preparattır.
Emilim:
CONTUBEL’in etkin maddelerinden heparinin insan cildini penetre etme özelliği
tartışılmalıdır. Ancak, uygun taşıyıcılar içinde (yağ/su emülsionu veya jel) ve penetrasyonu
kolaylaştırıcı maddelerle birlikte (allantoin gibi) uygulandığında, heparin cildin üst
tabakalarında ve kapiller mikro sirkülasyonda saptanabilmektedir.
CONTUBEL’in diğer etkin maddeleri olan soğan ekstresi (Extractum Cepae) ve alantoin ise
topikal uygulama sonrası sistemik dolaşıma karışmamaktadır.
Dağılım:
Klinik ve deneysel çalışmalar, penetrasyonu kolaylaştırıcı allantoin gibi maddelerin birlikte
uygulanmasıyla bile heparinin dokuda saptanabilen en yüksek konsantrasyonunun 0.1 IU/ml
olduğunu göstermektedir. 150 IU/g dozunda heparin içeren bir preparatın lokal olarak
uygulanması ile genel dolaşıma erişebilen maksimum heparin konsantrasyonu 3 IU/ml’dir. Bu
ise heparinin en düşük antikoagülan etki göstermesi için gereken dozdan daha küçük bir kan
düzeyidir.
İlave olarak CONTUBEL içinde heparin miktarı 50 IU/g olduğu için erişilebilecek maksimum
kan düzeyi, yukarıda belirtilen en düşük düzeyin bile çok altında kalmaktadır.
Bu nedenle, allantoinin de yardımıyla, cildin özellikle boynuzsu tabakasına penetre olabilen
heparinin pratik olarak sistemik dolaşıma karışmadığı ve klinik olarak anlamlı herhangi bir
sistemik etkiye neden olmadığı kabul edilir.
Biyotransformasyon:
Herhangi bir bilgi bulunmamaktadır.
Eliminasyon:
Herhangi bir bilgi bulunmamaktadır.
Hastalardaki karakteristik özellikler
İnsanlarda, yukarıda bahsi geçen sebeplerden dolayı, CONTUBEL ile farmakokinetik
çalışmalar yapılmamıştır.
5.3 Klinik öncesi güvenlik verileri
Mevcut bilgilere göre mutajenik, teratojenik ve karsinojenik etkileri de içeren toksikolojik bir
risk söz konusu değildir.
5/66. FARMASÖTİK ÖZELLİKLERİ
6.1 Yardımcı maddelerin listesi
Sorbik asit
Metil parahidroksi benzoate (E218)
Ksantan Gum
Polietilen glikol
Kivi aroması
Saf su
6.2 Geçimsizlikler
Bilinen bir geçimsizliği yoktur.
6.3 Raf ömrü
24 ay
6.4 Saklamaya yönelik özel tedbirler
25˚C’nin altındaki oda sıcaklığında saklayınız.
6.5 Ambalajın niteliği ve içeriği
100 g’lık alüminyum tüplerde, karton kutu içinde Kullanma Talimatı ile beraber kullanıma
sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilir.
7. RUHSAT SAHİBİ
NOBEL İLAÇ SANAYİİ VE TİCARET A.Ş.
Saray Mah. Dr.Adnan Büyükdeniz Cad. No:14
34768 Ümraniye / İstanbul
Tel: (216) 633 60 00
Fax: (216 ) 633 60 01-02
8. RUHSAT NUMARASI
2024/78
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 21.03.2024
Ruhsat yenileme tarihi:
10. KÜB’ÜN YENİLENME TARİHİ
-
6/6