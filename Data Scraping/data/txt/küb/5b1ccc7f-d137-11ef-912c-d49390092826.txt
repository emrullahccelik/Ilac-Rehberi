KISA ÜRÜN BİLGİSİ
1. BEŞERİ TIBBİ ÜRÜNÜN ADI
NANOGAM 5 g/100 mL IV İnfüzyon İçin Çözelti İçeren Flakon
2. KALİTATİF VE KANTİTATİF BİLEŞİM
Etkin madde:
1 mL çözelti içinde;
İnsan normal immünoglobulini (IVIg) 50 mg*
* En az % 95’i IgG içeren insan kaynaklı protein içeriğine karşılık gelir.
1 flakon 100 mL, 5 g protein içerir.
IgG alt sınıflarının dağılımı:
IgG % 54-70
1
IgG %29-45
2
IgG % 1-4
3
IgG %0-0.5
4
Maksimum immünoglobulin A (IgA) içeriği: mL başına 6 µg
Yardımcı madde(ler):
Glukoz 50 mg/mL
Yardımcı maddeler için, bölüm 6.1’e bakınız.
3. FARMASÖTİK FORM
Intravenöz infüzyon için çözelti.
Çözelti, berrak veya hafif opelesan, renksiz veya hafif sarımsı renktedir.
4. KLİNİK ÖZELLİKLER
4.1. Terapötik Endikasyonlar
- Konjenital agammaglobulinemi ve hipogammaglobulinemi, genel değişken immün
yetmezlik, ciddi kombine immün yetmezlik, Wiskott Aldrich sendromu gibi primer
immün yetmezlik sendromlarında,
- Ciddi enfeksiyonlarla seyreden ve sekonder hipogamaglobulinemi gelişmiş multiple
myeloma ve kronik lenfositik lösemide,
- Allojenik kemik iliği nakli sürecinde gelişen immün yetmezlik tedavisinde,
- AIDS’li çocuklarda tekrarlayan enfeksiyon durumlarında (pediyatrik HIV
enfeksiyonunda),
- Guillain-Barré sendromunda,
- Steroid tedavisine dirençli ve klinik kanamalarla giden immün trombositopenik
purpura’da,
1- ITP hastalarında trombositopenik dönemde yapılacak cerrahi veya splenektomiye
hazırlık amacıyla,
- Bulber tutulumu olan Myastenia Gravis’te,
- Kawasaki hastalığında,
- Gebeliğe sekonder immün trombositopeni veya gebelik ve ITP beraberliğinde
endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Pozoloji ve uygulama sıklığının endikasyona göre değişmesine ve dozun replasman
tedavisinde bireysel klinik yanıt ve farmakokinetiğe bağlı olarak ayarlanma gerekliliğine
rağmen genel olarak aşağıdaki dozlar rehber olarak önerilebilir:
Primer immün yetmezliklerde yerine koyma (replasman) tedavisi:
Doz, serum IgG düzeyi en az 4.0 g/L olarak sabit kalacak şekilde (bir sonraki infüzyondan
önce ölçülen) ayarlanmalıdır. Bu düzeylerin sağlanabilmesi için tedavinin başlangıcından
itibaren 3-6 ay gereklidir. Önerilen başlangıç dozu 0.4-0.8 g/kg, ve idame dozu her 3 haftada
bir 0.2 g/kg’dır. 6.0 g/L sabit düzeylere ulaşabilmek için gereken doz 0.2-0.8 g/kg/ay’dır.
Stabil durum sağlandıktan sonra, her 2-4 haftada bir tekrar uygulanmalıdır. Uygulanan dozu
ve uygulama sıklığını ayarlamak için iki doz arasındaki serum düzeyleri ölçülmelidir.
Ciddi enfeksiyonlarla seyreden ve sekonder hipogamaglobulinemi ile birlikte olan multiple
myeloma ya da kronik lenfositik lösemi ve pediyatrik HIV enfeksiyonlarında yerine koyma
tedavisi:
Önerilen doz her üç ya da dört haftada bir 0.2-0.4 g/kg’dır.
Steroid tedavisine dirençli ve klinik kanamalarla giden immün trombositopenik purpura; ITP
hastalarında trombositopenik dönemde yapılacak cerrahi veya splenektomiye hazırlık
amacıyla; Gebeliğe sekonder immün trombositopeni veya gebelik ve ITP beraberliğinde;
Bulber tutulumu olan Myastenia Gravis’te:
Akut ataklarda birinci gün 0.8-1.0 g/kg dozunda uygulanır. Daha sonraki üç gün içerisinde
aynı dozda bir defa daha ya da 2-5 gün süreyle 0.4 g/kg/gün dozunda idame tedavisi
uygulanır. Relaps olduğunda tedavi tekrarlanabilir.
Guillain Barré Sendromu:
3-7 gün süreyle 0.4 g/kg/gün dozunda uygulanır. Çocuklarda kullanım deneyimi sınırlıdır.
Kawasaki Hastalığı:
2-5 gün süreyle bölünmüş dozlar halinde 1.6-2.0 g/kg dozunda ya da 2.0 g/kg tek doz olarak
uygulanmalıdır. Beraberinde hastalara asetil salisilik asit tedavisi verilmelidir.
Allojenik Kemik İliği Transplantasyonu:
İnsan normal immünoglobulin tedavisi, koşullama rejiminin bir parçası olarak ve
transplanttan sonra kullanılabilir.
Enfeksiyonların tedavisi ve graft versus host hastalığı (GVHD) profilaksisi için doz kişiye
özel şekilde ayarlanır. Başlangıç dozu normalde 0.5 g/kg/haftadır. Uygulamaya
transplantasyondan 7 gün önce başlanır ve transplantasyondan sonra 3 aya kadar devam
edilir.
2Uzun süre antikor üretiminin olmaması durumunda, antikor seviyesi normale dönünceye
kadar 0.5g/kg/ay doz tavsiye edilir.
Dozaj önerileri aşağıdaki tabloda özetlenmiştir:
Endikasyon Doz Enjeksiyon sıklığı
Replasman Tedavisi
Başlangıç dozu:
Primer immün yetmezliklerde 0.4 - 0.8 g/kg IgG alt seviyesini en az 4-6 g/L’de
replasman tedavisi İdame dozu: tutmak için her 2-4 haftada bir
0.2 - 0.8 g/kg
Sekonder immün yetmezliklerde IgG alt seviyesini en az 4-6 g/L’de
replasman tedavisi 0.2 - 0.4 g/kg tutmak için her 3-4 haftada bir
AIDS hastası çocuklar 0.2 - 0.4 g/kg her 3-4 haftada bir
İmmünomodülasyon:
0.8 - 1.0 g/kg 1. gün, 3 gün içinde bir kez daha
veya tekrarlanabilir.
İdiyopatik trombositopenik purpura 0.4 g/kg/gün 2– 5 gün süreyle
Guillain Barré sendromu 0.4 g/kg/gün 3-7 gün süreyle;
Kawasaki hastalığı 1.6-2 g/kg 2-5 gün süreyle, asetilsalisilik asitle
veya birlikte, bir kaç doz halinde
2.0 g/kg asetilsalisilik asitle birlikte tek doz
Allojenik kemik iliği transplantasyonu:
Enfeksiyonların tedavisi ve 0.5 g/kg Transplantasyondan 7 gün önce başlanır
GVHD’nin profilaksisi ve 3 ay sonrasına kadar her hafta
Dirençli antikor üretimi yokluğu 0.5 g/kg Antikor seviyeleri normale
dönünceye kadar her ay
Uygulama şekli:
İnsan normal immünoglobulin başlangıç hızı 20 dakikada 0.5 ml/kg/saat olacak şekilde
intravenöz infüzyon ile uygulanmalıdır. Şayet hasta iyi tolore ediyorsa, uygulama hızı 20
dakikada 1.0 ml/kg/saat’ e kadar kademeli olarak artırılabilir ve sonrasında ilk defa
kullananlar için maksimum 3.0 ml/kg/saat’ e kadar artırılabilir. Düzenli olarak Nanogam alan
iyi toleranslı yetişkin hastalarda, infüzyon hızı maksimum 7.0 ml/kg/saat’ e artırılabilir.
NANOGAM yalnızca intravenöz yoldan uygulanmalıdır. Diğer uygulama yolları
araştırılmamıştır.
Büyük miktarlarda NANOGAM kullanan hastalar için çok sayıda flakon içeriğinin Etil Vinil
Asetat kaba (parenteral beslenme kabı) aktarılması mümkündür. Maksimum 800 mL
NANOGAM böyle bir kaba aktarılabilir. Her bir işlem basamağında aseptik teknikler
kullanılmalıdır. Mikrobiyolojik nedenlerle NANOGAM’ın besleme kabına aktarılmasından
sonra en kısa süre içerisinde, transfer işlemini takiben en fazla 3 saatte kadar infüzyona
başlanmalıdır.
3Özel popülasyonlara ilişkin ek bilgiler:
Böbrek / Karaciğer yetmezliği:
IVIg tedavisi alan hastalarda akut böbrek yetmezliği, ozmotik nefroz ve ölüm vakaları
bildirilmiştir. Vakaların çoğunluğunda, önceden var olan böbrek yetmezliği olan hastalar,
diyabetikler, yaşı 65’den büyük olanlar ya da nefrotoksik ilaçlar kullananlar IVIg
kullanımıyla oluşacak akut renal yetmezliğe daha yatkındır. Böbrek fonksiyon bozukluğu
gelişmesi durumunda IVIg infüzyonunun durdurulması düşünülmelidir. Böbrek ve karaciğer
yetmezliği olan hastalarda minimum konsantrasyonda ve pratik olarak mümkün olan en yavaş
infüzyon hızıyla uygulanmalıdır.
Pediyatrik popülasyon:
Çocuklarda, doz vücut ağırlığına göre ayarlanılarak kullanılabilir. İnfüzyon hızı yavaş
olmalıdır.
Geriyatrik popülasyon:
65 yaşından büyüklerde doz ayarlaması ve minimum infüzyon hızıyla uygulama gereklidir.
4.3. Kontrendikasyonlar
İnsan immünglobulinine ya da yardımcı maddelerinden herhangi birine karsı aşırı hassasiyet.
Homolog immünoglobulinlere karşı aşırı duyarlılık; özellikle çok nadir görülen hastanın
IgA’ya karşı antikor geliştirdiği durumlarda; IgA yetmezliğinde.
4.4 Özel kullanım uyarıları ve önlemleri
Viral güvenlik :
Nanogam insan plazmasından elde edilmektedir.
İnsan kanı veya plazmadan hazırlanmış tıbbi ürünlerin kullanımından meydana gelen
enfeksiyonları önlemek için alınması gereken standart önlemler; donörlerin seçimi,
bireysel bağışların ve plazma havuzlarının spesifik enfeksiyon markerları bakımından
taranması ve virüslerin inaktivasyonu/uzaklaştırılması için etkili üretim aşamalarının
ilavesini içerir. Buna rağmen insan kanı veya insan plazmasından hazırlanan tıbbi
ürünler uygulandığında infektif ajanların bulaşma riski tamamen elimine edilemez. Bu
durum bilinmeyen veya yeni ortaya çıkan virüsler ve diğer patojenler için de geçerlidir.
Alınan önlemlerin HIV, HBV ve HCV gibi zarflı ve HAV ve parvovirüs B19 gibi
zarfsız virüs üzerinde etkili olduğu düşünülmektedir. Bu ürünler insan kanından elde
edildiği için enfeksiyon etkenlerini bulaştırma riski taşır. [Örn. HIV, HBV, HBC, HAV,
parvovirüs B19 virüsleri ve teorik olarak Creutzfeld –Jacobs (CJD) etkeni]
İmmünoglobulinler ile Hepatit A veya parvovirüs B19 bulaşının görünmemesine dair
güven veren klinik deneyimler mevcuttur ve ayrıca antikor içeriğinin viral güvenilirliğe
önemli katkısı olduğu sanılmaktadır.
4Bazı şiddetli advers ilaç reaksiyonları infüzyon hızıyla ilişkili olabilir. “4.2. Pozoloji ve
uygulama şekli” bölümünde infüzyon hızı ile ilgili önerilere mutlak suretle uyulmalıdır.
Hastalar infüzyon süresince yakından izlenmeli ve herhangi bir semptom olup olmadığı
dikkatle gözlenmelidir.
Bazı advers reaksiyonlar daha sık görülebilir:
 Yüksek infüzyon hızı durumunda,
 IgA yetmezliğine bağlı ya da bağlı olmayan hipo- veya agammaglobulinemili hastalarda.
 İnsan normal immünoglobulinini ilk kez alan hastalarda veya nadir olarak kullananlarda,
kullanılmakta olan normal immünoglobulin preparatı değiştirildiğinde veya son
uygulama tarihi üzerinden uzun bir süre geçmiş olması durumunda.
Gerçek anlamda aşırı duyarlılık reaksiyonu seyrektir ve çok seyrek olarak IgA yetmezliği
olan hastalarda anti-IgA antikoru geliştiği durumlarda görülür.
Nadiren, insan normal immünoglobulini, daha önce insan normal immünoglobulin tedavisi
almış ve iyi tolere etmiş hastalarda bile anafilaktik reaksiyon ile birlikte kan basıncında
düşmeye neden olabilir.
Potansiyel komplikasyonlar genellikle şu şekilde önlenebilir:
- Normal immünoglobuline duyarlılığı olmayan hastalarda başlangıç infüzyonunun
yavaş enjekte edilmesi (0.5mL/kg/sa)
- İnfüzyon süresince hasta herhangi bir semptom açısından dikkatle izlenmelidir.
Özellikle, daha önce insan normal immünoglobulini kullanmamış hastalar, alternatif
bir IVIg ürününü kullanmakta olduğu ürünle değiştiren veya son infüzyon tarihi
üzerinden uzun süre geçmiş hastalar, olası yan etki belirtilerini tespit edebilmek için
ilk infüzyon süresince ve infüzyondan sonraki ilk saat boyunca dikkatle izlenmelidir.
Diğer tüm hastalar da uygulamadan sonra en az 20 dakika süreyle izlenmelidir.
- Gizli diyabeti olanlar (geçici glikozürinin ortaya çıkabildiği durumlar), diyabet
hastaları veya düşük şeker diyetindeki hastalar için glikoz içeriği (1 g/g IgG=50 g/L)
dikkate alınmalıdır.
IVIg uygulaması ile miyokard infarktüsü, inme, pulmoner emboli ve immünoglobulinin
yüksek akış hızı nedeniyle kan viskozitesinde görülen rölatif artışa bağlı olduğu sanılan, derin
ven trombozu gibi tromboembolik vakalar arasındaki bağlantıyı gösteren klinik kanıtlar
mevcuttur. Obez hastalarda ve trombotik olaylar için önceden mevcut risk faktörleri bulunan
hastalarda (ilerlemiş yaş, hipertansiyon, diabetes mellitus ve damar hastalıkları veya
trombotik epizod hikayesi olan, edinilmiş ve kalıtımsal trombofilik bozuklukluğu olan
hastalar, immobilizasyon periyodu uzamış hastalar, ciddi hipovolemik hastalar, kan
viskozitesini artıran bir hastalığı sahip hastalar gibi) IVIg reçete edilirken veya uygulanırken
dikkatli olunmalıdır.
IVIg tedavisi alan hastalarda akut böbrek yetmezliği vakaları bildirilmiştir. Vakaların
çoğunluğunda, önceden var olan böbrek yetmezliği, diabetes mellitus, hipovolemi, aşırı kilo,
nefrotoksik ilaçların birlikte kullanımı veya 65 üzeri yaş gibi risk faktörleri tanımlanmıştır.
5Böbrek fonksiyon bozukluğu gelişmesi durumunda IVIg infüzyonunun durdurulması
düşünülmelidir.
Böbrek fonksiyon bozukluğu ve akut böbrek yetmezliği raporları, birçok ruhsatlı IVIg
ürününün kullanımı ile ilişkilendirilmesine rağmen, stabilizör olarak sukroz içerenler toplam
sayının büyük kısmını oluşturmaktadır. Risk altındaki hastalarda, sukroz içermeyen
preparatların kullanımı düşünülmelidir.
Akut böbrek yetmezliği veya tromboembolik advers reaksiyonlar açısından risk altında olan
hastalarda, IVIg ürünleri minimum infüzyon hızı ve dozda kullanılmalıdır.
Tüm hastalarda, IVIg kullanımı şunları gerektirir:
 IVIg infüzyonuna başlamadan önce yeterli hidrasyon
 idrar çıkışının izlenmesi
 serum kreatinin seviyelerinin izlenmesi
 Kıvrım diüretikleri ile birlikte kullanımından kaçınılması.
İstenmeyen etki görülmesi halinde, uygulama hızı azaltılmalı ya da uygulama
durdurulmalıdır. İstenmeyen etkinin tipine ve şiddetine göre tedavi gerekebilir. Şok gelişmesi
durumunda, standart tıbbi şok tedavisi uygulanmalıdır.
Preparat uygulanmadan önce partikül ve renk değişimi açısından kontrol edilmelidir.Partikül
veya renk değişimi gözlenmesi halinde preparat kullanılmamalıdır. Sadece berrak ya da hafif
opalesan veya renksiz ya da açık sarı renkli solüsyonlar kullanılmalıdır.
Yanlızca Intravenöz (IV) kullanım içindir.
Her bir NANOGAM uygulamasında, hastayla ürünün seri numarası arasında bağlantının
korunabilmesi için, ürünün adı ve seri numarası kaydedilmelidir.
NANOGAM, 50 mg/mL glukoz (%5) içerir. Bu, diabetes mellitus hastalarında göz önünde
bulundurulmalıdır. Gizli diyabet, diyabet hastasıysanız veya düşük şeker rejimindeyseniz
doktorunuza bildiriniz.
4.5. Diğer tıbbi ürünler ile etkileşimler ve diğer etkileşim şekilleri
Canlı virüs aşıları ile etkileşim:
İmmünoglobulin kullanımını, kızamık, kızamıkçık, kabakulak ve suçiçeği gibi canlı
zayıflatılmış virüs aşılarının etkisini en az 6 haftadan başlamak üzere, 3 aya kadar bir süre
azaltabilir. Bu ürün kullanıldıktan sonra, canlı zayıflatılmış virüs aşıları ile aşılanma için en az
3 aylık bir süre geçmelidir. Kızamık durumunda, bu zayıflatıcı etki 1 yıla kadar sürebilir. Bu
nedenle kızamık aşısı uygulanan hastalarda antikor düzeyleri kontrol edilmelidir.
Serolojik testlerle etkileşim:
6İmmünoglobulin infüzyonundan sonra hasta kanına pasif olarak geçen çeşitli antikorların
geçici artışı serolojik testlerde hatalı pozitif sonuçlara neden olabilir.
Eritrosit antijenlerine karşı (örneğin A, B ve D) pasif antikor transmisyonu, eritrosit allo-
antikorlar testleri (Örn. Coombs testi), retikulosit sayısı ve haptoglobin gibi bazı serolojik
testleri etkileyebilir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (kontrasepsiyon)
Hayvanlar üzerinde yapılan araştırmalar üreme toksisitesinin bulunduğunu göstermiştir
(bkz.kısım 5.3). İnsanlara yönelik potansiyel risk bilinmemektedir.
Gebelik dönemi
NANOGAM için gebelikte maruz kalmaya ilişkin klinik veri mevcut değildir. Hayvanlar
üzerinde yapılan çalışmalar, gebelik/embriyonal/fetal gelişim/doğum ya da doğum sonrası
gelişim ile ilgili olarak doğrudan ya da dolaylı zararlı etkiler olduğunu göstermemektedir
(bkz.kısım 5.3). Gebe kadınlara verilirken tedbirli olunmalıdır.
Laktasyon dönemi
NANOGAM anne sütü ile atılmaktadır (süte geçmektedir). Ancak NANOGAM’ın tüm
dozlarında, emzirilen çocuk üzerinde herhangi bir olumsuz etki öngörülmemektedir. Aksine,
anne sütüne geçerek yenidoğana koruyucu antikorların geçmesine katkıda bulunabilir.
NANOGAM, emzirme döneminde kullanılabilir.
Üreme yeteneği / fertilite
Hayvan üreme çalışmaları yürütülmemiştir. İnsanlardaki üreme yeteneği / fertiliteyi etkileyip
etkilemediği bilinmemektedir.
4.7. Araç ve makine kullanımı üzerindeki etkiler
Araç ve makine kullanma yeteneği üzerine hiçbir etki gözlenmemiştir.
4.8. İstenmeyen etkiler
İnsan normal immünoglobulininin intravenöz uygulamasında aşağıdaki yan etkiler
bildirilmiştir. Şu terimler ve sıklık dereceleri kullanılmıştır: Çok yaygın (≥1/10), yaygın
(≥1/100 ila <1/10), yaygın olmayan (≥1/1,000 ila <1/100), seyrek (≥1/10,000 ila <1/1,000);
çok seyrek (<1/10,000), bilinmiyor (eldeki verilerden hareketle tahmin edilemiyor).
Genel bozukluklar
Çok yaygın: Pireksi
Yaygın: Titreme, baş ağrısı, ateş, kusma, bulantı, halsizlik, yüzde kızarıklık, yorgunluk, grip
benzeri hastalık, infüzyon yerinde ağrı, infüzyon yerinde şişme-sertlik
Yaygın olmayan: Alerjik reaksiyonlar, artralji, kan basıncında düşme ve orta şiddette bel ve
sırt ağrısı
7Diğer advers etkiler:
Seyrek ; Anafilaktik şok, geri dönüşümlü aseptik menenjit, geri dönüşümlü hemolitik anemi /
hemoliz, karaciğer transaminazlarında geçici yükselme
Kalp damar sistemi hastalıkları:
Yaygın: Kan basıncında ani düşme, çarpıntı
Yaygın olmayan: Miyokard infarktüsü, inme, pulmoner emboli ve derin ven trombozu gibi
tromboembolik reaksiyonlar.
Böbrek ve üriner sistem bozuklukları:
Yaygın: Kreatinin ve kan üre nitrojeninde artış, oligoüri
Yaygın olmayan: Anüri, akut renal yetmezlik, akut tübüler nefroz, proksimal tübüler nefropati
ve osmotik nefroz
Enjeksiyon bölgesi reaksiyonu
Seyrek:Yanma, endurasyon, rahatsızlık ve ağrı gibi geçici kütanöz reaksiyonlar.
Enfeksiyon ve enfestasyonlar:
Yaygın: Bronşit, nazofarenjit
Yaygın olmayan: Kronik sinüzit, mantar enfeksiyonu, enfeksiyon, böbrek enfeksiyonu,
sinüzit, üst solunum yolu enfeksiyonu, idrar yolu enfeksiyonu, bakteriyel idrar yolu
enfeksiyonu
Kan ve lenf sistemi hastalıkları:
Yaygın olmayan: Anemi, lenfadenopati
Endokrin hastalıkları:
Yaygın olmayan: Tiroid bozuklukları
Psikiyatrik bozukluklar:
Yaygın olmayan: Anksiyete
Sinir sistemi hastalıkları:
Çok yaygın: Baş ağrısı.
Yaygın: Baş dönmesi, migren.
Yaygın olmayan: Amnezi, yanma hissi, konuşma bozukluğu, tat alma duyusunda değişiklik,
uykusuzluk.
Göz hastalıkları:
Yaygın olmayan: Konjonktivit, gözde ağrı, göz kapaklarında şişme.
Kulak ve iç kulak hastalıkları:
Yaygın: Vertigo.
Yaygın olmayan: Orta kulak akıntısı.
Kardiyak hastalıklar:
Yaygın: Taşikardi.
Damar hastalıkları:
Yaygın: Ateş basması, hipertansiyon.
Yaygın olmayan: Periferik bölgelerde soğukluk hissi, flebit.
Solunum bozuklukları, toraks ve mediasten hastalıkları:
Yaygın: Öksürük, burun akıntısı.
Yaygın olmayan: Astım, burun tıkanıklığı, orofaringeal ödem, faringolaringeal acı.
Mide-barsak sistemi hastalıkları:
Yaygın: İshal, bulantı, kusma.
8Deri ve ciltaltı doku hastalıkları:
Yaygın: Kaşıntı, döküntü, kurdeşen
Yaygın olmayan: Anjionörotik ödem, akut ürtiker, soğuk terleme, kontüzyon, dermatit,
eritamatöz döküntü, pruritik döküntü.
Kas –iskelet sistemi bozuklukları ve bağ doku ve kemik hastalıkları:
Yaygın: Sırt ağrısı, kas ağrısı, ekstremitelerde ağrı.
Yaygın olmayan: Kas spazmları
Laboratuvar bulguları:
Yaygın: Vücut ısısında artma.
Yaygın olmayan: Kan kolestrolünde artma, kan kreatinin düzeylerinin yükselmesi, kan üre
düzeyinin yükselmesi, hematokritte düşme, eritrositopeni, solunum hızının artması, lökopeni.
Bulaşabilen ajanlar ile ilgili güvenilirlik için 4.4’ e bakınız.
4.9. Doz aşımı ve tedavisi
Aşırı doz, özellikle yaşlı hastalar veya böbrek yetmezliği olan hastalar dahil, risk altındaki
hastalarda aşırı sıvı yüklenmesine ve hipervizkoziteye neden olabilir. Tedavi semptomatik
olarak yapılmalıdır. Bazen diyaliz yapılması gerekebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İmmün sera ve İmmünoglobulinler: İmmünoglobulin, normal insan,
intravenöz uygulama için.
ATC Kodu: J06BA02.
Etki Mekanizması :
İnsan normal immünoglobulini esas olarak, enfeksiyöz ajanlara karşı geniş spektrumlu
antikorlar bulunan immünoglobulin G (IgG) içerir.
İnsan normal immünoglobulinleri, normal popülasyonda bulunan IgG antikorlarını içerir.
Genellikle 1000 bağıştan az olmayan plazma havuzundan hazırlanır. IgG alt sınıflarının
dağılımı normal insan plazmasına benzer oranlardadır. Bu ürün yeterli dozlarda
kullanıldığında, düşük immünoglobulin G düzeyini normal seviyelerine çıkarabilir.
Replasman tedavisi dışındaki endikasyonlarda etki mekanizması tamamen açıklanamamıştır,
ancak immünomodülatör etkiye sahiptirler.
5.2. Farmakokinetik özellikler
Genel özellikler
NANOGAM intravenöz uygulamayı takiben kan dolaşımında hemen ve tam olarak
mevcuttur. İntravenöz immünoglobulin farmakokinetiği, kulanıldığı endikasyona göre,
popülasyon içi ve popülasyonlar arası değişkenlik gösterir.
9Emilim:
İntravenöz uygulama sonrası, uygulanan insan normal immünoglobulini miktarının tamamı
dolaşımda tespit edilebilir. İntravenöz uygulama sonrası absorbsiyon tam ve hızlıdır.
Dağılım:
Rölatif olarak süratle plazma ve damar dışı sıvı arasında yayılır, yaklaşık olarak 3-5 gün
içerisinde damar içi ve damar dışı kompartımanlar arasında dengeye ulaşır. İnsan normal
immunoglobulininin yarı ömrü yaklaşık olarak 31 gündür.
Biyotransformasyon:
IgG ve IgG-kompleksleri retiküloendoteliyal sistem hücrelerinde yıkılır.
Eliminasyon:
Eliminasyon yarı ömrü yaklaşık bir aydır. Ancak yarı ömür süresi özellikle primer immün
yetmezlikte hastadan hastaya değişebilir.
Doğrusallık / Doğrusal olmayan durumlar:
Eliminasyonu dozla orantılı olarak lineerdir.
5.3. Klinik öncesi güvenlilik verileri
Immünoglobulinler insan vücudunun normal bileşenlerindendir.
NANOGAM’ın güvenliliği çeşitli klinik olmayan araştırmalar ile gösterilmiştir. Klinik
olmayan veriler, güvenlilik, farmakoloji ve toksisite ile ilgili konvansiyonel çalışmalara
dayanarak insanlar için özel bir risk oluşturmadığını göstermiştir.
Heterolog proteinlere karşı gelişen ve etkileşen antikorlar nedeniyle, hayvanlarda tekrarlayan
doza bağlı toksisite, genotoksisite ve üreme üzerindeki toksisite çalışmalarının yapılması
olanaklı değildir. Klinik deneyimde, immünoglobulinlerin karsinojenik potansiyeliyle ilgili
herhangi bir kanıt bulunmaması nedeniyle, heterojen türlerde deneysel araştırmalar
yapılmamıştır
6. FARMASÖTİK ÖZELLİKLER
6.1. Yardımcı maddelerin listesi
-Glukoz monohidrat
-Enjeksiyonluk su
6.2. Geçimsizlikler
Bu tıbbi ürün başka tıbbi ürünler ile karıştırılmamalıdır.
6.3. Raf ömrü
36 ay
6.4. Saklamaya yönelik özel tedbirler
2ºC - 8ºC’de buzdolabında ve ışıktan koruyarak saklayınız.
10Dondurulmamalıdır. Donmuş ürünü çözüp kullanmayınız.
Mikrobiyolojik açıdan, ürün kauçuk tıpa ile delindikten sonra hemen kullanılmalıdır. Eğer
derhal kullanılmazsa, kullanım öncesi kullanım koşulları ve saklama zamanları kullanıcının
sorumluluğundadır ve tıpa ile delinme kontrol edilmiş ve valide edilmiş aseptik koşullarda
yapılmazsa, normal olarak 2ºC - 8ºC’de buzdolabında, 24 saatten daha uzun olmamalıdır.
Flakonu ışıktan korumak için, dış karton kutusunun içerisinde saklanmalıdır.
6.5. Ambalajın niteliği ve içeriği
Tıpalı (bromobutil) flakon içerisinde (Tip II cam) 100 mL’lik çözelti.
Ambalaj büyüklüğü: 1 flakon
6.6. Beşeri tıbbi üründen arta kalan maddelerin imhası ve diğer özel önlemler
Ürün kullanılmadan önce oda sıcaklığına veya vücut sıcaklığına getirilmelidir. Çözelti berrak
veya hafif opalesan olmalıdır. Bulanık veya içerisinde partikül-tortu bulunan çözeltileri
kullanmayınız.
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve
“Ambalaj ve Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Yeni Şark M.E.D.A.Ş.
Hoşsohbet Sok. No: 6
34349 Balmumcu- İstanbul
Tel :0 212 275 07 08
Faks :0 212 274 61 49
8. RUHSAT NUMARASI
76
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 30.07.2012
Ruhsat yenileme tarihi:
10. KÜB’ÜN YENİLENME TARİHİ
30.07.2012
11