KISA ÜRÜN BİLGİSİ
1. BEŞERİ TIBBİ ÜRÜNÜN ADI
HEPA-MERZ® Granül
2. KALİTATİF VE KANTİTATİF BİLEŞİM
Etkin madde:
1 poşet (5 g) içinde 3 g L-Ornitin-L-Aspartat
Yardımcı maddeler:
Sakkarin sodyum………………………………………….0.0045 g
Sodyum siklamat………………………………………….0.0405 g
Gün batımı sarısı (E 110)…………………………………0.0005 g
Fruktoz……………………………………………………1.1345 g
3. FARMASÖTİK FORM
Oral kullanım için granül.
Poşet içinde portakal renkli granül.
4. KLİNİK ÖZELLİKLER
4.1 Terapötik Endikasyonları
Hepatik detoksifikasyon kapasitesinin azalmasına bağlı bozukluklar ile latent ve
belirgin hepatik ensefalopati tedavisinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Hekim tarafından başka şekilde önerilmemiş ise günde, 3 kez 1 – 2 poşet
HEPA-MERZ® alınır. Eğer gerekli olursa, doz risk artışına neden olmadan kolayca
artırılabilir.
Uygulama şekli:
HEPA-MERZ® oral yoldan uygulanır. Poşet içeriği bol miktardaki sıvının içinde
(örneğin: bir bardak su, çay veya meyve suyu) çözülerek hazırlanır ve yemeklerden
sonra alınır.
Özel popülasyonlara ilişkin ek bilgiler
Böbrek/Karaciğer yetmezliği:
HEPA-MERZ® şiddetli böbrek yetmezliği durumunda kontrendikedir.
(Referans değer, serum kreatinin değerinin 3mg/100ml’den fazla olmasıdır).
Serum kreatinin değerinin 3 mg/100 ml veya bu değerin altında olduğu durumlarda
HEPA-MERZ® kullanımına devam edilir.
Pediyatrik popülasyon:
Pediyatrik popülasyonda kullanımına ilişkin bir bilgi bulunmamaktadır.
Geriyatrik popülasyon:
Geriyatrik popülasyonda kullanımına ilişkin bir bilgi bulunmamaktadır.
4.3 Kontrendikasyonlar
1 / 5L-Ornitin-L-Aspartat’a, gün batımı sarısına (E110) veya ilacın formülasyonunda
bulunan herhangi bir içeriğe karşı aşırı duyarlı olduğu bilinen kişilerde kontrendikedir.
Şiddetli renal yetmezlik durumunda kontrendikedir (Referans değer, serum kreatinin
değerinin 3mg/100ml’den fazla olmasıdır).
HEPA-MERZ® fruktoz içermektedir. Nadir kalıtımsal intolerans problemi olan
hastaların bu ilacı kullanmamaları gerekir.
4.4 Özel kullanım uyarıları ve önlemleri
Yüksek dozda HEPA-MERZ® uygulanma durumunda serum ve idrarda üre
seviyesinin izlenmesi gerekir.
HEPA-MERZ®, alerjik reaksiyona neden olabilen gün batımı sarısı (E110) boyar
maddesini içermektedir.
HEPA-MERZ® her bir poşeti 1.13 g fruktoz (0.11 CEU’ya eşit) içerdiğinden, bu
durum diyabet mellitus hastaları tarafından dikkate alınmalıdır.
HEPA-MERZ® sodyum siklamat ve sakkarin sodyum içermektedir. Bu durum,
kontrollü sodyum diyetinde olan hastalar için göz önünde bulundurulmalıdır.
4.5 Diğer tıbbi ürünlerle etkileşimler ve diğer etkileşim şekilleri
Bilinen bir etkileşimi mevcut değildir.
Özel popülasyonlara ilişkin ek bilgiler
Özel popülasyonlara ilişkin bir etkileşim çalışması bulunmamaktadır.
Pediyatrik popülasyon:
Pediyatrik popülasyonlara ilişkin bir etkileşim çalışması bulunmamaktadır.
4.6 Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/ Doğum kontrolü (Kontrasepsiyon)
L-ornitin L-aspartat’ın üremeyle ilgili toksisitesine dair yapılan hayvan çalışmaları
kısıtlıdır. Bu nedenle HEPA-MERZ® kullanımı sırasında gebe kalmayı planlıyorsanız lütfen
doktorunuza danışınız.
HEPA-MERZ
®
’in doğum kontrol yöntemleri üzerine bilinen herhangi bir etkisi
bulunmamaktadır.
Gebelik dönemi
HEPA-MERZ® için, gebeliklerde maruz kalmaya ilişkin klinik veri mevcut değildir..
Gebelik döneminde HEPA-MERZ® verilirken tedbirli olunmalıdır.
Laktasyon dönemi
L-Ornitin-L-Aspartat’ın insan sütüyle atılıp atılmadığı bilinmemektedir. L-Ornitin-L-
Aspartat’ın süt ile atılımı hayvanlar üzerinde araştırılmamıştır. Emzirmenin
durdurulup durdurulmayacağına ya da HEPA-MERZ® tedavisinin durdurulup
durdurulmayacağına ilişkin karar verilirken, emzirmenin çocuk açısından faydası ve
HEPA-MERZ® tedavisinin emziren anne açısından faydası dikkate alınmalıdır.
2 / 5Üreme yeteneği/Fertilite
L-ornitin L-aspartat’ın üreme toksisitesi üzerine etkisi ile ilgili yapılan hayvan
çalışmaları kısıtlıdır.
4.7 Araç ve makine kullanımı üzerindeki etkiler
HEPA-MERZ®’in araç ve makine kullanma üzerine bilinen bir etkisi
bulunmamaktadır. Ancak temeldeki hastalığa bağlı olarak araç ve makine kullanım
yeteneği olumsuz etkilenebilir.
4.8 İstenmeyen etkiler
Advers reaksiyonların sıklığı aşağıdaki gibi sıralanmıştır:
[Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila
<1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki
verilerle tahmin edilemiyor)]
Gastrointestinal hastalıkları:
Yaygın olmayan: Mide bulantısı, kusma, karın ağrısı, gaz ve ishal
Kas-iskelet bozukluklar, bağ doku ve kemik hastalıkları:
Çok seyrek: Bacak ve kollarda ağrı
Deri ve derialtı doku hastalıkları:
Seyrek: Gün batımı sarısı (E110) alerjik reaksiyonları tetikleyebilir.
Özel popülasyonlara ilişkin ek bilgiler:
HEPA-MERZ® şiddetli böbrek yetmezliği durumunda kontrendikedir. (Referans
değer, serum kreatinin değerinin 3mg/100ml’den fazla olmasıdır).
4.9 Doz aşımı ve tedavisi
HEPA-MERZ® doz aşımı söz konusu olduğunda, serum ve idrarda üre seviyesinin
izlenmesi gerekir. Doz aşımı durumunda semptomatik tedavi önerilmektedir.
5. FARMAKOLOJİK ÖZELLİKLERİ
5.1 Farmakodinamik özellikleri
Farmakoterapötik grup: Gastrointestinal ilaçlar, aminoasitler ve türevleri
ATC kodu: A05BA
Etki mekanizması:
In vivo, L-ornitin L-aspartat etkisini, iki temel amonyak detoksifikasyon yolu olan,
üre sentezi ve glutamin sentezi üzerinde, ornitin ve aspartat aminoasitleri aracılığıyla
gösterir.
Ürojenez, ornitinin hem karbamil transferaz ve karbamil fosfat sentetaz enzimlerinin
aktivatörü, hem de üre sentezi için substrat olarak işlev gördüğü periportal
hepatositlerde gerçekleşir.
Glutamin sentezi, perivenöz hepatositlerde gerçekleşir. Hastalık durumlarında
aspartat ve ornitinin metabolik ürünlerini de içeren diğer dikarboksilatlar hücrelere
alınır ve burada glutamin formuna dönüştürülerek amonyak bağlamada kullanılır.
Fizyolojik ve patofizyolojik koşullarda glutamat, amonyak bağlayıcı amino asit
olarak işlev görür. Ortaya çıkan glutamin amino asidi, yalnızca amonyağın toksik
olmayan formda atılmasını sağlamakla kalmaz, aynı zamanda üre siklusunu (hücreler
arası glutamin değişimi) aktive eder. Fizyolojik koşullarda ornitin ve aspartat, üre
3 / 5sentezi için sınırlayıcı faktör değildir.
Hayvanlarda yapılmış deneysel çalışmalar, glutamin sentezindeki artışın, amonyak
seviyesini düşürmek için devreye giren bir mekanizma olduğunu ortaya koymuştur.
Bazı klinik çalışmalarda dallanmış zincirli amino asitlerin, aromatik aminoasitlere
dönüşme oranı açısından iyileşme görülmüştür.
5.2 Farmakokinetik Özellikleri
Genel Özellikler
Emilim:
300, 900 ve 2700 mg/kg dozda L-Ornitin-L-Aspartat’ın oral absorbsiyonundan sonra
plazma konsantrasyonları HPLC yöntemiyle ölçüldüğünde aşağıdaki tabloda özetlenen
değerleri vermiştir. L-Aspartatın plazma konsantrasyonları hafifçe doza bağımlı bir
ilişki gösterirken, L-Ornitin belirgin bir şekilde doza bağımlı plazma
konsantrasyonlarına neden olmuştur.
Plazma L-Ornitin-L-Aspartat Dozu (mg/kg, p.o.)
Kons.(µµµµg/ml) Kontrol 300 mg/kg 900 mg/kg 2700 mg/kg
L-Ornitin 28.7 59.9 123.9 244.7
L-Aspartat 73.0 81.6 62.5 97.7
Oral uygulamadan sonra maksimum plazma konsantrasyonlarına, düşük ve orta düzey
doz uygulananlarda uygulamadan sonra 40 – 60 dakika içinde, yüksek doz
uygulamalarında uygulamadan sonra 2-3 saat içinde ulaşılır. Plazma konsantrasyonları
düşük doz grubunda hızla azalırken, orta ve yüksek doz gruplarında L-Ornitin seviyesi
4 saat kadar yüksek düzeyde kalmıştır.
Dağılım:
H3-aspartat ile yapılan farmakokinetik çalışmalar, aspartatın geniş bir doku dağılımı
olduğunu göstermiştir. En anlamlı dağılım, uygulama yoluna bakılmaksızın beyin ve
testislerde saptanmıştır. Hepatik aspartat konsantrasyonu uygulamadan sonra 20
dakika içinde anlamlı düzeyde artmaktadır. Hepatik hipokonsantrasyon yoğun bir
metabolizasyon sonucu ortaya çıkar ki bu da yaklaşık 2 saat içinde normale döner.
Biyotransformasyon:
Absorbsiyonu takiben L-Ornitin-L-Aspartat hemen L-Ornitin ve L-Aspartat şekline
ayrılır. L-Ornitin ve L-Aspartat da yalnızca üre siklusunda değil memeli
organizmasında değişik metabolik proseslerde anahtar rolü oynayan ara maddelerdir.
Örneğin, Ornitin transaminasyon reaksiyonunda α-ketoglutarate ile reaksiyona girerek
glutamik semi-aldehit oluşturur. Takip eden dehidrojenasyon NADH ve glutamik asit
oluşturur. Başka bir reaksiyonlar dizisinde ornitin, ornitin transferaz enzimi ile
poliamin sentezinin başlangıç maddesi olan putressine dönüştürülür.
Aspartat ise, protein sentezi için organizma tarafından kullanımının yanında
transaminaz reaksiyonu ile oksaloasetik aside dönüşür bu da trikarboksilik asit (TCA)
siklusuna girer veya karbamil fosfat ile reaksiyonu sonucu primidin sentezini başlatır.
Eliminasyon:
Genel olarak amino grupları üre siklusunda üreye çevrilir ve böbrekler yolu ile atılır.
Stopped-flow (durgulu akım yöntemi) incelemeleri ornitinin diğer pek çok temel
aminoasit gibi böbrekte proksimal tüplerle aktif transport mekanizması ile reabsorbe
edildiğini göstermiştir.
4 / 5Radyonüklit incelemeleri, oral alımdan 10 dakika sonra idrarda tespit edildiğini
göstermiştir.
5.3 Klinik öncesi güvenlilik verileri
Farmakolojik güvenlilik çalışmalarından edinilen klinik öncesi veriler, doğru
kullanılması halinde, tekrarlanan dozlardan sonra insanlarda herhangi bir toksisite riski
veya mutajenite ortaya koymamıştır.
Karsinojenik patansiyeline ilişkin herhangi bir çalışma yapılmamıştır.
Doz tayin çalışmasında, L-ornitin-L-aspartatın üreme toksisitesi kısıtlı olarak
araştırılmıştır.
6. FARMASÖTİK ÖZELLİKLERİ
6.1 Yardımcı Maddelerin Listesi
Sitrik asit, susuz
Limon aroma
Portakal aroma
Sakkarin sodyum
Sodyum siklamat
Gün batımı sarısı boya (E 110, C.I. 15985)
Poly-(1-vinyl-2-pyrrolidone); çözünür (PVP 25)
Fruktoz
6.2 Geçimsizlikler
Bilinen bir geçimsizliği yoktur.
6.3 Raf ömrü
Raf ömrü 60 aydır.
6.4 Saklamaya yönelik özel tedbirler
25oC'ın altındaki oda sıcaklığında saklayınız.
6.5 Ambalajın niteliği ve içeriği
Her biri 5 g granül içeren 30 poşet, Kullanma Talimatı ile birlikte karton kutuda
bulunur.
6.6 Beşeri tıbbi üründen arta kalan maddelerin imhası ve diğer özel önlemler
“Tıbbi atıkların kontrolü yönetmeliği” ve “Ambalaj ve Ambalaj Atıklarının Kontrolü
Yönetmelikleri”ne uygun olarak imha edilmelidir.
7. RUHSAT SAHİBİ
ASSOS İlaç, Kimya, Gıda Ürünleri Üretim ve Tic. A.Ş.
ÜMRANİYE 34773, İSTANBUL
Tel: 216 612 9191
Fax: 216 612 9192
8. RUHSAT NUMARASI
26.01.2007,121/65
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26.01.2007
Ruhsat yenileme tarihi:
10. KÜB’ÜN YENİLENME TARİHİ
5 / 5