1/15 KISA ÜRÜN BİLGİSİ  
1. BEŞERİ TIBBİ ÜRÜNÜN ADI  
VOLTAREN EMULGEL FORTE %2,32 jel  
2. KALİTATİF VE KANTİTATİF BİLEŞİM  
Etkin madde:  
1 g jelde;  
Diklofenak dietilamin          23,2 mg (20 mg diklofenak sodyuma eşdeğer)  
Yardımcı maddeler:  
Propilen glikol                    50 mg 
Butilhidroksitoluen             0,2 mg 
Yardımcı maddeler için 6.1’e bakınız.  
3. FARMASÖTİK FORM  
Jel 
Beyaz veya beyaza yakın, yumuşak, homojen, krem -benzeri jel  
4. KLİNİK ÖZELLİKLER  
4.1 Terapötik endikasyonlar  
VOLTAREN EMULGEL FORTE aşağıdaki hastalıkların lokal tedavisinde analjezik ve 
antiinflamatuvar olarak etkilidir:  
- Tendonların, bağların, kasların ve eklemlerin travması, Örneğin;  burkulmalar, incinmeler ve 
ezilmeler nedeniyle  
- Yumuşak doku romatizmasının lokalize formları , Örneğin; Tendinit  (ör: tenisçi dirseği), 
bursit, omuz -el sendromu ve periartropati  
 
 
 2/15 4.2 Pozoloji ve uygulama şekli  
Pozoloji:  
Yalnız haricen kullanım içindir.  
Yetişkinler ve 14 yaş ve üzeri adölesanlarda:  
VOLTAREN EMULGEL FORTE, derinin etkilenen bölgesine yavaşça ovmak suretiyle uygulanır. 
Gerekli olan miktar ağrılı yerin genişliğine bağlıdır. Örneğin: etkilenen alanın büyüklüğüne göre 2 
gram (yaklaşık  kiraz büyüklüğünde) - 4 gram (yaklaşık ceviz büyüklüğünde) VOLTAREN 
EMULGEL FORTE yaklaşık olarak 2 -2.5 cm çapında bir alanı tedavi etmek için yeterlidir. 
Tercihen sabah ve akşam olmak üzere günde 2 defa uygulanmalıdır. Maksimum günlük doz 8 g’dır. 
Böylece maksimum haftalık doz 56 g’dır. 
Uygulama sıklığı ve süresi:  
7 günlük kullanım sonunda durumda bir gelişme olmazsa ya da kötüleşme gözlenirse doktora 
danışılmalıdır. Doktor tarafından farklı bir kullanım önerilmediğinde, yumuşak doku incinmelerinde ya da yumuşak doku romatizmasında 14 günden fazla kullanılmamalıdır. 
7 günlük kullanım sonunda durumda bir gelişme olmazsa ya da kötüleşme gözlenirse, hastanın altta 
yatan alternatif bir ağrı nedeni için doktora danışmalıdır. 
Uygulama şekli:  
Derinin etkilenen böl gesine yavaşça ovmak suretiyle uygulanır. Uygulamadan sonra eller emici bir 
kağıt (ıslak mendil olmamalıdır) ile silinmeli ve sonrasında yıkanmalıdır (parmak eklemlerinin 
artrozunun tedavisinde kullanıldığı durumlar hariç).  
Özel popülasyonlara ilişkin ek b ilgiler:  
Böbrek/Karaciğer yetmezliği:  
Böbrek ve karaciğer yetmezliği olan hastalarda doz ayarlanması gerekmez.  
Pediyatrik popülasyon:  
VOLTAREN EMULGEL FORTE’un 14 yaşın altındaki çocuklarda ve adolesanlarda  kullanımı 
için etkililik ve güvenlilik datası bulunmamaktadır (bkz. Bölüm 4.3.). 14 yaş ve üzeri 
adölosanlarda, ağrı için 7 günden uzun süre kullanılması ya da semptomların kötüleşmesi 
durumunda doktora danışılması önerilmektedir. 3/15 Geriyatrik popülasyon (65 yaş ve üzeri):  
Yaşlılarda VOLTAREN EMULGEL F ORTE’un yetişkin dozları kullanılabilir.  
 
4.3 Kontrendikasyonlar  
VOLTAREN EMULGEL FORTE, diklofenaka veya içerdiği yardımcı maddelerden (bkz. Bölüm 
6.1) herhangi birine karşı aşırı duyarlılığı olduğu bilinen hastalarda kontrendikedir. 
VOLTAREN EMULGEL FORTE ayrıca, asetilsalisilik asit veya diklofenak içeren diğer ürünler 
ve oral non- steroidal antiinflamatuvar (NSA İ) ile eş zamanlı kullanımı ve astım atağı, ürtiker veya 
akut rinit gibi reaksiyonlar veren hastalarda  kontrendikedir.  
Hastalık hissi, ateş ya da ağrıya eşlik eden herhangi başka bir şikayetiniz varsa,  
Hamileliğin 3. trimesterinde kontrendikedir.  
14 yaşından küçük çocuklarda ve adolesanlarda kontrendikedir.  
4.4 Özel kullanım uyarıları ve önlemleri  
VOLTAREN EMULGEL FORTE, olduk ça geniş deri alanlarına ve /veya uzunca bir süre 
uygulandığında sistemik yan etki olasılığı bertaraf edilemez. Bu şekilde uygulama düşünüldüğünde 
diklofena k içeren sistemik formların örn. oral veya enjeksiyon kısa ürün bilgisine başvurulmalıdır.  
Peptik üls eri veya öyküsü olan hastalar. İzole vakalarda bu durumun önemli bir geçmişi olanlarda 
bazı gastrointestinal kanama olasılığı bildirilmiştir. Prostaglandin sentetaz aktivitesini inhibe eden 
diğer ilaçlar gibi, diklofenak ve diğer NSA İ’ler, önceki bir bronş iyal astımı ya da öyküsü olan 
hastalarda bronkospazmı hızlandırabilir.  
Fotosensitivite  insidansını azaltmak için hastalar güneş ışığına aşırı maruz kalmamaları konusunda 
uyarılmalıdır.  
VOLTAREN EMULGEL FORTE sadece zedelenmemiş ve sağlıklı deri üzerine uygulanmalıdır. 
Açık yaralara sürülmemelidir. Gözlerle ve mukoz membranlarla temas ettiri lmemelidir  ve asla 
ağızdan alınmamalıdır.  
Oklüzyon (kapalı pansuman) altında kullanılmamalıdır. 
Uygulama sonrasında ciltte döküntü gelişirse tedavi kesilmelidir. 4/15 VOLTAREN EMULGEL FORTE kapatıcı olmayan bandajlarla kullanılabilir; ancak hava 
geçirmeyen kapatıcı bandajlar kullanılmamalıdır.  
Sistemik yan etkilerin artışına neden olabileceğinden VOLTAREN EMULGEL FORTE, NSAİ ilaçlarla birlikte kullanılacaksa istenmeyen etkilerin, özellikle sistemik yan etkilerin insidansında 
artış olasılığı göz ardı edilemeyeceğinden dikkatli olunmalıdır.  
Nadir vakalarda, topikal olarak uygulanan antiinflamatuvar ürünlerin kullanılmasıyla böbrek 
fonksiyonlarının etkilenmesi gibi sistemik yan etkiler bildirilmiştir. Gastrointestinal kanama 
öyküsü olanlarda bu etkinin görülme olası ılığı bildirilmiştir.  
Bronşiyal astım ya da alerjik hastalığı olan/olmuş kişilerde bronkospazm görülebilir.  
Yaşlı hastalarda yan etkilerin ortaya çıkma eğilimi daha yüksek olduğu için NSAİ ilaçlar bu 
kişilerde dikkatli kullanılmalıdır.  
VOLTAREN EMULGEL FORTE,  
• Propilen glikol içerdiğinden deride iritasyona neden olabilir. 
• Butilhidroksitoluen içerdiğinden lokal deri reaksiyonlarına (örneğin, kontak dermatite) ya da 
gözlerde ve mükoz membranlarda irritasyona sebebiyet verebilir.  
• VOLTAREN EMULGEL, makrogol ketosteatil eter içermektedir. Ketostearil alkol lokal deri 
reaksiyonlarına (örneğin kontak dermatite) neden olabilir.  
Hastalar, ciddi yanık riski nedeniyle sigara içerken veya çıplak alevlerin yakınında dikkatli olmaları konusunda bilgilendirilmelidirler. VOLTAREN EMULGEL, kumaşta (giysi, yatak takımı, pansuman vb.) 
biriktiğinde potansiyel olarak yanıcı olan parafin içerir. Giysileri ve yatak takımlarını yıkamak, ürün 
birikimini azaltabilir ancak tamamen kaldırmayabilir.  
Çocuklar ı göremeyeceği ve erişemeyeceği yerlerde saklanmalıdır.
 
4.5 Diğer tıbbi ürünler ile etkileşimler ve diğer etkileşim şekilleri  
Jelin topikal uygulamasını takiben sistemik diklofenak absorbsiyonu çok düşük olduğundan 
herhangi bir etkileşim gözlenmesi beklenm ez (bkz. Bölüm 4.8). Aşağıdaki etkileşimler diklofenak 
oral formları ya da diğer NSA İ’lar ile gözlenmiştir.  
Lityum ve digoksin: Diklofenak lityum ve digoksin plazma konsantrasyonlarını arttırabilir.  
Antikoagülanlar: Klinik araştırmalar, diklofenakın antik oagülanların etkisi üzerinde bir etkisi 
olduğunu göstermese de, diklofenak ve antikoagülan tedavisinin birlikte kullanılması ile artan 5/15 kanama riski raporları mevcuttur. Bu nedenle, antikoagülan dozajda değişiklik gerekmediğinden 
emin olmak için, bu tür has taların yakından izlenmesine ihtiyaç vardır. Diğer NSA İ’larda olduğu 
gibi, yüksek dozda diklofenak trombosit agregasyonunu tersine çevrilebilir. 
Antidiyabetikler: Klinik çalışmalar, diklofenakın, klinik etkilerini etkilemeden oral antidiyabetik 
ajanlarla b irlikte verilebileceğini göstermiştir. Bununla birlikte, hipoglisemik ajanların doz 
ayarlanması gereken, hipoglisemik ve hiperglisemik etkilere ilişkin izole edilmiş raporlar bulunmaktadır. 
Siklosporin: Diklofenak dahil NSA İ’lar ile siklosporinin birlikte kullanan hastalarda nefrotoksisite 
vakaları bildirilmiştir. Buna hem NSA İ ilaç hem de siklosporinin kombine renal antiprostaglandin 
etkileri aracılık edebilir.  
Metotreksat: Metotreksat ve NSA İ’lar 24 saat içinde verildiğinde ciddi toksisite vakaları 
bildir ilmiştir. Bu etkileşime NSA İ varlığında böbrek atılımının bozulmasından kaynaklanan 
metotreksat birikimi aracılık eder.  
Kinolon antimikrobiyaller: Kinolonlar ve NSA İ'lar arasındaki etkileşime bağlı olarak kasılmalar 
oluşabilir. Bu, önceden epilepsi veya konvülsiyon öyküsü olan veya olmayan hastalarda ortaya 
çıkabilir. Bu nedenle, zaten bir NSA İ ilaç alan hastalarda bir kinolon kullanımının 
değerlendirilmesinde dikkatli olunmalıdır.  
Diğer NSA İ ve steroidler: Bu ilacın diğer sistemik NSA İ ilaçlar ve steroidle rle birlikte kullanılması, 
istenmeyen etkilerin sıklığını artırabilir. Eşlik eden aspirin tedavisi, klinik önemi bilinmemekle birlikte her birinin plazma seviyesini düşürür.  
Diüretikler: Çeşitli NSA İ'lar diüretiklerin aktivitesini inhibe eder. Potasyum kor uyucu diüretiklerle 
birlikte tedavi, serum potasyum seviyelerinin artması ile ilişkili olabilir, bu nedenle serum 
potasyum izlenmelidir.  
Mifepriston: NSA İ'lar, mifepriston uygulamasından sonraki 8- 12 gün boyunca kullanılmamalıdır. 
NSAİ 'lar, mifepristonun e tkilerini azaltabilir.  
Antihipertansifler: NSA İ'ların antihipertansif ilaçlar (yani beta blokerler, anjiyotensin dönüştürücü 
enzim (ACE) inhibitörleri, diüretikler) ile birlikte kullanılması, vazodilatör prostaglandin 
sentezinin inhibisyonu yoluyla antihipertansif etkisinde bir azalmaya neden olabilir. 
Özel popülasyonlara ilişkin ek bilgiler:  
Etkileşim çalışması bulunmamaktadır.  6/15 Pediatrik popülasyon:  
Etkileşim çalışması bulunmamaktadır.  
4.6 Gebelik ve laktasyon  
Genel tavsiye:  
Gebelik kategorisi: C (1. ve 2. trimesterde)/D (3.trimesterde)  
Çocuk doğurma potansiyeli bulunan kadınlar/Doğum kontrolü (Kontrasepsiyon):  
Topikal diklofenakın sistemik konsantrasyonu çok az olmasına karşın etkin maddenin fetus ve 
yenidoğana etkileri tam olarak bilinmediğinden ilacı kullanmak zorunda olanlar uygun bir doğum 
kontrol yöntemiyle gebelikten korunmalıdır. 
Gebelik dönemi:  
Diklofenak için, gebeliklerde maruz kalmaya ilişkin klinik veri mevcut değildir. 
Hayvanlar üzerinde yapılan çalışmalar, gebeli k / embriyonal / fetal gelişim / doğum ya da doğum 
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir 
(bkz. bölüm 5.3). İnsanlara yönelik potansiyel risk bilinmemektedir. 
Diklofenak’ın topikal uygulama sonras ında sistemik konsantrasyonu, oral diklofenak ile 
karşılaştırıldığında daha azdır. NSA İ ilaçların sistemik alımı ile tedavi deneyimlerine dayanarak 
aşağıdakiler önerilir:  
Prostaglandin sentezinin inhibisyonu gebelik ve/veya embriyo/fetal gelişim üzerine t ers etkili 
olabilir. Epidemiyolojik çalışmalardan elde edilen veriler erken gebelikte prostaglandin sentez 
inhibitörlerinin kullanımı sonrasında düşük, kardiyak malformasyon ve gastroşizi riskinde bir artışı 
ileri sürmektedir. Kardiyovasküler malformasyon için %1’den %1 ,5’e kadar mutlak risk artışı 
bulunmaktadır. Artan doz ve tedavi süresi ile riskin arttığı kabul edilmektedir.  
VOLTAREN EMULGEL FORTE gerekli olmadıkça gebeliğin birinci ve ikinci trimesterinde 
kullanılmamalıdır. Gebelik planlayan ya da gebe liğin birinci ya da ikinci trimesterinde kullanan 
kadınlarda düşük dozla ve olabildiğince kısa süreli tedavi uygulanmalıdır. Gebeliğin üçüncü trimesterinde kesinlikle kullanılmamalıdır.  
Gebeliğin üçüncü trimesterinde fetusun prostaglandin sentez inhibitörl erine maruz kalmasıyla  
- Kardiyopulmoner tosisite (ductus arteriosusun erken kapanması ve pulmoner 
hipertansiyon)  7/15 - Oligohidroaminozlu renal yetmezliğe kadar ilerleyebilen renal disfonksiyon  
Gebeliğin sonunda anne ya da yenidoğanda:  
- Kanama süresinin uzaması, çok düşük dozlarda bile ortaya çıkabilen antiagregan etki  
- Uterus kasılmalarının inhibisyonu ile doğumda gecikme ya da uzama gözlenmiştir. Sonuç 
olarak diklofenak gebeliğin üçüncü trimesterinde kontrendikedir.  
Hayvanlarda prostaglandin sentezi inhibitörleri uygulandığında pre - ve post -implantasyon kaybı 
ve embriyo- fetal letalitede artış gösterilmiştir. Ayrıca, organoleptik periyot süresince prostaglandin 
sentez inhibitörü verilen hayvanlarda kardiyovasküler dahil olmak üzere çeşitli malformasyonların 
insidansında artış raporlanmıştır.  
VOLTAREN EMULGEL FORTE’un gebelik  döneminde kullanılması önerilmemektedir. 
Özellikle gebeliğin 3.trimesteri sırasında diklofenak, rahmin normal gelişiminin engellenmesi 
ve/veya ductus arteriosusun erken kapanması olasılıkları nedeniyle kontrendikedir.  
Laktasyon dönemi:  
Diğer NSA İ'lar gibi, diklofenak anne sütüne az miktarda geçer. Bununla birlikte, bu ilacın terapötik 
dozlarında, emziren çocuğa herhangi bir etkisi beklenmemektedir.  
Emziren annelerde kontrollü çalışmaların olmaması nedeniyle VOLTAREN EMULGEL FORTE 
emzirme döneminde sadece doktor tavsiyesi ile kullanılabilir.  
Topikal diklofenakın anne sütü ile atılıp atılmadığı bilinmemektedir. Bu nedenle VOLTAREN EMULGEL FORTE’un emzirme döneminde kullanılması önerilmemektedir. Eğer kullanılmasını 
gerektiren bir durum varsa geniş alanlara v eya göğüslere uygulanmamalı ve uzun süre ile 
kullanılmamalıdır. (bkz. Bölüm 4.4)  
Üreme yeteneği/Fertilite:  
Topikal diklofenak formülasyonlarının kullanımı ve insanlarda doğurganlık üzerindeki etkileri hakkında herhangi bir veri bulunmamaktadır.  
4.7 Araç ve  makine kullanımı üzerindeki etkiler  
VOLTAREN EMULGEL FORTE’un araç ve makine kullanımı üzerinde etkisi yoktur. veya etkisi 
ihmal edilebilir.  
4.8 İstenmeyen etkiler  
Şu terimler ve sıklık dereceleri kullanılmıştır:  8/15 Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek 
(≥1/10.000 ila <1/1.000); çok seyrek (<1/10.000),  bilinmiyor (eldeki verilerden hareketle tahmin 
edilemiyor).  
Enfeksiyonlar ve enfestasyonlar  
Çok seyrek: Püstüler döküntü 
Bağışıklık sistemi hastalıkları  
Çok seyrek: Aşırı hassasiyet reaksiyonları (ürtiker dahil), anjiyoödem  
Solunum, göğüs bozuklukları ve mediastinal hastalıklar  
Çok seyrek: Astım  
Deri ve deri altı doku hastalıkları  
Yaygın: Döküntü, ekzema, er item, dermatit (kontakt dermatit dahil), kaşıntı  
Seyrek: Büllöz dermatit  
Çok seyrek: Fotosensitivite reaksiyonu  
Bilinmiyor: Ciltte kepeklenme, ciltte renk değişikliği  
Aşağıdaki yan etkiler oral diklofenak formlarıyla gözlemlenmiştir:  
Kan ve lenf sistemi h astalıkları  
Çok seyrek: Trombositopeni, lökopeni, anemi, aplastik anemi, agranülositoz. Bağışıklık sistemi hastalıkları  
NSAİ ’larla aşırı duyarlılık reaksiyonları raporlanmıştır. Bu çok seyrek vakalar 
anaflaktik/anaflaktoid sistem reaksiyonlarını içeren hip otansiyon ve astım, ağırlaşmış astım, 
bronkospazm ya da dispne gibi solunum yolu reaktivitesini kapsamaktadır. 
Sinir sistemi hastalıkları 
Yaygın: Baş ağrısı, baş dönmesi ya da vertigo  
Seyrek: Uyuşukluk, yorgunluk Çok seyrek: Duygu bozukluğu, parestezi, haf ıza bozukluğu, disoryantasyon, görüş bozuklukları 
(bulanık görme, diplopi), duyma bozukluğu. Tinnitus, uykusuzluk, konvülsiyon, anksiyete, 
depresyon, kabus görme, tremor, psikotik reaksiyonlar, tat almada değişiklik bozukluğu. 
  9/15 Kardiyak hastalıkları  
Çok seyrek: İmpotens (diklofenaka bağlı olduğu bilinmemektedir), palpitasyon, göğüs ağrısı, 
hipertansiyon 
Gastrointestinal hastalıkları  
Yaygın olmayan: Epigastrik ağrı, diğer gastrointestinal bozukluklar (ör: bulantı, kusma diyare, 
abdominal kramplar, dispepsi, flatulans, anoreksi)  
Seyrek: Gastrointestinal kanama, peptik ülser (kanamalı ya da perforasyonlu olan ya da olmayan), 
kanlı diyare  
Çok seyrek: Düşük bağırsak  bozuklukları (ör: spesifik olmayan hemorajik kolit ve ülseratif kolitte 
şiddetlenme ya da Cr ohn’s protokolit, kolon hasarı ve daralma oluşumu), pankreatit, aftöz stomatit, 
glosit, özofagial lezyonlar, konstipasyon 
Hepato -bilier hastalıklar  
Yaygın olmayan: Serum aminotransferaz enzimlerinin yükselmesi (ALT, AST)  
Seyrek: Hepatit dahil karaciğer fonksiyon bozuklukları (izole vakalarda fulminan) sarılıklı/ -sız 
Deri ve deri altı doku hastalıkları  
Yaygın olmayan: Raş ya da cilt kabartıları  
Seyrek: Ürtiker  
Çok seyrek: Ekzema, eritem multiform, Stevens -Johnson sendromu, toksik epidermal nekroliz 
(Lyell sendromu), ışığa duyarlılık reaksiyonu, eritroderma (eksfolyatif dermatit), saç dökülmesi 
alerjik purpura dahil purpura  
Böbrek ve idrar yolu hastalıkları  
Çok seyrek: Akut böbrek yetmezliği, üriner abnormaliteler (örn: hematüri, proteinüri), intertisyel nefrit, nefrotik sendrom, papiller nekroz.  
Seyrek: Ödem  
Şüpheli advers reaksiyonların raporlanması  
Ruhsatlandırma sonrası şüpheli advers reaksiyonlarının raporlanması büyük önem taşımaktadır. Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık 
mesleği mensuplarının herhangi bir şüpheli advers reaksiyonu Türkiye Farmakovijilans Merkezi 
(TÜFAM)’ne bildirmeleri gerekmektedir. ( www.titck.gov.tr ; e-posta: tufam@titck.gov.tr
; tel: 
0800 314 00 08; faks: 0312 218 35 99)  10/15 4.9 Doz aşımı ve tedavisi  
Diklofenakın topikal uygulama ile sistemik absorbs iyonu çok düşük olduğundan aşırı doz 
görülmesi beklenmez.  
VOLTAREN EMULGEL FORTE’un kaza ile yutulması (50 g’lık bir tüp 1 g diklofenak sodyuma 
eşdeğerdir) sonucu beklenen yan etkiler VOLTAREN Tablet’in aşırı dozu ile gözlenen istenmeyen 
etkilere benzerdir .  
Non-steroidal antiinflamatuvar ilaçlarla (NSAİİ) doz aşımının yönetimi esas olarak destekleyici ve 
semptomatik önlemlerden oluşur. Diklofenak doz aşımından kaynaklanan tipik bir klinik tablo 
yoktur. Hipotansiyon, böbrek yetmezliği, konvülsiyonlar, mide -bağırsak tahrişi ve solunum 
depresyonu gibi komplikasyonlar için destekleyici ve semptomatik tedavi verilmeli; zorlu diürez, diyaliz veya hemoperfüzyon gibi spesifik tedaviler, proteinlere yüksek oranda bağlanmaları ve 
kapsamlı metabolizmaları nedeniyle mu htemelen NSAİ İ'leri elimine etmede yardımcı olmazlar. 
Önemli sistemik yan etkilere neden olan kazara yutulması durumunda, non- steroidal anti 
inflamatuar ilaçlarla zehirlenmeyi tedavi etmek için normalde benimsenen genel terapötik önlemler 
kullanılmalıdır. Aktif kömür kullanımı, özellikle toksik bir dozun alınmasından kısa bir süre sonra 
(bir saat içinde) düşünülmelidir. 
5.  FARMAKOLOJİK ÖZELLİKLER  
5.1 Farmakodinamik özellikler  
Farmakoterapötik grup:  Kas-iskelet sistemi, eklem ve kas ağrıları için topikal ürünler , 
Antiinflamatuar preparatlar, topikal kullanım için non- steroidler  
ATC kodu: M02AA15 
VOLTAREN EMULGEL FORTE antiinflamatuvar, analjezik ve antipiretik özellikleri olan 
nonsteroidal antiinflamatuvar (NSA İ) bir ilaçtır. Diklofenakın primer etki mekanizması 
prostaglandin sentezinin inhibisyonudur. 
Etki mekanizması: 
VOLTAREN EMULGEL FORTE topikal kullanıma uygun olarak tasarlanmış antiinflamatuvar ve 
analjezik preparattır. VOLTAREN EMULGEL FORTE, İnflamasyon ve travmatik ya da 11/15 romatizmal kaynakl ı ağrıda ağrıyı rahatlatır, şişmeyi azaltır, hastanın hareketlerini geliştirir ve 
normal fonksiyonlara geri dönüş süresini kısaltır.  
Bir bilek burkulması çalışmasında (VOPO -P-307) VOLTAREN EMULGEL FORTE ağrıyı hızlı 
şekilde rahatlatmıştır. Hareketle oluşa n ağrıda (POM), tedavinin başlamasından primer olarak bitiş 
nokrası olan dört gün sonra, VOLTAREN EMULGEL FORTE kullanan hastalarda Visual 
Analogue Scale (VAS)da  100 mm üzerinden yaklaşık 50 mm azalma, plasebo gruptaki 24.4 mm 
azalmanın yaklaşık iki katıd ır. VOLTAREN EMULGEL FORTE’nin efikasisi plasebo ile 
karşılaştırıldığında son derece anlamlı olarak üstündür (p<0.0001). En önemlisi, VOLTAREN EMULGEL FORTE ile tedaviye başlandıktan sonra iki gün gibi erken sürede POM’da 32 mm 
azalmaya karşılık plasebo gr ubunda yalnızca 18 mm (p<0.0001) azalma sağlanmıştır. 
VOLTAREN EMULGEL FORTE şişmenin tedavisinde de etkilidir. Tedaviye başlandıktan sekiz gün sonra, incinmiş ve kontralateral ayak bilekleri arasındaki şişlik için ortalama fark VOLTAREN EMULGEL FORTE için  0.3 cm ve plasebo için 0.9 cm’dir (p<0.0001).  
Ayrıca VOLTAREN EMULGEL FORTE’nin efikasitesinin kanıtı olarak VOLTAREN EMULGEL FORTE için POM’da medyan süresine göre gösterilen %50 azalma 4 günde sağlanırken plasebo grupta 8 günde sağlanmıştır. Medyan sür esi, 30 mm VAS skor ya da POM için 
daha düşük, her iki aktif tedavi grubunda 4 günden az, plasebo grubunda 9 gündür.  
Çalışma VOPV -P-307 ile ayrıca bilek burkulmasındaki ağrıda tedavide hasta memnuniyeti 
değerlendirildi. Beşinci günde VOLTAREN EMULGEL FORT E uygulanan bireylerde tedavi 
memnuniyeti %84 oranında iyi, çok iyi ya da mükemmel olarak oylanırken plasebo uygulanan 
hastalarda bu oran yalnızca %23 olmuştur (p<0.0001). 
Post hoc analizinde populasyondaki I ve II. derece bilek burkulması olan tüm bireyle r, VAS yoluyla 
belirlenen 80 mm POM skoru taban değer alınarak bu değerin aşağısında ya da üzerinde olarak 
kategorize edilmiştir ve efikasi her bir alt grupta değerlendirilmiştir. Tedavinin başlamasından dört 
gün sonra, VOLTAREN EMULGEL FORTE POM’un azalma sıda hem taban değer ≥80 mm 
(VOLTAREN EMULGEL FORTE 56.4 mm; plasebo 27.2 mm; p<0.0001), hem taban değeri <80 mm (VOLTAREN EMULGEL FORTE 44.1 mm; plasebo 24.6 mm; p<0.0001) olan hastalarda 
primer efikasi bitiş noktasında plasebo ile karşılaştırıldığında anlamlı derecede daha iyidir. 
VOLTAREN EMULGEL FORTE, sulu -alkolik bazlı olması sayesinde sakinleştirici ve serinletici 
bir etki sağlar.  
 12/15 5.2 Farmakokinetik özellikler  
Genel Özellikler  
Emilim:  
Deriden emilen diklofenak miktarı, VOLTAREN EMULGEL’in uygulandı ğı cilt ve tedavi alanına 
temas süresi ile orantılı olup toplam uygulanan doz ve derinin hidrasyonuna da bağlıdır. Yaklaşık 
400 cm2’lik bir alana topikal uygulamasından sonra (2 uygulama/gün), VOLTAREN EMULGEL 
FORTE plazma konsantrasyonu ile belirlenen sistemik maruz kalma ölçüsü, diklofenak %1,16 (4 uygulama/gün) ile aynıdır. VOLTAREN EMULGEL FORTE için diklofenak rölatif 
biyoyararlanımı (AUC oranı) 7. günde tablete kıyasla (50 mg diklofenak sodyum tablet) %4,5’tur. 
Emilim nem ve buhar geçirgen bandaj ile farklılık göstermemiştir.  
VOLTAREN EMULGEL %2 ,32 formülasyonunda bir permeasyon arttırıcı (%0,75 oleil alkol) 
içerir. Bir in vitro cilt bariyeri permeasyon çalışmasında, bu formülasyon, her ikisi de tek bir dozda 
20 mg/cm
2'de uygulanan %1,16 Voltaren Emulgel ile karşılaştırılmıştır. Bulgular, Voltaren 
Emulgel %2 ,32’nin (6,11 ± 1,27 μg/cm2) kümülatif diklofenak deri geçirgenliğinin, Voltaren 
Emulgel %1 ,16 (2.07 ± 0.38 μg / cm2) ile karşılaştırıldığında 24 saat sonra yaklaşık üç kat daha 
fazla olduğunu göstermiştir. Bu sonuçlar başka bir çalışmada da tekrar elde edilmiştir.  
Dağılım: 
Diklofenak el ve diz eklemlerine lokal olarak uygulandıktan sonra, plazma, sinoviyal doku ve 
sinoviyal sıvıdaki diklofenak seviyeleri ölçülebilir. Diklofenak topikal uygulamasından sonra elde 
edilen en yüksek diklofenak plazma konsantrasyonları aynı miktarda diklofenak içeren Voltaren Tablet’e göre yaklaşık 100 kat daha düşüktür. Diklofenak başlıca albumin (%99,4) olmak üzere 
serum proteinlerine %99,7 oranında bağlanır.  
Diklofenak ciltte birikerek alt dokularda sürekli salımlı ilaç sağlayan bir rezervuar gibi davranır. 
Diklofenak buradan tercihen dağılır ve eklem gibi derin inflamasyonlu dokularda bulunur. 
Buradaki konsantrasyonu plazma konsantrasyonlarının 20 katına kadar yüksek bulunmuştur.  
Biyotransformasyon:  
Diklofenakın biyotransformasyonu, tekli ve çoklu hidroksilasyonu takiben glukuronidasyon ve bozulmamış molekülün glukuronizasyonu basamaklarını içerir.  
Eliminasyon:  13/15 Diklofenakın plazmadan total sistemik klerensi 263±56 ml/dk. (ortalama değer ± standart 
sapma)’dır. Plazma terminal yarı ömrü 1 –2 saattir. Iki aktif metabolit de dahil olmak üzere 
metabolitlerin dördü de 1–3 saatlik kısa bir yarılanma ömrüne sahiptir. Diğer bir metabolit 3 –
hidroksi –4 metoksi diklofenak uzun bir yarılanma ömrüne sahip olmakla birlikte hemen hemen 
inaktiftir. Diklofenak ve metabolitleri başlıca idrarla atılır.  
Doğrusallık/Doğrusal olmayan durum:  
Yeterli veri mevcut değildir.  
Hastalardaki karakteristik özellikler  
Böbrek yetmezliği olan hastalarda diklofenak veya metabolitlerinin birikmesi beklenmez.  
Diklofenakın kinetiği ve metabolizması kronik hepatit veya dekompanse olmayan siroz hastalarında, karaciğer hastalığı olmayan hastalar ile aynıdır.  
5.3 Klinik öncesi güvenlilik verileri  
Diklofenak, akut ve tekrarlayan doz toksisite çalışmaları ile genotoksisite, mutajenite ve 
karsinojenite çalışmalarından elde edilen klinik öncesi verilerde, amaçlanan terapötik dozlarda, 
insanlar için herhangi bir tehlike oluşturmamıştır.  
Fareler, sıçanlar ve tavşanlarda teratojenik etki gözlenmemiştir. Diklofenakın sıçan ebeveynlerinin fertilitesi üzerinde bir etkisi olmamıştır. Yavrunun doğum öncesi veya doğum sonrası gelişimi 
üzerinde etkisi yoktur.  
VOLTAREN EMULGEL FORTE çeşitli çalışmalarda iyi tolere edilmiştir. Fototoksisite 
potansiyeli yoktur ve diklofenak içeren jel ciltte duyarlılık ya da iritasyona neden olmaz.  
6. FARMASÖTİK ÖZELLİKLER  
6.1 Yardımcı maddelerin listesi  
Butilhidroksitoluen (E321)  
Karbomer  
Kokoil kaprilokaprat  
Dietilamin  
İzopropil alkol  
Sıvı parafin Makrogol ketostearil eter  14/15 Oleil alkol 
Propilen glikol (E1520)  
Ökaliptus sting esansı  
Saf su  
6.2 Geçimsizlikler  
Bilinen herhangi bir geçimsizliği bulunmamaktadır. 
6.3 Raf ömrü  
36 ay 6.4 Saklamaya yönelik özel tedbirler  
25°C’nin altındaki oda sıcaklığında saklayınız.  
6.5 Ambalajın niteliği ve içeriği  
50 g’lık polietilen kapaklı alüminyum tüplerde  kutu içerisinde  kullanıma sunulmaktadır. 
6.6 Beşeri tıbbi üründen arta kalan maddelerin imhası ve diğer özel önlemler 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmelik”lerine uygun olarak imha edilmelidir. 
7. RUHSAT SAHİBİ  
GlaxoSmithKline  Tüketici Sağlığı A.Ş  
Büyükdere Cad. No: 173 1. Levent Plaza B Blok K:5 34394 Levent, Şişli -İSTANBUL  
Tel  : 0 212 339 44 00 
Faks : 0 212 339 45 00  
8. RUHSAT NUMARASI  
2018/327 
 
 
9. İLK RUHSAT TARİHİ/RUHSAT YENİLEME TARİHİ  
İlk ruhsat tarihi: 28.06.2018 15/15 Ruhsa t yenileme tarihi:  
10. KÜB’ÜN YENİLENME TARİHİ  