KISA ÜRÜN BİLGİSİ
1. BEŞERİ TIBBİ ÜRÜNÜN ADI
GADOVIST® 1.0 mmol/mL IV enjeksiyonluk çözelti içeren şişe
Steril
2. KALİTATİF VE KANTİTATİF BİLEŞİMİ
Etkin madde: Her 1 mL 1,0 mmol gadobutrol (604,72 mg gadobutrole eşdeğer) içerir.
Yardımcı madde(ler): Her 1 mL 0,00056 mmol (0,013 mg’a eşdeğer) sodyum
içermektedir (bakınız bölüm “4.4 Özel kullanım uyarıları ve önlemleri”).
Yardımcı maddelerin tüm listesi için 6.1Yardımcı maddelerin listesi’ne bakınız.
3. FARMASÖTİK FORM
Enjeksiyonluk çözelti içeren şişe.
Berrak, renksiz ila açık sarı renkte çözelti.
1,0 mmol/mL’lik GADOVIST enjeksiyon çözeltisinin aşağıda sıralanan fizikokimyasal
özellikleri şunlardır:
37°C’deki ozmolarite: 1117 mOsm/l çözelti
37°C’de ozmolalite: 1603 mOsm/kg H O
2
Çözeltinin pH’ı: 6,6 – 8,0
37°C’de viskozite: 4,96 mPa.s
4. KLİNİK ÖZELLİKLER
4.1.Terapötik endikasyonlar
GADOVIST; erişkinler ve zamanında doğan bebekler dâhil her yaştan çocuklarda
aşağıdaki durumlarda endikedir:
Tüm vücut için kontrastlı manyetik rezonans görüntülemesi (MRG):
• Kranial ve spinal görüntülemede kontrast artışı (MRG)
Primer ve sekonder tümörler, enflamatuar ve demiyelinizan hastalıklar gibi durumlarda,
ekstraselüler alanın genişlemesi ya da perfüzyon değişiklikleriyle kan-beyin engelinin
ortadan kalkması ve geçirgenliğinin artmasına bağlı olarak, GADOVIST enjeksiyonunu
takiben elde edilen diagnostik verilerin, kontrastsız MR görüntülemeyle karşılaştırıldığında
daha üstün olduğu görülmektedir.
Spinal MR incelemelerinde özel endikasyonlar: İntra- ve ekstramedüller tümörlerin
ayırımında, intramedüller tümörlerin yayılımının belirlenmesinde, bilinen kavite içinde
solid tümör alanlarının saptanmasında endikedir.
GADOVIST özellikle yüksek doz endikasyonları için uygundur: Ek odakların
dışlanmasının veya saptanmasının, tedavi veya hasta yönetimini etkileyeceği olgularda,
çok küçük lezyonların saptanması ve kontrast maddeyi zayıf olarak tutan lezyonların
görülür hale gelmesi gibi,
1/15GADOVIST ayrıca perfüzyon çalışmaları için de uygundur: İnme tanısında, fokal serebral
iskemilerin tespit edilmesinde ve tümör perfüzyonunda.
• Baş ve boyun bölgesi kontrastlı MR görüntülemesi
• Toraks boşluğu kontrastlı MR görüntülemesi
• Meme kontrastlı MR görüntülemesi
• Karın (örn. pankreas, karaciğer ve dalak) kontrastlı MR görüntülemesi
• Pelvis (örn. prostat, mesane ve uterus) kontrastlı MR görüntülemesi
• Retroperitoneal bölge (örn. böbrek) kontrastlı MR görüntülemesi
• Ekstremiteler ve kas-iskelet sistemi kontrastlı MR görüntülemesi
• Magnetik Rezonans Anjiyografide kontrast artışı (Kontrastlı MRA)
• Farmakolojik stres koşulları ve canlılık tanısı ("gecikmiş iyileştirme") kapsamında
miyokardiyal perfüzyon değerlendirmesi dahil kontrastı artırılmış kardiyak
görüntüleme (MRG)
GADOVIST yalnız tanısal bilginin gerekli olduğu ve kontrastsız manyetik rezonans
görüntüleme ile elde edilemediği durumlarda kullanılmalıdır.
4.2. Pozoloji ve uygulama şekli
Pozoloji/uygulama sıklığı ve süresi:
Kontrastlı görüntüleme için yeterli en düşük konsantrasyonda kullanılmalıdır. Doz,
hastanın vücut ağırlığına göre hesaplanmalı ve bu bölümde belirtilen kilogram başına
önerilen doz aşılmamalıdır.
Uygulamanın hemen ardından (kullanılan vuru sekansına ve inceleme protokolüne göre
enjeksiyondan kısa süre sonra) kontrastlı MRG'ye başlanabilir. Optimal sinyal artışı,
kontrastlı MRA için arteryel ilk geçiş sırasında ve diğer endikasyonlarda ise lezyonun ya
da dokunun tipine bağlı olmakla beraber, genel olarak GADOVIST enjeksiyonunu takip
eden yaklaşık 15 dakikalık sürede gözlenir.
T1-ağırlıklı tarama sekansları kontrast tutulumlu incelemeler için özellikle uygundur.
Manyetik rezonans görüntülemede kardiyak pacemaker ve ferromanyetik implantların
çıkarılması gibi genel güvenlik kuralları gözetilmelidir.
Uygulama şekli:
Bu ürün sadece intravenöz uygulama içindir.
Bu tıbbi ürün kullanım öncesinden görsel olarak kontrol edilmelidir.
GADOVIST şiddetli renk bozukluğu söz konusu olduğunda, parçacıklı yapı mevcut
olduğunda ya da kusurlu kap söz konusu olduğunda kullanılmamalıdır.
GADOVIST sadece kullanımdan hemen önce enjektöre çekilmelidir.
Kauçuk tapa asla birden fazla delinmemelidir.
Bir tetkikte kullanılmayan kontrast madde atılmalıdır.
Gerekli doz bolus enjeksiyon şeklinde uygulanır.
Beyin perfüzyon araştırmalarında enjektör kullanımı önerilmektedir.
Yetişkinler:
Dozaj endikasyona bağlıdır. 0,1 mmol gadobutrol/kg vücut ağırlığının (0,1 mL
GADOVIST 1,0 /kg vücut ağırlığına eşdeğer) tek bir intravenöz enjeksiyonu genel olarak
2/15yeterlidir. En fazla toplam 0,3 mmol gadobutrol/kg vücut ağırlığı (0,3 mL GADOVIST
1,0/kg vücut ağırlığına eşdeğer) miktarı uygulanabilir.
Tüm vücut MRG’si (MRA hariç)
Genel olarak kg vücut ağırlığı başına 0,1mL GADOVIST uygulanması klinik soruyu
cevaplamak için yeterlidir.
Kranial ve spinal MRG için ilave bilgiler
Normal kontrastlı MR incelemesine rağmen lezyona ilişkin klinik tereddütün sürmesi
halinde ya da lezyonların sayısı, büyüklüğü ve yayılımları hakkında daha fazla bilgi hasta
yönetimi veya tedavisini etkileyebilecekse ilk enjeksiyonu takiben 30 dakikalık süre içinde
ek olarak uygulanan 0,1 mL/kg veya 0,2 mL/kg GADOVIST çözelti, diagnostik tetkikin
veriminde artışa neden olabilir.
Metastazların veya nüks eden tümörlerin dışlanmasında 0,3 mL/kg GADOVIST çözelti
enjeksiyonu, sıklıkla tanı güvenilirliğini artırmaktadır. Bu, özellikle damarlanması zayıf
ve/veya ekstraselüler alanı küçük olan lezyonlar veya T -ağırlığı nispeten düşük olan
1
tarama sekansları uygulandığında geçerlidir.
Bu incelemeler için enjektör kullanımı önerilmektedir: 0,1 – 0,3 mL/kg (3-5 mL/sn)
GADOVIST
CE-MRA
Bir alanın görüntülenmesi:
Vücut ağırlığı 75 kg’dan düşük olanlar için 7,5 mL
Vücut ağırlığı 75 kg veya daha çok olanlar için 10 mL
(vücut ağırlığına göre 0,1 – 0,15 mmol/kg’a eşdeğer)
Birden çok alanın görüntülenmesi:
Vücut ağırlığı 75 kg’dan düşük olanlar için 15 mL
Vücut ağırlığı 75 kg veya daha çok olanlar için 20 mL
(vücut ağırlığına göre 0,2 – 0,3 mmol/kg’a eşdeğer)
Özel popülasyonlara ilişkin ek bilgiler:
Pediyatrik popülasyon:
Zamanında doğan bebekler dahil her yaştan çocuklar için önerilen doz tüm endikasyonlar
için 0,1 mmol gadobutrol/kg vücut ağırlığıdır (0,1 mL GADOVIST/kg vücut ağırlığına
eşdeğer) (bakınız bölüm “4.1 Terapötik endikasyonlar”).
Geriyatrik popülasyon (65 yaş ve üzeri):
Klinik çalışmalarda yaşlı (65 yaş ve üzeri) ile daha genç hastalar arasında güvenlilik veya
etkililik açısından genel farklılıklar gözlemlenmemiştir, bildirilen diğer klinik
deneyimlerde yaşlı ile genç hastalar arasında yanıtlar açısından farklılıklar tanınmamıştır.
Doz ayarlamasının gerekli olmadığı kararına varılmıştır. Yaşlı hastalarda dikkatli
kullanılmalıdır.
3/15Karaciğer yetmezliği:
Gadobutrol yalnızca böbrekler tarafından değişmeden elimine edildiğinden, doz
ayarlamasına gerek yoktur (ayrıca “5.2 Farmakokinetik özellikler” bölümüne bakınız).
Böbrek yetmezliği:
GADOVIST sadece şiddetli böbrek bozukluğu olan hastalarda (GFR<30 mL/dk/1,73 m2),
perioperatif karaciğer transplantasyon sürecinde, risk/yarar değerlendirmesi sonrasında ve
diagnostik bilginin gerekli olduğu ve kontrastsız MRG’nin uygun olmadığı durumlarda
kullanılmalıdır. Eğer GADOVIST kullanımından kaçınılamıyorsa, doz 0,1 mmol/kg vücut
ağırlığını aşmamalıdır. Tekrarlayan uygulamalar konusundaki bilgi eksikliği nedeniyle,
enjeksiyonlar arasındaki süre en az 7 gün olmadıkça GADOVIST enjeksiyonları
tekrarlanmamalıdır.
4.3. Kontrendikasyonlar
GADOVIST aktif madde ya da bileşenlerine karşı aşırı duyarlılığı olan kişilerde
kontrendikedir.
4.4. Özel kullanım uyarıları ve önlemleri
Özel kullanım uyarıları
Gadobutrol intratekal olarak kullanılmamalıdır. İntratekal kullanım ile öncelikle nörolojik
reaksiyonlar (ör. koma, ensefalopati, nöbetler) ile birlikte seyreden ciddi, yaşamı tehdit
eden ve ölümcül vakalar rapor edilmiştir.
GADOVIST’i küçük bir lümen ile damarlara enjekte ederken kızarıklık ve şişlik gibi
olumsuz etkilerin olasılığı vardır.
GADOVIST kullanırken manyetik rezonans görüntüleme, özellikle de ferromanyetik
malzemelerin hariç tutulması için olağan güvenlik gereklilikleri de geçerlidir.
Bariz heyecan, anksiyete ve ağrı durumları advers reaksiyon riskini arttırabilir veya
kontrast maddeye bağlı reaksiyonları güçlendirebilir.
Hipersensitivite
Özellikle GADOVIST’e karşı bilinen hipersensitivitesi olan hastalarda dikkatli risk-yarar
değerlendirmesi gereklidir.
Diğer intravenöz kontrast maddelerde olduğu gibi GADOVIST kullanımı,
anafilaktoid/hipersensitivite reaksiyonları veya kardiyovasküler, respiratuvar veya kütanöz
manifestasyonlar ile karakterize olan, şok da dahil şiddetli idiyosenkratik reaksiyonlarla
ilişkilendirilebilir. Genelde kardiyovasküler hastalığı olan bireylerde, şiddetli aşırı
duyarlılık reaksiyonları için ciddi ve hatta ölümcül sonuçlar görülme riski daha yüksektir.
Aşağıdaki durumlarda aşırı duyarlılık reaksiyonu riski yüksektir:
- Kontrast maddeye karşı daha önceki reaksiyon
- Bronşiyal astım öyküsü
- Alerjik hastalık öyküsü
4/15Alerjik yatkınlığı olan hastalarda GADOVIST kullanılması kararı risk-yarar oranı dikkatli
bir biçimde değerlendirildikten sonra verilmelidir.
Bu reaksiyonların çoğu uygulamadan yarım saat sonra ortaya çıkar.
Bu nedenle hastanın prosedür sonrası gözlenmesi tavsiye edilmektedir.
Hipersensitivite reaksiyonlarının tıbbi tedavisinin yanı sıra acil durum tedbirlerinin
oluşturulması için hazırlık gereklidir.
Gecikmiş reaksiyonlar (birkaç saat ile birkaç gün) nadiren gözlenmiştir (bakınız bölüm
“4.8 İstenmeyen etkiler”).
Bu gibi reaksiyonlar gösteren, beta bloker kullanan hastalar beta agonistlerle tedaviye karşı
dirençli olabilir.
Böbrek fonksiyon bozukluğu
Şimdiye kadar hiçbir renal fonksiyon bozukluğu gözlenmemiştir.
GADOVIST uygulaması öncesinde tüm hastalar, öykü alınarak ve/veya laboratuvar testleri
böbrek fonksiyon bozukluğu açısından taranmalıdır.
Böbrek fonksiyonları ileri derecede bozulmuş hastalarda kontrast madde eliminasyonu
gecikeceğinden, bu durumlarda incelemenin yararları, karşılaşılabilecek risklere karşı
dikkatle tartılmalıdır.
Gadobutrol böbrekler aracılığıyla atıldığından, böbrek yetmezliği olan hastalarda tekrar
uygulama öncesinde, kontrast maddenin vücuttan eliminasyonu için yeterli zaman
verilmelidir. Hafif ila orta düzeyli böbrek yetmezliği olan hastalarda tam idrar itrahı 72 saat
içinde gözlenir. Şiddetli böbrek yetmezliği olan hastalarda uygulanan dozun en az % 80’i
idrarla 5 gün içinde itrah edilir (bakınız bölüm “5.2 Farmakokinetik özellikler”).
GADOVIST vücuttan hemodiyaliz ile atılabilir. 3 diyaliz seansından sonra maddenin
yaklaşık % 98’i vücuttan atılır. GADOVIST uygulaması sırasında hemodiyaliz alan
hastalarda, kontrast madde eliminasyonunu artırmak için GADOVIST uygulaması sonrası
hemen hemodiyaliz başlatılması düşünülmelidir. Ancak hemodiyaliz almayan hastalarında
nefrojenik sistemik fibrozu (NSF) önleme ve tedavi etmek için hemodiyaliz başlatılmasını
destekleyecek herhangi bir kanıt bulunmamaktadır.
GADOVIST uygulaması öncesinde, tüm hastaların böbrek fonksiyon bozukluğu
yönünden laboratuvar testleri ile taramadan geçirilmesi önerilmektedir.
Akut veya kronik ağır böbrek fonksiyon bozukluğu (GFR < 30 mL/dakika/1,73 m² ) olan
hastalarda bazı gadolinyum içeren kontrast ajanların kullanımı ile ilişkili nefrojenik sistemik
fibrozis (NSF) bildirimleri bulunmaktadır. Karaciğer transplantasyonu geçiren hastalar, bu
popülasyonda akut renal yetmezlik sıklığı yüksek olduğundan özellikle bir risk altındadır. Ağır
böbrek yetmezliği olan hastalarda ve perioperatif karaciğer transplantasyon döneminde olan
hastalarda GADOVIST ile NSF oluşabileceği ihtimali nedeniyle, tanısal bilgi gerekmedikçe
ve kontrastsız MRG ile elde edilebiliyorsa kullanımından kaçınılmalıdır.
Orta derece böbrek fonksiyon bozukluğu (GFR<30-60 mL/dk/1,73 m2) olan hastalarda
NSF oluşma riski nedeniyle kullanımından kaçınılmalıdır.
5/15Akut veya kronik ağır böbrek fonksiyon bozukluğu (GFR<30 ml/dk/1,73 m2), hepato-renal
sendroma bağlı veya peri operatif karaciğer transplantasyon dönemi ile ilişkili herhangi bir
derecede akut böbrek yetmezliği olan hastalarda NSF oluşma riski nedeniyle
kullanılmamalıdır (bakınız bölüm “4.2. Pozoloji ve uygulama şekli – böbrek yetmezliği”).
Neonatlar ve infantlar
Neonatlarda 4 haftaya kadar ve 1 yaşından küçük bebeklerde böbrek fonksiyonu
olgunlaşmamış olduğu için, GADOVIST bu hastalarda ancak dikkatli bir değerlendirme
yapıldıktan sonra kullanılabilir.
Yaşlı hastalar
Gadobutrolun renal klirensi yaşlı hastalarda bozulabildiğinden 65 yaş ve üzerindeki
hastaların renal disfonksiyon açısından taranması özellikle önemlidir.
Nöbet bozuklukları
Diğer gadolinyum şelatı içeren kontrast maddeler gibi nöbet geçirmeye yatkın olan
hastalarda özel tedbir gereklidir.
Herhangi bir paramanyetik kontrast maddede olduğu gibi GADOVIST kontrastsız
MRG’de görülen lezyonların görüntülenmesini azaltabilir. Bu nedenle GADOVIST MRG
taramaları, eşlik eden kontrastsız MRG taramaları olmaksızın yorumlanırken dikkatli
olunmalıdır.
Sodyum: Bu tıbbi ürün doz başına (70 kg ağırlığında kişi için ortalama miktara göre) 1
mmol’den (23 mg) daha az sodyum ihtiva eder, yani aslında sodyum içermediği kabul
edilebilir.
4.5. Diğer tıbbi ürünler ile etkileşimler ve diğer etkileşim şekilleri
Diğer tıbbi ürünleri konu alan etkileşim çalışmaları yürütülmemiştir.
Özel popülasyonlara ilişkin ek bilgiler: Özel popülasyonlarda diğer tıbbi ürünler ile
kullanıldığında bir etkileşim olup olmadığı bilinmemektedir.
Pediyatrik popülasyon: Pediyatrik popülasyonda diğer tıbbi ürünler ile kullanıldığında
bir etkileşim olup olmadığı bilinmemektedir.
4.6. Gebelik ve laktasyon
Genel tavsiye: Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü(kontrasepsiyon):
GADOVIST’in doğum kontrol yöntemleri üzerine etkisi olup olmadığına dair herhangi bir
veri bulunmamaktadır.
6/15Gebelik dönemi:
Gadobutrol dâhil olmak üzere gadolinyum bazlı kontrast maddelerinin gebe kadınlarda
kullanımına ilişkin veriler sınırlıdır. Gadolinyum plasentayı geçebilir. Gadolinyum
maruziyetinin fetüste advers etkilerle ilişkili olup olmadığı bilinmemektedir. Hayvanlar
üzerinde yapılan araştırmalar tekrarlanan yüksek dozlarda üreme toksisitesinin
bulunduğunu göstermiştir (bakınız bölüm “5.3. Klinik öncesi güvenlilik verileri”).
GADOVIST belirgin olarak gerekli olmadıkça gebelikte kullanılmamalıdır.
Laktasyon dönemi:
GADOVIST'in anne sütüne geçip geçmediği bilinmemektedir.
Klinik dışı çalışmalarda gadobutrolün anne sütüne çok düşük miktarlarda (intravenöz
yoldan uygulanan dozun % 0,1’inden azı) itrah edildiğini ve gastrointestinal sistem
tarafından emilimin zayıf olduğunu (ağızdan uygulanan dozun yaklaşık % 5’i idrarda itrah
edilmiştir) gösteren kanıtlar mevcuttur (bakınız bölüm “5.2 Farmakokinetik özellikler”).
Klinik dozlarda, bebek üzerinde hiçbir etki beklenmez ve GADOVIST emzirme
döneminde kullanılabilir.
GADOVIST uygulamasından 24 saat sonra emzirmeye devam edilip edilmemesi
yönündeki karar doktor ve emziren anne tarafından verilmelidir.
Üreme yeteneği/Fertilite:
Üreme toksikolojisi çalışmalarında tekrarlanan doz, sıçanlarda, embriyo gelişiminde
yavaşlamaya ve maymunlarda, embriyoletalite artışı ve tavşanlarda, maternal toksik doz
seviyesi (diagnostik dozun 8 ila 17 katı) artışına neden olmuştur. Ayrıca tek bir
uygulamanın bu etkilere neden olup olmayacağı bilinmemektedir.
4.7. Araç ve makine kullanımı üzerindeki etkiler
Geçerli değildir.
4.8. İstenmeyen etkiler
GADOVIST’in genel güvenlilik profili klinik çalışmalara katılan 6300’den fazla hastadan
ve pazarlama sonrası sürveyanstan elde edilen verilere temellendirilmiştir.
GADOVIST alan hastalarda en sık gözlenen advers ilaç reaksiyonları (≥ % 0,5) baş ağrısı,
bulantı ve baş dönmesidir.
GADOVIST alan hastalardaki en ciddi advers ilaç reaksiyonları kalp durması ve şiddetli
anafilaktoid reaksiyondur.
Gecikmiş alerjik reaksiyonlar (birkaç saat ila birkaç gün) nadiren gözlemlenmiştir.
İstenmeyen etkilerin çoğu hafif ila orta yoğunluktadır.
GADOVIST’le gözlemlenen advers ilaç reaksiyonları aşağıda sunulmuştur. Bunlar sistem
organ sınıfa göre sınıflandırılmıştır (MedDRA versiyon 14.1). Belli bir reaksiyon, eş
anlamları ve ilgili durumları tanımlamak üzere en uygun MedDRA terimi kullanılmıştır.
Klinik çalışmalardaki advers ilaç reaksiyonları sıklıklarına göre sınıflandırılmıştır. Sıklık
dereceleri şu şekilde tanımlanmaktadır: Çok yaygın (≥1/10); yaygın (≥1/100 ila <1/10);
7/15yaygın olmayan (≥1/1.000 ila <1/100); seyrek (≥1/10.000 ila <1/1.000); çok seyrek
(<1/10.000), bilinmiyor (eldeki verilerden hareketle tahmin edilemiyor). Yalnızca
pazarlama sonrası sürveyans sırasında tanınan ve sıklığın bilinmediği advers ilaç
reaksiyonları ‘bilinmiyor’ başlığı altında sıralanmıştır.
Her bir sıklık grubu içinde istenmeyen etkiler ciddiyetteki azalmaya göre sunulmuştur.
Bağışıklık sistemi hastalıkları
Yaygın olmayan: Aşırı duyarlılık /anafilaktoid reaksiyon*# (ör, anafilaktoid şok§*,
dolaşımsal kolaps§*, solunum durması§*, pulmoner ödem§, bronkospazm§, siyanoz§,
orofarenjeal ödem§*, larenjeal ödem§, hipotansiyon*, kan basıncında artış§, göğüs ağrısı§,
ürtiker, yüzde ödem, anjiyödem§, konjonktivit§, göz kapağında ödem, ateş basması,
hiperhidroz§, öksürük§, hapşırma§, yanma hissi§, solukluk§)
Sinir sistemi hastalıkları
Yaygın: Baş ağrısı
Yaygın olmayan: Baş dönmesi, tat bozukluğu, parestezi
Seyrek: Bilinç kaybı*, konvülsiyon, parozmi
Kardiyak hastalıklar
Seyrek: Taşikardi, palpitasyonlar
Bilinmiyor: Kalp durması*
Solunum, göğüs hastalıkları ve mediastinal hastalıklar
Yaygın olmayan: Dispne*
Gastrointestinal hastalıklar
Yaygın: Bulantı
Yaygın olmayan: Kusma
Seyrek: Ağızda kuruma
Deri ve deri altı doku hastalıkları
Yaygın olmayan: Eritem, kaşıntı (jeneralize kaşıntı dahil), döküntü (jeneralize maküler,
papüler prüritik döküntü dahil)
Bilinmiyor: NSF
Genel bozukluklar ve uygulama bölgesine ilişkin hastalıklar
Yaygın olmayan: Enjeksiyon yeri reaksiyonu0, sıcaklık hissi
Seyrek: Keyifsizlik/haalsizlik, üşüme
* Bu AİR (Advers İlaç Reaksiyonu) için hayatı tehdit edici ve/veya fatal sonuçlanan
raporlar mevcuttur.
# Klinik çalışmalarda saptanan hipersensitivite/anafilaktoid reaksiyonlar altında listelenmiş
advers ilaç reaksiyonlarının hiçbirinin sıklığı seyrek seviyesini aşmamıştır (ürtiker
dışında).
§ Yalnızca pazarlama sonrası gözetim sırasında saptanan aşırı duyarlılık / anafilaktoid
reaksiyonlar (sıklığı bilinmiyor).
8/150 Enjeksiyon yeri reaksiyonları (çeşitli türlerde) aşağıdaki terimleri kapsamaktadır:
enjeksiyon yerinde ekstravazasyon, enjeksiyon yerinde yanma, enjeksiyon yerinde
soğukluk, enjeksiyon yerinde ılıklık, enjeksiyon yerinde eritem veya döküntü, enjeksiyon
yerinde ağrı, enjeksiyon yerinde hematom.
Alerji yatkınlığı olan hastalarda aşırı duyarlılık reaksiyonları diğerlerine kıyasla daha sık
gelişir.
GADOVIST ile izole NSF olguları bildirilmiştir (bakınız bölüm “4.4 Özel kullanım
uyarıları ve önlemleri”)
GADOVIST uygulamasını takiben serum kreatinin değerinde yükselmeler dahil olmak
üzere böbrek fonksiyonunda dalgalanmalar gözlemlenmiştir.
Özel popülasyonlara ilişkin ek bilgiler
Pediyatrik hastalar
Yaşları 2-17 arasında değişen 138 gönüllü ve 0-<2 yaş arası 44 gönüllüyle yapılan iki tek
doz faz I/III çalışmaya göre, zamanında doğan bebekler dâhil her yaştan çocukta görülen
advers ilaç reaksiyonlarının sıklığı, tipi ve şiddeti yetişkinlerde bilinen advers ilaç
reaksiyonu profili ile tutarlıdır. Bu durum, 1.100’den fazla pediyatrik hastayı içeren bir faz
IV çalışma ve pazarlama sonrası gözetim sırasında doğrulanmıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e- posta:tufam@titck.gov.tr; tel: 0 800 314 00 08; faks: 0 312 218 35
99).
4.9. Doz aşımı ve tedavisi
Vücut ağırlığı başına 1,5 mmol gadobutrol kadar yüksek tek dozlar test edilmiş ve iyi tolere
edilmiştir.
Klinik kullanımda şimdiye kadar yüksek doza bağlı intoksikasyon belirtisi
bildirilmemiştir.
İstenmeden doz aşımı durumunda, tedbir olarak kardiyovasküler izleme (EKG dahil) ve
böbrek fonksiyonu kontrolü tavsiye edilir.
GADOVIST hemodiyaliz ile giderilebilir (bakınız bölüm “4.4. Özel kullanım uyarıları ve
önlemleri”).
Renal yetmezlik görülen hastalarda bir doz aşımı durumunda, GADOVIST hemodiyaliz ile
uzaklaştırılabilir. Üç diyaliz seansından sonra bu maddenin yaklaşık %98’i vücuttan atılır.
Ancak hemodiyalizin, NSF önlemek için uygun olduğunu ileri süren kanıtlar
bulunmamaktadır.
9/155. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Paramanyetik kontrast madde
ATC kodu: V08CA09
Etki mekanizması:
GADOVIST, manyetik rezonans görüntülemesinde kullanılan paramanyetik bir kontrast
maddedir. Kontrast artırıcı etkiden sorumlu olan gadobutrol, gadolinyum (III) ile
makrosiklik ligand dihidroksi-hidroksimetilpropil-tetraazasiklododesan-triasetik asit’ten
(butrol) oluşan nötral (noniyonik) bir komplekstir.
Proton manyetik rezonans görüntülemede T1-ağırlıklı tarama sekansları kullanıldığında,
eksite atomik çekirdeklere ilişkin spin-lattice relaksasyon zamanında gadolinyum iyonu
tarafından indüklenen kısalma sinyal yoğunluğunda artışa, dolayısıyla da bazı dokuların
görüntü kontrastında artışa yol açar. T ağırlıklı sekanslarda gadolinyumun yüksek
2
manyetik momentinin ve yüksek konsantrasyonlarda (bolus enjeksiyonu sırasında)
bölgesel manyetik alan dalgalanmalarını indüklemesi sinyal azalmasına neden olur.
Farmakodinamik etkiler:
Gadobutrol düşük konsantrasyonlarda dahi relaksasyon zamanlarında belirgin kısalmaya
neden olur. pH 7, 0,47 T manyetik alan gücü ve 40°C’de relaksivite (r ) –plazmadaki
1
protonların spin-örgü relaksasyon süresi (T ) üzerindeki etkilerinden belirlenen– yaklaşık
1
5,6 l/(mmol sn) ve relaksivite (r ) –spin-spin relaksasyon süresi (T ) üzerindeki etkilerinden
2 2
belirlenen– yaklaşık 6,5 l/mmol sn’dir). Relaksivite manyetik alanın gücüne ancak hafif
bir bağımlılık gösterir.
Relaksivite 0,47 ila 2,0 Tesla aralığında manyetik alanın kuvvetine sadece hafif derecede
bağımlılık sergiler.
Gadobutrolün yüksek lokal doku konsantrasyonlarında T2 etkisi sinyal yoğunluğunun
azalmasına yol açar.
Makrosiklik ligand, paramanyetik gadolinyum iyonu ile in vivo ve in vitro stabilitesi
(termodinamik stabilite sabiti: log K= 21-22) son derece yüksek, stabil bir kompleks
oluşturur. Gadobutrol suda çözünürlüğü yüksek, partisyon katsayısı n-butanol ve pH
7,6’daki tampon arasında 0,006 olan son derece hidrofilik bir bileşiktir. Herhangi bir
enzimi inhibe etme özelliği göstermez.
Klinik etkililik
Pivot bir faz III karaciğer çalışmasında kombine kontrast öncesi ve sonrası MRG’de
GADOVIST uygulanan hastalar için ortalama duyarlılık %79, lezyon tespiti ve şüpheli
malign karaciğer lezyonlarının sınıflandırılması için özgüllük %81 olarak kaydedilmiştir
(hasta bazlı analiz).
Pivot bir faz III böbrek çalışmasında ortalama duyarlılık %91 (hasta bazlı analiz), malign
ve benign renal lezyonların sınıflandırılması için özgüllük %85 (lezyon bazlı analiz) olarak
10/15saptanmıştır. Ortalama özgüllüğün hasta bazlı bir analizde %52, lezyon bazlı bir analizde
%82 olduğu görülmüştür.
GADOVIST uygulanan hastalarda kontrast öncesinden kombine kontrast öncesi ve sonrası
MRG’ye duyarlılık artışı karaciğer çalışmasında %33 (hasta bazlı analiz) ve böbrek
çalışmasında %18 (hasta bazlı analiz ve lezyon bazlı analiz) olarak kaydedilmiştir. Kontrast
öncesinden kombine kontrast öncesi ve sonrası MRG’ye özgüllük artışı karaciğer
çalışmasında %9 (hasta bazlı analiz) olarak saptanırken, böbrek çalışmasında özgüllüğün
artmadığı görülmüştür (hasta bazlı analiz ve lezyon bazlı analiz).
Santral sinir sisteminin, böbrek ve karaciğerin kontrastlı MR görüntülemesi veya kontrastlı
MR anjiyografidesi için planlanan tek doz faz I/III çalışması 140 pediyatrik hastada (2-17
yaş arası) yürütülmüştür. Bu çalışmada değerlendirilen bütün parametreler için diagnostik
etkililik ve diagnostik güvendeki artış kanıtlanmış ve yaş grupları arasında fark
bulunmamıştır. Bu çalışmada gadobutrolün erişkinlerdeki güvenlilik profili ile aynı olacak
şekilde GADOVIST iyi derecede tolere edilmiştir.
Bireyler-içi çapraz geçişli tasarımlı bir çalışmada 132 hastada serebral neoplastik
lezyonların görüntülemesinde GADOVIST gadoterat meglumin (0,1 mmol/kg dozlarda)
ile karşılaştırılmıştır.
Birincil etkililik sonlanım noktası GADOVIST ya da gadoterat megluminin için medyan
körlenmiş okuyucu genel tercihi olmuştur. GADOVIST’in üstünlüğü 0,0004 olan p-değeri
ile gösterilmiştir. Genel tercih GADOVIST için 42 hasta (% 32) iken gadoterat meglumin
için 16 hasta (% 12) olmuştur. 74 hasta (% 56) için kontrast maddelerden herhangi biri
tercih edilmemiştir.
İkincil değişkenlerden lezyon/beyin oranı GADOVIST için istatistiksel olarak anlamlı
düzeyde yüksek bulunmuştur (p<0,0003). Görüntülemede artış oranı GADOVIST ile
gadoterat megluminden yüksek bulunmuştur; körlenmiş okuyucu tarafından yapılan
değerlendirmede istatistiksel olarak anlamlı fark saptanmıştır (p<0,0003).
Kontrast/gürültü oranı ortalama değeri gadoterat meglumine (98) kıyasla GADOVIST ile
(129) daha yüksek bulunmuştur. Fark istatistiksel olarak anlamlı bulunmamıştır.
Pediyatrik popülasyon
MSS, karaciğer ve böbrekler için CE-MRG veya CE-MRA planlanan 138 pediyatrik hasta
ve vücudun herhangi bir bölgesi için rutin CE-MRG planlanan 0-<2 yaş grubundaki 44
hasta (miadında doğan neonatlar dahil) ile iki adet faz I/III tek doz çalışması
gerçekleştirilmiştir. Çalışmalarda değerlendirilen tüm parametreler için tanısal etkililik
olduğu ve tanısal güvende bir artış kaydedildiği gösterilmiş, pediyatrik yaş grupları
arasında yetişkinlere kıyasla fark olmadığı gözlemlenmiştir. GADOVIST bu çalışmalarda
iyi tolere edilmiş ve yetişkinlerde gadobutrol ile görülen güvenlilik profilinin aynısını
sergilemiştir.
11/155.2. Farmakokinetik özellikler
Genel özellikler
Gadobutrol organizmada diğer yüksek hidrofilik biyolojik olarak inert, böbrekten atılan
(örneğin mannitol veya insülin gibi) bileşikler gibi davranır.
Emilim:
İntravenöz uygulandığı için uygulanabilir değildir.
Dağılım:
Gadobutrol hücre dışı alanda hızla dağılır. Proteinlere bağlanma ihmal edilebilir.
Gadobutrolün insanlardaki farmakokinetik özellikleri dozla orantılıdır. 0,4 mmol
gadobutrol/kg vücut ağırlığına kadar olan dozlardan sonra, plazma düzeyi bifazik bir
şekilde azalır.
0,1 mmol gadobutrol/kg v.a düzeyindeki bir dozu takiben, enjeksiyondan 2 dakika sonra
0,59 mmol/gadobutrol/l plazma ve 0,3 mmol gadobutrol /l plazma 60 dakika enjeksiyon
sonrası ölçülmüştür.
Hayvanlar ile yapılan araştırmalar:
Sıçanlarda gadobutrolün intakt kan-beyin bariyerini geçmediği gösterilmiştir.
Tavşanlarda plasental geçiş önemsizdir ve fetüslerde uygulanan dozun % 0,01’i
saptanmıştır.
Emziren sıçanlar da, toplam uygulanan dozun % 0,01’inden azı anne sütüne geçmiştir.
Sıçanlarda, oral uygulama sonrası emilim son derece düşüktür ve idrarla atılan doz
fraksiyonu temelinde % 5 kadardır.
Enterohepatik dolaşım gözlenmemiştir.
Biyotransformasyon:
Gadobutrol metabolize olmaz.
Plazma veya idrarda metabolit saptanmaz.
Eliminasyon:
Gadobutrolün 2 saat içinde %50’den fazla ve 12 saat içinde verilen dozun %90’ından
fazlasırenal eliminasyona kıyasla idrardan 1,81 saatlik (1,33 – 2,1 saat) bir ortalama yarı
ömür ile elimine edilir.
Gadobutrol böbrekler tarafından değişmemiş bir biçimde itrah edilir. Ekstrarenal
eliminasyon ihmal edilebilir düzeydedir.
0,1 mmol gadobutrol/kg vücut ağırlığı dozunda, dozun ortalama %100,3 ± %2,6’sı
uygulamadan sonraki 72 saat içinde atılmıştır.
Sağlıklı insanlarda gadobutrolün renal klerensi 1,1 ila 1,7 mL dak.-1’dir ve bu nedenle
inulinin renal klerensi ile benzer olup, gadobutrolün glomerüler filtrasyon ile elimine
edildiğini gösterir.
İntravenöz uygulamadan sonraki 2 saat içerisinde verilen dozun % 50’si itrah olur.
Gadobutrol 24 saat içinde bütünüyle itrah edilir. % 0,1’den azı feçes ile itrah edilir.
12/15Doğrusallık/doğrusal olmayan durum:
Gadobutrolün insandaki farmakokinetikleri sırasıyla doz orantısal (ör. Cmaks, EAA) ve
dozdan bağımsızdır (ör, Vss, t ).
1/2
Hastalardaki karakteristik özellikler
Geriyatrik popülasyon (65 yaş ve üzeri):
Böbrek fonksiyonundaki yaşa koşut fizyolojik değişikliklere bağlı olarak, sağlıklı yaşlı
gönüllülerde (65 yaş ve üzeri) sistemik maruziyet sırasıyla yaklaşık % 33 (erkekler) ve %
54 (kadınlar) oranında, terminal yarılanma ömrü ise yaklaşık % 33 (erkekler) ve % 58
(kadınlar) oranında artmıştır. Buna bağlı olarak, plazma klerensi yaklaşık %25 (erkekler)
ve %35 (kadınlar) oranında azalmıştır. Uygulanan dozun idrarda geri kazanılması tüm
gönüllülerde 24 saat sonunda tamamlanmıştır, yaşlı ve yaşlı olmayan sağlıklı gönüllüler
arasında hiçbir fark saptanmamıştır.
Pediyatrik popülasyon:
18 yaşın altındaki pediyatrik popülasyonda gadobutrol farmakokinetiği erişkinlerdeki ile
benzer düzeydedir (bakınız bölüm “4.2 Pozoloji ve uygulama şekli”).
18 yaş altı pediyatrik hastalarda iki tek doz faz I/III çalışma gerçekleştirilmiştir.
Farmakokinetikler, 2 ile < 18 yaş arası 130 pediyatrik hastada ve 2 yaş altı 43 pediyatrik
hastada (zamanında doğan bebekler dahil) değerlendirilmiştir.
Her yaştan çocukta gadobutrol farmakokinetik profilinin yetişkinlerdeki profile benzer
olduğu, EAA, vücut ağırlığına göre normalize edilmiş plazma klerensi ve Vss’nin yanı sıra
eliminasyon yarılanma ömrü ve atılım hızı açısından benzer değerler verdiği kanıtlanmıştır.
Toplam klerens (CLtot), eğri altında kalan alan (EAA) ve dağılım hacmi (V) gibi
farmakokinetik parametreler vücut ağırlığının artışı ile artmıştır. Farmakokinetik üzerine
yaş ve cinsiyetin ilave bağımsız etkisi bulunmamıştır. Enjeksiyondan sonra 6 saat
içerisinde idrar ile atılan gadobutrol miktarı uygulanan dozun % 77’si (ortalama) olup
pediyatrik popülasyonda da gadobutrolün hızlı renal atılımı saptanmıştır.
Renal yetmezlik:
Renal fonksiyon bozukluğu olan hastalarda gadobutrolün serum yarılanma ömrü, azalan
glomerüler filtrasyon nedeni ile uzamaktadır.
Ortalama terminal yarılanma ömrü hafif ila orta düzeyli yetersizliği olan hastalarda
(80>CL >30 mL/dak) 5,8 saate, diyaliz görmeyen şiddetli yetersizliği olan hastalarda
CR
(CL <30 mL/dak) ise 17,6 saate uzamıştır.
CR
Ortalama serum klerensi hafif-orta düzeyli yetersizliği olan hastalarda ((80>CL >30
CR
mL/dak) 0,49 ml/dak/kg’a, şiddetli yetersizliği olan hastalarda (CL <30 mL/dak) ise 0,16
CR
mL/dak/kg’a gerilemiştir.
Hafif ya da orta derecede renal yetmezliği olan hastalarda tam idrar itrahı 72 saat içerisinde
gerçekleşmektedir. Ağır renal yetmezliği olan hastalarda uygulanan dozun yaklaşık % 80’i
13/155 gün içerisinde idrarla itrah edilir (ayrıca bakınız bölüm “4.2. Pozoloji ve uygulama şekli”
ve “4.4. Özel kullanım uyarıları ve önlemleri”). Renal fonksiyon ağır bir şekilde kısıtlı ise
hemodiyaliz tedavisi gerekli olabilir.
Böbrek fonksiyonu şiddetli biçimde sınırlanmışsa, hemodiyaliz tedavisi gerekebilir.
Diyaliz gereken hastalarda gadobutrol üçüncü diyalizin ardından serumdan hemen
bütünüyle uzaklaştırılır.
5.3. Klinik öncesi güvenlilik verileri
Klinik dışı veriler geleneksel güvenilirlik farmakolojisi, tekrarlayan doz toksisitesi ve
genotoksisite çalışmalarına dayanarak insanlar için özel bir tehlikenin söz konusu
olmadığını göstermektedir.
Üreme toksikolojisi çalışmalarında, insanlardaki diagnostik dozun 8-16 kat (vücut yüzey
alanına dayanarak) veya 25-50 kat (vücut ağırlığına dayanarak) üzerindeki dozlarda
tekrarlayan intravenöz uygulama sıçan ve tavşanlar arasında embriyonik gelişimde
yavaşlamanın yanı sıra sıçan, tavşan ve maymunlarda embriyoletalitede bir artışa yol
açmıştır. Tek bir uygulamanın bu etkilere yol açıp açmayacağı bilinmemektedir.
Radyoaktif olarak işaretlenmiş gadobutrol emziren sıçanlara intravenöz yoldan
uygulandığında, süt yoluyla neonatlara geçiş uygulanan dozun %0,1’inden az olmuştur.
Sıçanlarda oral uygulamadan sonraki absorpsiyon çok düşük olup idrarla atılan doz
fraksiyonu göz önünde bulundurulduğunda yaklaşık %5 miktarında gerçekleşmiştir. Klinik
dışı kardiyovasküler güvenilirlik farmakolojisi çalışmalarında, uygulanan doza bağlı olarak
kan basıncı ve miyokardiyal kontraktilitede geçici artışlar gözlenmiştir. Bu etkiler
insanlarda gözlenmemiştir.
Yenidoğan/yavru hayvanlarda yapılan çalışmalar
Yenidoğan ve yavru sıçanlarda yapılan tek ve tekrarlı doz toksisitesi çalışmaları,
zamanında doğan yenidoğanlar ve bebekler dahil her yaştan çocukta kullanım için spesifik
bir riske işaret eden herhangi bir bulgu ortaya koymamıştır.
6. FARMASÖTİK ÖZELLİKLER
6.1. Yardımcı maddelerin listesi
1 N hidroklorik asit
Kalsobutrol sodyum
Trometamol
Enjeksiyonluk su
6.2. Geçimsizlikler
Uyumluluk çalışmalarının olmaması nedeniyle, bu tıbbi ürün diğer tıbbi ürünlerle
karıştırılmamalıdır.
14/156.3. Raf ömrü
36 ay.
Açıldıktan sonra GADOVIST 24 saat 20°C - 25°C’de stabil kalmaktadır ve bu süreden
sonra atılmalıdır.
6.4. Saklamaya yönelik özel tedbirler
30C altındaki oda sıcaklığında saklayınız.
6.5. Ambalajın niteliği ve içeriği
Enjeksiyon şişesi: Renksiz cam, tip I
Tıpa: klorobutil elastomer, tip I
Flanşlı başlık: iç ve dışı laklı saf alüminyum, propilen diskinden renkli kaplama
30 mL’lik ambalajlarda sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmeliği”ne uygun olarak imha edilmelidir.
Uygulama şekli ile ilgili önlemler için bakınız bölüm “4.2 Pozoloji ve uygulama şekli”.
7. RUHSAT SAHİBİ
Bayer Türk Kimya San. Ltd. Şti.
Fatih Sultan Mehmet Mah. Balkan Cad. No: 53
34770 Ümraniye / İstanbul
Tel: 0216 528 36 00
Faks: 0216 645 39 50
8. RUHSAT NUMARASI(LARI)
114/83
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.10.2003
Ruhsat yenileme tarihi:
10. KÜB’ÜN YENİLENME TARİHİ
15/15