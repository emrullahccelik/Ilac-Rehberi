KISA ÜRÜN BİLGİSİ
1. BEŞERİ TIBBİ ÜRÜNÜN ADI
Betaserc® 8 mg tablet
2. KALİTATİF VE KANTİTATİF BİLEŞİMİ
Etkin madde:
Her bir tablet, 5,21 mg betahistine eşdeğer 8 mg betahistin dihidroklorür içerir.
Yardımcı maddeler:
Yardımcı maddeler için Bölüm 6.1’e bakınız.
3. FARMASÖTİK FORMU
Düz, yuvarlak, beyaz ya da beyaza yakın, kenarları eğimli, bir yüzü 8 baskılı tablet.
4. KLİNİK ÖZELLİKLER
4.1. Terapötik endikasyonlar
Aşağıdaki üç ana semptom ile tanımlanan Meniere Sendromunda:
- vertigo (bulantı/ kusmanın eşlik ettiği)
- işitme kaybı (işitme zorluğu)
- kulak çınlaması
Vestibular vertigonun semptomatik tedavisinde endikedir.
4.2. Pozoloji ve uygulama şekli
8 mg: Günde 3 defa 1 veya 2 tablet. Günlük doz 24-48 mg’dır ve daha homojen bir plazma
konsantrasyonu elde etmek için 3 doz halinde uygulanmalıdır.
Doz, ilaca verilen cevaba uygun olarak hastaya göre ayarlanmalıdır. Hastalıktaki iyileşme
bazen bir kaç haftalık tedavi sonrasında gözlenebilir. En iyi sonuçlar bazen birkaç aylık
tedavi sonrasında elde edilebilir.
Hastalık başladığı andan itibaren yapılan tedavinin, hastalığın ilerlemesini ve/ veya
hastalığın daha ileri dönemlerinde oluşan işitme kaybını önlediğine dair bulgular
mevcuttur.
Uygulama şekli:
Sadece ağızdan kullanım içindir.
Yemeklerle birlikte alımı betahistin’in absorbsiyonunu yavaşlatır ancak total emilim açlık
durumunda alımına benzerdir.
1Özel popülasyonlara ilişkin ek bilgiler
Böbrek/Karaciğer yetmezliği:
Bu hasta grubuna özgü klinik çalışma bulunmamakla birlikte, pazarlama sonrası verilere
göre doz ayarlaması gerekli görünmemektedir.
Pediyatrik popülasyon:
Etkililiği ve güvenliliği açısından bu yaş grubunda yeterli düzeyde veri bulunmadığı için,
BETASERC®’in, 18 yaşın altındaki çocuklarda/ergenlerde kullanılması önerilmemektedir.
Geriyatrik popülasyon:
Bu hasta grubunda klinik çalışma verisi sınırlı olmakla birlikte, yaygın pazarlama sonrası
deneyim, bu hasta popülasyonunda doz ayarlaması gerekmediğini göstermektedir.
4.3. Kontrendikasyonlar
Etkin madde ya da ilacın bileşiminde yer alan ve Bölüm 6.1’de listelenen herhangi bir
maddeye karşı aşırı duyarlılık.
Feokromositoma.
Histaminin sentetik bir analoğu olan betahistin, tümörden katekolaminlerin salıverilmesine
neden olabilir. Bu durum, ciddi hipertansiyon ile sonuçlanır.
4.4. Özel kullanım uyarıları ve önlemleri
Bronşiyal astımı olan ve peptik ülser ya da duedonum ülseri öyküsü olan hastalara tedavi
sırasında özel dikkat gösterilmelidir.
Betahistin kullanan hastalarda ara sıra görülen dispepsi nedeniyle, peptik ülseri veya peptik
ülserasyon öyküsü olan hastaların tedavisinde dikkatli olunması tavsiye edilir.
Bronşiyal astımı ve peptik ülseri olan hastalar, betahistin tedavisi sırasında dikkatle
izlenmelidir.
Ürtiker, döküntü veya alerjik rinit hastalarına betahistin reçete edilirken bu semptomların
şiddetlenme ihtimali nedeniyle dikkatli olunması tavsiye edilir.
Şiddetli hipotansiyonu olan hastalarda dikkatli olunması tavsiye edilir.
Betahistin aşağıdaki patolojiler için uygun tedavi değildir:
• İyi huylu paroksismal vertigo,
• Merkezi sinir sistemi hastalığına bağlı baş dönmesi.
Kullanım önlemleri
İlacın yemek ortasında alınması gastraljiyi önlemeye yardımcı olur.
4.5. Diğer tıbbi ürünler ile etkileşim ve diğer etkileşim şekilleri
İn vivo etkileşim çalışmaları yapılmamıştır. İn vitro çalışmaların sonuçlarına göre,
Sitokrom P 450 enzimlerinin in vivo inhibisyonu beklenmez.
İn vitro veriler MAO alt tip B (örn. selejilin) dahil olmak üzere monoamin oksidaz (MAO)
inhibitörü ilaçların betahistin metabolizmasını inhibe ettiğini göstermektedir. Betahistin ve
MAO inhibitörlerinin (MAO-B selektif dahil) eşzamanlı kullanımında dikkatli olunması
önerilir.
Betahistin bir histamin analoğu olduğu için betahistin ile antihistaminiklerin etkileşimi
teorik olarak bu ilaçların etkililiğini değiştirebilir.
2Teorik olarak betahistin ile antihistaminikler arasında bir antagonizma beklenebilse de bu
tür bir etkileşim bildirilmemiştir. Betahistin’in, etanol ve dapson ile beraber pirimetamin
içeren bir bileşik ile etkileşimine ilişkin bir olgu raporu ve salbutamol ile etkisinin artışına
ilişkin bir diğer olgu raporu bulunmaktadır.
4.6. Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Herhangi bir veri bulunmamaktadır.
Gebelik dönemi:
Betahistin için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, klinik olarak anlamlı terapötik maruziyette, gebelik
/ embriyonal / fetal gelişim / doğum ya da doğum sonrası gelişim ile ilgili olarak doğrudan
ya da dolaylı zararlı etkiler olduğunu göstermemektedir (bkz. Bölüm 5.3).
Önlem olarak gebelik sırasında betahistin kullanımından kaçınılması önerilir.
Gebe kadınlara verilirken tedbirli olunmalıdır.
Laktasyon dönemi:
Betahistinin insan sütüne geçip geçmediği bilinmemektedir. Betahistin sıçan sütüne geçer.
Hayvan çalışmalarında gebelik sonrası etkiler sadece çok yüksek dozlarda kullanıldığında
tespit edilmiştir. İlacın anne için yararı, emzirmenin yararları ve çocuğa olası risklerine
karşı değerlendirilmelidir.
Üreme yeteneği/ Fertilite
İlacın üreme yeteneği/ fertilite üzerine etkisi bilinmemektedir. Hayvan çalışmaları,
sıçanlarda doğurganlık üzerinde etkisinin olduğunu göstermemiştir (bkz. Bölüm 5.3).
4.7. Araç ve makine kullanımı üzerindeki etkiler
Betahistin, Meniere Hastalığı ve iç kulaktan kaynaklanan vertigoda endikedir. Her iki
hastalık da araç ve makine kullanma yeteneğini olumsuz yönde etkileyebilir.
Spesifik olarak araç ve makine kullanma yeteneği üzerindeki etkisini araştırmak için
yapılan klinik çalışmalarda betahistinin majör bir etkisi olmamıştır.
4.8. İstenmeyen etkiler
Tabloda belirtilen istenmeyen etkiler, betahistin ile tedavi edilen hastalarda plasebo
kontrollü klinik çalışmalarda tespit edilmiştir.
Çok yaygın ( ≥ 1/10); Yaygın ( ≥1/100 - < 1/10); Yaygın olmayan ( ≥1/1.000 - < 1/100);
Seyrek (≥1/10.000 - < 1/1.000) ; Çok seyrek (< 1/10.000) , bilinmiyor (eldeki verilerden
hareketle tahmin edilemiyor).
3Klinik çalışmalarda tespit edilen istenmeyen etkilere ek olarak, ürünün piyasaya
sürülmesinden bu yana ve literatürde başka istenmeyen etkiler de tanımlanmıştır. Mevcut
verilerden sıklıkları tahmin edilememektedir ve bu nedenle “bilinmiyor” olarak
sınıflandırılmıştır (mevcut veriler tahmin yapmak için yeterli değildir).
Betahistin ile ilişkili olarak belirtilen istenmeyen etkiler, sistem organ sınıfına ve sıklığına
göre tabloda sunulmuştur. İstenmeyen etkiler her görülme sıklığı grubunda ciddiyetine göre
azalan sırada belirtilmiştir.
Bilinmiyor
Sistem organ sınıfı Yaygın (≥ 1/100, < 1/10), (mevcut veriler tahmin yapmak için
yeterli değildir)
Kan ve lenf sistemi
Trombositopeni
hastalıkları
Bağışıklık sistemi Aşırı duyarlılık reaksiyonları,
hastalıkları (Anafilaksi gibi)
Sinir sistemi hastalıkları Baş ağrısı
Hafif gastrik yakınmalar (örn.
Gastrointestinal hastalıkları Bulantı ve dispepsi kusma, gastrointestinal ağrı,
abdominal distansiyon) 1).
Kutanöz ve subkutanöz aşırı
Deri ve deri altı doku duyarlılık reaksiyonları, özellikle
hastalıkları anjiyonörotik ödem, ürtiker, döküntü
ve kaşıntı.
1)Bu istenmeyen etkiler normalde, dozun yemeklerle birlikte alınmasıyla veya dozun azaltılmasıyla
önlenebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)'ne bildirmeleri gerekmektedir
(www.titck.gov.tr; e-posta: tufam@titck.gov.tr; tel:0 800 314 00 08; faks:0 312 218 35 99).
4.9. Doz aşımı ve tedavisi
Bir kaç doz aşımı vakası rapor edilmiştir. Bazı hastalarda 640 mg doza dek hafif – orta
şiddette semptomlar (örn. bulantı, somnolans, abdominal ağrı) gözlenmiştir. Özellikle diğer
ilaçlarla ile birlikte olmak üzere kasıtlı betahistin doz aşımı olgularında daha ciddi
komplikasyonlar (örn. konvülsiyon, pulmoner ya da kardiyak komplikasyonlar)
gözlenmiştir.
Doz aşımı vakalarında standart destekleyici önlemlerin alınması tavsiye edilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sinir sistemi, Diğer sinir sistemi ilaçları, Anti-vertigo preparatları
ATC kodu: N07CA01
4Betahistinin etki mekanizması kısmen bilinmektedir. Hayvan çalışmaları ve klinik verilerin
desteklediği bir çok makul hipotez şunları göstermektedir:
• Betahistin histaminerjik sistemi etkiler:
Betahistin nöronal dokuda da kısmi histamin H1-reseptör agonisti ve histamin H3-
reseptör antagonisti olarak davranır. H2-reseptör aktivitesi ihmal edilebilir düzeydedir.
Betahistin, histamin döngüsü ve salınımını presinaptik H3-reseptörlerini bloke ederek
ve H3-reseptörünün aşağı regülasyonuna yol açarak artırır.
• Betahistin beynin tümüne olduğu gibi koklear bölgeye de kan akımını artırabilir:
Hayvanlarda yapılan farmakolojik çalışmalar iç kulağın labirent arterlerinde kan
dolaşımında düzelme olduğunu göstermiştir. Muhtemel açıklama, betahistinin iç
kulağın prekapiller sfinkterlerini gevşeterek mikrosirkülasyonu arttırmasıdır.
Betahistinin insanda serebral kan akımını artırdığı da gösterilmiştir.
• Betahistin vestibular kompansasyonu kolaylaştırır:
Betahistin hayvanlarda merkezi vestibular kompansasyonu artırıp hızlandırarak
unilateral nörektomi ardından vestibular iyileşmeyi hızlandırır. Bu etki H3 reseptör
antagonizması ile gerçekleştirilir. Etkisi, histamin döngüsünün ve salınımının yukarı
regülasyonu ile tanımlanır. İnsanlarda da vestibular nörektomi sonrasında iyileşme
süresi betahistin tedavisini takiben kısalmıştır.
• Betahistin vestibular nükleuslarda nöronal aktiviteyi değiştirir:
Betahistinin, lateral ve medial vestibular nükleuslardaki nöron aktivasyonu üzerinde
doza bağlı olarak baskılama etkisinin olduğu da bulunmuştur.
Bu farmakodinamik özellikler, hayvanlarda gösterildiği gibi, betahistinin vestibular
sistemdeki terapötik yararına katkıda bulunabilir.
Betahistinin etkililiği, vestibular vertigo ve Meniere hastalığı olan hastalar ile yapılan
çalışmalarda gösterilmiştir. Vertigo ataklarının şiddetini ve sıklığını hafiflettiği
gösterilmiştir.
5.2. Farmakokinetik özellikler
Emilim: Oral yoldan uygulanan betahistin, tüm gastrointestinal sistemden kolayca ve
neredeyse tamamıyla emilir. Emilimin ardından ilaç hızla ve neredeyse tamamen 2-
piridilasetik aside metabolize olur. Betahistinin plazma düzeyleri çok düşüktür. Bu nedenle
farmakokinetik analizler plazma ve idrarda 2-PAA ölçümlerine dayanır.
Tokluk durumunda C düzeyi, açlık durumuna göre daha düşüktür. Ancak, her iki
maks
durumda da betahistinin total absorbsiyonu benzerdir ve bu, yemekle birlikte alınmasının
betahistinin absorbsiyonunu sadece yavaşlattığını göstermektedir.
Dağılım: Betahistinin kan plazma proteinleri tarafından bağlanan oranı %5’ten düşüktür.
Biyotransformasyon: Absorpsiyondan sonra betahistin hızlı bir şekilde ve hemen hemen
tamamen 2-piridilasetik aside (farmakolojik aktivitesi yoktur) metabolize olur.
Betahistinin oral uygulaması ardından 2-PAA’nın plazma (ve idrar) konsantrasyonu,
alındıktan 1 saat sonra maksimum düzeye ulaşır ve yarılanma ömrü yaklaşık 3,5 saattir.
5Eliminasyon: 2-PAA idrarla atılır. 8-48 mg doz aralığında, orijinal dozun yaklaşık % 85’i
idrarda tespit edilebilir. Betahistinin kendisinin renal veya feçesle atılımı az öneme sahiptir.
Doğrusallık/doğrusal olmayan durum:
8-48 miligram oral doz aralığının üzerindeki dozlarda geri kazanım oranları sabittir. Bu,
betahistinin farmakokinetiğinin doğrusal olduğunu ve ilgili metabolik yolağın doymadığını
göstermektedir.
5.3 Klinik öncesi güvenlilik verileri
Kronik toksisite
Köpeklerde ve babunlarda intravenöz yolla verilen 120 mg/ kg veya üzerindeki dozlardan
sonra sinir sistemi üzerinde yan etkiler görülmüştür.
Kronik oral toksisite, sıçanlarda 18 ay boyunca 500 mg/kg dozda ve köpeklerde 6 ay
boyunca 25 mg/kg dozda çalışılmıştır. Betahistin'in belirli bir toksisite olmaksızın iyi tolere
edildiği gösterilmiştir.
Mutajenik ve karsinojenik potansiyel
Betahistinin mutajenik potansiyeli bulunmamaktadır.
Sıçanlarda kronik toksisiteyi değerlendiren 18 aylık bir çalışmada 500 mg/kg doza kadar
betahistin, karsinojenik potansiyele dair herhangi bir kanıt göstermemiştir.
Üreme toksisitesi
Üreme toksisitesi çalışmalarında, etkiler yalnızca maksimum insan maruziyetini yeterince
aştığı düşünülen maruziyetlerde gözlenmiştir. Bu durum, klinik kullanımla az ilgili
olduğuna işaret etmektedir.
6.FARMASÖTİK ÖZELLİKLER
6. 1. Yardımcı maddelerin listesi
Mikrokristalin selüloz
Mannitol
Sitrik asit monohidrat
Susuz kolloidal silika
Talk
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25oC altındaki oda sıcaklığında saklanmalıdır.
66.5. Ambalajın niteliği ve içeriği
30 tabletlik PVC-PVDC/Al folyo blisterde ambalajlanmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Abbott Laboratuarları İth. İhr. ve Tic. Ltd. Şti.
Saray Mah., Dr. Adnan Büyükdeniz Cad., No:2,
Kelif Plaza, 34768 Ümraniye –İstanbul
8. RUHSAT NUMARASI (LARI)
199/ 24
9.İLK RUHSAT TARİHİ / RUHSAT YENİLEME TARİHİ
11.02.2002
10. KÜB’ÜN YENİLENME TARİHİ
7