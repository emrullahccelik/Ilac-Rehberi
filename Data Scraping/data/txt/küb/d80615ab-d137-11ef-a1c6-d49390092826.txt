KISA ÜRÜN BİLGİSİ
1. BEŞERİ TIBBİ ÜRÜNÜN ADI
DECAPEPTYL 0.1 mg/ml enjektabl solüsyon
2. KALİTATİF VE KANTİTATİF BİLEŞİM
Etkin madde: 1 ml’lik enjektör 95.6 mikrogram triptorelin serbest bazına eşdeğer 100
mikrogram triptorelin asetat içerir.
Yardımcı maddeler:
Sodyum klorür 9 mg
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti.
Berrak, renksiz çözelti.
4. KLİNİK ÖZELLİKLER
4.1 Terapötik endikasyonlar
Erkeklerde:
• Tedavi amaçlı: Hormon bağımlı lokal olarak ilerlemiş veya metastatik prostat
kanserinin tedavisinde.
• Tanı amaçlı: Prostat kanserinin hormon duyarlılığı değerlendirmesinde.
Kadınlarda:
• Yardımla üreme teknolojileri (ART) için kontrollü over hiperstimülasyonu yapılan
kadınlarda prematüre luteinize edici hormonun (LH) downregülasyonu ve artışının
önlenmesi.
• Semptomatik uterus miyomları olan kadınlarda kanama ve ağrı semptomlarını
azaltmak için miyom boyutunun preoperatif olarak küçültülmesi.
• Primer olarak cerrahi tedavi gerektirmeyen şekilde over hormonogenezinin
baskılanmasının endike olduğu zaman laparoskopi ile doğrulanan semptomatik
endometriyozis.
4.2 Pozoloji ve uygulama şekli
Pozoloji/ uygulama sıklığı ve süresi:
Erkeklerde
- Prostat kanseri
1/147 gün boyunca günlük 0.5 mg başlangıç dozu subkütan olarak uygulanır. 8. günden itibaren
günde bir kez 0.1 mg uygulanır. Tedavi genellikle uzun sürelidir. Her zaman problem
olmadan GnRH analoglarının diğer uygulama şekillerine geçilebilir.
Kadınlarda
- Prematüre LH’ın ani yükselmelerinin aşağı doğru düzenlenmesi (regülasyonu) ve
önlenmesi
DECAPEPTYL ile tedavi infertilite tedavisinde deneyimli olan bir hekimin gözetiminde
başlatılmalıdır. Tedavi, erken foliküler fazda (menstrüel siklusun 2. veya 3. günü) veya luteal
fazın ortasında (menstrüel siklusun 21−23. günleri veya menstrüasyonun beklenen
başlangıcından 5−7 gün önce) başlatılabilir. Gonadotropinlerle kontrollü over
hiperstimülasyonu DECAPEPTYL tedavisinden yaklaşık 2−4 hafta sonra başlatılmalıdır.
Over yanıtı (tek başına veya östradiol düzeylerinin ölçümüyle birlikte over ultrasonu dahil)
klinik olarak izlenmeli ve buna uygun olarak gonadotropinlerin dozu ayarlanmalıdır. Yeterli
sayıda folikül uygun boyuta ulaştığında DECAPEPTYL ve gonadotropinle tedavi durdurulur
ve son foliküler matürasyonu sağlamak için hCG’nin tek bir enjeksiyonu uygulanır. Eğer 4
hafta sonra downregülasyon gerçekleşmezse (östradiol düzeyleri veya değişen
endometriyumun ultrasonla belgelenmesi ile belirlenir) DECAPEPTYL tedavisinin kesilmesi
değerlendirilmelidir. Tedavinin toplam süresi genellikle 4−7 haftadır. DECAPEPTYL’i
kullanırken luteal faz desteği sağlanmalıdır. Luteal faz desteği reprodüktif tıbbi merkezin
uygulamalarına göre verilmelidir.
- Uterus miyomları ve endometriyozis
Tedavinin süresi endometriyozisin şiddetinin başlangıç derecesine, klinik belirtilerinin
(fonksiyonel ve anatomik) oluşumuna ve tedavi süresince ultrasonografi ile belirlenen uterus
miyomlarının büyüklüklerinin değişimine bağlıdır. Genelde maksimum elde edilebilir sonuç 3
ile 4 ay sonra beklenmektedir.
Kemik yoğunluğu üzerindeki olası etkisi göz önünde bulundurulduğunda add-back (geri-
ekleme) tedavisi olmaksızın DECAPEPTYL tedavisi 6 ayı geçmemelidir.
Uygulama şekli:
DECAPEPTYL günde bir kez alt karın duvarına subkütan enjeksiyonla uygulanmaktadır.
Enjeksiyona karşı alerjik/psödo-alerjik herhangi bir reaksiyonun gelişip gelişmediğinden emin
olmak için ilk uygulamayı takiben hastanın 30 dakika boyunca medikal gözetim altında
tutulması tavsiye edilmektedir. Bu tip reaksiyonların tedavisi için gerekli olan donanım hazır
bulunmalıdır. Hasta hipersensitivite belirtisi olabilecek semptomların, bu tip bir reaksiyonun
sonuçlarının ve acil medikal müdahale ihtiyacının farkında olduğu sürece sonraki
enjeksiyonları kendi kendine uygulayabilir. Lipoatrofiyi önlemek için farklı enjeksiyon
bölgeleri seçilmelidir.
Özel popülasyonlara ilişkin ek bilgiler:
Böbrek/Karaciğer yetmezliği: Karaciğer veya böbrek yetmezliği olan kişilere belirli bir doz
önerilmemektedir. Klinik bir çalışma ağır karaciğer ve böbrek yetmezliği olan hastalarda
triptorelin birikme riskinin düşük olduğunu göstermiştir.
2/14Pediyatrik popülasyon: Veri yoktur.
Geriyatrik popülasyon: Yapılan çalışmalarda geriatrik problemlerin triptorelin kullanımında
sınırlama getirmediği gösterilmiştir.
Kullanıma hazır bir şırınganın tüm içeriği subkütan olarak enjekte edilmelidir. Sadece tek
kullanımlıktır. Herhangi bir kullanılmamış ürün veya atık materyal lokal gerekliliklere uygun
olarak imha edilmelidir.
4.3 Kontrendikasyonlar
Genel
- Triptorelin asetat veya yardımcı maddelerden herhangi birine karşı aşırı duyarlılık
- Gonadotropin serbestleştirici hormon (GnRH) veya diğer GnRH analoglarına karşı aşırı
duyarlılık
Erkeklerde
- Hormona bağlı olmayan prostat kanseri
- Spinal kord basısı veya spinal metastaz bulgusu olan prostat kanserli hastalarda tek tedavi
olarak
- Orşiektomiden sonra (Cerrahi kastrasyon durumunda DECAPEPTYL serum testosteron
düzeyinde ilave bir azalmaya neden olmaz)
Kadınlarda
- Gebelik veya laktasyon
- Ağır osteoporoz
4.4 Özel kullanım uyarıları ve önlemleri
Genel
Triptorelin gonadotropinlerin hipofiz sekresyonunu etkileyen ilaçlarla birlikte kullanıldığında
tedbir alınmalı ve hastanın hormonal durumu izlenmelidir.
Böbrek ya da karaciğer yetmezliği olan hastalarda triptorelin ortalama 7−8 saatlik bir terminal
yarı ömre sahiptir, sağlıklı kişilerde ise bu 3−5 saattir. IVF endikasyonunda uzun süreli
maruziyetine rağmen triptorelinin embriyo transferi sırasında dolaşımda olması
beklenmemektedir.
GnRH agonistlerinin kullanılması kemik mineral yoğunluğunun azalmasına sebep olabilir. İlk
verilere göre erkeklerde GnRH agonistlerinin bifosfonatlar ile birlikte kullanımı kemik
mineral yoğunluğunu azaltabilir. Osteoporoz (örneğin kronik alkol alınması, sigara içme
alışkanlığı, kemik mineral yoğunluğunu azaltan antikonvülsanlar ya da kortikoidler gibi
ilaçlarla uzun dönemli tedavi, ailede osteoporoz geçmişi, beslenme bozukluğu) ile ilave risk
faktörleri olan hastalarda özel dikkat gerekmektedir.
Kemik mineral yoğunluğu kaybı
GnRH agonistlerinin kullanılması, kemik mineral yoğunluğunun 6 aylık tedavi dönemi
boyunca ortalama her ay %1 azalmasına neden olabileceği muhtemeldir. Kemik mineral
yoğunluğunda her %10’luk azalma, kırık riskinde 2 – 3 kez artış ile bağlantılıdır. Mevcut
3/14veriye göre kadınların çoğunluğunda kemik yoğunluğu kaybı tedavinin kesilmesinden sonra
geri dönüşümlü olabilmektedir.
Osteoporozu olan ya da osteoporoz için risk faktörleri (örneğin kronik alkol alınması, sigara
içme alışkanlığı, kemik mineral yoğunluğunu azaltan antikonvülzanlar ya da kortikoidler gibi
ilaçlarla uzun dönemli tedavi, ailede osteoporoz geçmişi, anoreksiya nevroza gibi beslenme
bozukluğu) olan hastalarda özel veri mevcut değildir. Bundan dolayı kemik mineral
yoğunluğunda azalma bu hastalarda zararlı olması muhtemeldir. Bu hastalarda triptorelin ile
tedavi birey bazında düşünülmeli ve eğer tedavinin faydası çok dikkatli bir değerlendirmeden
sonra riskten daha önemli olursa tedavi başlatılmalıdır. Kemik mineral yoğunluğunu
engellemek için önlemler alınmalıdır.
Triptorelin kullanmadan önce hastanın gebe olmadığı doğrulanmalıdır.
Nadiren, GnRH agonistleri ile tedavi, daha önceden bilinmeyen gonadotrop hücre hipofiz
adenomun varlığını ortaya çıkarabilir. Bu hastalarda; ani başağrısı, kusma, görme bozukluğu
ve oftalmopleji ile karakterize olan hipofizer apopleksi gelişebilir..
Depresyon da dahil olmak üzere ruh hali değişimleri kayıt edilmiştir. Depresyonu olduğu
bilinen hastalar tedavi süresince yakından takip edilmelidir.
Aktif alerjik durum belirtileri ya da bilinen alerjik eğilim geçmişi olan kadın hastalarda özel
dikkat gerekmektedir. Ciddi alerjik durumu olan kadınlarda Decapeptyl ile tedavi önerilmez.
Çocuk doğurma potansiyeli olan kadınlar, gebeliği önlemek için tedaviden önce dikkatlice
incelenmelidir.
Erkeklerde
Prostat kanseri
Hastaların birkaçında serum testosteron düzeyinin başlangıçta kısa süreli artışı hastalığa ait
semptomların geçici olarak kötüleşmesi ile ilişkilendirilmiştir. Bu semptomlardan herhangi
birinin kötüleşmesi durumunda hastanın hekime danışması tavsiye edilmelidir. Bu nedenle
DECAPEPTYL kullanımı omurilik basısına dair belirtiler gösteren hastalarda dikkatlice
değerlendirilmeli ve metastazlara bağlı idrar yolu tıkanıklığı ve/veya spinal metastazları olan
hastalar başta olmak üzere tedavinin ilk haftalarında hastalara yakın bir tıbbi gözetim
yapılmalıdır.
Klinik semptomların şiddetlenmesini önlemek için tedavinin başlangıç evresinde ek olarak
uygun bir antiandrojen ajanın uygulanması düşünülmelidir.
Terapötik etkisini kontrol edebilmek için tedavi süresince prostat spesifik antijen (PSA) ve
testosteron plazma düzeyleri düzenli olarak takip edilmelidir. Testosteron düzeyleri 1
ng/ml’yi aşmamalıdır.
Ayrıca epidemiyolojik verilere dayanarak, hastalarda androjen deprivasyon tedavisi sırasında
kardiyovasküler hastalık riskinde artış veya metabolik değişiklikler (glukoz intoleransı,
diabetes mellitus vb.) gözlemlenmiştir. Ancak ileriye yönelik verilerde, GnRH analogları ile
tedavi ve kardiyovasküler ölüm oranındaki artış arasında herhangi bir bağ kurulamamıştır.
Metabolik ve kardiyovasküler hastalık riski yüksek olan hastalar tedaviye başlanmadan önce
dikkatlice değerlendirilmeli ve androjen deprivasyonu tedavisi sırasında yakından takip
edilmelidir.
4/14Kadınlarda
Çocuk doğurma potansiyeli bulunan kadınlar tedaviden önce dikkatle muayene edilmelidir.
- Downregülasyon ve prematüre LH’ın ani yükselmelerinin önlenmesi
ART çoklu gebelik, gebelik kaybı, ektopik gebelik ve konjenital malformasyon risk artışı ile
ilişkilendirilmektedir. Bu riskler kontrollü over hiperstimülasyonunda yardımcı tedavi olarak
DECAPEPTYL kullanımında da geçerlidir. Kontrollü over hiperstimülasyonunda
DECAPEPTYL kullanımı over hiperstimülasyon sendromu (OHSS) ve over kist riskini
artırabilir.
Over hiperstimülasyon sendromu (OHSS)
OHSS komplike olmayan over büyümesinden farklı bir tıbbi olaydır. OHSS kendisini artan
şiddet derecelerinde gösterebilen bir sendromdur. Belirgin over büyümesi, yüksek serum seks
steroidleri ve vasküler permeabilite artışından oluşur. Permeabilite artışı, periton, plevra ve
ender olarak perikard boşluklarında sıvı birikimiyle sonuçlanabilir.
Şiddetli OHSS olgularında şu semptomlar gözlenebilir; abdominal ağrı, abdominal
distansiyon, overlerde ileri derecede büyüme, kilo alma, dispne, oligüri ve bulantı, kusma,
diyare gibi gastrointestinal semptomlar. Klinik değerlendirmede hipovolemi,
hemokonsantrasyon, elektrolit dengesizlikleri, asit, hemoperiton, plevral efüzyon, hidrotoraks,
akut pulmoner distres ve tromboembolik olaylar açığa çıkabilir.
Gonadotropin tedavisine karşı alınan aşırı over yanıtı, ovülasyonu tetiklemek üzere hCG
uygulanmadığı sürece, ender olarak OHSS’ye yol açar. Bu nedenle over hiperstimülasyonu
durumunda, hCG uygulamasını durdurmak ve hastaya en az 4 gün süreyle koitustan
kaçınmasını ya da bariyer yöntemlerini kullanmasını tavsiye etmek akılcı bir yaklaşım
olacaktır. OHSS hızla ilerleyebilir (24 saat ile birkaç gün içerisinde) ve ciddi bir tıbbi olay
haline gelebilir, bu nedenle hastalar hCG uygulamasından sonra en az iki hafta süreyle
izlenmelidir.
Gebelik gelişmesi durumunda OHSS daha şiddetli olabilir ve daha uzun sürebilir. OHSS en
büyük sıklıkla hormon tedavisi bittikten sonra ortaya çıkar ve en yüksek şiddetine tedaviyi
izleyen yedi ile on gün civarında ulaşır. OHSS sıklıkla, menstrüasyonun başlamasıyla spontan
olarak geriler.
Şiddetli OHSS ortaya çıkarsa, eğer halen devam ediyorsa gonadotropin tedavisi durdurulmalı
ve hasta hastaneye yatırılmalı ve istirahatle birlikte elektrolit çözeltilerinin veya kolloidlerin
ve heparinin intravenöz infüzyonu gibi OHSS’ye spesifik tedavi başlatılmalıdır.
Bu sendrom polikistik over hastalarında daha yüksek bir insidansta ortaya çıkmaktadır.
Gonadotropinlerle birlikte GnRH agonistlerinin kullanılması tek başına gonadotropinlerin
kullanılmasına göre OHSS riskini arttırabilir.
Over kistleri
GnRH agonistiyle tedavinin başlangıcı süresince over kistleri oluşabilir. Bu kistler genellikle
semptom oluşturmazlar ve fonksiyonel değildirler.
5/14Uterus miyomları ve endometriyozis
Tedavi boyunca menstrüasyon gerçekleşmez. Tedavi sürerken metroraji meydana gelmesi
normal değildir (ilk ay dışında) ve plazma östrojen düzeyi doğrulanmalıdır. Bu düzey 50
pg/ml’den düşük olduğunda olası ilgili organik lezyonlar araştırılmalıdır. Tedavinin
bırakılmasıyla birlikte over fonksiyonuna kaldığı yerden devam eder, örneğin menstural
kanama en son enjeksiyondan 7−12 hafta sonra yeniden başlayacaktır.
Gonadotropinlerin ilk salıverilmesiyle birlikte ovülasyon başlatılabildiğinden tedavinin birinci
ayı süresince hormonal olmayan kontrasepsiyon uygulanmalıdır. Ayrıca menstrüasyon
yeniden başlayana kadar veya başka bir kontrasepsiyon metodu belirlenene kadar son
enjeksiyondan 4 hafta sonra kontrasepsiyon uygulanmalıdır.
Uterus miyomlarının tedavisi süresince uterus ve miyom boyutu örneğin ultrasonografi
vasıtasıyla düzenli olarak saptanmalıdır. Miyom dokusunun azalmasına kıyasla uterus
boyutunun orantısız bir biçimde hızla küçülmesi nadiren görülse de kanama ve sepsise neden
olur.
Birkaç ayın üstünde DECAPEPTYL tedavisi kemik yoğunluğunun azalmasına neden olabilir.
Bu nedenle add-back tedavi olmaksızın uygulama 6 aydan fazla olmamalıdır. Tedavinin
bırakılmasından sonra kemik kaybı genellikle 6−9 ay içerisinde geri döner. Buna bağlı olarak
osteoporoz sebebiyle ek risk faktörleri konusunda hastalara özel bir uyarı yapılmalıdır.
DECAPEPTYL tedavisi süresince menstrüasyonun kesilmesi gerektiğinden menstrüasyon
düzenli olarak devam ettiği takdirde hasta bu durumu doktoruna bildirmesi yönünde
bilgilendirilmelidir.
Bu tıbbi ürün her flakonda 1 mmol (23 mg)’dan daha az sodyum içerir; sodyum miktarına
bağlı herhangi bir olumsuz etki beklenmez.
4.5 Diğer tıbbi ürünler ile etkileşim ve diğer etkileşim şekilleri
DECAPEPTYL’in diğer tıbbi ürünlerle etkileşimi bu endikasyonlar için incelenmemiştir.
Histamin salan ürünler dahil yaygın olarak kullanılan tıbbi ürünlerle etkileşim olasılığı göz
ardı edilemez.
Hiperprolaktinemi indükleyici ilaçlar triptorelin etkililiğini azaltabilir.
Özel popülasyonlara ilişkin ek bilgiler:
Pediyatrik popülasyon: Geçerli değildir.
4.6 Gebelik ve laktasyon
Genel tavsiye
Gebelikte kategorisi: X
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince yardımlı üreme teknolojisinin
(ART) uygulandığı durumlar hariç etkili doğum kontrolü uygulamak zorundadırlar.
6/14Gebelik dönemi
DECAPEPTYL gebelik döneminde kontrendikedir.
Gebelik süresince triptorelin kullanımına dair çok kısıtlı sayıda veri artmış bir konjenital
malformasyon riskine işaret etmemektedir. Ancak geliştirme üzerine olan uzun dönem izleme
çalışmaları oldukça kısıtlıdır. Hayvanlar üzerinde yapılan çalışmalar, gebeliğe veya fetal
gelişime ilişkin doğrudan ya da dolaylı zararlı etkiler olduğunu göstermemektedir, ancak fetal
toksisite ve gecikmiş doğuma dair belirtiler bulunmaktadır. Farmakolojik etkilerine
dayanılarak gebelik ve yeni doğan üzerindeki zararlı etkisi göz ardı edilemez ve
DECAPEPTYL gebelik döneminde kullanılmamalıdır.
Laktasyon dönemi
Triptorelinin anne sütüyle atılıp atılmadığı bilinmemektedir. Emzirilen infantlarda
triptorelinin olası advers reaksiyonlarından dolayı uygulamadan evvel ve uygulama süresince
emzirmeye ara verilmelidir.
Üreme yeteneği/Fertilite
Veri yoktur.
4.7 Araç ve makine kullanımı üzerindeki etkiler
Araç ve makine kullanımı üzerindeki etkileriyle ilişkili çalışma yapılmamıştır. Ancak
farmakolojik profiline bağlı olarak DECAPEPTYL muhtemelen hastanın araç ve makine
kullanma kabiliyeti üzerinde ihmal edilebilir düzeyde etkiye sahiptir ya da DECAPEPTYL’in
hiçbir etkisi bulunmamaktadır.
4.8 İstenmeyen etkiler
Farklı hedef popülasyonlar için güvenlilik bilgileri, endikasyonlara göre ayrı olarak
sunulmuştur. Prostat karsinomu olan erkek popülasyonu ile uterus miyomu ve endometriyozis
olan kadın popülasyonu için klinik çalışma programında ve pazara sunulduktan sonra elde
edilen kısıtlı veriler nedeniyle güvenlilik bilgileri bu iki hedef popülasyon için
DECAPEPTYL DEPOT 3.75 mg ile sağlanan güvenlilik deneyimlerinden tahmin edilmiştir.
Erkekler
Düşük testosteron düzeyi nedeniyle hastaların %30’unda sıcak basması meydana gelmesi gibi
hastaların büyük bölümünde istenmeyen reaksiyonların oluşması beklenir. Erkek hastaların
%30-40’ında empotans ve libido azalması beklenir. Tedavinin ilk haftasında testosteron
seviyelerindeki normal artış nedeniyle belirtiler ve şikayetler artabilir (örn. üriner tıkanma,
metastazların neden olduğu iskelet ağrısı, spinal kord basısı, kas yorgunluğu ve bacaklarda
lenfatik ödem). Bazı durumlarda üriner yolun tıkanması böbrek fonksiyonunu azaltabilir.
Bacaklarda asteni, parestezi ve zayıflık ile birlikte nörolojik bası gözlenmiştir.
GnRH analogları ile prostat kanseri tedavisi gören hastalarda çok seyrek olarak intihar
düşüncesi ve girişimleri raporlanmıştır.
İstenmeyen etkiler aşağıdaki sınıflama kullanılarak sıklık gruplarına ayrılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
7/14Bağışıklık sistemi bozuklukları
Yaygın: Aşırı duyarlılık (kaşıntı, deri döküntüsü, ateş)
Endokrin bozuklukları
Yaygın: Jinekomasti
Metabolizma ve beslenme bozuklukları:
Bilinmiyor: Diabetes mellitus
Psikiyatrik bozukluklar
Yaygın: Depresif ruh hali, irritabilite
Sinir sistemi bozuklukları
Yaygın: Baş ağrısı
Kardiyak bozukluklar
Yaygın olmayan: Hipertansiyon
Vasküler bozukluklar
Yaygın olmayan: Trombo-emboli
Solunum, göğüs ve mediyastinal bozukluklar
Yaygın olmayan: Şiddetli astım
Gastrointestinal bozukluklar
Yaygın: Bulantı
Yaygın olmayan: İştah kaybı, gastralji, ağız kuruması
Deri ve deri altı doku bozuklukları
Yaygın olmayan: Yüzdeki kıllarda azalma, vücut kıllarında dökülme
Kas ve iskelet ile bağdokusu bozuklukları
Çok yaygın: Kemik ağrısı
Yaygın: Miyalji, artralji
Böbrek ve üriner sistem bozuklukları
Çok yaygın: Dizüri
Üreme sistemi ve göğüs bozuklukları
Çok yaygın: Empotans, libido azalması
Yaygın olmayan: Testiküler atrofi
Genel bozukluklar ve uygulama bölgesine ilişkin bozukluklar
Çok yaygın: Sıcak basması
Yaygın: Aşırı terleme, yorgunluk, uyku bozuklukları, enjeksiyon bölgesinde reaksiyonlar,
enjeksiyon bölgesinde ağrı
Araştırmalar
Yaygın olmayan: Enzim (LDH, γGT, SGOT, SGPT) düzeylerinde artış, kilo değişimleri
8/14DECAPEPTYL kullanımının ardından tromboflebit ve uyku bozuklukları görülebilir.
Hafif düzeyde trabeküler kemik kaybı oluşabilir. Bu durum genellikle tedavi bırakıldıktan
sonra 6-9 ay içinde geri döndürülebilirdir (bkz. bölüm 4.4).
Bazı hastalarda baş dönmesi ve tremor görülebilir.
Kadınlar
- Downregülasyon ve prematüre LH’ın ani yükselmelerinin önlenmesi
Klinik çalışmalarda gonadotropinlerin uygulanmasından önce ya da eş zamanlı olarak 0.1
mg/1 ml DECAPEPTYL ile tedavi sırasında sıklıkla bildirilen advers olaylar (≥ %2)
aşağıdaki tabloda verilmiştir. En sık görülen advers olaylar baş ağrısı (%27), vajinal
kanama/lekelenme (%24), karın ağrısı (%15), enjeksiyon bölgesinde inflamasyon (%12) ve
bulantıdır (%10).
İstenmeyen etkiler aşağıdaki sınıflama kullanılarak sıklık gruplarına ayrılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Yaygın: Üst solunum yolları enfeksiyonu, farenjit
Bağışıklık sistemi bozuklukları
Bilinmiyor: Alerjik reaksiyon
Sinir sistemi bozuklukları
Çok yaygın: Baş ağrısı
Yaygın: Baş dönmesi
Vasküler bozuklular
Yaygın: Sıcak basması
Gastrointestinal bozukluklar
Çok yaygın: Karın ağrısı, bulantı
Yaygın: Kusma, abdominal şişkinlik
Kas ve iskelet ile bağdokusu bozuklukları
Yaygın: Sırt ağrısı
Gebelik, pueperiyum ve perinatal durumları
Yaygın: Düşük
Üreme sistemi ve göğüs bozuklukları
Çok yaygın: Vajinal kanama / lekelenme
Yaygın: Pelvik ağrı, over hiperstimülasyon sendromu, dismenore, over kistleri
Genel bozukluklar ve uygulama bölgesine ilişkin bozukluklar
Çok yaygın: Enjeksiyon bölgesinde inflamasyon
9/14Yaygın: Enjeksiyon bölgesinde ağrı / reaksiyon, bitkinlik, grip benzeri hastalık
DECAPEPTYL ile başlangıç tedavisi sırasında yaygın şekilde over kistlerinin oluştuğu
bildirilmiştir (%1).
DECAPEPTYL enjeksiyonundan sonra lokal ya da yaygın olmak üzere tek tek alerjik
reaksiyonlar bildirilmiştir.
- Uterus miyomları ve endometriyozis
Östrojen düzeylerinin düşmesi sonucu hastaların çoğunda, %75-100’ünde bildirilen sıcak
basması gibi advers reaksiyonlar oluşması beklenir. Buna ek olarak kadınların %10’undan
fazlasında kanama/lekelenme, terleme, vajinal kuruluk ve disparonia, libido azalması ve ruh
hali değişimleri beklenir.
İstenmeyen etkiler aşağıdaki sınıflama kullanılarak sıklık gruplarına ayrılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Bağışıklık sistemi bozuklukları
Yaygın: Aşırı duyarlılık (kaşıntı, deri döküntüsü, ateş)
Psikiyatrik bozukluklar
Çok yaygın: Ruh hali değişimleri
Yaygın: Depresif ruh hali, irritabilite
Sinir sistemi bozuklukları
Yaygın olmayan: Parestezi
Göz bozuklukları
Yaygın olmayan: Görme bozuklukları
Gastrointestinal bozukluklar
Yaygın: Bulantı
Kas ve iskelet ile bağdokusu bozuklukları
Çok yaygın: Kemik ağrısı
Yaygın: Miyalji, artralji
Yaygın olmayan: Sırt ağrısı
Üreme sistemi ve göğüs bozuklukları
Çok yaygın: Libido azalması, vajinal kanama / lekelenme, vajinal kuruluk, disparonia
Genel bozukluklar ve uygulama bölgesine ilişkin bozukluklar
Çok yaygın: Sıcak basması, aşırı terleme
Yaygın: Yorgunluk, uyku bozuklukları, enjeksiyon bölgesinde reaksiyonlar, enjeksiyon
bölgesinde ağrı
10/14Araştırmalar
Yaygın olmayan: Enzim (LDH, γGT, SGOT, SGPT) düzeylerinde artış, kolesterol düzeyinde
artış
DECAPEPTYL uygulamasından sonra kilo değişimleri bildirilmiştir.
Bazı hastalarda baş dönmesi, tremor ve baş ağrısı görülebilir.
Hafif düzeyde trabeküler kemik kaybı oluşabilir. Bu durum genellikle tedavi bırakıldıktan
sonra 6-9 ay içinde geri döndürülebilirdir (bkz. bölüm 4.4).
Tedavi başlangıcında çekilme kanaması oluşabilir. Genel olarak menstruasyon son
enjeksiyondan yaklaşık 3 ay sonra tekrar başlar ancak bazı bireylerde daha geç başlayabilir.
Östrojen düzeylerinin düşmesi nedeniyle hafif düzeyde trabeküler kemik kaybı oluşabilir.
Ancak bu durum genellikle tedavi bırakıldıktan sonra 6-9 ay içinde geri döndürülebilirdir.
4.9 Doz aşımı ve tedavisi
İnsanlarda doz aşımı etki süresinin uzamasıyla sonuçlanabilir. Doz aşımı durumunda
DECAPEPTYL tedavisi (geçici olarak) kesilmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Gonadotropin serbestleştirici hormon analogları
ATC kodu: L02AE04
Triptorelin, doğal gonadotropin serbestleştirici hormonun (GnRH) bir sentetik dekapeptid
analoğudur. GnRH, hipotalamusta sentezlenen ve gonadotropinler olan LH (luteinize edici
hormon) ile FSH’nin (folikül uyarıcı hormon) biyosentezini ve hipofiz tarafından serbest
bırakılmasını düzenleyen bir dekapeptiddir. Triptorelin, benzer dozda gonadoreline göre LH
ve FSH serbest bırakması için hipofizi daha fazla uyarır ve etki süresi daha uzundur. LH ve
FSH düzeylerindeki artış, başlangıçta erkeklerde serum testosteron konsantrasyonlarının ya da
kadınlarda serum östrojen konsantrasyonlarının artmasına neden olacaktır. Kronik olarak bir
GnRH agonistinin uygulanması hipofiz LH ve FSH serbest bırakılmasının inhibisyonuna yol
açar. Bu inhibisyon, kadınlarda serum östradiol konsantrasyonunun postmenopozal düzeye,
erkeklerde ise serum testosteron konsantrasyonunun kastrasyon aralığına düştüğü,
steroidogenezde bir azalmaya yani bir hipogonadotropik hipogonadal duruma neden olur.
Plazma DHEAS (dihidroepiandrostenedion sülfat) düzeyleri etkilenmez. Terapötik olarak bu
durum, erkeklerde testosterona duyarlı prostat tümörlerinin büyümesinde bir azalmaya ve
kadınlarda endometriyoz odaklarının ve östrojene bağımlı uterus miyomlarının azalmasına
neden olur. Uterus miyomları açısından tedavinin maksimum yararı anemi olan kadınlarda
(hemoglobin 8 g/dl ya da daha düşük) görülmüştür.
DECAPEPTYL’in tam etki süresi belirlenmemiştir ancak hipofiz baskılanması uygulama
kesildikten sonra en az 6 gün devam etmektedir.
Hipofizde DECAPEPTYL’e bağlı aşağıya doğru düzenlenme, LH düzeyindeki ani artışı ve bu
nedenle prematüre ovülasyon ve/veya foliküler luteinizasyonu önleyebilir. GnRH agonistleri
ile aşağı doğru düzenlenmenin kullanılması, siklusun bozulma oranını azaltır ve ART
sikluslarında gebelik oranını arttırır.
11/14DECAPEPTYL’in bırakılmasından sonra dolaşımdaki LH düzeylerinin biraz daha düşmesi ve
yaklaşık 2 hafta sonra başlangıçtaki düzeye dönmesi beklenir.
5.2 Farmakokinetik özellikler
Genel özellikler
Emilim:
Farmakokinetik veriler subkütan DECAPEPTYL uygulamasından sonra triptorelinin sistemik
biyoyararlanımının %100’e yakın olduğunu öne sürmektedir.
Dağılım:
Veri yoktur.
Biyotransformasyon:
Birincil olarak karaciğer ve böbreklerde daha küçük peptidlere ve aminoasitlere metabolize
olur.
Eliminasyon:
Triptorelinin yarı ömrü yaklaşık 3-5 saattir ve bu özellik triptorelinin 24 saat içinde
kaybolduğunu göstermektedir. Triptorelin büyük oranda idrarla atılır.
Doğrusallık / Doğrusal olmayan durum:
Veri yoktur.
Hastalardaki karakteristik özellikler
Böbrek/Karaciğer yetmezliği:
Klinik çalışmalar ağır karaciğer ve böbrek bozukluğu olan hastalarda triptorelin birikme
riskinin düşük olduğunu göstermiştir.
5.3 Klinik öncesi güvenlilik verileri
Uzun dönem triptorelin uygulanan sıçanlarda hipofiz tümörlerinde artış saptanmıştır. LHRH
analoglarının kemirgen hayvanlarda endokrin sistemin insanlardan farklı olarak kemirgenlere
özgü düzenlemeye bağlı hipofiz tümörlerine neden olduğu bilinmektedir. Triptorelinin
insanlarda hipofiz anormalliklerine ilişkin etkisi bilinmemektedir ve sıçanlardaki gözlemin
insanlarda geçerli olduğu kabul edilmemektedir.
Triptorelin teratojenik değildir, ancak sıçanlarda gecikmiş fötal gelişim ve doğuma dair
belirtiler bulunmaktadır.
Klinik öncesi veri tekrarlanan doz toksisitesi ve genotoksisite çalışmalarına dayalı özel bir
risk ortaya koymamaktadır.
12/146. FARMASÖTİK ÖZELLİKLER
6.1 Yardımcı maddelerin listesi
Sodyum klorür
Glasiyel asetik asit
Enjeksiyonluk su
6.2 Geçimsizlikler
Geçimsizlik çalışmalarının bulunmaması nedeniyle bu ilacın diğer ilaçlarla karıştırılmaması
gerekir.
6.3 Raf ömrü
36 ay.
6.4 Saklamaya yönelik özel tedbirler
20C – 80C arasında buzdolabında saklanmalıdır. Dondurulmamalıdır. Orijinal ambalajında
saklanmalıdır.
6.5 Ambalajın niteliği ve içeriği
İğnesi ve sert iğne kapağı ile birlikte, önceden doldurulmuş kullanıma hazır tek kullanımlık
borosilikat tip 1 cam enjektörlerde ambalajlanmış enjeksiyonluk çözelti. Enjektör, polistiren
piston çubuğu ile birlikte bir klorobütil kauçuk tıpayla kapatılmıştır.
DECAPEPTYL aşağıdaki ambalaj boyutunda sunulmaktadır:
1 ml’lik 7 adet kullanıma hazır enjektör
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik bulunmamaktadır. Kullanılmamış olan ürün ya da atık materyaller, “Tıbbi
Atıkların Kontrolü Yönetmeliği” ve “Ambalaj ve Ambalaj Atıklarının Kontrolü
Yönetmeliği”ne uygun olarak imha edilmelidir.
7. RUHSAT SAHİBİ
Ferring İlaç San.ve Tic. Ltd. Şti.
Büyükdere Cad. Nurol Plaza No.255 A Blok Kat 13
Maslak 34398 İstanbul
Tel: (0212) 335 62 00
Faks: (0212) 285 42 74
e-posta: TR0-info@ferring.com
8. RUHSAT NUMARASI
121/7
13/149. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 02.11.2006
Ruhsat yenileme tarihi:
10. KÜB’ÜN YENİLENME TARİHİ
14/14