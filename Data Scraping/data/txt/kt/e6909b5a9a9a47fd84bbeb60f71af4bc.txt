1 
 KULLANMA TALİMATI  
 
 
FLAG YL 125 mg / 5 ml oral süspansiyon  
Oral yoldan kullanılır.  
 
Etkin madde : Her 5 ml’de 125 mg metronidazol (200 mg metronidazol benzoat’a eşdeğer) 
içerir.  
Yardımcı maddeler : Sukroz, Vegum H.V. , Sodyum dihi drojen fosfat dihidrat, Sakarin 
sodyum, Alkol %95, konsantre limon esansı, portakal esansı, metilparaben, propilparaben, saf 
su 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını s aklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora  veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
1. FLAGYL nedir ve ne için kullanılır?  
2. FLAGYL kullanmadan önce dikkat edilmesi gerekenler  
3. FLAGYL nasıl kullanılır?  
4. Olası yan etkiler nelerdir?  
5. FLAGYL’in saklanması     
Başlıkları yer almaktadır.  
                                               
1. FLAGYL nedir ve ne için kullanılır?  
FLAGYL oral süspansiyon,  metronidazol adı verilen bir ilaç içerir. Metronidazol antibiyotik 
grubuna ait bir ilaçtır. Vücudunuzda enfeksiyona yol açan bakteri ve parazitleri öldürür.  .  
Aşağıdaki durumlarda kullanılır:  
• Kan, beyin, akciğer, kemik, cinsel organlar, mide ve bağırsak enfeksiyonları  
• Dişeti ülserleri ve diğer diş enfeksiyonları  2 
 • Bacak yaraları ve basınca bağlı gelişen vücut yaraları  
• Ameliyat sonrası gelişebilecek enfeksiyonların önlenmesi.  
FLAGYL 120 ml’lik şişelerde, 5 ml’lik ölçek ile  piyasaya sunulmaktadır.  
 
2.      FLAGYL kullanmadan önce dikkat edilmesi gerekenler  
FLAGYL’i aşağıdaki durumlarda KULLANMAYINIZ  
İmidazol türevlerine ve içeriğindeki yardımcı maddelere karşı aşırı duyarlı olan hastalarda 
kullanılmamalıdır.  
 
FLAGYL’ i aşağıdaki durumlarda DİKKATLİ KULLANINIZ  
- Karaciğer hastalığınız varsa ya da önce bu tür bir hastalık geçirmiş iseniz  
- Böbrek yetmezliği nedeniyle diyaliz alıyorsanız  
- Sinir sisteminiz ile ilgili bir hastalığınız varsa  
- Tedavi sırasında alkollü içkilerden kaçınmak gerekir. Tedaviden sonra da 48 saat alkol 
almamalısınız.  
- Tıbbi geçmişinizde kan ile ilgili genetik bir hastalığınız varsa metronidazol  dikkatli 
kullanılmalıdır.  
- FLAGYL’in uzun süreli kullanımı gerektiği d urumlarda uzun süreli kullanıma dikkatlice 
değerlendirilerek karar verilmedir.  
 
FLAGYL’in yiyecek ve içecek ile kullanılması  
FLAGYL ’i aç ya da tok karnına alabilirsiniz . 
Hamilelik  
İlacı kullanmadan önce doktorunuza ya da eczacınıza danışınız.  
FLAGYL hamileliğin ilk 3 ayında kullanılmamalıdır. Hamileliğin ilk 3 ayından sonra ancak 
doktor tarafından kullanılması kesin gerekli  görüldü ise kullanılmalıdır.  
Tedaviniz sırasında hamile olduğunuzu fark ederseniz hemen doktorunuza ya da eczacınıza 
danışınız.  
Emzirme  
 İlacı kullanmadan önce doktorunuza veya eczacınıza danışınız.  
FLAGYL anne sütüne geçtiğinden, emziriyorsanız kullanmayınız . 
Araç ve makine kullanımı  
FLAGYL  tedavisi sırasında araç ve makine kullanımın ızı etkileyebilecek yan etkiler görülebilir 
(örneğin; zihin karışıklığı, baş dönmesi, var olmayan nesnelerin görülmesi, olmayan seslerin 3 
 duyulması (halüsinasyonlar ), görme bozukları vb.). Eğer bu yan etkiler sizde de görü lürse araç 
ve makine kullanmayın.  
FLAGYL’in içer iğinde bulunan bazı yardımcı maddeler hakkında önemli bilgiler  
Eğer doktorunuz tarafından bazı şekerlere karşı intolerans ınız (dayanıksızlığınız) olduğu 
söylenmişse bu tıbbi ürünü almadan önce doktorunuz ile temasa geçiniz. Her dozda 3 gram 
sukroz içerir. Bu durum şeker hastalarında da göz önünde bulundurulmalıdır.  
İçeriğindeki parahidroksibenzoatlar nedeniyle alerjik reaksiyonlara (muhtemelen gecikmiş) 
neden olabilir .  
Bu tıbbi ürün az miktarda (her ölçekte 100 mg’dan az) etanol (alkol) içerir.  
 
Diğer ilaçlar ile birlikte kullanımı  
Aşağıdaki ilaçları kunıyorsanız doktorunuzu bilgilendiriniz:  
- Disülfiram (alkolizm tedavisinde kullanılır)  
- Varfarin (kan sulandırıcı olarak kullanılır)  
-  Lityum (ruhsal hastalıkların tedavisinde kullanılır)  
- Fenobarbital, fenitoin, karbamazepin (sara hastalığ ı tedavisinde kullanılır)  
- 5-florourasil (kanser tedavisinde kullanılır)  
- Busulfan (kan kanseri tedavisinde kullanılır)  
- Siklosporin (organ nakli sonrasında organ reddinin önlenmesi için kullanılır)  
- Verükonyum (kas gevşetici olarak kullanılır)  
- Kolestiramin (kan yağlarının düzeyinin azaltılması için kullanılır)  
- Ergot alkaloidleri (migren türü baş ağrısı, ameliyat sonrası rahim içi kanamalarının 
azaltılması için kullanılır)  
- Terfenadin ve astemizol (allerji tedavisinde kullanılır)  
- Amiodaron (kalp ritmi bozukluğ unun tedavisinde kullanılır)  
- Alkol (tedavi sırasında ve tedavi sonlandırıldıktan sonra en az 2 gün süreyle alkollü 
içki ya da alkol içeren ilaç kullanılmamalıdır)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfe n doktorunuza veya eczacınıza bunlar hakkında bilgi veriniz.  
 
3.     FLAGYL nasıl kullanılır?     
Uygun kullanım ve doz / uygulama sıklığı için talimatlar:                                                        
Amip adı verilen parazitlerin yol açtığı enfeksiyonlar  (Amebiasis ): 
Yetişkinler: Günde 1.50 g, 3 doz olarak kullanılır. (8 saatte bir 4 ölçek)  
Çocuklar: 30 -40 m g/kg/gün, üç doza bölünerek kullanılır.  4 
 Karaciğer de parazitin apse döneminde , metronidazol tedavisi a pse drenajı ile birlikte 
yapılmalıdır. Tedavi ardı ardına 7 gün süreyle yapılmalıdır.  
 
Trikomonas adı verilen parazitin yol açtığı enfeksiyonlar ( Trichomoniasis:  
- Kadınlarda ( (idrar yolu ve dış cinsel organ enfeksiyonu) , 2 gramlık tek doz bir defada  
Eşinizde test s onuçları negatif olsa ya da eşinizin şikayeti olmasa bile eşinizin de bu tedaviyi 
kullanması gerekir.  
 
Giardia adı verilen parazitin enfeksiyonu ( Giardiasis ): 
Yetişkinler: Günde bir kez 750 mg (6 ölçek) ila 1 g  (8 ölçek), ardı ardına 5 gün  
2-5 yaş arası çocuklar: Günde bir kez 250 mg/gün (2 ölçek)  
5-10 yaş arası çocuklar: Günde bir kez 375 mg/gün (3 ölçek)  
10 ila 15 yaş arası çocuklar: Günde bir kez 500 mg/gün (4 ölçek) ardı ardına 5 gün  
 
Kadınlarda etkeni belli olmayan dış cinsel organ enfeksiyonu ( Non-spesifik vajinit ): 
500 mg  (4 ölçek) günde 2 kez 7 gün süreyle  
Eşin de beraberinde tedavi edilmelidir.  
 
Oksijensiz ortamda yaşayabilen mikroplarla (a naerobik organizmalarla ) oluşan 
enfeksiyonların tedavisi:  
(İlk seçenek veya idame tedavisi olarak)  
Yetişkinler: Günde 2 veya 3’e bölünmüş dozlarda 1 -1,5 g/gün (8 -12 ölçek)  
Çocuklar: 8 haftalık – 12 yaş arası çocuklarda, tek doz olarak 20 -30 mg/kg/gün ya da her 8 
saatte bir 7,5 mg/kg’dır. Enfeksiyonun şiddetine bağlı olarak günlük doz 40 mg/kg’a kadar 
çıkartılabilir. Tedavi süresi genelde 7 gündür.  
8 haftalıktan küçük çocuklarda: 15 mg/kg günde tek doz ya da her 12 saatte bir kez 7.5 
mg/kg’dır. Gestasyonel yaşı (annenin son adetinin ilk gününden doğuma kadar geçen süre) 40 
haftadan küçük olan yeni doğanla rda doğdukları ilk hafta süresince metronidazol birikimi 
görülebilir. Bu nedenle tedavinin ilk birkaç gününde kandaki metronidazol miktarlarının 
ölçülmesi gerekebilir.  
 
Ameliyat sonrası ortaya çıkabilecek enfeksiyonların önlenmesi ( Cerrahi 
kemoprofilaksi ): 
Yapılan çalışmalarda ameliyat sonrası ortaya çıkabilecek enfeksiyonların önlenmesi amacıyla 
kullanımda için uygun tedavi şeması araştırılmamıştır. 8 saatte bir 500 mg,  ameliyattan 
yaklaşık 48 saat önce uygulanmaya başla ndığında yeterli etki sağlar.  5 
 Son doz ameliyattan en geç 12 saat önce verilmelidir.  
Bu tedavide amaç, ameliyat sırasında mide -bağırsak sistemine bakteri taşınmasının  
engellenmesi olduğu için ameliyat sonrası dönemde ilacın verilmeye devam edilmesinin (en 
azından oral yoldan verilmesin in) yararı yoktur.  
Aynı protokolde çocuklara 20 ila 30 mg/kg/gün uygulanmalıdır.  
 
Uygulama yolu ve metodu:  
Ağız yoluyla alınır.  
 
Değişik yaş grupları:  
Çocuklarda kullanımı:  
Yukarıda verilmiştir.  
 
Yaşlılarda kullanımı:  
FLAGYL oral süspansiyon çocuklarda kullanılır. Yaşlı hastalarda FLAGYL’in tablet formu 
tercih edilmelidir. Ancak yaşlı hastalarda uygulanması gerekiyorsa, özellikle yüksek dozlarda 
kullanılacaksa, dikkatli olunmalıdır.  
 
Özel kullanım durumları   
Böbrek / Karaciğer yetmezliği:  
İdrar yoluyla a tıldığından diyalize giren böbrek yetmezliği hastalarında dikkat edilmelidir. 
Karaciğer yetmezliği olanlarda doktorunuz daha düşük doz veya daha kısa tedavi 
uygulayabilir.  
Doktorunuz hastalığınıza bağlı olarak ilacınızın dozunu belirleyecek ve size uygula yacaktır.  
Eğer FLAGYL’in etkisinin çok güçlü ya da zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla FLAGYL kullandıysanız  
FLAGYL’den kullanmanız gerekenden fazlasını kullanmışsanız bir doktor veya eczacınız ile 
konuşunuz.  
 
FLAGYL’i kullanmayı unutursanız  
Unutulan dozları dengelemek için çift doz almayınız.  
Eğer bir FLAGYL dozunu unutursanız bir sonraki dozu normal olarak almalısınız.                                  
Bu ürünün kullanımına  ilişkin ilave sorularınız varsa doktorunuz ya da eczacınıza sorunuz.  
 6 
 FLAGYL ile tedavi sonlandırıldığındaki oluşabilecek etkiler  
Metronidazol  tedavisinin kesilmesi sonrasında herhangi olumsuz bir etki oluşmaz . 
 
4.      Olası yan etkiler nelerdir?  
Tüm ilaçlar için olduğu gibi FLAGYL  de içeriğindeki herhangi bir maddeye karşı aşırı 
duyarlı olan bireylerde yan etkiye yol açabilir.  
Aşağıdakilerden biri olursa, FLAGYL’i kullanmayı durdurunuz ve DERHAL 
doktorunuza bildiriniz veya size en yakın hastanenin aci l bölümüne başvurunuz.  
 Ellerinizde, ayaklarınızda, eklemlerinizde, yüzünüzde, dudaklarınızda ya da solunum 
zorluğu veya yutma güçlüğüne yol aça bilecek şekilde boğazınızda şişme olursa aynı 
zamanda kaşıntılı bir döküntü de olduğunu fark edebilirsiniz. Bu durum, sizde 
FLAGYL’e ka rşı alerjik bir reaksiyon geliştiğini gösterir.  
 Şiddetli ancak çok seyrek görülen bir etki de ensefalopati denilen bir çeşit beyin 
hastalığı dır. Belirtiler farklılık gösterir ama ateşi niz, ense sertliğiniz, baş ağrınız olabilir 
ya d a var olmayan sesler duyabilirsiniz. Aynı zamanda elleriniz ve ayaklarınızı 
kullanmakta zorluk çekebilir, konuşmakta zorlanabilir ya da sersemlik hissedebilirsiniz.  
Bunların hepsi çok ciddi yan etkilerdir.  
Eğer bunlardan biri sizde mevcut ise, acil tıbbi m üdahaleye veya hastaneye yatırılmaya gerek 
olabilir.  
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
 Cilt ve gözlerde sarımsı görünüm. Bu durum, bir karaciğer hastalığına işaret edebilir 
(sarılık) . Diğer antibiyotiklerle kombine olarak metronidazol ile tedavi edilen hastalarda 
karaciğer naklini  gerektiren karaciğer yetmezliği olguları bildirilmiştir.  
 Beklenmedik enfeksiyonlar, ağızda yaralar, berelenmeler, diş  etinde kanama veya 
yorgunluk. Bu durum, bir kan sorunu nedeniyle ortaya çıkabilir.  
 Sırtınıza yansıyan şiddetli karın ağrısı (pankreatit)  
Bunların hepsi ciddi yan etkilerdir. Acil tıbbi müdahale gerekebilir. Bu ciddi yan etkiler çok 
seyrek görülür.  
Aşağıda kilerden herhangi birini fark ederseniz, doktorunuza söyleyiniz : 
Çok seyrek olarak (˂1/10 000)  
 Nöbetler  
 Sersemlik hissi ve var olmayan şeyleri duyma ya da görme (halüsinasyonlar) gibi zihinsel 
sorunlar  7 
  Cilt döküntüsü ya da kızarması  
 Bulanık veya çift görm e,  görme keskinliğinde azalma ve renkli görmede değişiklik gibi  
göz problemleri  
 Baş ağrısı  
 İdrar renginde koyulaşma  
 Uykulu hal ya da baş dönmesi  
  Kas veya eklemlerde ağrı  
Sıklığı bilinmiyor (eldeki verilen sıklığı tahmin edilemiyor)  
 Kollar ve bacaklarda duyarsızlık, karıncalanma, ağrı veya yorgunluk  
 Ağızda hoş olmayan tat  
 Paslı dil  
 Bulantı, kusma, mide rahatsızlığı veya ishal   
 İştah kaybı  
 Ateş 
 Ruhsal çök künlük  hissi 
 Gözlerde ağrı (optik nörit)  
 Ateş, baş ağrısı, ense sertliği, ışığa aşırı hassasiyet, bulan tı, kusma gibi bir grup belirtinin 
birlikte olması. Bu durum, beyin ve omuriliği saran za rın iltihabı sonucu ortaya çıkmış 
olabilir (menenjit).  
 Stevens -Johnson sendromu (deride ağrılı şişlik ve kızarıklık ile deride soyulma), toksik 
epidermal nekroliz (deride kabarma ve dökülme ile görülen bozukluk)  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma talimatında yer alan veya almayan herhan gi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonunu tıklayarak ya da 
0 800 314 00 08 numaralı yan etki bild irim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5.     FLAGYL’in Saklanması  
FLAGYL’i çocukların göremeyeceği, erişemeyeceği yerlerde ve ambalajında saklayınız.  
Oral süspansiy on oda sıcaklığında (25ºC altında), kapağı sıkıca kapalı olarak ve doğrudan ışık 
görmeyecek biçimde saklanmalıdır.  
 8 
 Son kullanma tarihiyle uyumlu olarak kullanınız.  
Dış kutusu üzerinde basılı bulunan son kullanma tarihinden sonra FLAGYL’i kullanmayınız.  
Son kullanma tarihi o ayın son gününü gösterir.  
İlaçlar atık su veya eve  ait çöplerle birlikte atılmamal ıdır. Gerekli olmayan ilaçların  nasıl 
atılacağını eczacınıza sorunuz. Bu önlemler çevreyi korumaya katkıda bulunacaktır.  
 
Ruhsat sahibi:  
Aventis Pharma SA / Fransa lisansı ile                                                                                                                                 
Sanofi aventis İlaçları Ltd. Şti.  
Büyükdere Caddesi No.:193 Levent  
34394 Şişli - İstanbul, Türkiye  
Tel : (0212) 339 10 00  
Faks: (0212) 339 10 89  
 
Üretim yeri:  
Zentiva Sağlık Ürünleri San . ve Tic. A.Ş.  
Küçükkarıştıran 39780, Lüleburgaz  
 
Bu kullanma talimatı ………… tarihinde  onaylanmıştır.  