KISA ÜRÜN BİLGİSİ
1. BEŞERİ TIBBİ ÜRÜNÜN ADI
SARİLEN 25 MG FİLM TABLET
2. KALİTATİF VE KANTİTATİF BİLEŞİM
Etkin madde:
Losartan Potasyum 25 mg
Yardımcı maddeler:
Lactose - Tablettose 25 mg
Kroskarmelloz sodyum 0,875 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
4. KLİNİK ÖZELLİKLER
4.1. Terapötik endikasyonlar
Hipertansiyon :
SARİLEN hipertansiyon tedavisinde endikedir.
Sol ventrikül hipertrofisi olan hipertansif hastalarda inme riskinde azalma:
Son ventrikül hipertrofisi olan hipertansiyonlu hastalarda inme riskini azaltmada endikedir.
Proteinürisi olan tip 2 diyabetli hastalarda renal koruma:
SARİLEN, proteinüriyi azaltma ve ölüm, son dönem böbrek hastalığı (diyaliz veya
renal transplantasyon gerektiren) veya serum kreatinin seviyesinin iki katına çıkma süresi,
insidansları ile ölçülen böbrek yetmezliğinin ilerlemesini geciktirmede endikedir.
4.2. Pozoloji ve uygulama şekli
Pozoloji / Uygulama sıklığı ve süresi:
Hipertansiyon:
Çoğu hasta için başlangıç ve idame dozu günde bir kez 50 mg’dır. Maksimum antihipertansif
etki, tedavinin başlangıcından 3 ila 6 hafta sonra elde edilir. Bazı hastalar, doz bir kez 100 mg’a
çıkarıldığında ek bir yarar görebilirler.
SARİLEN, diğer antihipertansif ajanlarla, özellikle diüretiklerle (örn. hidroklorotiyazid) ile
birlikte uygulanabilir.
İntravasküler hacim azalması olan hastalarda (örneğin yüksek doz diüretik tedavisi görenler)
başlangıç dozu olarak günde bir kez 25 mg’lık doz düşünülmelidir (bkz. Bölüm 4.4.).
1Sol ventrikül hipertrofisi olan hipertansif hastalarda inme riskinde azalma:
Başlangıç dozu günde bir kez 50 mg’dır. Kan basıncı yanıtına göre, düşük doz
hidroklorotiyazid eklenir ve/veya SARİLEN dozu günde bir kez 100 mg’a çıkarılır.
Proteinürisi olan tip 2 diyabetli hastalarda renal koruma:
Genellikle başlangıç dozu günde bir kez 50 mg’dır. Kan basıncının verdiği yanıta göre doz
günde bir kez 100 mg’a çıkarılabilir. SARİLEN hem diğer antihipertansif ajanlarla (örn:
diüretikler, kalsiyum kanal blokörleri, alfa veya beta blokörler ve merkezi sinir sistemini
etkileyen ajanlar) hem de insülin ve diğer yaygın kullanılan hipoglisemik ajanlarla (örn;
sülfonilüreler, glitazonlar ve glukozidaz inhibitörleri) birlikte kullanılabilir.
Uygulama şekli:
Ağızdan kullanım içindir.
SARİLEN, yemeklerle birlikte veya öğünler arasında, bütün olarak yeterli miktarda su ile
yutularak alınmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek bozukluğu olan hastalarda ve diyaliz hastalarında başlangıç doz ayarlaması gerekli
değildir.
Hepatik bozukluk öyküsü olan hastalarda daha düşük doz uygulamaları düşünülmelidir.
Ciddi karaciğer yetmezliği olan hastalarda terapötik deneyim mevcut değildir. Losartan
ciddi karaciğer yetmezliği olan hastalarda kontrendikedir (bkz. bölüm 4.3 ve 4.4).
Pediyatrik popülasyon:
Losartanın çocuklarda ve 16 yaşın altındaki gençlerde hipertansiyon tedavisinde güvenliliği ve
etkinliği ile ilgili veriler sınırlıdır (bkz. bölüm 5.1).
Vücut ağırlığı 50 kg’ın üstünde olan hastalarda normal doz günde bir kez 50 mg’dır. 6 yaşın
altındaki çocuklarla ilgili veriler sınırlı olduğundan bu yaş grubundaki hastalarda
kullanılması önerilmez.
Geriyatrik popülasyon:
75 yaş üzeri hastalarda 25 mg ile tedaviye başlanması düşünülmelidir. Yaşlı hastalarda
genellikle doz ayarlamasına gerek yoktur.
4.3. Kontrendikasyonlar :
- Losartana veya SARİLEN’ın içerdiği yardımcı maddelerden herhangi birine karşı
aşırı duyarlılık
- Gebeliğin ikinci ve üçüncü trimesteri (bkz. bölüm 4.6)
- Laktasyon (bkz. bölüm 4.6)
- Şiddetli böbrek yetmezliği.
24.4. Özel kullanım uyarıları ve önlemleri
Hipersensitivite:
Anjiyoödem (yüz, dudaklar, boğaz ve/veya dilde şişme) öyküsü olan hastalar yakından
takip edilmelidir (bkz. bölüm 4.8).
Hipotansiyon ve elektrolit/sıvı dengesizlikleri:
Aşırı diüretik tedavisi, diyetle alınan tuzun kısıtlanması, ishal veya kusma nedeniyle hacim
ve/veya sodyum azlığı olan hastalarda, özellikle ilk dozdan sonra ve dozun arttırılmasından
sonra semptomatik hipotansiyon ortaya çıkabilir. Bu tip durumlar SARİLEN uygulanmadan
önce düzeltilmelidir veya başlangıç dozu daha düşük tutulmalıdır (bkz. bölüm 4.2).
Elektrolit dengesizlikleri:
Elektrolit dengesizlikleri diyabetik veya diyabeti olmayan, böbrek fonksiyonu bozulmuş
hastalarda yaygındır ve düzeltilmelidir. Buna bağlı olarak, plazma potasyum konsantrasyonları
ve kreatinin klirens değerleri yakından izlenmelidir; özellikle kalp yetmezliği olan ve kreatinin
klirensi 30-50 ml/dak olan hastalar yakından takip edilmelidir.
Potasyum tutucu diüretikler, potasyum ilaveleri ve potasyumlu tuzların losartan/
hidroklorotiyazid ile eş zamanlı uygulanması önerilmez (bkz. bölüm 4.5).
Karaciğer fonksiyon bozukluğu:
Sirozlu hastalarda plazma losartan konsantrasyonlarında anlamlı artış gösteren farmakokinetik
verilerine dayanarak, karaciğer fonksiyon bozukluğu öyküsü olan hastalarda düşük doz
kullanılması düşünülmelidir. Ciddi hepatik fonksiyon bozukluğu olan hastalarda losartan ile
tedavi deneyimi mevcut değildir. Bu nedenle, ciddi karaciğer fonksiyon bozukluğu olan
hastalarda losartan kontrendikedir (bkz. bölüm 4.2, 4.3 ve 5.2).
Böbrek fonksiyon bozukluğu:
Renin-anjiyotensin-aldosteron sistemindeki inhibisyona bağlı olarak böbrek fonksiyonunda
değişiklikler (böbrek yetmezliği dahil) bildirilmiştir; bu değişiklikler özellikle böbrek
fonksiyonu renin-anjiyotensin-aldosteron sistemine bağımlı olan hastalarda (ciddi kalp
yetersizliği veya mevcut böbrek fonksiyon bozukluğu olan hastalar gibi) gözlenmiştir.
Renin-anjiyotensin-aldosteron sistemini etkileyen diğer ilaçlarda olduğu gibi, çift taraflı renal
arter stenozu veya tek böbrekte arter stenozu olan hastalarda kan üre ve serum kreatinin
düzeylerinde artışlar bildirilmiştir; böbrek fonksiyonundaki bu değişiklikler tedavi kesildikten
sonra geri dönüşlü olabilmektedir. Losartan çift taraflı renal arter stenozu veya tek böbrekte
arter stenozu olan hastalarda dikkatle kullanılmalıdır.
Böbrek transplantasyonu:
Böbrek transplantasyonlu hastalarda deneyim mevcut değildir.
Primer hiperaldosteronizm:
Primer aldosteronizm olan hastalar renin-anjiyotensin sisteminin inhibisyonu aracılığıyla etki
gösteren antihipertansif ilaçlara genel olarak yanıt vermezler. Bu nedenle, bu hastalarda
losartan önerilmez.
3Koroner kalp hastalığı ve serebrovasküler hastalık:
Diğer antihipertansif ajanlarda olduğu gibi, iskemik kardiyovasküler ve serebrovasküler
hastalığı olan hastalarda aşırı kan basıncı düşüşü miyokard infarktüsü veya inmeye yol
açabilir.
Kalp yetmezliği:
Renin-anjiyotensin sistemini etkileyen diğer ilaçlarda olduğu gibi, kalp yetmezliği olan
hastalarda (böbrek fonksiyon bozukluğu ile birlikte veya hariç), ciddi arteriyel hipotansiyon ve
genellikle akut böbrek fonksiyon bozukluğu riski vardır.
Aort ve mitral kapak stenozu, obstrüktif hipertrofik kardiyomiyopati: Diğer vazodilatatör
ilaçlarda olduğu gibi, aort veya mitral kapak stenozu veya obstrüktif hipertrofik
kardiyomiyopatisi olan hastalarda çok dikkatli olunmalıdır.
Yardımcı maddeler:
Laktoz: Nadir kalıtımsal galaktoz intoleransı, Lapp laktoz yetmezliği ya da glikoz galaktoz
malabsorpsiyon problemi olan hastaların bu ilacı kullanmamaları gerekir.
Gebelik:
Losartana gebelik döneminde başlanmamalıdır. Losartan tedavisine devam edilmesi zorunlu
kabul edilmedikçe, gebelik planlayan hastaların gebelikte kullanım açısından belgelenmiş
güvenlilik profiline sahip alternatif antihipertansif tedavilere geçmeleri gerekir. Gebelik
saptandığı anda losartan tedavisi derhal bırakılmalı ve uygun ise alternatif tedaviye
başlanmalıdır (bkz. bölüm 4.3 ve 4.6).
Diğer:
Anjiyotensin dönüştürücü enzim inhibitörleriyle gözlendiği gibi, losartan ve diğer anjiyotensin
antagonistleri siyah ırka mensup hastalarda kan basıncını düşürmede belirgin şekilde daha az
etkilidir çünkü siyah ırklı hipertansif popülasyonda düşük renin düzeylerinin prevalansı daha
yüksektir.
4.5. Diğer tıbbi ürünler ile etkileşimler ve diğer etkileşim şekilleri
Diğer antihipertansif ajanlar, losartanın hipotensif etkisini arttırabilir. Trisiklik antidepresanlar,
antipsikotikler, baklofen, amifostin gibi hipotansiyonu indükleyen diğer maddeler: Kan
basıncını düşüren bu ilaçlarla birlikte kullanım yan etki veya ana etki olarak hipotansiyon
riskini arttırabilir.
Losartan başlıca sitokrom P450 yolu ile metabolize olduğundan rifampisin ve flukonazol ile
beraber kullanımının aktif metabolit düzeylerini düşürdüğü bildirilmiştir. Bu etkileşimlerin
klinik sonuçları değerlendirilmemiştir. Fluvastatin ile beraber kullanımında değişiklik
saptanmamıştır.
Anjiyotensin II’yi veya etkilerini bloke eden diğer ilaçlarda olduğu gibi, potasyum
tutucu diğer ilaçlar (örn., spironolakton, triamteren, amilorid) veya potasyum düzeylerini
artırabilen ilaçlar, potasyum ilaveleri veya potasyumlu tuzlar serum potasyumunda artışlara
neden olabilir. Eş zamanlı uygulama tavsiye edilmez.
ADE inhibitörleriyle birlikte kullanımı sırasında serum lityum konsantrasyonlarında geri
dönüşümlü artışlar ve toksisite bildirilmiştir. Anjiyotensin II reseptör antagonistleriyle birlikte
lityum kullanımında da ender raporlar mevcuttur. Lityum ve losartanın birlikte kullanımı
4esnasında dikkatli olunmalıdır. Eğer birlikte kullanımları gerekirse, serum lityum düzeylerinin
takip edilmesi önerilir.
Anjiyotensin II antagonistleri NSAİİ’ler (antiinflamatuvar dozlarda seçici COX-2 inhibitörleri,
asetilsalisilik asit) ve seçici olmayan NSAİİ’ler ile birlikte uygulandığında antihipertansif
etkide azalma görülebilir. Anjiyotensin II antagonistleri veya diüretiklerin NSAİİ’ler ile eş
zamanlı kullanımı özellikle böbrek fonksiyonu zaten bozulmuş hastalarda serum potasyumunda
yükselmeye ve akut böbrek yetmezliğine yol açabilir. Bu kombinasyon özellikle yaşlılara
dikkatle uygulanmalıdır. Hastalar yeterli şekilde hidrate edilmeli ve eş zamanlı tedaviye
başlandıktan sonra ve ardından periyodik olarak böbrek fonksiyonunun takibine dikkat
edilmelidir.
4.6. Gebelik ve laktasyon
Genel tavsiye
Gebelik kategorisi: İlk trimester için C, ikinci ve üçüncü trimester için D’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon) Planlı
bir gebelikten önce, uygun bir alternatif tedaviye geçilmelidir.
Gebelik dönemi
Gebeliğin ilk trimesterinde losartan kullanımı önerilmez (bkz. bölüm 4.4). Gebeliğin 2. ve 3.
trimesterlerinde losartan kullanımı kontrendikedir (bkz. bölüm 4.3 ve 4.4).
Gebeliğin ilk trimesterinde ADE antagonistlerine maruz kalımdan sonra teratojenite riskine
işaret eden epidemiyolojik kanıtlar kesinlik kazanmamıştır; bununla birlikte riskte küçük bir
artış dışlanamaz. Anjiyotensin II Reseptör Antagonistleri (AIIRA’lar) ile riske dair kontrollü
hiçbir epidemiyolojik veri bulunmamasına karşın, bu ilaç sınıfı için benzer riskler mevcut
olabilir. ARB (Anjiyotensin reseptör blokör) tedavisine devam edilmesi zorunlu kabul
edilmedikçe, gebelik planlayan hastaların gebelikte kullanım açısından belgelenmiş güvenlilik
profiline sahip alternatif antihipertansif tedavilere geçmeleri gerekir. Gebelik saptandığı anda
losartan tedavisi derhal bırakılmalı ve uygun ise alternatif tedaviye başlanmalıdır.
Gebeliğin ikinci ve üçüncü trimesterlerinde losartan tedavisine maruz kalımın insanlarda
fötotoksisiteyi (böbrek fonksiyonunda azalma, oligohidramnios, kafatası kemiklerinde gelişme
geriliği) ve neonatal toksisiteyi (böbrek yetmezliği, hipotansiyon, hiperkalemi) indüklediği
bilinmektedir (ayrıca bkz. bölüm 5.3). Gebeliğin ikinci trimesterinde losartana maruz
kalınmışsa, böbrek fonksiyonu ve kafatasının ultrasonla kontrolü tavsiye edilir.
Anneleri losartan kullanmış bebekler hipotansiyon yönünden dikkatle gözlemlenmelidir
(ayrıca bkz. bölüm 4.3 ve 4.4).
Laktasyon dönemi
Losartanın insan sütüyle atılıp atılmadığı bilinmemektedir. Hayvanlar üzerinde yapılan
çalışmalar, emziren sıçanlarda losartanın sütle atıldığını göstermektedir.
Emzirilen bebekteki istenmeyen etkiler potansiyeli nedeniyle, losartan emzirme
döneminde kontrendikedir (bkz. bölüm 4.3).
Üreme yeteneği /Fertilite
Klinik veya klinik dışı üreme yeteneği üzerine çalışmalar mevcut değildir.
54.7. Araç ve makine kullanımı üzerindeki etkiler
Araç ve makine kullanma becerisine etkileri inceleyen hiçbir çalışma yapılmamıştır. Ancak
araç veya makine kullanırken, antihipertansif alımı sırasında ve özellikle de tedaviye
başlanırken veya doz arttırıldığında baş dönmesi veya uyuklamanın zaman zaman
yaşanabileceği akılda tutulmalıdır.
4.8. İstenmeyen etkiler:
Sistem organ sınıfına göre aşağıda listelenen istenmeyen olayların sıklık dereceleri şu şekilde
tanımlanmıştır:
Çok yaygın (≥ 1/10); yaygın (≥ 1/100 ila <1/10); yaygın olmayan (≥ 1/1,000 ila <1/100); seyrek
(≥1/10,000 ila <1/1,000); çok seyrek (<1/10,000); bilinmiyor (eldeki verilerden hareketle
tahmin edilemiyor).
Esansiyel hipertansiyon, sol ventrikül hipertrofisi olan hipertansif hastalar ve proteinürisi olan
tip 2 diyabetli hastaların incelendiği kontrollü klinik çalışmalarda baş dönmesi, bildirilen en
yaygın tek istenmeyen olaydı.
Hipertansiyon
Losartan ile esansiyel hipertansiyonda yapılan kontrollü klinik çalışmalarda aşağıdaki advers
olaylar bildirilmiştir:
Sinir sistemi bozuklukları
Yaygın: Baş dönmesi, vertigo
Yaygın olmayan: Somnolans, baş ağrısı, uyku bozuklukları
Kardiyak bozuklukları
Yaygın olmayan: Palpitasyon, anjina pektoris
Vasküler bozukluklar
Yaygın olmayan: Semptomatik hipotansiyon (özellikle, intravasküler hacim azlığı olan,
örn. ciddi kalp yetmezliği veya yüksek dozda diüretik tedavisi altında olan hastalarda),
doza bağlı ortostatik etkiler, döküntü
Gastrointestinal bozukluklar
Yaygın olmayan: Karın ağrısı, obstipasyon
Genel bozukluklar ve uygulama bölgesine ilişkin hastalıklar
Yaygın olmayan: Asteni, yorgunluk, ödem
Sol ventrikül hipertrofisi olan hipertansif hastalar
Sol ventrikül hipertrofisi olan hipertansif hastalarda yapılan kontrollü klinik çalışmalarda
aşağıdaki advers olaylar bildirilmiştir:
Sinir sistemi bozuklukları
Yaygın: Baş dönmesi
Kulak ve iç kulak bozuklukları
Yaygın: Vertigo
6Genel bozukluklar ve uygulama bölgesine ilişkin hastalıklar
Yaygın: Asteni/yorgunluk
Proteinürisi olan tip 2 diyabetli ve hipertansif hastalar
Proteinürisi olan tip 2 diyabetli hastalarda (bkz. bölüm 5.1, RENAAL çalışması) ilaç ile
ilişkili olarak losartan için bildirilen en yaygın advers olaylar aşağıdaki gibidir:
Sinir sistemi bozuklukları
Yaygın: Baş dönmesi
Vasküler bozukluklar
Yaygın: Hipotansiyon
Genel bozukluklar ve uygulama bölgesine ilişkin hastalıklar
Yaygın: Asteni/yorgunluk
Araştırmalar
Yaygın: Hipoglisemi, hiperkalemi
Aşağıdaki advers olaylar losartan alan hastalarda plaseboya kıyasla daha sık görülmüştür:
Kan ve lenf sistemi bozuklukları
Bilinmiyor: Anemi
Kardiyak bozuklukları
Bilinmiyor: Senkop, palpitasyon
Vasküler bozukluklar
Bilinmiyor: Ortostatik hipotansiyon
Gastrointestinal bozukluklar
Bilinmiyor: Diyare
Kas - iskelet sistemi, bağ doku ve kemik hastalıkları
Bilinmiyor: Sırt ağrısı
Böbrek ve idrar yolu bozuklukları
Bilinmiyor: İdrar yolu enfeksiyonları
Genel bozukluklar ve uygulama bölgesine ilişkin hastalıklar
Bilinmiyor: Grip benzeri semptomlar
Pazarlama sonrası deneyimler
Aşağıdaki advers olaylar pazarlama sonrası deneyimlerde bildirilmiştir:
Kan ve lenf sistemi bozuklukları
Bilinmiyor: Anemi, trombositopeni
7Bağışıklık sistemi bozuklukları
Seyrek: Hipersensitivite: anaflaktik reaksiyonlar, havayolu tıkanıklığına sebep olan larinks ve
glottis şişmesi ve/veya yüz, dudak, farinks ve/veya dilin şişmesi dahil anjiyoödem; bu
hastaların bazılarında, ADE inhibitörleri dahil diğer ilaçlarla ilişkili anjiyoödem öyküsü
bildirilmiştir; Henoch-Schonlein purpurası dahil vaskülit
Sinir sistemi bozuklukları
Bilinmiyor: Migren
Solunum, göğüs bozuklukları ve mediastinal hastalıklar
Bilinmiyor: Öksürük
Gastrointestinal bozukluklar
Bilinmiyor: Diyare
Hepato-bilier hastalıklar
Seyrek: Hepatit
Bilinmiyor: Karaciğer fonksiyon anormallikleri
Deri ve deri altı doku bozuklukları
Bilinmiyor: Ürtiker, pruritus, döküntü
Böbrek bozuklukları
Renin-anjiyotensin-aldosteron sistemindeki inhibisyona bağlı olarak, risk taşıyan hastalarda
böbrek fonksiyonunda değişiklikler (böbrek yetmezliği dahil) bildirilmiştir; böbrek
fonksiyonundaki bu değişikliklerin, tedavinin kesilmesinden sonra geri dönüşümü olabilir (bkz.
bölüm 4.4)
Araştırmalar
Kontrollü klinik çalışmalarda, standart laboratuvar parametrelerindeki klinikçe önemli
değişiklikler nadiren losartan ile ilişkiliydi. Nadiren ALT düzeyindeki artışlar genellikle
tedavinin kesilmesiyle düzelmiştir. Hipertansiyon klinik çalışmalarında, hastaların % 1.5’inde
hiperkalemi (serum potasyumu >5.5 mmol/L) görülmüştür. Nefropatisi olan tip 2 diyabetli
hastalarda yapılan bir klinik çalışmada, losartan ile tedavi edilen hastaların % 9.9’unda ve
plasebo ile tedavi edilenlerin % 3.4’ünde hiperkalemi (>5.5 mEq/L) gelişmiştir (bkz. bölüm
4.4, “Elektrolit dengesizlikleri”).
Pediyatrik hastalardaki advers etkilerin profili, yetişkin hastalarda görülene benzerdir.
Pediyatrik popülasyonda veriler sınırlıdır.
84.9. Doz aşımı ve tedavisi
İnsanlarda doz aşımına ilişkin veri mevcut değildir. Doz aşımının en muhtemel belirtisi
hipotansiyon, taşikardi, muhtemelen bradikardidir.
Alınacak tedbirler, ilacın alım zamanına, semptomların cinsine ve şiddetine bağlıdır.
Dolaşım sisteminin stabilizasyonuna öncelik verilmelidir. Doz aşımı yakın zamanda
gerçekleşmişse, yeterli dozda aktif kömür kullanılır. Daha sonra, vital bulgular yakından
gözlemlenmeli, gerekirse düzeltilmelidir.
Ne losartan ne de aktif metaboliti hemodiyalizle uzaklaştırılamaz.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anjiyotensin II antagonistleri
ATC kodu: C09CA01
Losartan sentetik yolla üretilen oral bir anjiyotensin-II reseptör (tip AT1) antagonistidir. Güçlü
bir vazokonstriktör olan anjiyotensin II renin-anjiyotensin sisteminin primer aktif hormonudur
ve hipertansiyon patofizyolojisinin önemli bir belirleyicisidir. Anjiyotensin II, birçok dokuda
bulunan (örn., damar düz kası, adrenal bez, böbrekler ve kalp) AT1 reseptörüne bağlanır ve
vazokonstriksiyon ile aldosteron salınımını da içeren pek çok önemli biyolojik etkilere neden
olur. Anjiyotensin II düz kas hücre proliferasyonunu da uyarır.
Losartan seçici olarak AT1 reseptörüne bağlanır. In vitro ve in vivo losartan ve onun
farmakolojik yönden aktif karboksilik asit metaboliti E-3 174 kaynağından veya sentez
yolundan bağımsız olarak anjiyotensin II’nin tüm önemli fizyolojik etkilerini bloke eder.
Losartan kardiyovasküler regülasyonda önemli olan iyon kanallarını veya diğer hormon
reseptörlerini bloke etmez ve bunlar üzerinde agonist etkisi yoktur. Ayrıca, losartan
bradikinini degrade eden ADE (kininaz II) enzimini inhibe etmez. Buna bağlı olarak
bradikinine bağlı istenmeyen etkilerde artış olmaz.
Losartan uygulaması sırasında, anjiyotensin II’nin renin sekresyonu üzerindeki negatif
geribildirim etkisinin kaybolması plazma-renin aktivitesinde (PRA) artışa yol açar. PRA’daki
artış plazmadaki anjiyotensin II düzeylerinde artışa neden olur. Bu artışlara karşın,
antihipertansif aktivite ve plazma aldosteron konsantrasyonunun baskılanması devam eder ve
bu, anjiyotensin II reseptörünün etkin blokajını gösterir. Losartan kesildikten sonra, PRA ve
anjiyotensin II değerleri 3 gün içerisinde başlangıç değerlerine geri döner.
Hem losartan hem de ana aktif metabolitinin AT1 reseptörüne afinitesi AT2 reseptörüne göre
çok daha fazladır. Aktif metabolit ağırlık temelinde losartandan 10-40 kat daha aktiftir.
Hipertansiyon çalışmaları
Kontrollü klinik çalışmalarda losartanın hafif-orta derecede esansiyel hipertansiyonu olan
hastalara günde bir kez uygulanması sistolik ve diyastolik kan basıncında istatistiksel olarak
anlamlı azalmalar sağlamıştır. Dozdan 5-6 saat sonra yapılan ölçümlere kıyasla, dozdan 24 saat
sonra yapılan kan basıncı ölçümleri kan basıncı azaltımının 24 saat devam ettiğini göstermiştir;
doğal diürnal ritm korunmuştur. Dozaj aralığının sonunda kan basıncı düşüşü dozdan 5-6 saat
sonra görülen etkinin %70-80’iydi.
9Hipertansif hastalarda losartanın kesilmesi kan basıncında ani yükselmeye (rebound) yol
açmamıştır. Kan basıncında anlamlı azalmaya karşın, losartan kalp hızı üzerinde klinik yönden
anlamlı etkiye yol açmamıştır.
Losartan erkeklerde, kadınlarda, genç (65 yaşın altı) ve yaşlı hipertansif hastalarda
eşit derecede etkilidir.
LIFE çalışması
Hipertansiyonda Son Nokta Azaltımı için Losartan Tedavisi (LIFE) çalışması EKG ile
belgelenmiş sol ventrikül hipertrofisi olan 55-80 yaş arası 9193 hipertansif hastada yürütülen
randomize, üç-kör, aktif-kontrollü bir çalışmadır. Hastalar günde tek doz losartan 50 mg veya
atenolol 50 mg almak üzere randomize edilmiştir. Hedef kan basıncına (<140/90 mmHg)
ulaşılamadığında, ilk önce hidroklorotiyazid (12.5 mg) eklenmiştir ve daha sonra, gerektiğinde
losartan veya atenolol dozu günde 100 mg’ye çıkarılmıştır. Hedef kan basıncına ulaşmak için
gerektiğinde, ADE antagonistleri, anjiyotensin II antagonistleri veya beta-blokörler dışında
tedaviye başka antihipertansif ajanlar dahil edilmiştir.
Ortalama takip süresi 4.8 yıldır.
Birincil son nokta kardiyovasküler morbidite ve mortalitenin bileşimiydi ve kardiyovasküler
ölüm, inme ve miyokard infarktüsünün kombine insidansında azalmayla ölçüldü. Kan basıncı
iki grupta benzer düzeylere anlamlı olarak azaldı. Losartan tedavisi birincil bileşik son noktaya
ulaşan hastalarda atenolole göre %13 risk azaltımı sağladı (p=0.021, %95 güven aralığı 0.77-
0.98). Bu azalma esas olarak inme insidansında azalmaya bağlıydı. Losartan tedavisi inme
riskini atenolole göre %25 azalttı (p=0.001, %95 güven aralığı 0.63-0.89). Kardiyovasküler
ölüm ve miyokard enfarktüsü oranları tedavi gruplarında anlamlı olarak farklı değildi.
Irk
LIFE çalışmasında losartan ile tedavi edilen siyah ırka mensup hastalar, birincil kombine
sonlanım noktası, yani bir kardiyovasküler olay (örn., kardiyak enfarktüs, kardiyovasküler
ölüm) ve özellikle inme yaşama açısından atenolol ile tedavi edilen siyahi hastalardan daha
büyük bir riske sahip bulunmuştur. Bu nedenle, LIFE çalışmasında kardiyovasküler
morbidite/mortalite açısından atenolole kıyasla losartan ile gözlenen bulgular, hipertansiyonu
ve sol ventriküler hipertrofisi olan siyahi hastalar için uygulanmamaktadır.
RENAAL çalışması
RENAAL çalışması, NIDDM’de Anyijotensin II Reseptör Antagonisti losartan ile Sonlanım
Noktalarının Azaltılması çalışması olarak dünya çapında, proteinürisi olan, hipertansiyonu olan
veya olmayan 1513 Tip 2 diyabetli hastada yürütülen kontrollü bir klinik çalışma olarak
tasarlanmıştır. 751 hasta losartan ile tedavi edilmiştir. Bu çalışmanın amacı losartanın kan
basıncını düşürücü etkisinin yanı sıra nefroprotektif etkisini göstermek olarak belirlenmiştir.
Proteinürisi olan ve 1.3-3.0 mg/dl değerinde serum kreatinine sahip hastalar, ADE inhibitörleri
ve anjiyotensin II antagonistlerini hariç tutan konvansiyonel antihipertansif tedavi arka
planında, kan basıncı yanıtı sağlamak üzere gerektiğinde titre edilen, günde bir kez 50 mg
losartan veya plasebo kullanımına randomize edilmiştir.
Uygun olduğunda, çalışma ilacı günde 100 mg’a titre edilmiştir; hastaların % 72’si zamanın
büyük bir kısmı boyunca 100 mg’lık günlük dozu kullanmıştır. Her iki grupta da diğer
10antihipertansif ajanlara (diüretikler, kalsiyum antagonistleri, alfa ve beta reseptör blokerler ve
ayrıca merkezi rol oynayan antihipertansifler) gerekliliğe göre tamamlayıcı tedavi olarak izin
verilmiştir. Hastalar 4.6 yıla kadar takip edilmiştir (ortalama 3.4 yıl).
Çalışmanın birincil sonlanım noktası serum kreatininin iki katına çıkması ve son evre renal
yetmezlik (diyaliz veya nakil gerektiren) veya ölüme ilişkin bileşik bir sonlanım noktası olarak
belirlenmiştir.
Bulgular losartan ile tedavinin (327 olay) plasebo ile tedaviye kıyasla (359 olay), birincil
bileşik sonlanım noktasına ulaşan hastaların sayısında % 16.1’lik bir risk azalması (p=0.022)
ile sonuçlandığını göstermiştir. Bulgular tekli ve kombine birincil sonlanım noktası bileşenleri
için losartan ile tedavi edilen grupta anlamlı bir risk azalması göstermiştir: serum kreatininin iki
katına çıkması için % 25.3’lük risk azalması (p=0.006); son evre renal yetmezlik için %
28.6’lık risk azalması (p= 0.002); son evre renal yetmezlik veya ölüm için % 19.9’luk risk
azalması (p=0.009); serum kreatininin iki katına çıkması veya son evre renal yetmezlik için %
21.0’lık risk azalması (p=0.01). Tüm nedenlerden ölüm oranı iki tedavi grubu arasında anlamlı
olarak farklı bulunmamıştır. Bu çalışmada losartan, plasebo grubundakine benzer bir advers
olaylar yüzünden tedaviyi bırakma oranıyla gösterildiği üzere genellikle iyi tolere edilmiştir.
Pediyatrik hipertansiyon
Losartanın antihipertansif etkisi, 6 ila 16 yaşındaki, vücut ağırlığı 20 kg’dan fazla ve
glomerüler filtrasyon hızı 30 ml/d/1.73 m2’den fazla olan 177 hipertansif pediyatrik hastayı
dahil eden klinik bir çalışmada belirlenmiştir. >20 kg ila < 50 kg ağırlığındaki hastalar günlük
olarak 2.5, 25 veya 50 mg losartan ve >50 kg ağırlığındaki hastalar günlük olarak 5, 50 veya
100 mg losartan kullanmıştır. Üç haftanın sonunda günde bir kez losartan uygulaması doza
bağımlı bir şekilde vadi kan basıncını azaltmıştır.
Genelde, bir doz yanıtı söz konusu olmuştur. Doz yanıt ilişkisi düşük doz grubunda orta doz
grubuna kıyasla belirgin olmuştur (I. periyod: 11.65 mmHg’ye karşı 6.2 mmHg), ancak orta
doz grubu yüksek doz grubu ile karşılaştırıldığında azalmıştır (I. Periyot: 12.21 mmHg’ye karşı
11.65 mmHg). Çalışılan en düşük dozlar günlük 0.07 mg/kg ortalama dozuna tekabül eden 2.5
mg ve 5 mg, tutarlı bir antihipertansif etki ortaya koyamamıştır.
Bu bulgular hastaların üç haftalık tedaviden sonra losartan kullanımına devam ettiği veya
plasebo kullandığı çalışmanın II. periyodu sırasında doğrulanmıştır. Plaseboya kıyasla kan
basıncı artışındaki farklılık orta doz grubunda en fazla olmuştur (5.38 mmHg yüksek doza karşı
6.70 mmHg orta doz). Vadi diastolik kan basıncındaki artış plasebo kullanan veya her bir
grupta en düşük dozda losartan kullanımına devam eden hastalarda aynı bulunmuştur; bu
durum yine her bir gruptaki en düşük dozun anlamlı bir hipertansif etkisinin olmadığını
düşündürmektedir.
Losartanın büyüme, ergenlik ve genel gelişim üzerindeki uzun süreli etkileri çalışılmamıştır.
Çocuklukta losartan ile antihipertansif tedavinin kardiyovasküler morbidite ve mortaliteyi
azaltmadaki uzun süreli etkililiği de belirlenmemiştir.
115.2. Farmakokinetik özellikler :
Emilim:
Oral uygulamayı takiben, losartanın emilimi iyidir ve ilk geçiş metabolizması sonrası aktif bir
karboksilik asit metaboliti ve inaktif olan diğer metabolitleri oluşur. Losartan tabletlerin
sistemik biyoyararlanımı yaklaşık %33’dür. Losartan ve aktif metaboliti ortalama doruk
konsantrasyonlarına sırasıyla 1 saatte ve 3-4 saatte ulaşır.
Dağılım:
Losartan ve aktif metaboliti, başta albümin olmak üzere ≥ %99 oranında plazma proteinlerine
bağlanır. Losartanın dağılım hacmi 34 litredir.
Biyotransformasyon:
Oral yoldan veya intravenöz olarak uygulanan losartan dozunun yaklaşık % 14’ü aktif
metabolitine dönüşür. 14C ile işaretli losartan potasyumun oral ve intravenöz uygulanmasını
takiben, dolaşımdaki plazma radyoaktivitesi esas olarak losartan ve aktif metabolitine aittir.
Losartanın aktif metabolitine minimal dönüşümü, incelenen kişilerin yaklaşık % 1’inde
görülmüştür.
Aktif metabolitine ek olarak, aktif olmayan metabolitleri bulunmaktadır.
Atılım:
Losartanın ve aktif metabolitinin toplam plazma klirensi, sırasıyla yaklaşık 600 ml/dak ve 50
ml/dak, renal klirensi ise, sırasıyla 74 ml/dak ve 26 ml/dak.’dır. Losartan oral yoldan
verildiğinde, idrarda dozun yaklaşık %4’ü değişmeden, yaklaşık % 6’sı ise aktif metaboliti
olarak saptanır. Losartanın ve aktif metabolitinin farmakokinetiği, 200 mg’ye kadar oral
losartan potasyum dozlarına kadar lineerdir.
Oral uygulamadan sonra, losartan ve aktif metabolitinin plazma konsantrasyonları çoklu
eksponansiyal bir azalma gösterir. Losartanın terminal yarılanma ömrü yaklaşık 2 saat,
metabolitininki ise 6-9 saattir. Günde bir kez 100 mg dozla, ne losartan ne de aktif metaboliti
plazmada anlamlı derecede birikmemiştir.
Losartanın ve metabolitlerinin atılımında hem safra hem de idrarla atılımın katkısı vardır.
İnsanlara 14C ile işaretli losartanın oral yolla uygulanmasından sonra, radyoaktivitenin
yaklaşık % 35’i idrarda, % 58’i feçeste saptanmıştır.
Doğrusallık / Doğrusal olmayan durum:
Bulunmamaktadır.
Hastalardaki karakteristik özellikler
Yaşlı hipertansif hastalarda losartan ve aktif metabolitinin plazma konsantrasyonları ve
hidroklorotiyazid emilimi genç hipertansif hastalardakinden anlamlı olarak farklı değildir.
Losartanın kadın hipertansif hastalardaki plazma düzeyleri, erkek hipertansif hastalardakine
kıyasla iki katı kadar yüksek iken, aktif metabolitinin plazma düzeyleri erkek ve kadınlar
arasında fark göstermemiştir.
Hafif-orta derecede alkole bağlı karaciğer sirozu olan hastalara oral uygulamadan sonra,
losartan ve aktif metabolitinin plazma konsantrasyonları genç erkek gönüllülerdekinden
sırasıyla yaklaşık 5 kat ve 1.7 kat daha yüksektir (bkz. bölüm 4.2 ve 4.4).
12Renal yetmezliği olan hastalarda veya hemodiyaliz hastalarında aktif metabolitin plazma
konsantrasyonları değişmez.
Ne losartan ne de aktif metaboliti hemodiyalizle uzaklaştırılamaz.
Pediyatrik hastalarda farmakokinetik:
Losartanın farmakokinetiği, 1 ay ila 16 yaş arası 50 hipertansif pediyatrik hastada, günlük
yaklaşık 0.54 – 0.77 mg/kg losartan (ortalama doz) oral yolla verilerek araştırılmıştır.
Sonuçlar, tüm yaş gruplarında losartandan aktif metabolitinin oluştuğunu göstermiştir.
Sonuçlara göre, losartanın oral uygulanmasını takiben, bebekler ve yeni yürüyen çocuklar, okul
öncesi ve okul çağındaki çocuklar ve adölesanlarda farmakokinetiği yaklaşık benzerdir.
Metaboliti için farmakokinetik parametreler, yaş grupları arasında oldukça farklı bulunmuştur.
Okul öncesi çağdaki çocuklar ile adölesanlar karşılaştırıldığında, bu farklar istatistiksel olarak
anlamlıdır. Bebeklerin yeni yürüyen çocuklara oranla maruziyeti oldukça yüksektir.
5.3. Klinik öncesi güvenlilik verileri
Genel farmakoloji, genotoksisite ve karsinojenik potansiyelle ilgili klasik çalışmalara dayanan
klinik öncesi veriler insanlar için özel bir tehlikeyi ortaya koymamaktadır. Tekrarlayan doz
toksisite çalışmalarında, losartanın uygulanması kırmızı kan hücresi parametrelerinde
(eritrositler, hemoglobin, hematokrit) azalmaya, serumda üre-N artışına, serum kreatininde
geçici artışa, kalp ağırlığında azalmaya (histolojik korelasyonu yoktu) ve gastrointestinal
değişikliklere (mukoz membran lezyonları, ülserler, erozyonlar, kanamalar) yol açmıştır.
Renin-anjiyotensin sistemini doğrudan etkileyen diğer maddeler gibi, losartanın, fötal ölüme ve
malformasyonlara neden olan fötal gelişim geriliği üzerindek advers etkileri indüklediği
gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
Lactose - Tablettose
Avicel pH 102
Snowflake
Kroskarmelloz sodyum
Magnezyum stearat
Film Kaplama
Opadry Y-1-7000
6. 2. Geçimsizlikler :
Uygulanabilir değildir.
6.3. Raf ömrü :
Raf ömrü 24 aydır.
6.4. Saklamaya yönelik özel tedbirler
25°C’nin altındaki oda sıcaklığında ve kuru bir yerde saklayınız.
136.5. Ambalajın niteliği ve içeriği
28 film tablet içeren Opak PVdC / Al. folyo blister ambalaj
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ALİ RAİF İLAÇ SAN. A.Ş.
İkitelli Organize Sanayi Bölgesi
Haseyad II. Kısım No:228
34306 İkitelli/İstanbul
Tel: 0212 549 25 42 (pbx)
8. RUHSAT NUMARASI
210/2
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 14.12.2006
Ruhsat yenileme tarihi:
10. KÜB’ÜN YENİLENME TARİHİ
14