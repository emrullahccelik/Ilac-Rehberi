 
1/7  KULLANMA  TALİMATI  
 
ZOVALOX 250 mg infüzyonluk çözelti hazırlamada kullanılacak konsantre için toz  
Steril  
Damar  içine  uygulanır.  
 
• Etkin  madde:  Her bir flakon  250 mg asiklovire  eşdeğer  asiklovir  sodyum  içerir.  
• Yardımcı  maddeler:  Sodyum  hidroksit  (pH ayarı  için), enjeksiyonluk su içerir.  
 
 
Bu Kullanma  Talimatında:  
1. ZOVALOX  nedir  ve ne için kullanılır?  
2. ZOVALOX ’u kullanmadan  önce  dikkat  edilmesi  gerekenler  
3. ZOVALOX  nasıl  kullanılır?  
4. Olası  yan etkiler  
5. ZOVALOX ’un saklanması  
Başlıkları  yer almaktadır.  
 
1. ZOVALOX  nedir  ve ne için kullanılır?  
ZOVALOX  etkin madde olarak asiklovir içerir . Asiklovir, “antiviral” adı verilen bir ilaç grubunun 
üyesidir.  
 
ZOVALOX , Herpes simpleks  virüs (HSV), Varicella zoster  virüs (VZV) adlı virüslere karşı etkili 
antiviral bir ilaçtır.  
 
ZOVALOX , suçiçeği,  zona,  uçuk,  genital  herpes  ve Herpes  simpleks ’in sebep olduğu  diğer  
iltihapların tedavisinde endikedir. Uçuk, genital herpes ve diğer herpes iltihaplarının yeniden  
görülmesini  engeller.  Bağışıklık  sistemi  yetersiz  hastalarda  Herpes  simpleks ’in neden  olduğu  
iltihabın  önlenmesinde  kullanılır.  
 
ZOVALOX , her bir karton kutuda beyaz  veya beyazımsı , hafif sarı  renkte liyofilize  toz bulunan  1 
adet flakon içermektedir.  
 
 Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü sizin  için önemli bilgiler  içermektedir.  
● Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
● Eğer  ilave  sorularınız  olursa,  lütfen  doktorunuza  veya eczacınıza  danışınız.  
● Bu ilaç kişisel  olarak  sizin için reçete  edilmiştir,  başkalarına  vermeyiniz.  
● Bu ilacın  kullanımı  sırasında,  doktora  veya hastaneye  gittiğinizde  bu ilacı kullandığınızı  
doktorunuza  söyleyiniz.  
● Bu talimatta  yazılanlara  aynen  uyunuz.  İlaç hakkında  size önerilen  dozun  dışında  yüksek  
veya düşük doz kullanmayınız.  
 
2/7  2. ZOVALOX ’u kullanmadan önce dikkat etmeniz gerekenler   
ZOVALOX ’u aşağıdaki  durumlarda  KULLANMAYINIZ  
Eğer,  
• ZOVALOX ’u kullanırken bir alerjik reaksiyon (döküntü, bölgesel ağrı veya şişme) gelişirse  
ilacı kullanmayı kesiniz  ve doktorunuza  söyleyiniz.  
• Eğer  asiklovire,  valasiklovire  (bir çeşit antiviral  ilaç) veya yardımcı  maddelerden  herhangi  
birine karşı aşırı duyarlılığı nız (alerjiniz) varsa bu ilacı kullanmayınız (yardımcı maddeler  
bu kullanma talimatının  başında  belirtilmektedir).  
 
ZOVALOX ’u aşağıdaki  durumlarda  DİKKATLİ  KULLANINIZ  
Eğer,  
• Böbrek  hastalığınız  varsa  aldığınız  ZOVALOX  dozunun  azaltılması  gerekmektedir.  
• 65 yaşın  üzerindeyseniz  böbrek  fonksiyonlarınızın  azalması  muhtemel  olduğundan,  doz 
azaltılmasına  ihtiyacınız  olabilir.  
• Asiklovir kullanılan hastalarda böbrek fonksiyonlarında bozulma olması durumunda doz 
ayarlaması yapılması ve hidrasyona d ikkat edilmesi gerekir.  
• Hem  yaşlı  hastalar  hem de böbrek  bozukluğu  olan hastalarda  nörolojik  yan etki gelişme  riski 
yüksektir ve  bu etkilerin varlığı  yakından  izlenmelidir.  
• Özellikle aktif  lezyonlarınız  (kabartı  veya  kabarcıklar) mevcut  olduğunda,  virüs 
bulaştırmama  konusunda gerekli önlemleri almalısınız.  
• ZOVALOX  kullanırken  yeteri  kadar  su içmeye  özen  gösteriniz.  
• ZOVALOX  ’u ağızdan  almamalısınız.  
 
Bu uyarılar , geçmişteki  herhangi  bir dönemde  dahi olsa sizin  için geçerliyse  ZOVALOX ’u 
kullanmadan  önce  lütfen  doktorunuza  danışınız.  
 
ZOVALOX ’un yiyecek  ve içecek  ile kullanılması  
Veri yoktur.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
 
Eğer hamileyseniz, hamile olabileceğinizi düşünüyorsanız veya hamile kalmayı planlıyorsanız  
doktorunuza danışmadan ZOVALOX ’u kullanmayınız. Doktorunuz, hamileyken ZOVALOX  
kullanımının  size olan faydası  ile bebeğinize  olan riskini  değerlendirecektir.  
 
Tedaviniz sırasında hamile olduğunuzu fark eder seniz hemen doktorunuza veya eczacınıza  
danışınız.  
 
 
Emzirme  
İlacı kullanmadan  önce  doktorunuza  veya eczacınıza  danışınız.  
 
3/7   
ZOVALOX ’un içeriğinde  bulunan  bileşenler  anne  sütüne  geçebilir.  Eğer  emziriyorsanız,  
ZOVALOX ’u kullanmadan önce  doktorunuza  danışınız.  
 
Araç  ve makine  kullanımı  
Uyuşuk veya uykulu hissetme gibi bazı yan etkiler odaklanma ve tepki verme becerilerinizi  
bozabilir. Araç ve makine kullanmadan önce bu yan etkilerin sizde bulunmadığından emin  olunuz.  
 
ZOVALOX ’un içeriğinde  bulunan  bazı yardımcı  maddeler  hakkında  bilgiler  
Bu tıbbi ürün her flakonunda 24,38 mg sodyum ihtiva eder.  Bu durum, kontrollü sodyum  diyetind e 
olan hastalar için göz önünde bulundurulmalıdır.  
 
Diğer  ilaçlar  ile birlikte  kullanımı  
Önemli  bir ilaç etkileşimi yoktur.  
 
Probenesid (gut hastalığının tedavisinde kullanılan bir ilaç) ve simetidin (ülser tedavisi için  
kullanılan  bir ilaç) ZOVALOX ’un etkisini  arttırır.  Benzer  olarak  bağışıklığı  baskılanmış  nakilli  
hastalarda  kullanılan  yüksek  doz mikof enolat  mofetil  ile birlikte  kullanıldığında  da ZOVALOX’un  
etkisi  artar. Bununla birlikte,  doz ayarlaması  gerekli  değildir.  
 
Siklosporin  ve takrolimus  (bağışıklığı  baskılanmış  nakilli  hastalarda  kullanılan  ilaçlar)  ile birlikte  
kullanılacaksa dikkatli olunmalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandıysanız  lütfen  doktorunuza veya  eczacınıza  bunlar hakkında  bilgi veriniz.  
 
3. ZOVALOX  nasıl  kullanılır?  
 Uygun  kullanım  ve doz/uygulama  sıklığı  için talimatlar:  
Doktorunuz  hastalığınıza  bağlı  olarak  ilacınızın  dozunu  belirleyecek  ve size uygulayacaktır.  
 
 Uygulama  yolu ve  metodu:  
ZOVALOX ’un gerekli  dozu  1 saat kadarlık  bir sürede  yavaş  olarak  damar  içine  uygulanmalıdır.  
 
  Değişik  yaş grupları  
Çocuklarda  kullanımı:  
Çocuğunuzun yaşına, kilosuna ve hastalığına bağlı olarak doz ayarlanmasına ihtiyaç olabilir.  
Doktorunuz  hastalığına  bağlı  olarak  çocuğunuzun  ilaç dozunu  belirleyecek  ve uygulayacaktır.  
 
Yenidoğanlarda  ZOVALOX  dozu  vücut  ağırlığına  göre hesaplanır.  
 
Yaşlılarda  kullanımı:  
ZOVALOX  kullanırken  yeteri  kadar  su içmeye  özen  gösteriniz.  Böbrek  hastalığınız  varsa  
 
4/7  dozun  azaltılmasına  özellikle  dikkat  edilmelidir.  
 
  Özel  kullanım  durumları  
Böbrek  yetmezliği:  
Böbrek fonksiyon  bozukluğu  bulunan  hastalarda  ZOVALOX  dikkatle  uygulanmalıdır.  
Asiklovir kullanılan hastalarda böbrek fonksiyonlarında bozulma olması durumunda doz 
ayarlaması yapılması ve hidrasyona dikkat edilmesi gerekir.  
 
Eğer  ZOVALOX ’un etkisinin  çok güçlü  veya zayıf  olduğuna  dair bir izleniminiz  var ise          
doktorunuz  veya eczacınız  ile konuşunuz.  
 
Kullanmanız  gerekenden  daha  fazla ZOVALOX  kullandıysanız : 
Kazara  günlerce  tekrar  eden  yüksek  doz ZOVALOX  aldıysanız  nörolojik  belirtiler  (baş ağrısı,  
zihin  karışıklığı, nöbet, koma)  görülebilir.  
 
ZOVALOX ’dan kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
 
ZOVALOX ’u kullanmayı  unutursanız  
Unutulan  dozları  dengelemek  için çift doz almayınız.  
 
ZOVALOX  ile tedavi  sonlandırıldığındaki  oluşabilecek  etkiler  
Doktorunuza  danışmadan  ilacınızı  kullanmayı  bırakmayınız.  
 
4. Olası  yan etkiler   
Tüm  ilaçlar  gibi ZOVALOX ’un içeriğinde  bulunan  maddelere  duyarlı  olan kişilerde  yan etkiler  
olabilir.  
 
Aşırı  duyarlılık  reaksiyonları  şunlardır  (çok seyrek  görülür):  
• Döküntü, deride kaşıntı ya da kurdeşen gibi alerjik reaksiyonlar , 
• Yüz, dudaklar, dil ya da vücudun diğer bölümlerinde şişlik , 
• Nefes darlığı, hırıltılı solunum ya da solunum güçlüğü , 
• Açıklanamayan ateş ve özellikle ayakta dururken bitkinlik . 
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın  : 10 hastanın  en az birinde  görülebilir.  
Yaygın  : 10 hastanın  birinden  az, fakat 100 hastanın  birinden  fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.   
Seyrek  : 1.000  hastanın birinden  az, fakat  10.000 hastanın  birinden fazla görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki  verilerden  hareketle  tahmin  edilemiyor.  
 
 
5/7  Yaygın:  
• Kaşıntı  
• Bulantı  
• Kusma  
• Karaciğer ile ilişkili enzimlerde geçici artışlar  
• Kan ve üre testlerinde değişiklikler  
• Deride  ışığa  karşı  hassasiyet  (fotosensitivite)  dahil  döküntü  
• Kurdeşen  (ürtiker)  
• Damar  iltihabı  (flebit)  
 
Yaygın  olmayan:  
• Kırmızı  kan hücreleri  (alyuvar)  sayısında  azalma  (anemi)  
• Beyaz  kan hücreleri  (akyuvar)  sayısında  azalma  (lökopeni)  
• Trombosit  (kanın  pıhtılaşmasından  sorumlu  hücrele r) sayısında  azalma  (trombositopeni)  
 
Çok seyrek:  
• Halüsinasyon  
• Psikotik  sendromlar ,  
• Düşünememe, net bir şekilde yargılayamama veya konsantre olamama (duygu  ve düşünce 
bozuklukları)  
• Huzursuzluk  
• Zihin  karışıklığı  
• Baş ağrısı  
• Sersemlik  
• Titreme  
• Hareket  kontrolündeki  zorluğa  bağlı yürüme  bozukluğu  (ataksi)  
• Konuşma  veya  dil ile ilgili  bozukluk  (dizartri)  
• Nöbet  
• Uyku  hali 
• Yorgunluk  
• Boyun sertliği ve ışığa karşı hassasiyet  
• Yüksek  ateş 
• Ensefalopati  (bir çeşit beyin  iltihabı)  
• Nefes darlığı  
• Koma  
• İshal  
• Karın  ağrısı  
• Bilirubinde  geçici  artışlar  
• Hepatit  (karaciğerin  iltihaplanması)  
• Sarılık  
 
6/7  • Çok az idrar  yapma  veya  hiç idrar  yapamama  gibi böbrek  problemleri  
• Bel ağrısı,  sırtınızın  böbrek  bölgesi  veya  kalçanızın  hemen  üstünde  ağrı (Böbrek  ağrısı)  
• Bazı kan ve idrar  testlerinde  değişiklik  
• Uygulama yapılan bölgede şişlik, kızarıklık ve hassasiyet  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu  veya eczacınızı bilgilendiriniz.  
 
Yan etkilerin  raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan  etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0  800 314 
00 08 numaralı yan etki bildirim hattını arayarak Türkiye Farmakovijilans Merkezi  (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın  güvenli liği 
hakkında  daha  fazla  bilgi edinilmesine  katkı  sağlamış olacaksınız.  
 
5. ZOVALOX ’un saklanması  
ZOVALOX ’u çocukların  göremeyeceği, erişemeyeceği  yerlerde  ve ambalajında  saklayınız.  
 
25°C'nin altındaki oda sıcaklığında saklayınız.  
 
ZOVALOX antimikrobiyal koruyucu içermez. Bu nedenle, sulandırma ve seyreltme işlemleri ya  
tamamen aseptik koşullarda ya da kullanımdan hemen önce yapılmalı ve kullanılmamış  
solüsyonlar  atılmalıdır.  Sulandırılmış ya da seyreltilmiş çözeltiler buzdolabına konulmamal ıdır. 
 
Rekonstitüsyon süresince ürün tamamen çözününceye ka dar çalkalayınız/döndürünüz.  
 
Bitmiş ürün enjeksiyonluk su ile sulandırıldıktan sonra ve %0,9 NaCl çözeltisi, %5 dekstroz 
çözeltisi, %0,9 NaCl +%5 dekstroz çözeltisi ve laktatlı ringer çözeltisi il e seyreltildikten sonra 
25°C’nin  altında  oda sıcaklığında  12 saate kadar stabildir . 
 
Son kullanma  tarihiyle  uyumlu  olarak  kullanınız.  
 
Ambalaj daki son kullanma  tarihinden  sonra  ZOVALOX ’u kullanmayınız.  
 
Eğer  üründe  ve/veya  ambalajında  bozukluklar  fark ederseniz  ZOVALOX ’u kullanmayınız.  
 
Son kullanma  tarihi  geçmiş  veya  kullanılmayan  ilaçları  çöpe  atmayınız!  Çevre,  Şehircilik  ve 
İklim  Değişikliği  Bakanlığınca  belirlenen toplama  sistemine  veriniz.  
 
Ruhsat  Sahibi:  
Haver Trakya İlaç San. ve Tic. A.Ş.  
Ulaş OSB Mah. D100 Cad. No:28  
Ergene/TEKİRDAĞ  
 
7/7   
Üretim Yeri: 
Haver Trakya İlaç San. ve Tic. A.Ş.  
Ulaş OSB Mah. D100 Cad. No:28  
Ergene/TEKİRDAĞ  
 
Bu kullanma  talimatı  25/12/2024  tarihinde  onaylanmıştır.  
