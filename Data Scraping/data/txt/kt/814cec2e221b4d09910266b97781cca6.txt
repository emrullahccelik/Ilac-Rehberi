KULLANMA TALİMATI
DİKLOFAR %1 jel  
Cilt üzerine uygulanır.
• Etkin madde:  Her 1  g jel 10 mg diklofenak sodyuma eşdeğer diklofenak 
dietilamonyum içerir.
• Yardımcı maddeler:  Karbomer, propilen glikol, izopropil alkol, izopropilmiristat 
akrilamid/sodyum akriloildimetiltaurat kopolimer ve isohekzadekan ve polisorbat 80, 
lavanta esansı, saf su.
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.
•  Bu kullanma talimatını saklayınız. Daha sonra tekrar okumaya ihtiyaç duyabilirsiniz.
• Eğer ilave sorularınız olursa, lütfen doktorunuza veya eczacınıza danışınız.
• Bu ilaç kişisel olarak sizin için reçete edilmiştir, başkalarına vermeyiniz.
• Bu ilacın kullanımı sırasında, doktora veya hastaneye gittiğinizde doktorunuza bu  
ilacı kullandığınızı söyleyiniz.
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız.
Bu Kullanma Talimatında:
1. DİKLOFAR nedir ve ne için kullanılır?
2. DİKLOFAR’ı kullanmadan önce dikkat edilmesi gerekenler
3. DİKLOFAR nasıl kullanılır?
4. Olası yan etkiler nelerdir?
5. D İK L  OF A R ’ın saklanması
Başlıkları yer almaktadır.
1. DİKLOFAR nedir ve ne için kullanılır?
• DİKLOFAR etkin madde olarak diklofenak dietilamonyum içeren, jel formunda bir 
ilaçtır.
• DİKLOFAR topikal kullanılan non-streoidal antiinflamafuvar preparatları olarak 
adlandırılan bir ilaç grubuna dahildir. Yalnızca harici kullanım içindir.
• DİKLOFAR, 50 g'lık tüpler ile kullanıma sunulmaktadır.
1/6
DİKLOFAR yetişkinlerde
-  Burkulma, ezilme, incinme gibi kazalar ya da spor yaralanmalarının neden olduğu 
ağrı, iltihaplanma ve şişmede,
-  Yumuşak doku iltihaplanmalarında,
-  Bölgesel romatizma hastalıklarında kullanılır.
2. DİKLOFAR'ı kullanmadan önce dikkat edilmesi gerekenler  
DİKLOFAR'ı aşağıdaki durumlarda KULLANMAYINIZ
Eğer:
• Diklofenaka veya DİKLOFAR'ın bileşiminde bulunan yardımcı maddelerden herhangi 
birine karşı (yardımcı maddeler listesine bakınız) aleıjiniz var ise
• Asetilsalisilik asit (ağrı kesici bir ilaç) veya ibuprofen gibi diğer non-steroidal 
antiinflamatuvar ilaçlar ile hırıltı ya da kısa nefes alma (astım atağı), sıvı kabarcıklı 
deri döküntüsü ya da kurdeşen veya burun akıntısı gibi şikayetleriniz oluyorsa
• Hamileyseniz (özellikle son 3 aylık dönemde) kullanmayınız.
• DİKLOFAR'ı açık yaralara ya da hasar görmüş, döküntülü ve ekzemalı cilt üzerine 
uygulamayınız.
• 14 yaşından küçük çocuklarda ve adolesanlarda kullanmayınız.
DİKLOFAR’ı aşağıdaki durumlarda DİKKATLİ KULLANINIZ
Eğer:
• Geniş alanlara uygulanacaksa veya uzun süreli tedavi amacıyla kullanacaksanız 
dikkatli kullanınız.
• DİKLOFAR yalnızca harici kullanım içindir. Ağız içine uygulamayınız. Yutmayınız.
• DİKLOFAR'ın gözle temasından kaçınınız. Gözle teması durumunda gözünüzü temiz 
suyla yıkayınız. Rahatsızlık devam ederse doktorunuza ya da eczacınıza danışınız.
• DİKLOFAR kullandığınız sürede aşırı güneş ışığına maruz kalmayınız.
• Deri döküntülerinizin olması durumunda tedavinizi durdurunuz.
• DİKLOFAR kapatıcı olmayan bandajlarla kullanılabilir; ancak hava geçirmeyen 
kapatıcı bandajlar kullanılmamalıdır.
• Diklofenak içeren diğer ürünlerle birlikte kullanmayınız.
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.
2/6
DİKLOFAR'ın yiyecek ve içecek ile kullanılması
DİKLOFAR'ın uygulama yöntemi açısından yiyecek ve içeceklerle etkileşimi yoktur. 
Hamilelik
İlacı kullanmadan önce doktorunuza veya eczacınıza danışınız.
• DİKLOFAR'ı gebeliğiniz boyunca, özellikle üçüncü üç aylık dönemde kesinlikle 
kullanmayınız.
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.
Emzirme
İlacı kullanmadan önce doktorunuza veya eczacınıza danışınız.
• DİKLOFAR'ı kesinlikle gerekli olmadıkça emzirme döneminde kullanmayınız. 
Doktorunuz tarafından kullanılması gerekli görüldüğünde geniş alanlara 
uygulamayınız, uzun süreli kullanmayınız ve göğüs üzerine uygulamayınız.
Araç ve makine kullanımı
DİKLOFAR'ın araç ve makine kullanma yeteneğiniz üzerinde etkisi yoktur.
DİKLOFAR'ın içeriğinde bulunan bazı yardımcı maddeler hakkında önemli bilgiler
DİKLOFAR propilen glikol içerdiğinden ciltte tahrişe neden olabilir.
DİKLOFAR sodyum içerir. Ancak kullanım yolu nedeniyle herhangi bir yan etki beklenmez. 
Diğer ilaçlar ile birlikte kullanımı
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.
3. DİKLOFAR nasıl kullanılır?
Uygun kullanım ve doz/uygulama sıklığı için talimatlar:
Yetişkinler:
DİKLOFAR'ı günde 3-4 defa derinin etkilenen bölgesine yavaşça ovmak suretiyle 
uygulayınız. Gerekli olan miktar ağrılı yerin genişliğine bağlıdır. Örneğin: 2-4 gram 
DİKLOFAR (kiraz ile ceviz büyüklüğü kadar miktarda) yaklaşık olarak 2.0-2.5 cm çapında 
bir alanı tedavi etmek için yeterlidir.
3/6
DİKLOFAR'ı doktor tavsiyesi haricinde kas ve eklem ağrılarında (incinme, burkulma, ezilme 
gibi) ya da tendonitte 2 hafta, artrit ağrısında 3 haftadan uzun süreli kullanmayınız.7 gün 
kullanmanız sonucunda ağrı ve şişlik durumunda bir gelişme olmazsa ya da daha kötüye 
giderse doktorunuza danışınız.
Uygulama yolu ve metodu:
Derinin ağrıyan ya da şişen bölgesine yavaşça ovmak suretiyle uygulayınız. Ovma sırasında 
hafif serinletici bir etki hissedebilirsiniz. Uygulamadan sonra ellerinizi yıkayınız (tedavi 
edilen bölge elleriniz değilse).
Değişik yaş grupları:
Çocuklarda kullanım:
DİKLOFAR'ın çocuklarda ve 14 yaşın altındaki ergenlerde kullanımı önerilmemektedir.
14 yaş ve üzeri çocuklarda, ağrı için 7 günden uzun süre kullanılması ya da semptomların 
kötüleşmesi durumunda doktora danışılması önerilmektedir.
Yaşldarda kullanım:
Yaşlılarda DİKLOFAR'ın yetişkin dozları kullanılabilir.
Özel kullanım durumları:
Özel kullanım durumu yoktur.
Eğer DİKLOFAR’ ın etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.
Kullanmanız gerekenden daha fazla DİKLOFAR kullandıysanız:
DİKLOFAR'dan kullanmanız gerekenden fazlasını kullanmışsanız bir doktor veya eczacı ile  
konuşunuz.
DİKLOFAR'ı kullanmayı unutursanız:
Eğer DİKLOFAR'ın bir dozunu almayı unutursanız, hatırladığınız anda dozu alınız ve bir 
sonraki dozu normal kullanma zamanında alınız.
Unutulan dozları dengelemek için çift doz uygulamayınız.
4. Olası yan etkiler nelerdir?
Tüm ilaçlar gibi, DİKLOFAR'ın içeriğinde bulunan maddelere duyarlı olan kişilerde yan 
etkiler olabilir.
4/6
Aşağıdakilerden biri olursa DİKLOFAR'ı kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:
• Ağız, yüz, dil ve boğazda şişme
• Sıvı kabarcıklı deri döküntüsü ya da kurdeşen
• Hırıltı ya da kısa nefes alma, ya da göğüste sıkışma hissi (astım)
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
DİKLOFAR'a karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.
Bu çok ciddi yan etkilerin hepsi oldukça seyrek görülür.
Aşağıdakilerden herhangi birini fark ederseniz hemen doktorunuza bildiriniz veya size  
en yakın hastanenin acil bölümüne başvurunuz:
• Cilt hastalığı (iltihaplanma, ekzema)
• Döküntü
Bunların hepsi ciddi yan etkilerdir. Acil tıbbi müdahale gerekebilir.
Ciddi yan etkiler çok seyrek görülür.
Aşağıdakilerden herhangi birini fark ederseniz doktorunuza söyleyiniz:
Işığa hassasiyet
• Kaşıntı
• Kızarıklık
Bunlar DİKLOFAR'ın hafif yan etkileridir.
Yan etkilerin raporlanması
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 
O  800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.
5/6
5. DİKLOFAR'ın saklanması
DÎKLOFAR’ ı çocukların göremeyeceği, erişemeyeceği yerlerde ve ambalajında saklayınız.
25 °C'nin altındaki oda sıcaklığında saklayınız.
Son kullanma tarihiyle uyumlu olarak kullanınız.
Etiketin veya ambalajın üzerinde belirtilen son kullanma tarihinden sonra DİKLOFAR'ı  
kullanmayınız.
Eğer üründe ve/veya ambalajında bozukluklar fark ederseniz DİKLOFAR'ı kullanmayınız. 
Ruhsat Sahibi:
Farmalas İlaç San. ve Tic. Ltd. Şti.
Altınşehir Mah. Tavukçuyolu Cad. BekaNo:9 
Ümraniye / İSTANBUL
Üretici:
My Farma İlaç San. ve Tic. A.Ş.
Tuzla Kimya Sanayicileri O.S.B. M. Aras Bulvarı, Kristal Cad. No:l 
Tepeören-Tuzl a/İS T ANBUL
Bu kullanma talimatı 24.05.2016 tarihinde onaylanmıştır.
6/6
