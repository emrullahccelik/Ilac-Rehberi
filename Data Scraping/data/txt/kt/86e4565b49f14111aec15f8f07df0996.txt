1 
 KULLANMA TALİMATI  
 
DİCAİN %5 krem  
Deri üzerine uygulanır.  
 
• Etkin madde: 1 gram krem 25 mg lidokain ve 25 mg prilokain içerir.  
• Yardımcı maddeler:  PEG -54 Hidrojenize hint yağı  [Croduret 54- SO-(MV)] , 
karboksiprolimetilen (karbopol 974 P), sodyum hidroksit, saf su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktor veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazıla nlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
 
Bu Kullanma Talimatında:  
 
1. DİCAİN  nedir ve ne için kullanılır?  
2. DİCAİN ’i kullanmadan önce dikkat edilmesi gerekenler  
3. DİCAİN  nasıl kullanılır?  
4. Olası yan etkiler nelerdir?  
5. DİCAİN ’in saklanması  
 
Başlıkları yer almaktadır. 
 
1. DİCAİN nedir ve ne için kullanılır?  
 
DİCAİN  deri üzerine uygulanan bir lokal anesteziktir (uyuşturucu). Uygulandığı bölgede geçici 
hissizlik ile duyu kaybı sağlar. Yine de uygulanan böl geye dokunduğunuzda his mevcuttur. 
DİCAİN  deri üzerine, genital (üreme organı) , mukozaya ve bacak ülserlerine uygulanır.  
 
DİCAİN , karton kutuda; 5 adet HDPE kapaklı, lateksli ve laklı 5 gramlık alüminyum tüpte  + 
5 adet yara örtüsü  ile ambalajlanır.  
 
• DİCAİN , iğne uygulaması ve küçük deri cerrahisinde, girişimden önce deri üzerinde ağrının 
azaltılmasında kullanılır.  
• DİCAİN  ayrıca, cerrahi girişimlerden veya diğer lokal anesteziklerin enjeksiyonla 
uygulanmasından önce genital mukoza üzerine uygulanabilir .  
• DİCAİN  ayrıca temizlemeyi kolaylaştırmak için bacak ülserlerinde ağrının giderilmesinde 
kullanılır.  
 
 
 
 2 
 2. DİCAİN’ i kullanmadan önce dikkat edilmesi gerekenler  
 
DİCAİN’ i aşağıdaki durumlarda KULLANMAYINIZ  
 
• Lido kain, prilokain veya DİCAİN ’in içindeki herhangi bir maddeye karşı al erjiniz varsa bu 
ilacı kullanmayınız.  
• DİCAİN ’i prematür e yenidoğan bebeklerde kullanmayınız. 
• Kandaki methemoglobin seviyelerini etkileyen diğer ilaçlar ile aynı anda tedavi edilen 12 
aylıktan küçük bebeklerde kullanmayınız.  
 
DİCAİN’ i aşağıdaki durumlarda DİKKATLİ KULLANINIZ  
 
• Eğer DİCAİN  ya da diğer herhangi bir ilaç kul lanımı sırasında olağandış ı veya hoş olmayan 
bir alerjik durumla karşılaştıysanız mutlaka doktorunuzu bilgilendiriniz.  
• DİCAİN ’i bacak ülseri dışında, diğer açık yaralar, kesikler ve döküntülü deri üzerinde 
kullanmayınız.  
• DİCAİN ’i göze temas ettirmeyiniz. Tahrişe neden olabilir. Yanlışlıkla gözünüz ile temas 
ederse gözünüzü derhal ılık su veya sodyum klorür çözeltisi ile yıkayınız ve gözünüzü his 
kaybı geçene dek koruyunuz.  
• DİCAİN  kulak zarı hasarında uygulanmaz. 
• DİCAİN ’i deri içine yapılan aşı uygulamalarından önce (örneğin tüberküloz aşısı) 
kullandığınızda, aşı sonucunun takip edildiği sürenin ardından doktorunuz ile görüşünüz.  
• Glukoz -6-fosfat dehidrojenaz eksikliği veya doğuştan veya sebebi bilinmeyen 
methemoglobinemi gibi nadir görülen metabolik bir probleminiz var ise, doktorunuza bilgi 
veriniz. 
(Methemoglobin , hemoglobin fazlasının methemoglobine dönüştüğü bir durumdur. 
Normalde kanda bir miktar hemoglobin , methemoglobin denilen bir formda az miktarda 
bulunmaktadır. Eğer çok fazla methemoglobin oluşursa, kanın vücuda oksijen taşıması 
güçleşir.)  
• Sizde veya çocuğunuzda atopik dermatit  söz konusuysa, kremin en fazla 30 dakika süreyle 
uygulanmasına dikkat edi niz. 
 
Bu uyarılar geçmişteki bir dönemde dahi olsa, sizin için geçerliyse lütfen doktorunuza 
danışınız.  
 
DİCAİN’ in yiyecek ve içecekle kullanılması  
 
Deri ve mukoza üz erine uygulandığında DİCAİN ’in etkisi yiyecek ve içeceklerle değişmez.  
 
Hamilelik:  
 
İlacı kullanmadan önce doktorunuza veya eczacınıza danışınız . 
 
Hamile iseniz veya hamile kalmayı düşünüyor iseniz DİCAİN ’i kullanmaya başla madan önce 
doktorunuza bildiriniz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme:  3 
  
İlacı kullanmadan önce doktorunuza veya eczacınıza danışınız . 
 
DİCAİN  anne sütüne çok düşük miktarda geçebilir, ancak bebek için bir risk oluşturmaz.  
 
Araç ve makine kullanımı:  
 
DİCAİN  araç ve makine kullanım yeteneğini e tkilemez.  
 
DİCAİN’i n içeriğinde bulunan bazı yardımcı maddeler hakkında önemli bilgiler  
 
DİCAİN ’in içeriğinde bulunan yardımcı maddelere karşı aşırı bir  duyarlılığınız yoksa  bu 
maddelere bağlı olumsuz bir etki gözlenmez. 
 
Diğer ilaçlar ile birlikte kullanımı 
 
Özellikle aşağıdaki ilaçları kullanıyorsanız doktorunuza bildiriniz:  
 
• Methemoglobinemiyi uyardığı bilinen ilaçlar (örneğin sülfonamidler) , 
• Başka lokal anestezikler (uyuşturucu) ya da lokal anestezik yapısına benzer ilaçlar (örneğin 
tokainid) , 
• Sınıf III ant iaritmik ilaçlar (kalp ritmini düzenleyici ilaçlar, örneğin amiodaron) , 
• Lidokainin böbreklerden atılımını azaltan ilaçlar (örneğin, simetidin veya betablokörler)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız  ise lütfen doktorunuza veya eczacınıza bunlar hakkında bilgi veriniz.  
 
3. DİCAİN nasıl kullanılır?  
 
Uygun kullanım ve doz/uygulama sıklığı için talimatlar:  
 
Bu bölümde DİCAİN ’in genel kullanım dozu ile ilgili bilgiler verilmektedir. Doktorunuz 
almanız gereken doz miktarını belirleyecektir. Bu ilaçtan tam olarak yararlanmak istiyorsanız 
bu bölümde yer alan bilgileri takip ediniz.  
 
Başlıktaki sivri u cu kullanarak tüpün koruyucu membranı nı delebilirsiniz.  
 
• DİCAİN ’in deri üzerine uygulanması:  
 
Deri üzerine tahta bir spatula yardımıyla ince bir tabaka uygulayın. Yara örtüsü  veya plastik 
sargı gibi hava geçirmez bir madde ile üzerini örtünüz. Yaklaşık 2 g DİCAİN  için 5 g’lık tüpün 
yarısını kullanınız.  
 
Derideki küçük alanlardaki girişimler, örneğ in iğne batırılması ve lokal lezyonların cerrahi 
tedavisi: En az 1 saat en fazla 5 saat boyunca yaklaşık 2 g uygulayınız. 
Daha derin bir anestezinin gerektiği, örneğin deri kaybı olan bölgeye sağlam deriden alınan 
parçayı yerleştirme veya deri biyopsisi gi bi, derideki geniş alanlardaki girişimler: En az 2 saat, 
en fazla 5 saat boyunca 10 cm2’lik bölgeye yaklaşık 1.5- 2 g uygulanır.  
 4 
 Geni ş vücut alanlarındaki yeni t raşlanmış deri yüzeyleri (maksimum önerilen tedavi alanı, 600 
cm2 (bu alan 30x20 cm’lik yaklaşı k A4 boyutlarındaki bir kağıt büyüklüğüne karşılık gelir.): 
En az 1 saat, en fazla 5 saat boyunca yaklaşık 1 g/10 cm2’lik bölgeye uygulanır. Önerilen 
maksimum doz 60 g’dır. 
 
• DİCAİN ’in bazı deri problemlerinde uygulanması : 
 
Atopik dermatit veya molluscum (d eri üzerinde küçük yumrular oluşması ile belirgin hastalık) 
gibi deri problemleriniz var ise, 15- 30 dakika gibi daha kısa bir uygulama süresi yeterli olabilir.  
 
• DİCAİN ’in genital (üreme organı) mukoza membranına veya genital deriye uygulanması : 
 
Genital mu koza membranı: Genital siğillerin çıkarılması gibi lokal lezyonların c errahi 
tedavisinde: DİCAİN  cerrahi girişimden 5 -10 dakika önce doktorunuz veya hemşireniz 
tarafından uygulanır. Normal doz 5- 10 dakikalık gi rişimler için 5 -10 g DİCAİN ’dir. Uygulanan 
bölgenin üzeri kapatılmalıdır. Daha sonra hemen girişimde bulunulmalıdır.  
 
Erkek genital derisi: Lokal anesteziğin uygulanmasından önce doktorunuzun belirttiği şekilde 
kullanılır. Normal doz 15 dakika boyunca 10 cm2’lik alan üzerine 1 g’dır.  
 
Kadın genital derisi: Lokal anesteziğin uygulanmasından önce doktorunuzun belirttiği şekilde 
kullanılır. Normal doz 60 dakika boyunca 10 cm2’lik alan üzerine 1 -2 g’dır.  
 
• DİCAİN ’in bacak ülserlerinde kullanımı : 
 
Krem bacak ülserlerinde uygulandıktan sonra üzeri hava geç irmeyecek şekilde plastik bir sargı 
ile sıkıca örtünüz. Uygulama süresi en az 30 dakikadır. 60 dakikalık bir uygulama daha fazla 
anestezi sağlayabilir. Kremi bir gazlı bez ile siliniz. Kremi temizledikten sonra hemen yıkama 
işlemine geçilmelidir.  
 
Bacak ül serlerinde 10 cm2’lik alana yaklaşık 1-2 g, en fazla 10 g DİCAİN  kalın bir tabaka 
halinde uygulanır. DİCAİN  1-2 aylık sürede 15 defadan daha fazla bacak ülserlerinin 
yıkanmasından önce uygulanabilir. 
 
Uygulama yolu ve metodu:  
 
Deri üzerine, genital mukozay a ya da genital deriye ve bacak ülserlerine sürerek uygulanır.  
 
Değişik yaş grupları:  
 
Çocuklarda kullanımı:  
 
• DİCAİN ’in deri üzerine uygulanması:  
 
Derideki küçük alanlardaki girişimler, örneğin iğne batırılması ve lokal lezyonların cerrahi 
tedavisinde uygulama süresi yaklaşık 1 saattir.  
 
Yeni doğan ve 3 aylıktan küçük bebekler:  
 5 
 En fazla 10 cm2’lik bölgeye en fazla 1 g krem uygulayınız. Uygulama süresi 1 saati 
aşmamalıdır.  
 
3-11 aylık bebekler:  
 
En fazla 20 cm2’lik bölgeye en fazla 2 g krem uygulayınız. Uygulama süresi yaklaşık 1 saattir 
(en fazla 4 saat).  
 
1-5 yaş arası çocuklar:  
 
En fazla 100 cm2’lik bölgeye en fazla 10 g krem uygulayınız. Uygulama süresi yaklaşık 1 saattir 
(en fazla 5 saat).  
 
6-11 yaş arası çocuklar:  
 
En fazla 200 cm2’lik bölgeye en fazla 20 g krem uygulayınız. Uygulama süresi yaklaşık 1 saattir 
(en fazla 5 saat).  
 
• DİCAİN ’in bazı deri problemlerinde uygulanması  
 
Atopik dermatiti olan çocuklarda molluscanın çıkarılmasında 30 dakikalık DİCAİN  uygulaması 
önerilmektedir.  
 
• DİCAİN ’in genital (üreme organı) mukoza membranına veya genital deriye uygulanması  
 
DİCAİN  çocuklarda genital mukoza membranına uygulanmamalıdır. 
 
Eğer DİCAİN ’in etkisinin çok güçlü veya zayıf olduğuna dair bir izleniminiz varsa, doktorunuz 
veya eczacınız  ile konuşunuz. 
 
Kullanmanız gerekenden daha fazla DİCAİN kullandıysanız:  
 
Yüksek miktarda kullandığınızda oluşabilecek belirtiler: Dudaklarda ve ağız çevresinde 
uyuşukluk, sersemlik, baş dönmesi ve bazen bulanık görme. Herhangi b ir belirti olmasa bile 
eğer çok fazla miktarda DİCAİN  kullandıysanız derhal doktorunuz ile veya bir sağlık 
kurumunun acil bölümü ile görüşünüz. DİCAİN ’in doktor tarafından önerilen dozlarında toksik 
etki görülmemiştir.  
 
Çok fazla miktarda DİCAİN  bazı ilaçlarla birlikte kullanıldığında, akut methemoglobinemi 
riski ortaya çıkar. Methemoglobinemi siyanoz (derinin gri -mavi renk alması) belirtisi ile 
anlaşılabilir. Böyle bir durum metilen mavisinin damar içine enjeksiyonu ile tedavi edilebilir.  
 
DİCAİN ’den kullanmanız gerekenden fazlasını kullanmışsanız, bir doktor veya eczacı ile 
konuşunuz. 
 
4. Olası yan etkiler nelerdir? 
 
Tüm ilaçlar gibi, DİCAİN ’in içeriğinde bulunan maddelere duyarlı olan kişilerde yan etkiler 
olabilir.  
 6 
 DİCAİN ’in kullanılması sonucunda aşağıda belirtilen yan etkiler ortaya çıkarsa ve devam 
ederse doktorunuz ile görüşünüz. Bu reaksiyonlar genellikle kısa sürelidir ve zamanla  etkileri 
azalır.  
 
Yan etkiler aşağıdaki gibi sıralanmıştır: 
 
Çok yaygın      : 10 hastanın en az birinde görül ebilir.  
Yaygın       : 10 hastanın birinden az, fakat 100 hastanın birinden fazla görülebilir.  
Yaygın olmayan : 100 hastanın birinden az, fakat 1.000 hastanın birinden fazla görülebilir.  
Seyrek       : 1.000 hastanın birinden az, fakat 10.000 hastanın birinden fazla görülebilir . 
Çok seyrek      : 10.000 hastanın birinden az görülebilir. 
Bilinmiyor      : Eldeki verilerden hareketle tahmin edilemiyor.  
 
Aşağıdaki belirtiler sizde de görülür ve devam ederse doktorunuza bildiriniz.  
 
Yaygın görülen yan etkiler : 
 
• Uygulanan bölgede solukluk, kızarıklık ve şişlik (ödem)  
• İlk uygulama anında deride hafif yanma, kaşı nma 
 
Bunlar DİCAİN ’in hafif yan etkileridir ve kısa süre içerisinde ortadan kaybolur. 
 
Seyrek görülen yan etkiler:  
 
• Lokal anesteziklerde görülen alerjik reaksiyonlar (Bu reaksiyonların en ağır olanı 
anafilaktik şoktur.)  DİCAİN ’de de seyrek olarak görülebilir.  
• Methemoglobinemi (derinin mavi -gri renge dönüşmesi)  
• Özellikle deri problemi olan çocuklarda (atopik dermatit veya mollusca) uygulama 
bölgesinde küçük kırmızı noktalar görülebilir.  
• DİCAİN  yanlışlıkla göze temas ederse gözde tahriş görülebilir.  
 
Bunlar DİCAİN ’in seyrek görülen yan etkileridir. Bu etkilerden herhangi birini fark ederseniz 
DİCAİN ’i kullanmayı bırakın ve hemen doktorunuza bildirin.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuz u veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, ec zacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını ara yarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. DİCAİN’ in saklanması  
 
DİCAİN ’i çocukların göremeyeceği, erişemeyeceği yerlerde ve ambalajında saklayınız. 
 
25°C’nin altındaki oda sıcaklığında ve  orjinal  ambalajında saklanmalıdır.  7 
 İlacı dondurmayınız. 
 
Son kullanma tarihi ile uyumlu olarak kullanınız. 
 
Ambalajındaki son kullanma tar ihinden sonra DİCAİN ’i kullanmayınız.  
 
Eğer ambalajın hasar gördüğünü fark ederseniz DİCAİN’ i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat sahibi:  
NOBEL İLAÇ SANAYİİ VE TİCARET A.Ş.  
Ümraniye 34768 İSTANBUL  
 
Üretim yeri : 
NOBEL İLAÇ SANAYİİ VE TİCARET A.Ş.  
Sancaklar 81100 DÜZCE  
 
Bu kullanma talimatı 25/09/2018 tarihinde onaylanmıştır.  
 
 
 
 
 
 
 
 
 
 
 
 
 