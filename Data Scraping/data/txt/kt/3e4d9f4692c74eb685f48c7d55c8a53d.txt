 
 
 1 KULLANMA TALİMATI  
 
VICKS VAPODRY® 10 mg + 20 mg + 2 mg / 5 ml ş urup   
Ağız  yoluyla alınır.  
 
• Etkin madde:  Her 5 ml şurup 10 mg Dekstrometorfan HBr , 20 mg Psödoefedrin HCl, 
2 mg Klorfeniramin maleat içerir . 
 
• Yardımcı maddeler:  Propilen glikol, sodyum benzoat, sitrik asit, alkol (%95), sorbitol 
çözeltisi (% 70’lik)  E 420, sodyum sitrat dihidrat, mikrokristalin selüloz ve selüloz 
gum, kiraz esansı, şeker  (sukroz) , gliserin, mentol, Ponso 4R  E-124, titanyum dioksit, 
saf su.  
 
 
  Bu ilacı kullanmaya başlamadan önce bu KULLANMA TALİMATINI  dikkatlice  
  okuyunuz, çünkü sizin için önemli bilgiler içermektedir.   
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.   
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçetelendirilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz. 
• Bu talimatta yazanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.   
 
 
 
Bu Kullanma Talimatında:   
 
1. VICKS VAPODRY  nedir ve ne için k ullanılır?  
2. VICKS VAPODRY  kullanmadan önce dikkat edilmesi gerekenler  
3. VICKS VAPODRY  nasıl kullanılır?  
4. Olası yan etkiler  
5. VICKS VAPODRY ’ın saklanması  
 Başlıkları yer almaktadır.   1. VICKS VAPODRY n edir ve ne için kullanılır?  
 
• VICKS VAPODRY, 1 ölçeğinde (1 ölçek= 5 ml) etkin madde olarak 10 mg 
dekstrometorfan hidrobromür, 20 mg psödoefedrin hidroklorür ve 2 mg klorfeniramin maleat içerir. Dekstrometorfan, öksürüğün sıklık ve şiddetini azaltır. Psödoefedrin, üst solunum yollarındaki ödemi (hücre ve dokularda anormal bir şekilde sıvı toplanması) azaltır, sinüs (yüz kemiklerindeki hava boşlukları) salgılarının atılımını artırır ve ağız 
boşluğu ile kulağı bağlayan ve kulak borusundaki hava basıncıyla atmosfer basıncının dengesini sağlayan östaki borusunun genellikle alerji, soğuk algınlığı veya diğer  bir üst 
solunum yolu iltihabından kaynaklanan tıkanıklığını giderir. Klorfeniramin, alerji (aşırı duyarlılık) gidericidir. Alerji nedeniyle tahriş olmuş burun ve göz mukozasını rahatlatır.   
 
 2 • VICKS VAPODRY; pembe renkli, opak, mentol -kiraz koku ve tadında, viskoz bir  
şuruptur. Burgulu kapaklı, cam şişelerde, 5 ml’lik ölçek ile birlikte takdim edilir. 
 
• VICKS VAPODRY, boğaz ve solunum yollarındaki tahriş, alerjik nedenlerle  (aşırı 
duyarlılık nedeniyle) oluşabilen gece ve gündüz öksürüklerinin giderilmesinde kullanılır. 
Solunum yollarındaki ödemi (hücre ve dokularda anormal bir şekilde sıvı toplanması) azaltır.  
 2. VICKS VAPODRY k ullanmadan önce dikkat e dilmesi gerekenler  
VICKS VAPODRY’ı  aşağıdaki durumlarda KULLANMAYINIZ.  
Eğer; 
• İçeriğindeki maddelerden herhangi birine karşı aşırı hassasiyetiniz varsa,  
• Yüksek kalp atım hızının (taşikardi) eşlik ettiği bir hastalığınız varsa,  
• Kan basıncınız çok yüksekse (şiddetli hipertansiyon) veya ilaçla kontrol altına alınamayan hipertansiyonunuz varsa,  
• Koroner arter (kalbi besleyen damar) hastalığınız varsa,  
• Sara (epilepsi) hastalığınız varsa,  
• Alkol, merkezi sinir sistemi depresanı (baskılayıcı) ilaçlar ve depresyon ilacı olan monoamino oksidaz (MAO) inhibitörlerini kullanıyor iseniz veya depresyon (ruhsal bunaltı) ilacı olan oksidaz (MAO) inhibitörlerini kullandıktan sonra 2 hafta süresince,  
• Kronik obstrüktif akciğer hastalığınız (KOAH -uzun süreli tıkayıcı tipte) varsa, 
• Bronşiyal astım hastası iseniz,  
• Zatürre (pnömoni) iseniz, 
• Solunum yetmezliği ya da solunum depresyonunuz (solunum baskılanması) varsa,  
• Ağır karaciğer fonksiyon bozukluğu (Child- Pugh kategorisi>9)/akut hepatitiniz (karaciğer 
iltihabı) varsa,  
• Şiddetli akut (âni gelişen) veya kronik (uzun süredir olan) böbrek hastalığınız ve böbrek yetmezliğiniz varsa  
• Diğer sempatik sinir sistemi uyarıcı ilaçlar (burun mukozasındaki damarları büzerek mukozada kanlanmayı ve ona bağlı şişkinliği gideren ilaçlar, iştah bastırıcı ilaçlar ya da amfetamin benzeri merkezi sinir sistemini uyaran ilaçlar) ve sempatik sinir siste minin bazı 
etkilerini bloke ederek kalbin atışını kontrol altına alan beta -blokörlerin kullanılması 
durumunda  
• Herediter yapısal hiperbilirubineminiz varsa (Morbus Moulengracht karaciğer hücrelerinin bilirubin adındaki maddeyi gerektiği gibi işleme koymadığı ya da yeteri kadar 
temizleyemedikleri zaman ortaya çıkan, kanda bilürübin denilen maddenin yükselmesine nede n olan, doğumsal ve kalıtsal bir hastalık), 
• Ağır hipertoniniz  (kas/organların aşırı gerilmesi) varsa,  
• Mesane ve barsaklarda tıkanıklık varsa  
• Midenizde daralmaya neden olan peptik ülser varsa, 
• Şeker (sukroz) içerdiğinden, nadir kalıtımsal fruktoz intolerans probleminiz (örneğin glukoz –galaktoz malabsorsiyonu) varsa,  
• Şeker hastalığınız (Diabetes mellitus) varsa,  
• Fazla çalışan tiroid durumlarında, 
• Astım dâhil herhangi bir akciğer hastalığınız varsa, 
• Göz tansiyonunuz (glokom) varsa,  
• Feokromasitoma (adrenal bez tümörü) hastalığınız varsa ,  
 
 3 12 yaşın  altında  kullanılmamalıdır.  
 
VICKS VAPODRY’ı  aşağıdaki durumlarda  DİKKATLİ KULLANINIZ : 
Eğer,  
• Sigara içme, astım ve akciğerdeki hava keseciklerinin genişlediği amfizem ile birlikte 
ortaya çıkan ve uzun süre devam eden süreğen öksürüğünüz varsa,  
• 60 yaşın üzerinde iseniz,  
• Yüksek tansiyonunuz (hipertansiyon) varsa,  
• Önde nefes borusunun ilk halkaları, boynun ön ve iç kısmına yerleşik bir salgı bezi olan 
tiroid beziniz fazla çalışıyorsa (hipertiroidizm),  
• Kalp ve damar hastalığınız (kardiyovasküler hastalık) varsa,  
• İskemik (kalp kasının, çeşitli sebeplere bağlı olarak beslenememesi sonucu ortaya çıkan bir) kalp hastalığınız varsa, 
• Kalp atım düzensizliğiniz (aritmi) varsa,  
• Ameliyat durumunda VICKS VAPODRY kullanımından kaçınılmalıdır.  
• Psödoefedrin ile iskemik kolit (kalın bağırsağa giden kan akımında azalmaya bağlı oluşan hasar) bildirimleri olmuştur. Şayet karın ağrısı, makattan kanama ya da iskemik kolitin diğer semptomları gelişirse, psödoefedrin derhal durdurulmalı ve doktora başvur ulmalıdır.  
• Psödoefedrin içeren ilaçların kullanımını takiben poster ior geri dönüşümlü ensefalopati 
sendromu (PRES) ve geri dönüşümlü serebral vazokonstriksiyon sendromu (RCVS) vakaları rapor edilmiştir. PRES ve RCVS, beyne kan akışının azaldığı nadir durumlardır. 
PRES veya RCVS belirtisi olabilecek semptomlar gelişmesi durumunda  hemen VICKS 
VAPODRY’i kullanmayı bırakın ve acil tıbbi yardım alınız (semptomlar için bkz. Bölüm 
“4. Olası yan etkiler nelerdir”).  
• Nedeni bilinmeyen oturur ya da yatar pozisyonda ayağa kalkarken görülen kan basıncı düşüklüğü (idiyopatik ortostatik hipotansiyon) durumunda, 
• VICKS VAPODRY kansızlık, akciğer hastalığı, karaciğer ve böbrek fonksiyon bozukluğu olan hastalarda doktor kontrolü altında dikkatli kullanılmalıdır. 
• Beyin damarlarında sertlik (serebral ateroskleroz),  
• Böbrek ya da karaciğer fonksiyon bozukluğunuz varsa (gece idrara kalkma, halsizlik, nefes darlığı, çarpıntı, idrar miktarında azalma, hipertansiyon, el, ayaklar ve göz etrafında şişme gibi belirtiler böbrek fonksiyonunda bozukluk olduğunu düşündüren belirt ilerdir)  
• Prostat bezinizde büyüme varsa (prostat hipertrofisi -hiperplazisi) kullanımdan kaçınınız. 
Kullanılması durumunda 5 günden daha uzun süre kullanmayınız. 
• Kalp ritminde bozukluğa neden olan uzamış QT sendromu (kalbin elektrik sisteminde meydana gelen bir bozukluktur. Bu rahatsızlık sizi bayılmaya, bazı durumlarda da kalp krizine ve muhtemelen ani ölüme neden olabilecek, hızla gelişen, kaotik kalp atışlarına karşı savunmasız bırakabilir.) veya Torsades de Pointes (QT aralığının uzun olmasına bağlı kalbin karıncık adı verilen bölümünde kalp atım sayısının artması) hastası iseniz  
• Karaciğer enzim aktivitelerinizde bozukluk varsa ( İştahsızlık, halsizlik, zayıflama, 
bağırsak bozuklukları, yemek sonrası uyku bastırması, kaşıntı gibi belirtiler karaciğer fonksiyonunda veya karaciğer enzim aktivitelerinde bir bozukluk olduğunu düşündüren belirtilerdir.)  
• Halüsinasyonlar (varsanı, hayal görme) huzursuzluk, uyku düzensizliği oluştuğunda kesilmelidir.  
• Perhiz durumunda,  
• Psikoz (bir tür ruhsal bozukluk)   
 
 4 • Fizyolojik ilaç bağımlılığı yaratabileceği ve Merkezi Sinir Sistemi’nde (SSS’de) 
istenmeyen etkilere sebebiyet verebileceğinden önerilen dozdan daha fazla veya daha uzun süre kullanmayınız.  
 
Eğer aşağıdaki durumlardan herhangi birini fark ederseniz doktorunuza danışınız:  
• Sürekli öksürük veya astım ya da kronik bronşit gibi nefes problemleri varsa, 
• Çok fazla balgam oluşumu varsa  
 
VICKS VAPODRY’ ı 5 günden fazla kullanmayınız.  
 
Bu uyarılar geçmişteki herhangi bir dönemde dahi olsa sizin için geçerliyse lütfen  
doktorunuza  danışın. 
 
VICKS VAPODRY’ ın yiyecek ve içecek ile kullanılması  
Alkol ya da greyfurt suyu ile birlikte VICKS VAPODRY kullanmayınız. 
 
Hamilelik   
İlacı kullanmadan önce doktorunuza veya eczacınıza danışınız.  
VICKS VAPODRY gerekli olmadıkça gebelik döneminde kullanılmamalıdır. Tedaviniz sırasında hamile olduğunuzu fark ederseniz hemen doktorunuza ve eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
VICKS VAPODRY’ı emzirme döneminde kullanmayınız . 
 Araç ve makine  kullanımı  
 Baş dönmesi, uyku hali, yorgunluk, distoni  (doku ve organlarda anormal gerginlik) ve görsel 
halüsinasyonlara (olmayan görüntüleri, sesleri, dokunmaları vb. algılama) sebebiyet verebileceğinden VICKS VAPODRY kullanırken araç ve makine kullanmayınız. Eş zamanlı olarak alkol almayınız.  
 VICKS VAPODRY’ın içeriğinde bulunan bazı yardımcı maddeler hakkında önemli 
bilgiler  
 Bu tıbbi ürün her “doz”unda 5 mg sodyum benzoat ve 100 mg sodyum sitrat içerir. Bu durum 
kontrollü sodyum diyetinde olan hastalar için göz önünde bulundurulmalıdır.   
VICKS VAPODRY, yardımcı madde olarak sorbitol içermektedir. E ğer daha önceden 
doktorunuz tarafından bazı şekerlere karşı intoleransınız  olduğu söylenmişse, bu tıbbi ürünü 
almadan önce doktorunuzla temasa geçiniz.  
 Bu tıbbi ürün şeker  (sukroz)  içerir. Eğer daha önceden doktorunuz tarafından bazı şekerlere 
karşı intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
Bu tıbbi üründe hacmin yaklaşık % 10’u kadar; örneğin her ölçekte (5 ml) 428 mg’a kadar, her ölçekte 10 ml biraya eşdeğer, her ölçekte 4 ,5 ml şaraba eşdeğer gibi  alkol içerir.  Alkol  
 
 5 bağımlılığı olanlar için zararlı olabilir. Hamile veya emziren kadınlar, çocuklar ve karaciğer 
hastalığı ya da epilepsi gibi yüksek risk grubundaki hastalar için dikkate alınmalıdır.  Bu tıbbi ürün ponso 4R içerir. Alerjik reaksiyonlara sebep olabilir. 
Diğer ilaçlar  ile birlikte kullanımı  
Bazı ilaçlar ile birlikte kullanıldığında VICKS VAPODRY’ın  ya da kullanılan diğer ilacın 
etkisi değişebilir. Aşağıdaki ilaçları kullanıyorsanız lütfen doktorunuza söyleyiniz:  
 
• VICKS VAPODRY’ın burun tıkanıklığını giderici ilaçlar, trisiklik antidepresanlar 
(psikiyatrik rahatsızlıkların tedavisinde kullanılır), iştah kesici ilaçlar ve bazı sinir sistemi uyarıcı ilaçlar veya MAOI’leri (psikiyatrik rahatsızlıkların tedavisinde kullanılır) ile beraber kullanılması bazen tansiyon yükselmesine neden olabilir. İlacın psödoefedrin içermesinden dolayı, bretilyum, betanidin, guanitidin, debrizokin, metildopa ve alfa - ve 
beta- adrenerjik bloker ilaçlar gibi tansiyonu düşüren ilaçların etkisi ni kısmen tersine 
çevirebilir.  
• Moklobemid ile birlikte kullanımı hipertansif kriz (ciddi kan basıncı yükselmesi) riski oluşturur. 
• Kardiyak glikozidlerle (kalp yetmezliğinde kullanılır) birlikte kullanım kalp ritmi bozukluğu riskini artırır. 
• Ergo alkaloidleri (ergotamin ve metiserjit; migren tedavisinde kullanılır) ile birlikte 
kullanılması yan etki riskini artırır.  
• Doğumu kolaylaştırmak için kullanılan oksitosin ile birlikte hipertansiyon riskini artırır. 
• Trisiklik antidepresanların (depresyon tedavisinde kullanılır) yan etkilerini artırır.  
• Seratonerjik ilaçlar (serotonin benzeri etki oluşturan ilaçlar)  
• SSRI (Selektif Serotonin Geri -alım İnhibitörleri) (antidepresan -depresyon - ruhsal bunaltı - 
tedavisi için kullanılan ilaçların bir grubuna verilen isim)  
• CYP2D6 inhibitörleri (birçok antipsikotik ve antidepresan ilacın metabolizmasında rol 
oynayan CYP2D6 enzimini inhibe eden ilaçlar - Zihinle ilgili bozuklukların ve depresyon -
ruhsal bunaltı - gibi rahatsızlıkları önlenmesi ve düzenlenmesi amacıyla kullanılan  ilaçların 
metabolizmasında rol oynayan CYP2D6 isimli enzimin aktivitesini yavaşlatan veya durduran ilaçlar)  
• Mukolitik ajan (dokuların kimyasal ya da fiziksel bakımdan zarar görmesini engelleyen kaygan bir sıvı olan mukusun erimesini ve yumuşamasını sağlayan ilaçlar)  
• Alkol 
• Barbitürat grubu uyku ilaçları  
• Sakinleştirici (sedatifler, trankilizanlar) ilaçlar  
• Fenitoin, karbamazepin gibi sara hastalığında kullanılan bazı ilaçlar  
• Alerji ilaçları (antihistaminikler) testleri yapılmadan birkaç gün önce kesilmelidir.  
 Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3.  VICKS VAPODRY nasıl k ullanılır ?  
 
Uygun kullanım ve doz/uygulama sıklığı için talimatlar:  
Doktorunuz tarafından başka bir şekilde tavsiye edilmediği takdirde, çeşitli yaş gruplarına göre 
tavsiye edilen dozlar aşağıdaki gibidir:  
 
  
 
 6 12 yaşından büyük çocuklar ve yetişkinler için:  
Günde 3- 4 kez 1- 2 ölçek ölçek (5- 10 ml) (1 ölçek=5 ml)  kullanılmalıdır. 
 
Uygulama yolu ve metodu:  
Ağız yoluyla  kullanım içindir.  
 
Değişik yaş grupları:  
Çocuklarda kullanım:  
12 yaş  ve altındaki çocuklarda  kullanılmamalıdır.  
 
Yaşlılarda kullanım:  
60 yaşın üzerindeki hastalarda kullanımından kaçınılmalıdır.  
 
Özel kullanım durumları:  
Böbrek  yetmezliği  
Böbrek yetmezliği olan hastalarda dikkatli olunmalıdır. Böbrek fonksiyonlarında ağır bozukluk 
olan kişilerde kullanılmamalıdır  
 
Karaciğer yetmezliği  
Karaciğer yetmezliği olan hastalarda dikkatli olunmalıdır. Karaciğer fonksiyonlarında ağır 
bozukluk olan kişilerde kullanılmamalıdır. 
 
Eğer VICKS VAPODRY ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla VICKS VAPODRY kullandıysanız:   
 
Psödoefedrin ile doz aşımında heyecan, huzursuzluk, hayal görme (halüsinasyon), yüksek 
tansiyon ve kalp ritm bozukluğu gibi merkezi sinir sistemi ve kardiyovasküler sistem 
şikayetleri ortaya çıkabilir. Şiddetli olgularda psikoz (bir tür ruhsal bozukluk), havale, koma 
ve ani yükselen kan basıncı gelişebilir. Potasyumun hücre dışından hücre içine kayması 
nedeniyle serum potasyum düzeyi değişebilir.  
 
Varsanı, gerçekte olmayan şeyleri görmek veya duymak (halüsinasyonlar) . 
 
Dekstrometorfan aşırı dozda kullanıldığında, baş dönmesi, görme bulanıklığı ve idrar 
yapamama görülebilir. Belirtiler genelde çabuk kaybolur ve spesifik tedavi gerektirmez.  
 
Klorfeniramin aşırı dozda alındığında nöbetler (konvülsiyon) ve kalp atım düzensizliği (aritmi) 
görülebilir. Böyle durumlarda mide boşaltılmalı, aktif kömür yutturulmalı, semptomatik ve 
destekleyici tedavi uygulanmalıdır. 
 VICKS VAPODRY ’dan kullanmanız gerekenden fazlasını kullanmışsanız bir doktor veya 
eczacı ile konuşunuz.  
 VICKS VAPODRY’ı  kullanmayı unutursanız:   
Eğer VICKS VAPODRY’ın bir dozunu almayı unutursanız, hatırladığınız anda dozu alınız ve 6 saat sonra gerekiyorsa (doktorunuzun önerisi doğrultusunda) dozu tekrarlayınız.  
 
 7 Unutulan dozları dengelemek için çift doz almayınız.  
 VICKS VAPODRY ile tedavi sonlandırıldığında oluşabilecek etkiler:  
Bilinen herhangi bir etkisi yoktur.  
4. Olası yan e tkiler nelerdir?  
Tüm ilaçlar gibi, VICKS VAPODRY’ın  içeriğinde bulunan maddelere duyarlı olan kişilerde 
yan etkiler olabilir.  
 
 Aşağıdakilerden biri olursa , VICKS VAPODRY’ı  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Eller, ayaklar, bilekler, yüz ve dudakların şişmesi ya da özellikle ağız veya boğazın yutmayı 
ve nefes almayı zorlaştıracak şekilde şişmesi (aşırı duyarlılık ve anafilaktik reaksiyon)  
• Kalp atım düzensizliği veya hızlanma çarpıntı (aritmi)  
• Akciğerlerdeki hava keseciklerinin iyi gelişmemesi sonucu solunum güçlüğü oluşması durumu (kardiyo- respiratuvar distres)  
• Ödem  
• Tansiyonda yükselme (hipertansiyon)  
• Kurdeşen (ürtiker: cilt yüzeyinde kaşıntılı ödemli kızarıklıklar, dudak, yüz ve boğazda şişme, bulantı)  
• Kaşıntı 
• Döküntü 
• Solunum güçlüğü (astım sendromu)  
• Denge kaybı, sersemleme, terleme ve göz kararmasının eşlik ettiği baş dönmesi durumu 
(vertigo)  
• Kızarıklık (eritem)  
• Alerjiye bağlı gözlenen deri yangısı (alerjik dermatit)  
• Varsanı, gerçekte olmayan şeyleri görmek veya duymak (halüsinasyonlar)  
 
Bunların hepsi sıklığı bilinmeyen çok ciddi yan etkilerdir. Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek olabilir.  
 Yan etkiler aşağıdaki kategorilerde gösterildiği şekilde sıralanmıştır:  Çok yaygın: 10 hastanın en az 1 inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1.000 hastanın birinden fazla görülebilir. Seyrek: l.000 hastanın birinden az, fakat 10.000 hastanın birinden fazla görülebilir. Çok seyrek: 10.000 hastanın birinden az görülebilir.  Bilinmiyor: Eldeki verilerden tahmin edilemiyor.  
 Yaygın görülen yan etkiler  
• Bulantı,  
• Kusma,  
• Mide sorunları,  
• Ağız kuruluğu  
• Sersemlik,   
 
 8 • Baş dönmesi, 
• Baş ağrısı,  
• Huzursuzluk,  
• Uykusuzluk, 
• Göz bebeklerinde büyüme ( midriyazis ), 
• Kas zayıflığı ve titreme (tremor),  
• Sinirlilik,  
• Uyku bozuklukları,  
• Karında rahatsızlık,  
• Kabızlık,  
• İshal  
 
Yaygın olmayan yan etkiler  
• Yorgunluk, 
• Telaş hali,  
• Huzursuzluk (ajitasyon)  
• İdrar yapmada güçlük (dizüri),  
• Erkek hastalarda idrar tutulması (üriner retansiyon)  
• Uyuşukluk, 
• Sersemlik  
 
Seyrek görülen yan etkiler  
• Kalp atım hızının artması (taşikardi),  
• Yüksek tansiyon (hipertansiyon), 
• Kalp atım bozuklukları (kardiyak disritmiler),  
• Göğüs ağrısı (prekordiyal ağrı),  
• Çarpıntı (palpitasyonlar),  
• Kalpte yaşamı tehdit eden atım bozukluğu (ventriküler aritmi)  
• Özellikle çocuklarda varsanı hayalgörme, sanrı, hezeyan (halusinasyon, paranoid 
delüzyon),  
• Uyarılabilirlik (eksitabilite)  
• Tahrişli veya tahrişsiz deri döküntüleri, 
• Aşırı duyarlılık tepkileri,  
• Alerjik deri iltihabı (dermatit),  
• Kansızlık (anemi),  
• Hemolitik anemi (bir tür kansızlık), 
• Dokulara yeterli oksijen gitmemesi (methemoglobinemi), 
• Trombositopeni (trombosit -kan pulcuğu-  sayısında azalma),  
• Trombositopenik purpura ateş, iğne başı şeklinde kırmızı morarmalar, bilinç bulanıklığı, 
baş ağrısı ve trombositlerin sayısında azalma ile görülen hastalık),  
• Akyuvar sayısında azalma (lökopeni),  
• Kandaki parçalı hücre sayısında azalma (nötropeni), 
• Kandaki tüm hücrelerde azalma (pansitopeni),  
• Agranülositoz, (beyaz kan hücreleri sayısında azalma), 
• İştahsızlık (anoreksi),  
• Ruhsal bunaltı (depresyon), 
• Kâbuslar,   
 
 9 • Baş dönmesi, 
• İritabilite (uyaranlara karşı aşırı duyarlı olma durumu, tepki gösterme yeteneği), 
• Konsantre olamama,  
• Bulanık görme, 
• Halsizlik,  
• Akciğerde nefes darlığına yol açacak astım benzeri belirtiler (bronkospazm), bronşiyal 
salgılarda kalınlaşma,  
• Kulak çınlaması (tinnitus),  
• Endişe (anksiyete),  
• Sarılık dahil karaciğer iltihabı (hepatit),  
• Göğüs sıkışması  
 
Bilinmiyor:  
 
• Posterior geri dönüşümlü ensefalopati sendromu (PRES) ve geri dönüşümlü serebral 
vazokonsrtiksiyon sendromu (RCVS) olarak bilinen, beyinde kan damarlarını etkileyen ciddi durumlar  
 Posterior geri dönüşümlü ensefalopati sendromu (PRES) ve geri dönüşümlü serebral vazokonstriksiyon sendromu (RCVS) belirtileri olabilecek aşağıda belirtilen semptomlar gelişmesi durumunda hemen VICKS VAPODRY’ı kullanmayı bırakın ve acil tıbbi yardım alınız : 
- Âni başlayan şiddetli baş ağrısı  
- Hasta hissetmek  
- Kusma  
- Bilinç bulanıklığı  
- Nöbetler, görmede değişiklikler  
 
• Tiroid bezinin aktivesinde hafif artış, 
• Karaciğer enzimlerinde artış,  
• İlgili laboratuvar ve klinik görünüm ile belirginleşen aşırı duyarlılık (hipersensitivite) ve 
anafilaktik reaksiyon (ani aşırı duyarlılık tepkisi); astım sendromu, potansiyel olarak cildi, 
solunum yollarını, mide -barsak kanalı ve kalp dolaşım sistemini  hafif ila orta düzeyde 
etkileyen reaksiyonlar dahil döküntü, ürtiker, ödem, kaşıntı ve sıkıntılı solunum durumu (kardiyo- respiratuvar distresi) içerir.  
• İştahsızlık,  
• Burunda kuruluk,  
• Deride kızarıklık (eritem),  
• Hafif sersemlikten derin uykuya kadar değişen yatışma hali, çocuklarda paradoksikal eksitasyon (vücut/organların uyarılması), yaşlılarda konfüzyonel psikoz (bilinç bulanıklığıyla seyreden sinirsel bozukluk)  
• Düşük tansiyon (hipotansiyon), 
• Döküntülü deri iltihabı (eksfoliyatif dermatit) dahil alerjik reaksiyonlar,  
• Işık hassasiyeti (fotosensitivite),  
• Kas seğirmesi ve kasları kontrol edememe,  
• Vertigo (denge bozukluğundan kaynaklanan baş dönmesi)  
• Distoni (kaslarda istemsiz kasılmaların neden olduğu hareket bozukluğu)  
  
 
 10 Eğer bu kullanma talimatında bahsi geçmeyen herhangi bir yan etki ile karşılaşırsanız, lütfen 
doktorunuzu ya da eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamı ş olacaksınız.  
 
5. VICKS VAPODRY’ı n saklanması  
VICKS VAPODRY ’ı çocukların göremeyeceği, erişemeyeceği yerlerde ve ambalajında 
saklayınız. 25
oC’nin altındaki oda sıcaklığında saklayınız.  
Son kullanma tarihi ile uyumlu olarak kullanınız. Ambalajdaki son kullanma tarihinden sonra VICKS VAPODRY’ı kullanmayınız.  
 
Eğer üründe ve/veya ambalajında bozukluklar fark ederseniz VICKS VAPODRY’ı kullanmayınız.  Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz.  Ruhsat sahibi :   Procter & Gamble Tüketim Malları San. A.Ş. Nidakule  Ataşehir Kuzey Sit. C kapısı Barbaros Mah. Begonya Sok. No: 
3E 34746 Ataşehir/İstanbul  
  
Üretim yeri :              Sanofi İlaç  San.ve Tic. A.Ş.  
Büyükkarıştıran 39780 Lüleburgaz /Kırklareli  
Tel: (0 288) 427 10 00, Faks: (0 288) 427 14 55  
  Bu kullanma talimatı  …/…/…. tarihinde  onaylanmıştır.  