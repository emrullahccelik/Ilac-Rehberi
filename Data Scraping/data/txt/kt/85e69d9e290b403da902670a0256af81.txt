 
1 
 KULLANMA TALİMATI  
 
SİLNORM  100 mg tablet  
Ağızdan alınır.  
 
 Etkin madde : Her tablet 100 mg silostazol içerir . 
 Yardımcı maddeler : Avicel pH 101, avicel pH 102, kollidon CL, HPMC E5, magnezyum 
stearat.  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir  
 • Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
1. SİLNORM  nedir ve ne için kullanılır?  
2. SİLNORM ’u kullanmadan önce dikkat edilmesi gerekenler  
3. SİLNORM  nasıl kullanılır?  
4. Olası yan etkiler nelerdir?  
5. SİLNORM ’un saklanması  
 
Başlıkları yer almaktadır.  
 
1.SİLNORM  nedir ve ne için kullanılır?  
SİLNORM , 60 ve 100 tabletlik blister amb alajlarda sunulan antitrombotik  (kanın 
pıhtılaşmasını engelleyen) bir ilaçtır.  
Her bir SİLNORM  tablet etken madde olarak 100 mg silostazol içerir.  
 
SİLNORM ; 
 Bazı kan damarlarınızın genişlemesini  
 Damarlarınız içerisinde trombosit (kan pulcuğu) olarak adlandırılan ve pıhtılaşmaya  
aracılık eden hücrelerin aktivitesinin azaltılmasını  
 Kaslarınıza yeterli kan gitmemesine ve bu nedenle bacaklarınızda kramp benzeri  ağrılara 
neden olan dolaşım bozukluğunu tedavi eder.   
2 
  Ağrısız yürüme mesafenizin artmasına yardımcı olur.  
 Silostazol, sadece yaşam tar zı değişiklikleri yaptıktan sonra (sigarayı bırakma ve egzersizi 
arttırma gibi) ve diğer uygun müdahalelerden sonra semptomları yeterince iyileşmemiş 
hastalar için önerilir.  Silostazol alırken yaşam tarzınızda yaptığınız değişikliklere devam 
etmeniz öneml idir. 
 
2. SİLNORM ’u kullanmadan önce dikkat edilmesi gerekenler  
SİLNORM ’u aşağıdaki durumlarda KULLANMAYINIZ  
Eğer;  
 Silostazol etkin maddesine veya içeriğindeki diğer maddelerden herhangi birine kar şı 
aşırı duyarlılığınız varsa,  
 Kalp yetmezliğiniz varsa,  
 Ciddi böbrek fonksiyon bozukluğunuz varsa,  
 Orta ve ya ileri düzeyde karaciğer fonksiyon bozukluğunuz varsa,  
 Kanama probleminiz varsa,  
 Kalp atımlarınızın aşırı hızlandığı kalp ritim  bozukluğunuz (ventrikü ler taşikardi veya  
fibrilasyon) varsa , 
 İki veya daha f azla sayıda kan pıhtılaşmasını engelleyen ilacı birlikte kullanıyorsanız,  
 Kalp damarlarında tıkanıklığa bağlı istirahat göğüs ağrınız varsa, son 6 ay içinde kalp 
krizi geçirdiyseniz ya da kalp damarınıza girişimsel bir müdahale yapıldıysa,  
 Kanama veya mo rarma riskinizi arttıracak aşağıdaki gibi koşullara sahip olduğunuzu 
biliyorsanız;  
- aktif mide ülseri,  
- son 6 ay içerisinde felç geçirme,  
- diyabetten dolayı göz hastalıkları,  
- kan basıncınız iyi kontrol edilemiyorsa,  
 Hamile  iseniz ya da hamile olmanız muhtemel ise bu ilacı kullanmayınız.  
 
SİLNORM ’u aşağıdaki durumlarda DİKKATLİ KULLANINIZ  
Eğer;  
 Ciddi kalp rahatsızlığınız veya kalp atım probleminiz varsa  
 Kan basıncı (tansiyon) ile ilgili bir rahatsızlığınız varsa dikkatli kullanınız.  
 Diş çekilmesi dahil herhangi bir ameliyat geçirecekseniz doktorunuza veya diş  
hekiminize SİLNORM  kullandığınızı söyleyiniz.  
 
Kolay morarma veya kanamanız oluyorsa SİLNORM  almayı durdurun ve doktorunuza 
danışınız.  
 
Bu uyarılar geçmişteki herhangi bir dönem de dahi olsa sizin için geçerliyse lütfen  
doktorunuza danışınız.  
 
SİLNORM ’un yiyecek ve içecek ile kullanılması  
Yiyecek ve içeceklerle etkileşimi bulunmaktadır.   
3 
 Günlük dozlar kahvaltı ve ak şam yemeğinden yarım saat önce alınmalıdır.  
Bu ilacı kullanırken greyfurt yemeyiniz, suyunu içmeyiniz.  
Tabletleri her zaman su ile birlikte içiniz.  
 
Hamilelik  
İlacı kullanmadan önce doktorunuza veya eczacınıza danışınız.  
SİLNORM  gebelerde kullanılmamalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacı nıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Emziren kadınlarda SİLNORM  kullanımı sırasında bebek emzirilmemelidir.  
 
Araç ve makine kullanımı  
Bazı hastalar  silostazol  kullanırken ba ş dönmesi bildirmişlerdir. Bu t ür hastalar, araç ve 
makine  kullanımı sırasında dikkatli olmalıdırlar.  
 
SİLNORM ’un içeriğinde bulunan bazı yardımcı maddeler hakkında önemli bilgiler  
SİLNORM’u n içeriğinde özel uyarı gerektiren herhangi bir yardımcı madde 
bulunmamaktadır.  
 
Diğer ilaçlar ile birlikte kullanımı  
Kas veya eklemlerinizde ağrı ve/veya enflamasyon nedeniyle kullandığınız ilaçlar var ise 
veya kan pıhtılaşmasını  önleyici  ilaçlar  (aspirin (asetilsalisil ik asit), klopidogrel, varfarin , 
dabigatran, rivaroksaban, apiksaban veya düşük molekül ağırlıklı heparinler gibi)  
kullanıyorsanız doktorunu zla bu bilgiyi payla şınız. Kan pıhtılaşmasını önleyici iki veya daha 
fazla ilaçla birlikte SİLNORM  kullanılmamalıdır.  
Bazı ilaçların  birlikte alınma sı SİLNORM’u n etkisi ni engelleyebilir. SİLNORM’u n yan 
etkilerini  arttırabilecekleri gibi  etkinliğini  de azaltabilir. SİLNORM  da aynı etkiyi başka  
ilaçlar  üzerinde  gösterebilir . SİLNORM  kullanmaya başlamadan  önce  aşağıdaki  ilaçlardan  
kullandığınız  var ise d oktorunuza bilgi veriniz:  
 
 Eritromisin , klaritromisin  veya rifampisin (antibiyotik)  
 Ketokonazol ( mantar enfeksiyonlarının tedavisi için) 
 Omeprazol (midede asit salgısının artmasını engellemek için) 
 Diltiazem ( yüksek  kan basıncı veya göğüs  ağrısı tedavisi için) 
 Sisaprid ( mide rahatsızlıklarının tedavisi için) 
 Lovastatin , simvastatin veya atorvastatin (kandaki yüksek  kolesterolün  tedavisi için) 
 Halofantrin ( sıtma tedavisi için) 
 Pimozid ( ruhsal bozuklukların tedavisi için) 
 Ergot türevleri  (migren tedavisi için, örn.; ergotamin, dihidroergotamin )  
4 
  Karbamazepin veya fenitoin (epilepsi (sara) tedavisi için) 
 St. John’s wort ( depresyon tedavisi için bitkisel bir ilaç, sarı kantaron, binbir  delik otu ) 
SİLNORM  kullanmaya başlamadan  önce  yüksek  kan basıncınız için ilaç alıyorsanız 
doktorunuza  bilgi veriniz. SİLNORM’u n kan basıncınız üzerine  ilave düşürme  etkisi olabilir. 
Kan basıncınızın  çok düşmesi  kalp atım hızınızı arttırabilir.  Bu ilaçlar;  
 
 Diüretikler (örn.; hidroklorotiyazid, furosemid)  
 Kalsiyum blokerleri (örn.;  verapamil, amlodipin)  
 ACE inhibitörleri (örn.; kaptopril, lizinopril)  
 Anjiyotensin II reseptör blokerleri (örn.; valsartan, kandesartan)  
 Beta blokerleri (örn.; labetolol, karvedilol)  
 
Yukarıda bahsedilen ilaçlar ile  SİLNORM’u  birlikte kullanmanızda sorun olmayabilir. 
Doktorunuz sizin için uygun olana karar verecektir.   
 
Eğer reçeteli  ya da reçetesiz  herhangi bir ilacı su anda kullanıyorsanız veya son zamanlarda  
kullandınız ise lütfen  doktorunuza veya eczacınıza bunlar hakkında bilgi veriniz.  
 
3. SİLNORM  nasıl kullanılır?  
Uygun kullanım ve doz/uygulama sıklığı için talimatlar:  
Erişkinlerde  genelde önerilen doz günde  2 kez alınan 100 mg SİLNORM  tablettir.  
Günlük  dozlar kahvaltı ve ak şam yemeğinden yarım saat önce  alınmalıdır.  
Eğer SİLNORM’un etkisini engelleyecek diğer ilaçlar ile birlikte kullanıyorsanız doktorunuz 
gerektiğinde dozunuzu düşürebilir.  
 
SİLNORM kullanımının bazı faydaları tedavinin 4 -12 hafta içerisinde hissedilebilir. 
Doktorunuz, iyileşme sürecinizi 3 aylık tedavi sonrasında değerlendirecek ve eğer tedavinin 
etkisi yetersiz ise silostazol kullanımını kesmenizi önerebilir.  
 
Uygulama yolu ve metodu:  
Tabletler ağızdan bir  bardak suyla  yutularak alınır.  
 
Değişik  yaş grupları:  
Çocuklarda  kullanımı:  
Yalnızca erişkinlerin  kullanımına uygundur.  
 
Yaşlılarda kullanımı:  
Yaşlılara özel bir doz uygulaması yoktur.  
 
 
 
 
  
5 
 Özel  kullanım durumları:  
Böbrek /Karaciğer yetmezliği:  
Hafif ve orta düzeyde  böbrek  ve hafif düzeyde  karaciğer yetmezliğinde kandaki silostazol 
düzeyi  sağlıklı kişilerle  benzer çıkmıştır . İleri düzeyde  böbrek  ve orta  ila ileri düzeyde  
karaciğer yetmezliğinde SİLNORM  kullanılmamalıdır.  
 
Eğer SİLNORM’u n etkisinin çok güçlü  veya zayıf olduğuna dair bir izleniminiz var ise  
doktorunuz veya eczacınız ile konuş unuz.  
 
Kullanmanız gerekenden daha fazla SİLNORM  kullandıysanız  
SİLNORM ’dan kullanmanız gerekenden fazlasını kullanmışsanız  bir doktor veya eczacı ile  
konu şunuz.  
 
SİLNORM’dan kullanmanız gerekenden fazlasını kullanmışsanız şiddetli baş ağrısı, ishal, kan 
basıncınızda düşme ve kalp atımında düzensizlik gibi belirti ve bulgularla karşılaşabilirsiniz.  
 
SİLNORM’u  kullanmayı unutursanız  
Bir doz almayı unutursanız, ilacın ızı almak için bir sonraki doz saatinizi bekleyiniz ve 
sonrasında normal düzeninizde devam edin.  
 
Unutulan dozları dengelemek için çift doz almayınız.  
 
SİLNORM  ile tedavi sonlandırıldığındaki oluşabilecek  etkiler  
SİLNORM  ile tedavi sonlandırıldığında bacaklarınızdaki ağrının yeniden başlaması  veya  
kötüleşmesi  olasıdır. Bu nedenle SİLNORM  ile tedavinizi ancak acil tıbbi müdahale  
gerektiren  yan etkiler fark ettiğinizde veya doktorunuz tedavinizi sonlandırmanızı tavsiye 
ettiğinde  bırakınız.  
 
4. Olası yan etkiler nelerdir?  
Tüm  ilaçlar  gibi SİLNORM’u n içeriğinde  bulunan maddelere duyarlı olan kişilerde  yan 
etkiler  olabilir.  
 
Aşağıdakilerden  biri olursa, SİLNORM’u  kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne  başvurunuz:  
Soluk almada zorluk, yüz, dudak, dil veya boğazda şişme , ani kan basıncı düşmesi , yaygın  ve 
şiddetli  kızarıklık, ka şıntı, kurdeşen  (ürtiker ), bilinçte bozulmalar, herhangi bir u zvun ya da 
vücudun bir bölümünde his kaybı, göğüs ağrısı, çarpıntı, kalp ritminde herhangi bir 
düzensizlik, farkedilir kanamalar, vücudun herhangi bir yerinde kolayca oluşan morarma, 
ciltte, gözün beyaz bölümünde sarılık oluşumu.  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin SİLNORM ’a karşı ciddi alerjiniz var demektir. 
Acil tıbbi müdahaleye  veya hastaneye yatırılmanıza gerek olabilir.  
  
6 
 Bu çok ciddi yan etkilerin hepsi oldukça  seyrek görülür . 
 
Aşağıdakilerden  herhangi birini fark ederseniz, hemen doktorunuza bildiriniz veya size  
en yakın hastanenin acil bölümüne  başvurunuz : 
 Göğüs ağrısı  
 Çarpıntı  
 Kalp atımında düzensizlik  
 Durdurulamayan kanama  
 Tansiyon düşmesi ya da yükselmesi  
 Görmede bozulma  
 
Bunların hepsi  ciddi yan etkilerdir. Acil tıbbi müdahale gerekebilir.  
 
Aşağıdakilerden  herhangi birini fark ederseniz, doktorunuza söyleyiniz:  
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın: 10 hastanın en az birinde görülebili r.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Çok yaygın  
 Baş ağrısı  
 Anormal dışkı  
 İshal  
 
Yaygın  
 
 Kalp  atımında hızlanma  
 Çarpıntı  
 Göğüs  ağrısı  
 Baş dönmesi  (sersemlik hali)  
 Boğaz ağrısı  
 Burun akıntısı  
 Karın ağrısı  
 Hazımsızlık  
 Bulantı, kusma  
 İştah kaybı  
 Aşırı  gaz çıkarma  
 Ayak bilekleri, ayaklar ve yüzde  şişlik  
 Deride döküntü  
 Kaşıntı  
7 
  Deride yer yer kanamalar  
 Genel halsizlik  
 Yemek yeme isteğinde azalmaya bağlı anormal zayıflama  
 
Yaygın olmayan  
 Kalbe kan taşınmasında  güçlük  
 Nefes darlığı  
 Zatüre 
 Öksürük  
 Üşüme  
 Beklenmeyen kanamalar  
 Kanamaya meyil (mide, göz veya ka s, burun kanaması, idrar veya tükrü kte kan)  
 Kırm ızı kan hücrelerinde  azalma  
 Ayaktayken ba ş dönmesi  
 Bayılma  
 Endişe  
 Uyuma güçlüğü  
 Anormal rüya görme  
 Alerji  
 Ağrı 
 Şeker hastalığı veya kan şekerinde artış 
 Karın ağrısı  
 Kas ağrısı  
 Kırıklık  
 Kalp krizi  
 
Diyabetlilerde göz içi kanama riskinde bir artış görülebilir  
 
Seyrek  
 Alışılandan  daha uzun s üren kanamalara meyil  
 Kandaki pıhtılaşma  hücrelerinde  artış 
 Böbrek  sorunları  
 
Bilinmeyen  
 Kan basıncında değişiklikler  
 Kırmızı, beyaz ve pıhtılaşma  kan hücrelerinde  azalma  
 Nefes alıp vermede güçlük  
 Hareket etmekte  zorlanmak  
 Ateş 
 Sıcak basması ve kızarıklık  
 Egzama  ve deri döküntüsü  
 Deride his kaybı   
8 
  Gözde  sulanma ve yapışıklık  
 Kulak çınlaması  
 Sarılık  veya karaciğer problemleri  
 İdrarda  değişiklik  
 
Bunlar SİLNORM’u n hafif yan etkileridir.  
 
Eğer bu kullanma talimatında bahsi geçmeyen  herhangi bir yan etkiyle karsılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan bir yan etki meydana gelmesi durumunda 
hekiminiz, ecza cınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜF AM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. SİLNORM’u n saklanması  
SİLNORM’u  çocukların  göremeyeceği , erişemeyeceği  yerlerde ve ambalajında saklayınız . 
 
25 °C’nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra SİLNORM’u  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ,  Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:   Neutec İlaç San. Tic. A.Ş.  
Esenler / İSTANBUL  
Tel  : 0850 201 23 23  
Faks   : 0212 48 1 61 11  
e-Mail   : bilgi@neutec.com.tr  
 
Üretim Yeri:   Neutec İlaç San. Tic. A.Ş.  
Adapazarı / SAKARYA  
 
Bu kullanma talimatı ………..  tarihinde onaylanmıştır.  