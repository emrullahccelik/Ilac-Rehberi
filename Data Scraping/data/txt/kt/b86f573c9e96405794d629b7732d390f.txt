1/14 
  
KULLANMA TALİMATI  
 
MOXICUM 400 mg film tablet  
Ağız yoluyla alınır.  
 
Etkin madde: Her bir film tablet, 400 mg moksifloksasine eşdeğer 436.34 mg moksifloksasin 
hidroklorür içermektedir .  
Yardımcı madde(ler) : Mikrokristallin selüloz, sodyum nişasta glikolat Tip A, mannitol, 
magnezyum stearat, titanyum dioksit (E 171), makrogol, talk, kırmızı demir oksit (E 172), sarı 
demir oksit (E 172) 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, ç ünkü sizin için önemli bilgiler içermektedir . 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel  olarak sizin için reçete edilmiştir, başkalarına vermeyiniz.  
 Bu ilacın kullanımı sırasında doktora veya hastaneye gittiğinizde doktorunuza bu ilacı  
 kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
Bu Kullanma Talimatında:  
1. MOXICUM nedir ve ne için kullanılır ?  
2. MOXICUM’u kullanmadan önce dikkat edilmesi gerekenler  
3. MOXICUM nasıl kullanılır?  
4. Olası
 yan etkiler nelerdir?  
5. MOXICUM’un saklanması  
 
Başlıkları yer almaktadır.  
 
 
 
 Giden Evrak Servisi
Giden Evrak No: 16359
Giden Evrak Tarihi: 08.02.2016
Güvenlik Kodu: 247567
İşlem Takip No: 2090219
Bu belge 5070 sayılı Elektronik İmza Kanunu uyarınca elektronik olarak imzalanmıştır.
Doküman https://e-islemler.titck.gov.tr/eimza/eimzakontrol.aspx adresinden kontrol edilebilir.
Güvenli elektronik imzalı aslı ile aynıdır.2/14 
 1. MOXICUM nedir ve ne için kullanılır?  
MOXICUM, pembe renkli, bikonveks oblong görünümde film tabletler şeklinde kullanıma 
sunulmuştur. Her bir tablet 400 mg moksifloksasine eşdeğer 436.34 mg moksifloksasin 
hidroklorür içermektedir.  
MOXICUM'un etkin maddesi olan moksifloksasin, kinolon grubu bir antibiyotiktir. 
Enfeksiyonlara neden olan değişik türlerdeki bakterileri öldürerek etkisini gösterir. 
MOXICUM, diğer bazı antibiyotiklere karşı dirençli olan çok sayıda bakteriye karşı da 
bakteri öldürücü etki göstermektedir (örn. beta-laktam ve makrolid dirençli bakteriler). 
Penisilin, sefalosporin, aminoglikozid, makrolid ve tetrasiklin grubu antibiyotikleri etkisiz 
kılan direnç mekanizmaları, moksifloksasinin bakteri karşıtı (antibakteriyel) etkisini 
engellememektedir. 
MOXICUM, 5, 7 ve 10 tablet içeren blister ambalajlar şeklinde kullanıma sunulmuştur. 
MOX
ICUM, duyarlı mikroorganizmaların (mikroplar) neden olduğu aşağıdaki enfeksiyon 
hastalıklarının tedavisinde kullanılmaktadır: 
 Kronik bronşitin aniden kötüleşmesi, 
 Hastane dışında oluşmuş akciğer enfeksiyonu (toplumdan edinilmiş pnömoni) 
 Akut sinüzit, 
 Başka bir tablonun eşlik etmediği (komplike olmayan) deri ve yumuşak doku 
enfeksiyonları, 
 Kadın üreme organlarının üst bölümünde görülen pelvik inflamatuvar hastalıkta 
 Durumu güçleştiren başka tıbbi durum ya da hastalıklarla birlikte bulunan (komplike) 
deri ve yumuşak doku enfeksiyonları; diyabet (şeker) hastalığındaki ayak yarası 
enfeksiyonları dahil, 
 Komplike karın içi enfeksiyonları; apse gibi çeşitli türlerden mikropların neden olduğu 
enfeksiyonlar dahil. 
 
2. MOXICUM’u kullanmadan önce dikkat edilmesi gerekenler  
MOXICUM’u aşağıdaki durumlarda KULLANMAYINIZ  
Eğer;
 
 Moksifloksasine, kinolon grubundan diğer antibiyotiklere veya bu ilacın içindeki 
yardımcı maddelerden birine karşı alerjiniz (aşırı duyarlılığınız) var ise, 08.02.2016 18:09:36 Tarih Ve 16359 Sayılı Yazının Devamıdır/Ekidir
Bu belge 5070 sayılı Elektronik İmza Kanunu uyarınca elektronik olarak imzalanmıştır.
Doküman https://e-islemler.titck.gov.tr/eimza/eimzakontrol.aspx adresinden kontrol edilebilir.
Güvenli elektronik imzalı aslı ile aynıdır.3/14 
  Hamile iseniz, 
 Bebeğinizi emziriyorsanız, 
 18 yaşından küçük iseniz,  
 Bir antibiyotik grubu olan kinolon tedavisiyle bağlantılı tendon (kasları kemiklere 
bağlayan uzantılar) hasarı geçirdiyseniz, 
 Doktorunuz tarafından kalp grafinizde herhangi bir anormallik saptanmışsa, 
 Kanınızda tuz (sodium) ve potasyum eksikliği varsa, 
 Kalp atış hızınız düşük ise (bradikardi), 
 Ciddi kalp yetmezliğiniz var ise, 
 Önceden geçirilmiş kalp ritm bozuklukları var ise. 
Moksifloksasin kalp grafisinde bozulmalara neden olan diğer ilaçlarla eşzamanlı olarak 
kullanılmamalıdır. 
Klinik verilerin sınırlı olması nedeniyle, moksifloksasin aynı zamanda ciddi karaciğer 
fonksiyon bozukluğu olan (Child Pugh C) hastalarda ve karaciğer enzimlerinin düzeyleri 
normal üst sınırın 5 katından fazla artmış hastalarda da kullanılmamalıdır. 
MOXICUM’u aşağıdaki durumlarda DİKKATLİ KULLANINIZ  
 Bazı durumlarda, ilk uygulamadan hemen sonra aşırı duyarlılık ve alerjik reaksiyonlar 
ortaya çıkabilir. Bu durumda doktorunuz derhal haberdar edilmelidir. 
 Çok nadir olarak ve bazen ilk uygulamadan sonra ani aşırı duyarlılık (anafilaktik) 
reaksiyonları meydana gelebilir, göğüste sıkışma, sersemlik hissi, hasta veya zayıf 
hissetme, ayağa kalkarken baş dönmesi olması gibi belirtiler olabilir. Böyle bir 
durumda MOXICUM kullanımı kesilmelidir ve doktorunuz derhal haberdar 
edilmelidir.  
 Kalp ritminde bir anormallik var ise. Bazı hastalarda MOXICUM 'un, kalp grafisinde 
bozulmalara neden olduğu gösterilmiştir. Bu anormallik, kalpte ritm bozukluklarına 
(ventriküler aritmi) neden olabilir ve bazı durumlarda ölümcül sonlanabilir. 
 
Ayrıca aşağıdaki hasta gruplarına dahil iseniz doktorunuza bu konuda bilgi veriniz; bu 
hastalarda moksifloksasin tedavisinden kaçınılmalıdır: 
- Kalp grafisinde bozukluk olduğu bilinen hastalar, 
- Potasyum eksikliği olan ve bu durumları tedavi edilmeyen hastalar, 08.02.2016 18:09:36 Tarih Ve 16359 Sayılı Yazının Devamıdır/Ekidir
Bu belge 5070 sayılı Elektronik İmza Kanunu uyarınca elektronik olarak imzalanmıştır.
Doküman https://e-islemler.titck.gov.tr/eimza/eimzakontrol.aspx adresinden kontrol edilebilir.
Güvenli elektronik imzalı aslı ile aynıdır.4/14 
 - Sınıf IA (örn., kinidin, prokainamid) ya da sınıf III (örn., amiodaron, sotalol) 
antiaritmik ajan (ritim bozukluğunu önleyen ilacı) kullanan hastalar. 
 
Eğer aşağıdaki hasta gruplarına dahil iseniz doktorunuza bu konuda bilgi veriniz; bu 
hastalarda MOXICUM'un kalp grafisi üzerindeki etkisi dışlanamaz. Aşağıdaki hastalarda 
MOXICUM'un dikkatle kullanılması önerilmektedir: 
- Sisaprid (mide-barsak ilacı), eritromisin (antibiyotik), antipsikotikler (ruh hastalığı 
ilaçları) ve trisiklik antidepresanlar (depresyon ilaçları) gibi kalp ritmini bozan 
ilaçlar ile eşzamanlı tedavi görüyorsanız, 
- Kalp ritminde önemli azalma (bradikardi), kalp kasına yeterli kan gitmemesi (akut 
miyokard iskemisi) gibi ritim bozukluklarından (aritmi) şikayetçi iseniz, 
- Karaciğer sirozunuz var ise, 
- Kalp ritmini bozan ilaçlara daha duyarlı olabilen kadın ve yaşlı hastalar. 
 
 Potasyum düzeylerini azaltabilen ilaçlar alıyorsanız dikkatli olmalısınız. 
 MOXICUM ile potansiyel olarak karaciğer yetmezliğine (ölümcül vakalar da dahil) 
yol açan ağır karaciğer iltihabı (fulminan hepatit) vakaları bildirilmiştir. Eğer, 
iştahsızlık, bulantı, kusma, halsizlik, gözlerin ve/veya cildin sarı renk alması, karın 
ağrısı ya da koyu renkli idrar gibi karaciğer iltihabı ya da yetmezliğine ilişkin belirtiler 
ortaya çıkarsa tedaviye devam etmeden önce derhal doktorunuza başvurunuz. 
  MOXICUM ile Stevens-Johnson sendromu ya da toksik epidermal nekroliz gibi 
kabarcıklı deri reaksiyonu vakaları bildirilmiştir. Eğer cildinizde ve/veya ağız/burun 
içi gibi mukozalarda kabarcıklı reaksiyonlar ortaya çıkarsa, tedaviye devam etmeden 
önce derhal doktorunuzla temasa geçiniz. 
 Nöbetlere eğilim yaratabilen ya da nöbet eşiğini düşürebilen merkezi sinir sistemi 
rahatsızlığınız varsa veya bundan şüphe ediliyorsa dikkatli olmalısınız. 
 Ciddi ishal veya dışkıda kan veya mukus farkederseniz, ilacı kesip derhal doktorunuza 
başvurunuz. Böyle bir durumda barsak hareketlerini azaltan ilaçlar kullanılmamalıdır. 
 Moksifloksasini de içeren kinolon tedavisiyle, özellikle yaşlı hastalarda ya da aynı 
zamanda kortikosteroidler (kortizon türü ilaçlar) ile tedavi edilmekte olan kişilerde, 
kasları kemiklere bağlayan tendonlarda iltihap (enflamasyon) ve yırtılma (rüptür) 
görülebilir. Bu olaylar tedaviniz sonlandıktan sonra dahi görülebilir. İlk ağrı ya da 08.02.2016 18:09:36 Tarih Ve 16359 Sayılı Yazının Devamıdır/Ekidir
Bu belge 5070 sayılı Elektronik İmza Kanunu uyarınca elektronik olarak imzalanmıştır.
Doküman https://e-islemler.titck.gov.tr/eimza/eimzakontrol.aspx adresinden kontrol edilebilir.
Güvenli elektronik imzalı aslı ile aynıdır.5/14 
 iltihaplanma belirtisinde, tedaviyi kesiniz, etkilenen uzvu dinlendiriniz ve doktorunuza 
başvurunuz. 
 Florokinolonlarla tedavi gören hastalarda nöbetler ve kafa içi basınçta artış 
(psödotümör serebri dahil) bildirilmiştir. 
 Böbrek bozuklukları olan yaşlı hastalar yeterli sıvı alımına devam edemiyorlarsa, 
MOXICUM'u dikkatle kullanmalıdır, çünkü vücuttaki sıvı eksikliği (dehidrasyon) 
böbrek yetmezliği riskini artırabili r. 
 Görme bozukluğu ya da gözlerinizle ilgili herhangi bir sorun ortaya çıkarsa, hemen bir 
göz doktoruna başvurmalısınız. 
 Tedaviniz sırasında UV ışınları ya da güneş ışığına fazla maruz kalmamalısınız. 
 Aile öyküsünde ya da halihazırda glukoz-6-fosfat dehidrogenaz (kan şekeri (glikoz) 
m
etabolizmasında hayati önem taşıyan bir enzim) eksikliği olan hastalar kinolonlar ile 
tedavide kan hücrelerinin parçalandığı (hemolitik) reaksiyonlara eğilimlidirler. Bu 
nedenle, MOXICUM bu hastalarda dikkatli kullanılmalıdır. 
 Myasthenia Gravis'in (kas güçsüzlüğüne yol açan bir hastalık) şiddetlenmesi: 
MOXICUM gibi florokinolonlar, kas güçsüzlüğü ve solunum problemleri gibi 
myasthenia gravis belirtilerinin kötüleşmesine sebep olabilir. Eğer Myasthenia Gravis 
hastalığınız varsa, bu ilacı kullanmaktan kaçınmalısınız. 
 Metisilin isimli antibiyotiğe dirençli olduğu bilinen ya da şüphelenilen enfeksiyonların 
tedavisinde MOXICUM kullanımı önerilmez. 
 MOXICUM kullanımı sırasında yapılan bazı biyolojik testlerin sonuçları hatalı olarak 
negatif sonuç verebilir. MOXICUM kullanırken Mycobacterium kültür testleri olarak 
adlandırılan testlerden yaptıracaksanız doktorunuza MOXICUM kullandığınızı 
belirtiniz. 
 MOXICUM tedavisi sırasında ağrı, yanma veya batma hissi, uyuşukluk veya 
güçsüzlük gibi belirtilerin ortaya çıkması durumda, tedaviye devam etmeden önce 
doktorunuza bilgi veriniz. 
 Çok nadiren MOXICUM'u da içeren kinolon grubu antibiyotiklerin kullanımı 
sırasında intihar düşüncesi ve intihar teşebbüsü gibi kendine zarar verme davranışına 
kadar ilerleyebilecek psikolojik reaksiyonlar meydana gelebilir. Böyle bir durumda 
MOXICUM kullanımına son verip doktorunuza bilgi veriniz. 
 İç kadın üreme organlarında görülen pelvik inflamatuvar hastalık tedavisi için 
doktorunuz MOXICUM'a ilave olarak başka bir antibiyotiği de reçete edebilir. 08.02.2016 18:09:36 Tarih Ve 16359 Sayılı Yazının Devamıdır/Ekidir
Bu belge 5070 sayılı Elektronik İmza Kanunu uyarınca elektronik olarak imzalanmıştır.
Doküman https://e-islemler.titck.gov.tr/eimza/eimzakontrol.aspx adresinden kontrol edilebilir.
Güvenli elektronik imzalı aslı ile aynıdır.6/14 
  
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
MOXICUM’un yiyecek ve içecek ile kullanılması  
 
MOX
ICUM’u yiyecek ve içeceklerden etkilenmez. 
Fil
m tablet yeterli miktarda sıvı ile bütün olarak yutulmalıdır ve yemeklerden bağımsız olarak 
alınabilir. 
 
Hamilelik  
İlacı kullanmadan önce doktorunuza veya eczacınıza danışınız.  
 
Eğer hamile iseniz MOXICUM kullanmamalısınız. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Bebeğinizi emziriyorsanız, MOXICUM kullanmamalısınız.   
 
Araç ve makine kullanımı  
Moksifloksasinin de aralarında bulunduğu florokinolon grubu antibiyotikler, merkezi sinir 
sistemi reaksiyonlarına bağlı olarak hastaların araç ya da makine kullanma becerilerinde 
düşüşe ve göz hastalıklarına neden olabilirler. Böyle bir durum söz konusu ise, MOXICUM 
tedavisinde iken araç ya da makine kullanmamalısınız. 
MOXICUM’un içeriğinde bulunan bazı yardımcı maddeler hakkında önemli bilgiler  
Bu 
tıbbi ürün her tablette 1 mmol  (23 mg)’dan daha az sodyum ihtiva eder; bu dozda 
sodyuma bağlı herhangi bir yan etki beklenmemektedir. 
 08.02.2016 18:09:36 Tarih Ve 16359 Sayılı Yazının Devamıdır/Ekidir
Bu belge 5070 sayılı Elektronik İmza Kanunu uyarınca elektronik olarak imzalanmıştır.
Doküman https://e-islemler.titck.gov.tr/eimza/eimzakontrol.aspx adresinden kontrol edilebilir.
Güvenli elektronik imzalı aslı ile aynıdır.7/14 
 Bu tıbbi ürün her tablette 175.70 mg mannitol (E420) içermektedir. Dozu nedeni ile herhangi 
bir uyarı gerekmemektedir.  
Diğer ilaçlar ile birlikte kullanımı  
MOXİCUM ile aşağıdaki ilaçlar birlikte kullanıldığında kalp ritmi ile ilgili sorunlar olabilir: 
 Sınıf IA antiaritmikler (örn. kinidin, hidrokinidin, disopiramid) ya da sınıf III 
antiaritmikler (örn; amiodaron, sotalol, dofetilid, ibutilid) (bunlar kalpteki ritim 
bozukluklarının tedavisinde kullanılan ilaçlardır); 
 Nöroleptikler (örn; fenotiyazinler, pimozid, sertindol, haloperidol, sultoprid) (bunlar 
çoğunlukla ruh hastalıklarının tedavisinde kullanılan ilaçlardır); 
 Trisiklik antidepresan ilaçlar (depresyon ilaçları); 
 Bazı antimikrobiyaller (sparfloksasin, eritromisin IV, pentamidin, antimalaryaller 
özellikle halofantrin) (enfeksiyon hastalıkları ilaçları); 
 Bazı antihistaminikler (terfenadin, astemizol, mizolastin) (alerjik tabloların 
tedavisinde kullanılan ilaçlar) ve diğerleri (sisaprid (mide-barsak ilacı), vinkamin IV 
(beyne kan akımını arttıran bir ilaç), bepridil (kalp damarlarını genişleten bir ilaç), 
difemanil (barsak hastalıklarında kullanılan bir ilaç). 
 
Bazı ilaçlar ile birlikte kullanıldığında MOXICUM'un etkisi değişebilir. Aşağıdaki ilaçları 
kullanıyorsanız lütfen doktorunuza söyleyiniz: 
 Mide asidini azaltmak için kullanılan antasitler, mineraller ve multi-vitaminler. Bu 
gibi ilaçlar MOXICUM kullanımından en az 4 saat önce ya da 2 saat sonra alınmalıdır. 
 Diyabet tedavisinde kullanılan ilaçlar (örneğin insülin, gliburid/glibenklamid) 
 Kan sulandırıcı bir ilaç olan varfarin ve diğer kan sulandırıcı ilaçlar 
 Aktif kömür (Zehirlenmeleri tedavi etmek için kullanılan bir madde) 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz. 
  
 
 
 08.02.2016 18:09:36 Tarih Ve 16359 Sayılı Yazının Devamıdır/Ekidir
Bu belge 5070 sayılı Elektronik İmza Kanunu uyarınca elektronik olarak imzalanmıştır.
Doküman https://e-islemler.titck.gov.tr/eimza/eimzakontrol.aspx adresinden kontrol edilebilir.
Güvenli elektronik imzalı aslı ile aynıdır.8/14 
 3. MOXICUM nasıl kullanılır?  
Uygun kullanım ve doz/uygulama sıklığı için talimatlar  
Doktorunuz ayrı bir tavsiyede bulunmadıkça, MOXİCUM günde bir kez uygulanır. Günde 
birden fazla kullanılmamalıdır ve bu doz aşılmamalıdır. 
Tedavinin süresi, kullanıldığı hastalığınızın şiddetine ya da alınan klinik yanıta göre 
doktorunuz tarafından belirlenmelidir. Genel tedavi süreleri: 
 Kronik bronşitte akut alevlenme: 5 gün 
 Akciğer enfeksiyonu (pnomöni): 10 gün 
 Akut sinüzit: 7 gün 
 Komplike olmayan deri ve yumuşak doku enfeksiyonlarında önerilen tedavi süresi: 7 
gün 
 Komplike deri ve yumuşak doku enfeksiyonlarında önerilen ardışık tedavi süresi 
(damardan uygulamayı takiben ağızdan uygulama): 7-21 gün. 
 Komplike olmayan pelvik inflamatuar hastalıkta önerilen tedavi süresi: 14 gün 
 Komplike karın içi organların enfeksiyonlarında önerilen ardışık tedavi (damardan 
uygulamayı takiben ağızdan uygulama): 5-14 gün. 
 
Klini
k olarak uygun olan durumlarda tedaviye intravenöz (damardan) uygulama ile başlanıp, 
ağızdan tablet uygulaması ile devam edilebilir (ardışık tedavi).   
Uygulama yolu ve metodu:  
Film tablet yeterli miktarda sıvı ile bütün olarak yutulmalıdır ve yemeklerden bağımsız olarak 
alınabilir. 
 
Değişik yaş grupları:  
Çocuklarda kullanımı:  
MOXICUM'un çocuklarda ve ergenlerde etkililiği ve güvenliliği kanıtlanmamıştır ve 
kullanılmamalıdır (bakınız "MOXICUM'u aşağıdaki durumlarda KULLANMAYINIZ" 
bölümü). 
 
Yaşlılarda kullanımı:  
MOXICUM için yaşlılarda doz ayarlaması gerekli değildir.  
 08.02.2016 18:09:36 Tarih Ve 16359 Sayılı Yazının Devamıdır/Ekidir
Bu belge 5070 sayılı Elektronik İmza Kanunu uyarınca elektronik olarak imzalanmıştır.
Doküman https://e-islemler.titck.gov.tr/eimza/eimzakontrol.aspx adresinden kontrol edilebilir.
Güvenli elektronik imzalı aslı ile aynıdır.9/14 
 Özel kullanım durumları:  
Böbrek yetmezliği 
Böbrek bozukluğu olan hastalarda ve kanı diyaliz yöntemleriyle temizlenen hastalarda doz 
ayarlaması gerekmemektedir. 
 
Karaciğer yetmezliği 
Karaciğer fonksiyon bozukluğu olan hastalarda yeterli veri mevcut değildir. 
 
Diğer 
Farklı etnik gruplarda doz ayarlaması gerekmemektedir. 
 
Eğer 
MOXİCUM'un etkisinin çok güçlü ya da çok zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla MOXICUM kullandıysanız:  
Size reçete edilen günlük dozdan daha fazlasını kullanmayınız. Eğer reçete edilen günlük 
dozdan daha fazlasını kullandıysanız acil olarak doktorunuza/hastaneye başvurunuz. 
 
MOXICUM'dan kullanmanız gerekenden fazlasını kullanmışsanız, bir doktor veya eczacı ile 
konuşunuz. 
 
MOXICUM’u kullanmayı unutursanız  
Eğer bi
r doz kullanmayı unutursanız, bu dozu aynı gün içinde hatırlar hatırlamaz kullanınız ve 
daha sonrasında ilacınızı normalde kullandığınız şekilde kullanmaya devam ediniz. 
Unutulan dozları dengelemek için çift doz kullanmayını z. 
 
Bu ilacın kullanımı hakkında başka sorularınız varsa, doktor veya eczacınıza sorunuz. 
 
4. Olası yan etkiler nelerdir?  
Tüm ilaçlar gibi, MOXICUM'un içeriğinde bulunan maddelere duyarlı olan kişilerde yan 
etkiler olabilir. 
 
 08.02.2016 18:09:36 Tarih Ve 16359 Sayılı Yazının Devamıdır/Ekidir
Bu belge 5070 sayılı Elektronik İmza Kanunu uyarınca elektronik olarak imzalanmıştır.
Doküman https://e-islemler.titck.gov.tr/eimza/eimzakontrol.aspx adresinden kontrol edilebilir.
Güvenli elektronik imzalı aslı ile aynıdır.10/14 
 MOXICUM'un olası yan etkileri görülme sıklıklarına göre aşağıda verilmiştir:  
 
Yaygın olan yan etkileri (her yüz kişinin 1 ila 10'unda görülenler): 
 Mantar enfeksiyonları 
 Baş ağrısı 
 Baş dönmesi 
 Potasyum düzeyi az olan (hipopotasemi) hastaların kalp grafisinde değişim 
 Bulantı 
 Kusma 
 Mide-barsak ve karında ağrı  
 İshal 
 Bazı karaciğer enzimlerinde (transaminazlar) artışlar  
 
Yaygın olmayan yan etkileri (her bin kişinin 1 ila 10'unda görülenler): 
 Kırmızı kan hücrelerinde azalma (anemi) 
 Beyaz kan hücrelerinde azalma 
 Kan pulcuklarında (trombositler) azalma ya da çoğalma 
 Pıhtılaşma sisteminde bozukluklar 
 Alerjik reaksiyonlar 
 Kaşıntı 
 Döküntü 
 Kurdeşen 
 Ciltte kuruma 
 Özel beyaz kan hücrelerinde (eozinofil) artış 
 Kanda lipid (yağ) artışı 
 Kaygı, endişe hali 
 Fiziksel ve ruhsal aşırı hareketlilik durumu (psikomotor hiperaktivite), huzursuzluk 
 Özellikle deride görülen yetersiz veya aşırı duyarlılık halleri 
 Tat duyusunda bozukluk (çok nadiren bu duyunun kaybı) 
 Zihin karmaşası, çevreyle uyum bozukluğu 
 Uyku bozuklukları (uykusuzluk ya da uyuklama hali) 
 Titreme 08.02.2016 18:09:36 Tarih Ve 16359 Sayılı Yazının Devamıdır/Ekidir
Bu belge 5070 sayılı Elektronik İmza Kanunu uyarınca elektronik olarak imzalanmıştır.
Doküman https://e-islemler.titck.gov.tr/eimza/eimzakontrol.aspx adresinden kontrol edilebilir.
Güvenli elektronik imzalı aslı ile aynıdır.11/14 
  Denge bozukluğundan kaynaklanan baş dönmesi (vertigo) 
 Görme bozuklukları 
 Kalp grafisinde değişimler, çarpıntılar, kalbin hızlı atması, damarlarda genişleme 
 Nefes darlığı (astıma benzer vakalar dahil) 
 İştah ve yemek yemenin azalması 
 Kabızlık, hazımsızlık, gaz şişkinliği 
 Mide ve barsak iltihabı (gastroenterit) 
 Bir sindirim enzimi olan amilazın kanda artması 
 Karaciğer iltihabı (kanda LDH artışı dahil), kanda bilirubin artışı, kanda bazı karaciğer 
enzimlerinde (gamma-glutamiltransferaz, alkali fosfataz) artış 
 Eklem ve kas ağrısı 
 İshal veya azalmış sıvı alımının neden olduğu su kaybı 
 Kendini iyi hissetmeme, çeşitli ağrılar, terleme 
 
Seyrek yan etkileri (her on bin kişinin 1 ila 10'unda görülenler): 
 Kan pıhtılaşma faktörlerinden tromboplastin seviyelerinde anormallik 
 Deride döküntüler, kurdeşen ve/veya ağız ve boğazda şişme ve nefes almada güçlük 
(anjiyoödem) ile birlikte olabilen şiddetli, ani alerjik reaksiyonlar ve şok, hayati tehdit 
edici olabilecek alerjik ödem 
 Kan şekerinde artış 
 Kandaki ürik asit seviyelerinde artış 
 Duygusal kararsızlık 
 Depresyon (çok nadiren intihar düşüncesi ya da intihar girişimi gibi potansiyel olarak 
kendine zarar verme ile sonuçlanabilen) 
 Halüsinasyon 
 Deride duyu bozuklukları   
 Koku almada bozukluklar (çok nadiren bu duyunun kaybı)  
 Anormal rüyalar 
 Denge ve hareketlerde bozukluk (baş dönmesine bağlı yürüyüş problemleri gibi, çok 
nadiren, özellikle yaşlılarda yaralanma ile sonuçlanabilecek düşmelere neden olabilir) 
 Sara nöbeti 
 Dikkat bozukluğu 
 Konuşma bozuklukları  08.02.2016 18:09:36 Tarih Ve 16359 Sayılı Yazının Devamıdır/Ekidir
Bu belge 5070 sayılı Elektronik İmza Kanunu uyarınca elektronik olarak imzalanmıştır.
Doküman https://e-islemler.titck.gov.tr/eimza/eimzakontrol.aspx adresinden kontrol edilebilir.
Güvenli elektronik imzalı aslı ile aynıdır.12/14 
  Hafıza kaybı 
 Duyu kaybı 
 Kulak çınlaması 
 Genellikle geri dönüşlü sağırlık gibi duyma bozuklukları 
 Kalbin normalden hızlı ve ritmi bozuk olarak atması 
 Bayılma 
 Kan basıncında (tansiyon) yükselme veya düşme 
 Yutma güçlüğü 
 Ağızda iltihap 
 Aşırı ishal; antibiyotik ilişkili barsak iltihabının belirtisi olabilir (çok nadiren hayatı 
tehdit edici belirtiler eşlik edebilir) 
 Sarılık 
 Karaciğer iltihabı  
 Tendon iltihabı (tendonlarda ağrı ve şişme) 
 Kaslarda gerginlik ve kramplar 
 Kas güçsüzlüğü 
 Böbrek bozukluğu ve böbrek yetmezliği (özellikle önceden böbrek bozukluğu bulunan 
yaşlı hastalarda su kaybına bağlı olarak) 
 Vücudun çeşitli yerlerinde, doku içinde sıvı toplanmasına bağlı şişmeler (ödem)   
Çok seyrek yan etkileri (her on bin kişinin 1'inden daha az): 
 Kan pıhtılaşma faktörlerinden protrombin seviyesinde artış, azalma ve anormallik 
 Hayatı tehdit edici olabilen ani aşırı duyarlılık şok 
 Duygusal kararsızlık 
 Psikolojik reaksiyonlar (intihar düşüncesi ya da intihar girişimi gibi potansiyel olarak 
kendine zarar verme ile sonuçlanabilen) 
 Aşırı duyarlılık 
 Geçici görme kaybı 
 Kalp ritim bozuklukları, düzensiz kalp ritmi olarak tanımlanan Torsade de Pointes 
(kalbin durmasıyla sonuçlanabilen ciddi tabloların belirtisi olabilir), kalbin durması 
 Hayati tehlike oluşturabilecek karaciğer yetmezliğine neden olabilecek ağır karaciğer 
iltihabı (ölümcül vakalar dahil) 08.02.2016 18:09:36 Tarih Ve 16359 Sayılı Yazının Devamıdır/Ekidir
Bu belge 5070 sayılı Elektronik İmza Kanunu uyarınca elektronik olarak imzalanmıştır.
Doküman https://e-islemler.titck.gov.tr/eimza/eimzakontrol.aspx adresinden kontrol edilebilir.
Güvenli elektronik imzalı aslı ile aynıdır.13/14 
  Hayati tehlike oluşturabilecek kabarcıklar şeklinde deri reaksiyonları (Stevens-
Johnson-Sendromu veya toksik epidermal nekroliz gibi) 
 Tendon yırtılması 
 Eklem iltihabı 
 Kas, tendon, eklem problemlerine bağlı yürüme bozukluğu 
 Myasthenia gravis (kas güçsüzlüğüne yol açan bir hastalık) şiddetlenmesi   
Aşağıdaki istenmeyen etkiler damar içi/ağız yoluyla ardışık tedavi gören hasta alt grubunda 
daha sık görülmektedir:   
Yaygın: Gama-glutamil transferaz (bir karaciğer enzimi) artışı 
Yaygın olmayan: Kalbin normalden hızlı ve ritmi bozuk olarak atması, kan basıncında 
(tansiyon) düşme, vücudun çeşitli yerlerinde, doku içinde sıvı toplanmasına bağlı şişmeler 
(ödem), aşırı ishal (antibiyotik ilişkili barsak iltihabının belirti si olabilir, çok nadiren hayatı 
tehdit edici belirtiler eşlik edebilir), sara nöbeti, halüsinasyonlar, böbrek bozukluğu ve böbrek 
yetmezliği (özellikle önceden böbrek bozukluğu bulunan yaşlı hastalarda su kaybına bağlı 
olarak).  
 
Florokinolonlar olarak adlandırılan antibiyotik grubu ile tedaviyi takiben çok seyrek olarak 
görülebilen aşağıdaki yan etkiler bildirilmiştir, bu yan etkilerin MOXICUM tedavisi sırasında 
da görülebilme olasılığı vardır: Geçici görme kaybı, kanda sodyum seviyelerinde artış 
(hipernatremi), kanda kalsiyum seviyelerinde artış (hiperkalsemi), kırmızı kan hücrelerinin 
yıkımında artış (hemoliz), kas hücrelerinde yıkım (rabdomiyoliz), ışığa duyarlılık 
reaksiyonları. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz. 
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 08.02.2016 18:09:36 Tarih Ve 16359 Sayılı Yazının Devamıdır/Ekidir
Bu belge 5070 sayılı Elektronik İmza Kanunu uyarınca elektronik olarak imzalanmıştır.
Doküman https://e-islemler.titck.gov.tr/eimza/eimzakontrol.aspx adresinden kontrol edilebilir.
Güvenli elektronik imzalı aslı ile aynıdır.14/14 
 olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.    
 
5. MOXICUM’un sak
lanması 
MOXICUM 'u çocukların göremeyeceği, erişemeyeceği yerlerde ve ambalajında saklayınız. 
 
25°C'nin altında oda sıcaklığında saklayınız.   
 
Orijinal ambalajında saklayınız. 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra MOXICUM 'u kullanmayınız. 
 
Eğer üründe/ambalajında bozukluklar fark ederseniz MOXICUM 'u kullanmayınız.   
 
Ruhsat sahibi: World Medicine İlaç San. ve Tic. A.Ş.  
 
  Evren Mah. Cami Yolu Cad.  
   No:50 Güneşli  
   Bağcılar/İSTANBUL 
Üretim yeri:              World Medicine İlaç San. ve Tic. A.Ş. 
                                    Evren Mah. Cami Yolu Cad. 
                                    No:50 K:1B-Zemin-4-5 -6 
                                    Güneşli-Bağcılar/İSTANBUL  
 
Bu kullanma talimatı 30.12.2015  tarihinde onaylanmıştır. 08.02.2016 18:09:36 Tarih Ve 16359 Sayılı Yazının Devamıdır/Ekidir
Bu belge 5070 sayılı Elektronik İmza Kanunu uyarınca elektronik olarak imzalanmıştır.
Doküman https://e-islemler.titck.gov.tr/eimza/eimzakontrol.aspx adresinden kontrol edilebilir.
Güvenli elektronik imzalı aslı ile aynıdır.