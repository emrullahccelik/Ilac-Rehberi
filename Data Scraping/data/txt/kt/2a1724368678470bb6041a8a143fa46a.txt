1 / 5 
  
KULLANMA TALİMATI  
NAFDERİLEX %1 krem  
Deri üzerine uygulanır.  
• Etkin madde:  Her 1 gram krem 10 mg naftifi n hidroklorür içerir.  
• Yardımcı  madde(ler):  Sodyum hidroksit, benzil alkol, sorbitan stearat, setil palmitat, setil 
alkol, stearil alkol, polisorbat 60, isopropil miristat, deiyonize su.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler  içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlacınız hakkında size önerilen dozun dışında yüksek veya düşük doz kullanmayınız. 
 
Bu Kullanma Talimat ında:  
1. NAFDERİLEX nedir ve ne için kullanılır?  
2. NAFDERİLEX’i kullanmadan önce dikkat edilmesi gerekenler  
3. NAFDERİLEX nasıl kullanılır?  
4. Olası yan etkiler nelerdir? 5. NAFDERİLEX‘ in saklanması   
Başlıkları yer almaktadır. 
1. NAFDERİLEX nedir ve ne için kullanılır?  
NAFDERİLEX naftifi n isimli etkin maddeyi içerir ve mantar enfeksiyonlarının harici 
tedavisinde kullanılır. NAFDERİLEX deri mantarları, maya mantarları, küf mantarları ve 
diğer mantarlara karşı etkinlik gösterir. NAFDERİLEX aynı zamanda mantar 
enfeksiyonlarında sıklıkla oluşan farklı birçok bakteriye karşı da etkilidir. NAFDERİLEX’in 
iltihap giderici etkisi iltihap belirtilerini ve özellikle kaşıntıyı hızla azaltır.  
NAFDERİLEX karton kutu içerisinde, 15 g ve 30 g’lık alüminyum tüplerde bulunan bir 
kremdir.  
NAFDERİLEX deride oluşan aşağıdaki mantar enfeksiyonlarının lokal tedavisinde kullanılır:  
• Deri veya deri kıvrımlarının mantar enfeksiyonları (kızarıklık, pullanma ve şişkinlik ya da 
kaşıntılı kabarcıklar olarak görülür)  
2 / 5 
 • Parmak arası mantarları  
• Tırnaklarda görülen mantar enfeksiyonları  
• Derinin kandida enfeksiyonları ( Candida türlerinin sebep olduğu mantar enfeksiyonu)  
• Pityriasis versicolor  (deri yüzeyindeki bir mantarın aşırı üremesi ile oluşan sık rastlanılan 
bir deri hastalığı)  
• İltihaplı deri mantarlarının (kaşıntılı veya kaş ıntısız) tedavisi için kullanılır.  
2. NAFDERİLEX’i kullanmadan ö nce dikkat edilmesi gerekenler  
NAFDERİLEX’i aşağıdaki durumlarda KULLANMAYINIZ  
Eğer; naftifin , benzil alkol veya ilacın içeriğindeki diğer maddelere karşı aşırı  duyarlılığınız 
varsa.  
NAFDERİLEX’i aşağıdaki durumlarda DİKKATLİ KULLANINIZ  
Yalnızca haricen kullanım içindir, göze temas ettirmeyiniz. 
Eğer hastalığınızın belirtileri iyileşmezse ve ilacınız beklenen etkiyi göstermezse doktorunuza 
söyleyiniz.  
Semptomlar devam ederse veya uygulama ile beklenen başarı gerçekleşmezse, mümkün olan 
en kısa sürede (en geç 4 hafta) tıbbi konsültasyon istenmelidir. 
Bu uyarı lar, geçmişteki herhangi bir dönemde dahi olsa sizin için geçerliyse lütfen 
doktorunuza  danışınız.  
NAFDERİLEX’i n yiyecek ve içecek ile kullanılması  
Deri üzerine sürülerek uygulandığından, yiyecek ve içeceklerle etkileşmesi beklenmemektedir.  
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz, doktorunuz önermedikçe NAFDERİLEX kullanmayınız. Güvenlik 
nedenleriyle, gebelik sırasında NAFDERİLEX kullanımından yine de kaçınılmalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
Emzirme  
İlacı kullanmadan önce doktorunuza veya eczacınıza danışınız.  
Doktorunuz tarafından önerilmediği müddetçe emzirme döneminde NAFDERİLEX 
kullanmayınız.  Güvenlik nedenleriyle, emzirme döneminde NAFDERİLEX kullanımından 
yine de kaçınılmalıdır.  
Araç ve makine kullanımı  
Araç ve makine kullanım yeteneği üzerine etkisi gözlenmemiştir.  
NAFDERİLEX’in içeriğinde bulunan bazı yardımcı maddeler hakkında önemli bilgiler  
İçeriğinde bulunan stearil alkol ve setil alkol nedeniyle bölgesel deri reaksiyonlarına (kontak 
3 / 5 
 dermatit gibi) sebebiyet vere bilir.  
NAFDERİLEX ben zil alkol içermektedir ve benzil alkol hafif lokal tahrişe neden olabilir . 
Diğer ilaçlar ile birlikte kullanımı 
NAFDERİLEX 'in diğer ilaçlar ile etkileştiğine dair bilgi bulunmamaktadır.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. NAFDERİLEX nasıl kullanılır?  
Uygun kullanım ve doz/uygulama sıklığı için talimatlar : 
NAFDERİLEX’i her zaman, tam olarak doktorunuzun söylediği şekilde kullanınız. Emin 
değilseniz doktorunuza veya eczacınıza danışınız.  
NAFDERİLEX, hastalıklı deri bölgesine tercihen akşam yatmadan önce ince bir tabaka halinde sürülür ve hafifçe ovuşturulur. Her uygulamada, hastalıklı deri böl gesinin bütününe ve 
bunun dışındaki sağlıklı derinin 2 cm kadarlık bölümüne sürülmelidir. Deri kıvrımları arasındaki mantarlarda, ilaç sürüldükten sonra, gece boyunca kıvrımlar arasına ince bir gazlı bez konması yararlı olur.  
Tırnak enfeksiyonlarında, tırnak mümkün olduğu kadar dipten kesilir. Günde bir defa NAFDERİLEX uygulanır ve tırnak içine doğru ovuşturulur. Hasta tırnağın bantla kapatılması 
uygun olur.  
Tedavinin başarısı için, NAFDERİLEX yeterince uzun bir süre uygulanmalıdır. Hastalığın 
tekrarını  önlemek için, belirtilerin kaybolmasından en az iki hafta sonrasına kadar 
uygulamaya devam edilmelidir.  
Mantar enfeksiyonlarının tedavisinde aşağıdaki durumları dikkate alınız:  
• Mantar enfeksiyonuna yol açan organizmalar giysilerinize geçebileceğinden giys iler her 
gün değiştirilmelidir.  
• Enfeksiyonlu deriyi kuru tutunuz. Dar ve hava geçirmeyen giysiler giymekten kaçınınız 
(dar ayakkabılar içerisine sentetik çoraplar gibi)  
• Yıkandıktan sonra enfeksiyonlu bölgeyi kurulayınız ve kullanılan bez ve havluları her gün değiştiriniz. 
• Eğer ayağınızda mantar enfeksiyonu varsa, başkalarına bulaşmasını engellemek ve 
kendinizde enfeksiyonun tekrarlamasına sebep olmamak için evde, havuzda veya otel 
gibi yerlerde çıplak ayakla dolaşmaktan kaçınınız.  
• Mantar enfeksiyonunuz tamamen iyileşinceye kadar sauna veya buhar banyosuna gitmeyiniz.  
Uygulama yolu ve metodu:  
Deri üzerine veya tırnaklara sürülerek uygulanır.  
Uygulamadan önce hastalıklı deri ya da tırnak bölgesi ılık su ile yıkanmalı ve iyice kurutulmalıdır.  
4 / 5 
 Değişik yaş gr upları : 
Pediyatrik popülasyon:  
Naftifin hidroklorürün 18 yaşından küçük çocuklarda ve ergenlerde güvenliliği ve etkililiği 
şimdiye kadar sistematik olarak test edilmemiştir. Veri yoktur.  
Yaşlılarda kullanımı:  
Doz ayarlamasına gerek yoktur . 
Özel kullanım durumları:  
Böbrek yetmezliği/ Karaciğer yetmezliği  
Doz ayarlamasına gerek yoktur . 
Eğer NAFDERİLEX’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
Kullanmanız gerekenden daha fazla NAFDERİLEX kullandıysanız:  
Yaşamı tehdit eden durumların ortaya çıkmasından korkmanıza gerek yoktur. 
Yanlışlıkla ağızdan yutulması durumunda, bir doktora başvurunuz. Uygun semptomatik 
tedavi önerilir.  
NAFDERİLEX’ ten kullanmanız gerekenden fazlasını kullanmışsanız bir  doktor veya eczacı ile 
konuşunuz. 
NAFDERİLEX’i kullanmayı unutursanız  
Unutulan dozları dengelemek için çift doz almayınız. 
NAFDERİLEX ile tedavi sonlandırıldığın da oluşabilecek etkiler 
Tedavinizi sonlandırmadan önce mutlaka doktorunuza danışınız.  
4. Olası yan etkiler nelerdir?  
Tüm ilaçlar gibi NAFDERİLEX’in içeriğinde bulunan maddelere duyarlı olan kişilerde yan 
etkiler olabilir.  
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın   : 10 hastanın en az 1'inde görülebilir  
Yaygın   : 10 hastanın 1’inden az, fakat 100 hastanın 1’inden fazla görülebilir. 
Yaygın olmayan  : 100 hastanın 1’inden az, fakat 1.000 hastanın 1’inden fazla görülebilir. 
Seyrek  : 1.000 hastanın 1’inden az, fakat 10.000 hastanın 1’inden fazla görülebilir. 
Çok seyrek  : 10.000 hastanın 1’inden az görülebilir.  
Bilinmiyor  : Eldeki verilerden hareketle sıklık derecesi tahmin edilemiyor.  
 
Aşağıdakilerden herhangi birini fark ederseniz, doktorunuza söyleyiniz:  
 
Bilinmiyor : 
•  Deride yanma, kuruluk hissi  
• Kontakt dermatit (ciltte kızarıklık veya uygulama yerinde tahriş)  
•  Deride kızarıklık  
5 / 5 
 Bunlar NAFDERİLEX ’in hafif yan etkileridir.  
Tedaviye sadece bazı durumlarda son verilmelidir. Yan etkiler tedaviye son verildikten sonra 
ortadan kalkar.  
Yan etkilerin raporlanmas ı 
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan ‘İlaç Yan Etki Bildirimi’ ikonuna tıkla yarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenli liği hakkında daha fazla bilgi edinilmesine katkı sağla mış olacaksınız.  
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
5. NAFDERİLEX’in saklanması  
 NAFDERİLEX’i çocukların göremeyeceği, erişemeyeceği yerlerde ve ambalajında saklayınız.  
 25°C’nin altındaki oda sıcaklığında saklanmalıdır.  
Eğer üründe ve/veya ambalajında bozukluklar fark ederseniz NAFDERİLEX’i kullanmayınız.  
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra NAFDERİLEX’i kullanmayınız. Son kullanma 
tarihi ambalajın üzerinde belirtilen ayın son gününü ifade eder.  
Son kullanma tarihi geçmiş veya kullanılmayan ilaçları çöpe atmayınız! Çe vre, Şehircilik ve 
İklim Değişikliği Bakanlığınca belirlenen toplama sistemine veriniz. 
Ruhsat S ahibi:  
DİNÇSA İLAÇ SAN. ve TİC. A.Ş.  
1. Organize San. Bölgesi Avar Cad. No:2 06935 Sincan / ANKARA  
Tel : +90 312 267 11 91 (pbx)  
Faks  : +90 312 267 11 99 
Üretim Y eri:  
DİNÇSA İLAÇ SAN. ve TİC. A.Ş.  
1. Organize San. Bölgesi Avar Cad. No:2 06935 Sincan / ANKARA  
Bu kullanma talimatı .../.../… tarihinde onaylanmıştır.  
