KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
FERROSEL 100 mg/5 mL IV. infüzyonluk konsantre çözelti içeren ampul
Steril
2. KALİTATİF VE KANTİTATİF BİLEŞİM
Etkin madde:
5 mL’lik her bir ampul, 100 mg (20 mg/ mL) demir (III)’e eşdeğer 1717,2 mg ferrik hidroksit
sükroz kompleksi içerir.
Yardımcı maddeler:
pH ayarı için Sodyum hidroksit içerebilir.
Yardımcı maddeler için 6.1’e bakınız.
3. FARMASÖTİK FORM
İntravenöz kullanım için çözelti (ampul)
Renksiz cam ampuller içinde koyu kahverengi çözelti.
pH'ı 10.5-11.0 arasındadır ve osmolaritesi 1250 mosmol/L’dir.
4. KLİNİK ÖZELLİKLER
4.1. Terapötik endikasyonlar
• Gastrointestinal sistemden demir emiliminin bozulduğu durumlarda gelişen demir
eksikliği anemisinde,
• Aktif gastrointestinal kanaması olan hastalarda gelişen demir eksikliği anemisinde,
• Total veya subtotal gastrektomili hastalarda gelişen demir eksikliği anemisinde,
• Oral demir tedavisini tolere edemeyen demir eksikliği anemisi olgularında,
• Oral demir tedavisine dirençli demir eksikliği anemisinde,
• Hızlı bir şekilde demir sağlanması için klinik ihtiyacın olduğu durumlarda,
• Eritropoetin (EPO) tedavisi alan diyalize bağımlı olan veya olmayan kronik böbrek
yetmezliği hastalarında demir eksikliği varlığında endikedir.
FERROSEL ilk trimesterde önerilmemelidir. II. ve III. trimesterde ise hekimin zorunlu bulduğu
hallerde kullanılmalıdır.
1/94.2. Pozoloji ve uygulama şekli
Pozoloji / uygulama sıklığı ve süresi:
Erişkinlerde: 1-2 ampul (100-200 mg demir) FERROSEL, hemoglobin düzeylerine göre
haftada 1-3 kez şeklinde uygulanır. Hemodiyaliz hastalarında toplam doz, 10 dozda
uygulanacak şekilde 1000 mg’dır. Gerektiğinde önerilen doz tekrarlanabilir. Doz uygulama
sıklığı haftada 3 defadan fazla olmamalıdır.
Uygulama süresince oral demir alımı kesilmelidir.
Uygulama şekli:
FERROSEL, sadece intravenöz yoldan (yavaş enjeksiyon veya infüzyon şeklinde)
uygulanması gereken bir üründür. İntramusküler veya bolus intravenöz enjeksiyonla
uygulanmamalıdır.
FERROSEL uygulanması sırasında ve her bir uygulamayı takiben, aşırı duyarlılık
reaksiyonlarının semptomları ve belirtileri açısından hastalar dikkatlice takip edilmelidir.
FERROSEL sadece anafilaktik reaksiyonları acilen değerlendirme ve yönetme eğitimi almış
personelin varlığında, tüm resüsitasyon araçlarının sağlandığı yerlerde uygulanmalıdır. Her
FERROSEL enjeksiyonunu takiben hasta en az 30 dakika boyunca advers etkiler açısından
gözlemlenmelidir (bkz. Bölüm 4.4).
Eğer uygulama sırasında herhangi bir alerjik reaksiyon ya da intolerans ortaya çıkarsa tedavi
hemen kesilmelidir.
İntravenöz enjeksiyon:
FERROSEL yavaş intravenöz enjeksiyon olarak dilüe edilmeden de uygulanabilir. Önerilen
miktar dakikada 1 mL FERROSEL (20 mg demir) şeklinde (5 mL FERROSEL en az beş
dakikada) uygulanmalıdır. Bir enjeksiyonda, en fazla 200 mg FERROSEL uygulanabilir, daha
fazla uygulama yapılmamalıdır.
Kullanılmayan FERROSEL ampul içeriği atılmalıdır.
İnfüzyon olarak:
FERROSEL ampul hipotansiyon ve paravenöz enjeksiyon riskini azaltmak amacıyla tercihen
infüzyon şeklinde uygulanmalıdır. Bu amaçla 5 mL ampul (100 mg demir) 100 mL %0,9
NaCl ile dilüe edilmelidir. Uygulama süresi 100 mg demir için en az 15 dakika, 200 mg demir
için en az 30 dakika, 300 mg demir için en az 1,5 saat, 400 mg demir için en az 2,5 saat, 500
mg demir için en az 3,5 saat olmalıdır. Bir kerede uygulanacak maksimum demir dozu 7 mg
demir/kg vücut ağırlığını, 500 mg demiri aşmamalı ve dozdan bağımsız olarak en az 3,5 saatte
uygulanmalıdır.
2/9Kullanılmayan FERROSEL ampul içeriği atılmalıdır.
FERROSEL hemodiyaliz esnasında diyalizörün venöz tarafına doğrudan uygulanabilir.
Uygulama intravenöz uygulama gibi yapılmalıdır.
Özel popülasyonlara ilişkin ek bilgiler:
Böbrek / karaciğer yetmezliği:
Böbrek ve karaciğer yetmezliği olanlarda doz ayarlamasına gerek yoktur.
Pediyatrik popülasyon:
Çocuklardaki güvenliliğine ve etkililiğine ilişkin yeterli veri yoktur. Yeterli klinik deneyim
olmaması nedeniyle 14 yaş altındaki çocuklarda parenteral demir preparatlarının kullanımı
önerilmez.
Geriyatrik popülasyon:
Yaşlı hastalarda doz ayarlamasına gerek yoktur.
4.3. Kontrendikasyonlar
FERROSEL kullanımı;
• Etkin maddeye FERROSEL’e ya da 6.1 bölümünde listelenmiş herhangi bir yardımcı
maddeye aşırı duyarlılık
• Diğer parenteral demir ilaçlarına karşı bilinen aşırı duyarlılık
• FERROSEL’e ya da bileşimindeki inaktif maddelere karşı aşırı duyarlık durumlarında
• Demir yüklenmesinin olduğu ya da demir kullanımı azalmasının söz konusu olduğu
durumlarda
• Demir eksikliğine bağlı olmayan anemilerde
• Astım, ekzema ya da diğer atopik alerji hikayesi olan hastalarda
• Gebeliğin ilk 3 ayında kontrendikedir.
4.4. Özel kullanım uyarıları ve önlemleri
Parenteral olarak ferrik-hidroksit-sükroz kompleksi uygulanan hastalarda nadiren de olsa
anafilaktik şok, bilinç kaybı, kollaps, hipotansiyon, dispne, konvülsiyon ile karakterize,
ölümcül olabilen aşırı duyarlık reaksiyonları gelişebilmektedir. Bu tip reaksiyonlar demir
karbonhidrat kompleksi içeren pek çok preparatın kullanılması sırasında gözlenmektedir. Bu
nedenle i.v. yoldan ferrik-hidroksit-sükroz kompleksi uygulaması sırasında da bir önlem
olarak kardiyopulmoner resusitasyon için gerekli donanımlar hazır edilmelidir. Her ne kadar
intravenöz ferrik hidroksit sükroz kompleksi ile yapılan klinik çalışmalarda ölümcül aşırı
duyarlılık reaksiyonları bildirilmemişse de intravenöz ferrik-hidroksit-sükroz kompleksi ve
tüm i.v. demir preparatlarının uygulanması sırasında, ilgili hekimlerin dikkatli olması önerilir.
3/9Parenteral olarak uygulanan demir ilaçları, ciddi ve potansiyel fatal anafilaktik/anaflaktoid
reaksiyonları içeren aşırı duyarlılık reaksiyonlarına neden olabilir. Parenteral demir
komplekslerinin önceden sorunsuz seyreden dozlarından sonar da aşırı duyarlılık reaksiyonları
bildirilmiştir.
Şiddetli astım, egzema veya diğer atopik allerji öyküsü ile ilaç alerjisi olduğu bilinen hastalarda
risk artmaktadır. İmmün sistem hastalıkları ya da enfeksiyon durumlarında (örn. sistemik lupus
eritematozus, romatoid artrit) parenteral demir komplekslerine karşı aşırı duyarlılık
reaksiyonlarında da artış olmaktadır.
FERROSEL sadece anafilaktik reaksiyonları acilen değerlendirme ve yönetme eğitimi almış
personelin varlığında, tüm resüsitasyon araçlarının sağlandığı yerlerde uygulanmalıdır. Her
FERROSEL enjeksiyonunu takiben hasta en az 30 dakika boyunca advers etkiler açısından
gözlemlenmelidir. Uygulama esnasında aşırı duyarlılık reaksiyonları veya intolerans belirtileri
meydana gelirse tedavi hemen durdurulmalıdır. Akut anaflaktik/anaflaktoid reaksiyonları
yönetmek için, kalp-solunum resüsitasyon araçları ve 1:1000 enjektabl adrenalin çözeltisini de
içeren malzemeler hazır bulundurulmalıdır. Gerekli olduğu durumlarda, antihistaminikler
ve/veya kortikostroidler ek tedavi olarak verilebilir.
Vücuttan demir atılımı sınırlı olduğundan ve dokulardaki demir fazlalığı tehlikeli
olabileceğinden, intravenöz ferrik-hidroksit-sükroz kompleksi uygulanan hastalarda,
periyodik olarak kan tetkiklerinin (hemoglobin, hematokrit, serum ferritin ve transferrin
satürasyonu) yapılması gereklidir. Demir yüklenmesi şüphesi olan tüm hastalarda demir
tedavisi kesilmelidir.
FERROSEL karaciğer yetmezliği olan hastalara dikkatli uygulanmalıdır.
FERROSEL yüksek ferritin seviyeleri olan akut ya da kronik enfeksiyonu olan hastalarda
dikkatli uygulanmalıdır. Parenteral demir, bakteriyel veya viral enfeksiyonu olan hastalarda
istenmeyen etkiler oluşturabilir.
Eğer enjeksiyon hızlı uygulanırsa hipotansiyon oluşturabilir.
FERROSEL uygulanırken paravenöz enjeksiyondan kaçınılmalıdır. Eğer paravenöz enjeksiyon
olursa cilt altı doku hasarı ve kahverengi renk değişimi olabilir. Böyle durumlarda heparin
içeren jel veya merhemlerle tedavi edilmelidir.
Bu tıbbi ürün 5 mL’sinde 1 mmol (23 mg)’dan daha az sodyum ihtiva eder; yani aslında
“sodyum içermez”.
İstenmeyen yan etkilerin meydana gelme olasılığını azaltmak için FERROSEL önerilen dozda
4/9kullanılmalıdır.
Çocuklarda demir içeren ürünlerin yanlışlıkla alınması ölümcül zehirlenmeye yol açabilir.
Çocukların erişemeyeceği yerlerde saklayınız.
4.5. Diğer tıbbi ürünler ile etkileşimler ve diğer etkileşim şekilleri
Oral yoldan alınan demirin emilimini azaltabileceği için FERROSEL oral demir preparatları ile
birlikte kullanılmamalıdır. Oral demir tedavisi son FERROSEL dozundan en az 5 gün sonra
başlanmalıdır.
4.6. Gebelik ve laktasyon
Genel tavsiye
Gebelik kategorisi B’dir.
Bu gebelik kategorisine rağmen hekim, gebenin ilacı kullanıp kullanmaması konusundaki nihai
kararını; gebelik haftasına, gebenin var olan/tespit edilen hastalığına ve diğer özelliklerine göre
ayrıntılı yarar-risk değerlendirmesi yaparak vermelidir.
Risk kategorileri ilacın gebelikteki potansiyel riski konusunda sağlık personeline yardımcı
olmakla birlikte, hekimin değerlendirmesi esastır.
Çocuk doğurma potansiyeli bulunan kadınlar/ Doğum kontrolü (kontrasepsiyon)
Hastaların FERROSEL kullanımı sırasında, hamile kalma ya da hamilelik kararı alma gibi
durumlarda doktoru bilgilendirmesi konusunda uyarılması gerekir.
Gebelik dönemi
Hayvanlarda yapılan çalışmalarda teratojenik etkiler saptanmamakla birlikte, gebe kadınlarda
yeterli ve kontrollü çalışmalar yoktur. Hayvan üreme çalışmaları, daima insandaki yanıtı
göstermediğinden, bu ilaç, gebelikte ancak kesin olarak gerekiyorsa kullanılmalıdır.
Gebeliğin ilk üç ayında kullanılmamalıdır.
FERROSEL’in gebe kadınlarda kullanımı ile ilgili yeterli ve iyi kontrol edilmiş çalışma
bulunmamaktadır. Bu nedenle gebelik sırasında kullanılmadan önce, dikkatli bir yarar/risk
değerlendirmesi yapılmalı ve açık bir biçimde gerekli değilse gebelik sırasında FERROSEL
kullanılmamalıdır.
Hamileliğin ilk trimesterinde ortaya çıkan demir eksikliği anemisi, birçok vakada oral demir ile
tedavi edilebilir. FERROSEL ‘in fetüs ve anne için olan potansiyel riskine karşılık yarar yönü
ağır bastığı değerlendirilirse, tedavi ikinci ya da üçüncü trimester ile sınırlandırılmalıdır.
5/9Laktasyon dönemi
Ferrik hidroksit sükroz anne sütü ile atılmamaktadır. FERROSEL emzirme döneminde
kullanılabilir.
Üreme yeteneği / Fertilite
Üreme yeteneği üzerinde etkisi bulunmamaktadır.
4.7. Araç ve makine kullanımı üzerindeki etkiler
FERROSEL kullanımından sonra baş dönmesi, konfüzyon ya da sersemlik gelişebileceğinden,
bu semptomlar geçinceye kadar hastalar araç veya makine kullanmamalıdır.
4.8. İstenmeyen etkiler
İlaca bağlı olduğu kabul edilen advers reaksiyonlar aşağıda listelenmiştir:
Sıklıklar şu şekilde tanımlanır: çok yaygın (≥ 1/10); yaygın (≥ 1/100 ila < 1/10); yalgın olmayan
(≥1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000), bilinmiyor
(eldeki verilerden hareketle tahmin edilemiyor).
Bağışıklık sistemi hastalıkları
Seyrek: Anafilaktoid reaksiyonlar
Sinir sistemi hastalıkları
Yaygın: Geçici tat bozuklukları (özellikle metalik tat)
Yaygın olmayan: Baş ağrısı, sersemlik hissi
Seyrek: Parestezi, bayılma, ateş basması
Kardiyovasküler hastalıklar
Yaygın olmayan: Hipotansiyon ve kollaps; taşikardi ve palpitasyon
Seyrek: Hipertansiyon
Solunum, göğüs bozuklukları ve mediastinal hastalıklar
Yaygın olmayan: Bronkospazm, dispne
Gastrointestinal hastalıklar
Yaygın olmayan: Bulantı, kusma, karın ağrısı, diyare
Deri ve doku hastalıkları:
Yaygın olmayan: Kaşıntı, ürtiker, döküntü, eritem ve egzantem
Kas-iskelet bozuklukları, bağ dokusu ve kemik hastalıkları
Yaygın olmayan: Kas krampları, miyalji
6/9Genel bozukluklar ve uygulama bölgesine ilişkin hastalıklar
Yaygın olmayan: Ateş, titreme, kızarma, göğüs ağrısı ve sıkışması. Yüzeyel flebit, yanma,
şişme gibi enjeksiyon yeri bozuklukları.
Seyrek: Anafilaktoid reaksiyonlar (nadiren artralji ile birlikte), periferik ödem,
halsizlik, güçsüzlük.
İzole olgularda: Bilinç düzeyinde azalma, konfüzyon, anjiyo-ödem, eklem şişmesi.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
FERROSEL ile doz aşımı durumunda, demirin vücutta depolanmasına bağlı olarak
hemosideroz tablosu gelişebilir. Söz konusu tablonun tanısı açısından, serum ferritin düzeyinin
ve transferrin satürasyonunun periyodik olarak izlenmesi yardımcı olabilir. FERROSEL demir
yüklenmesi olan hastalara uygulanmamalı ve serum ferritin düzeyleri normal ya da normalin
üzeri değerlere ulaştığında tedavi sonlandırılmalıdır. Tedaviye yanıt vermeyen bir aneminin
yanlışlıkla demir eksikliği anemisi olarak teşhis edildiği durumlarda demir yüklenmesini
önlemek için özel bir dikkat gösterilmelidir.
FERROSEL ile doz aşımı durumunda ya da FERROSEL’in çok hızlı biçimde infüzyon yolu ile
uygulanması halinde hipotansiyon, baş ağrısı, kusma, bulantı, baş dönmesi, eklem ağrıları,
parestezi, karın ve kas ağrısı, ödem ve kardiyovasküler kollaps gibi semptomlar ortaya çıkar.
Söz konusu semptomların çoğu i.v. yoldan sıvı, hidrokortizon ve/veya antihistaminik
uygulanması ile başarılı bir şekilde ortadan kaldırılabilir. FERROSEL'in önerilen hızda ya da
daha yavaş bir şekilde uygulanması ile semptomlar hafifleyebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antianemik preparatlar, demir, parenteral preparatlar
ATC kodu: B03AC
FERROSEL’in bileşiminde bulunan üç değerlikli demir, demir (III) hidroksit sakkaroz
makromoleküler kompleksidir. Polinükleer demir (III) hidroksit çekirdeğini çevreleyen çok
sayıdaki non-kovalen bağlarla bağlanmış sükroz molekülü, molekül ağırlığı yaklaşık 43
kDalton olan bir kütle oluşturur. Bu, böbreklerden atılımı engelleyecek bir büyüklüktür. Sonuç
olarak bu kompleks fizyolojik ortamlarda stabildir ve yapısındaki demiri serbest bırakmaz.
7/9Polinükleer çekirdeğin merkezindeki demir, yapısal olarak fizyolojik olarak bulunan ferritine
benzer.
Ferrik hidroksit sükroz kompleksinin demir kinetiği kronik böbrek yetmezliği ve anemisi olan 6
hastada işaretlenmiş Fe59 ve Fe52 kullanılarak değerlendirilmiş, Fe52’nin plazma klerensinin 60-
100 dakika arasında olduğu, Fe52’nin karaciğer, dalak ve kemik iliğine dağıldığı, uygulamadan
2-4 hafta sonra uygulanan Fe59'un %68-97 oranında eritrositlerin yapısında bulunduğu
saptanmıştır.
5.2. Farmakokinetik özellikler
Genel özellikler
Emilim:
FERROSEL kullanımı sonrasında eliminasyon yarılanma ömrü 6 saat, total klirens 1.2 L/saattir.
Dağılım:
FERROSEL kullanımı sonrasında kararlı bir durumda olmayan dağılım hacmi 10 L ve kararlı
durumdaki dağılım hacmi 7.9 L’dir.
Biyotransformasyon:
i.v. uygulamadan sonra FERROSEL, retiküloendotelyal sistemde demir ve sükroza ayrışır.
Eliminasvon:
Sükroz kısmı temel olarak idrar ile atılır. 4 saatte alınan sükrozun %68'i, 24 saatte ise %75'i
idrar ile uzaklaşır. Her dozdaki uygulamada ise verilen demirin en fazla %5'i 24 saatlik idrarda
atılabilmektedir.
Özel klinik durumlar:
Renal veya hepatik fonksiyon bozukluğu olan hastalarda demir (III) hidroksit sükroz
kompleksinin farmakolojik özellikleri hakkında henüz herhangi bir bilgi mevcut değildir.
5.3. Klinik öncesi güvenlilik verileri
Hayvanlarda yapılan çalışmalara dayanılarak bildirilen klinik öncesi verilerde tekrarlayan
toksisite, gen toksisitesi ve üreme toksisitesine ait zararlı etkiler görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Enjeksiyonluk su
Sodyum hidroksit (pH ayarı için)
6.2. Geçimsizlikler
Bilinen herhangi bir geçimsizliği bulunmamaktadır.
8/96.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında ve kuru bir yerde ışıktan koruyarak saklayınız.
Dondurmayınız.
6.5. Ambalajın niteliği ve içeriği
Kutuda 5 mL 'lik şeffaf tip I cam ampul, 5 adet
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği” ve
"Ambalaj ve Ambalaj Atıklarının Kontrolü Yönetmeliği "ne uygun olarak imha edilmelidir.
7. RUHSAT SAHİBİ
HAVER FARMA İlaç A.Ş.
Akbaba Mah. Maraş Cad. No:52/2/1 Beykoz / İstanbul
8. RUHSAT NUMARASI
2016/471
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 24.05.2016
Ruhsat yenilenme tarihi: 08.06.2021
10. KÜB’ÜN YENİLENME TARİHİ
---
9/9