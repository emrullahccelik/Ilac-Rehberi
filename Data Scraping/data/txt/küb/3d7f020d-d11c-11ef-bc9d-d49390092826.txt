KISA ÜRÜN BİLGİSİ
1.BEŞERİ TIBBİ ÜRÜNÜN ADI
PATENTOFEN 10 mg/2 ml I.V. infüzyonluk çözelti
Steril
2.KALİTATİF VE KANTİTATİF BİLEŞİM
Etkin madde:
Her bir ampulde;
İbuprofen 10 mg
Yardımcı maddeler:
Sodyum klorür 15,40 mg
Sodyum hidroksit k.m.
Yardımcı maddeler için 6.1’e bakınız.
3.FARMASÖTİK FORM
İnfüzyonluk çözelti
Berrak, renksiz veya hafif sarı çözelti.
4.KLİNİK ÖZELLİKLER
4.1 Terapötik endikasyonlar
PATENTOFEN 34. haftadan önce doğmuş prematüre bebeklerde hemodinamik olarak anlamlı
patent ductus arteriozus tedavisinde endikedir.
4.2 Pozoloji ve uygulama şekli
Pozoloji / Uygulama sıklığı ve süresi
PATENTOFEN tedavisi sadece yenidoğanlara ait yoğun bakım ünitelerinde deneyimli bir pediatri
uzmanı kontrolünde yürütülmelidir.
Pozoloji:
Tedavi rejimi, 24 saatlik aralıklarla üç kez verilen intravenöz PATENTOFEN infüzyonundan
oluşmaktadır. Birinci doz, yaşamın ilk 6 saatinden sonra uygulanmalıdır.
İbuprofen dozu aşağıdaki gibi vücut ağırlığına göre ayarlanır:
- Birinci enjeksiyon: 10 mg/kg,
- İkinci ve üçüncü enjeksiyonlar: 5 mg/kg.
Birinci veya ikinci dozdan sonra anüri ya da oligüri bulguları ortaya çıkarsa, bir sonraki doz idrar
çıkışı normal düzeylerine dönünceye kadar ertelenmelidir.
Eğer duktus arteriozus son enjeksiyondan sonraki 48 saat içerisinde kapanmazsa veya yeniden
açılırsa, yukarıda belirtilen dozlardaki gibi ikinci bir 3 dozluk tedavi rejimi uygulanabilir.
1/9İkinci tedavi rejiminde de durum değişmezse, patent duktus arteriozus cerrahisi gereklidir.
Uygulama şekli:
Sadece intravenöz olarak kullanılır.
PATENTOFEN tercihen seyreltilmeden, 15 dakikadan daha uzun olacak en kısa infüzyon
süresinde uygulanmalıdır. PATENTOFEN eğer gerekliyse, %0,9 sodyum klorür ya da %5 dekstroz
çözeltileri ile seyreltilebilir. İlacın kullanılmayan kısmı atılmalıdır.
Enjekte edilen toplam çözelti hacmi, uygulanan günlük toplam sıvı hacmi içerisinde dikkate
alınmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Ciddi böbrek yetmezliğinde kullanılmamalıdır (Bkz. Bölüm 4.3).
4.3 Kontrendikasyonlar
- Etkin madde ya da yardımcı maddelerden herhangi birine karşı aşırı duyarlılık;
- Yaşamı-tehdit edici enfeksiyon;
- Aktif kanama, özellikle intrakranial veya gastrointestinal hemoraji;
- Trombositopeni veya koagülasyon bozuklukları;
- Anlamlı böbrek bozukluğu;
- Duktus arteriozus açıklığının yeterli pulmoner veya sistemik kan akışının sağlanması için
gerekli olduğu konjenital kalp hastalıklarında (örn., pulmoner atrezi, ciddi fallot tetralojisi,
şiddetli aort koarktasyonu);
- Bilinen veya şüpheli nekrotizan enterokolit.
4.4 Özel kullanım uyarıları ve önlemleri
PATENTOFEN kullanılmadan önce hemodinamik olarak anlamlı patent duktus arteriozusun
belirlenmesi ve pulmoner hipertansiyon ve duktal-bağımlı konjenital kalp hastalıklarının
dışlanması için yeterli ekokardiyografik incelemeler yapılmalıdır.
Hamileliğin 28. haftasından daha önce doğan prematüre bebeklerde, yaşamın ilk üç günü
(doğumdan sonraki 6 saat içerisinde başlayan) ibuprofen 5 mg/ml enjeksiyonluk çözeltisinin
profilaktik kullanımı pulmoner ve renal advers reaksiyonların artması ile ilişkilendirildiğinden,
PATENTOFEN hiçbir gestasyon yaşında profilaksi amacıyla kullanılmamalıdır (Bkz. Bölüm 4.8
ve 5.1). Özellikle, pulmoner hipertansiyon ile birlikte şiddetli hipoksemi 3 bebekte birinci
infüzyonun ilk saati içerisinde ortaya çıkmış ve nitrik oksid inhalasyonu sonrasındaki 30 dakika
içerisinde geri çevrilmiştir. Eğer PATENTOFEN infüzyonu sırasında veya sonrasında hipoksemi
meydana gelirse, pulmoner basınca özel dikkat gösterilmelidir.
2/9İn vitro ibuprofenin bilirubini albumine bağlanma bölgesinden uzaklaştırdığı gösterildiğinden,
prematüre yenidoğan bebeklerde bilirubin ensefalopati riski artmaktadır (Bkz. Bölüm 5.2). Bu
nedenle, ibuprofen bilirubin konsantrasyonları belirgin olarak yükselmiş bebeklerde
kullanılmamalıdır.
Bir NSAİİ olarak ibuprofen, enfeksiyonun olağan bulgu ve belirtilerini maskeleyebilir. Bu nedenle,
PATENTOFEN enfeksiyon varlığında dikkatli kullanılmalıdır (Bkz. Bölüm 4.3).
PATENTOFEN, ekstravazasyon ve dokuların tahriş olmasından kaçınmak için dikkatle
uygulanmalıdır.
İbuprofen, trombosit agregasyonunu inhibe edebileceğinden, prematüre yenidoğanlar kanama
bulguları açısından izlenmelidir.
İbuprofen, aminoglikozidlerin klerensini azaltabileceğinden, ibuprofen ile birlikte kullanılmaları
durumunda serum düzeylerinin dikkatli bir şekilde izlenmesi önerilmektedir.
Böbrek ve gastrointestinal fonksiyonların dikkatle izlenmesi önerilmektedir.
Hamileliğin 27. haftasından önce doğan prematüre bebeklerde duktus arteriozus kapanma oranı
(%33 – 50) önerilen doz rejiminde düşük bulunmuştur.
Bu tıbbi ürün her dozunda 1 mmol (23 mg) ’den daha az sodyum ihtiva eder; yani esasında ”sodyum
içermez”.
4.5 Diğer tıbbi ürünler ile etkileşimler ve diğer etkileşim şekilleri
PATENTOFEN ile birlikte aşağıdaki ilaçların birlikte kullanılması önerilmemektedir:
Diüretikler:
İbuprofen diüretiklerin etkisini azaltabilir; diüretikler dehidrate hastalarda NSAİİ’lerin
nefrotoksisite riskini artırabilir.
Antikoagülanlar:
İbuprofen antikoagülanların etkilerini artırabilir ve kanama riskini yükseltebilir.
Kortikosteroidler:
İbuprofen gastrointestinal kanama riski artırabilir.
Nitrik oksit:
Her iki ilaç da trombosit fonksiyonlarını inhibe ettiğinden, iki ilacın kombinasyonu teorik olarak
kanama riskini artırır.
3/9Diğer NSAİİ’ler:
Birden fazla NSAİİ’nin birlikte kullanımı advers reaksiyon riskini artırdığından, bu
kombinasyonlardan kaçınılmalıdır.
Aminoglikozidler:
İbuprofen aminoglikozidlerin klerensini azalttığından, birlikte kullanılmaları nefrotoksisite ve
ototoksisite riskini artırır (Bkz. Bölüm 4.4).
4.6 Gebelik ve laktasyon
Endikasyonu nedeniyle geçerli değildir.
4.7 Araç ve makine kullanımı üzerindeki etkiler
Endikasyonu nedeniyle geçerli değildir.
4.8 İstenmeyen etkiler
Yaklaşık 1000 prematüre yenidoğanın dahil olduğu literatür ve ibuprofen 5 mg/ml enjeksiyonluk
çözeltisinin klinik çalışmalarından elde edilen veriler bulunmaktadır. Prematüre yenidoğanlarda
bildirilen advers etkilerin nedenselliğini belirlemek, bu etkilerin ibuprofenin doğrudan etkisi
olabileceği gibi patent duktus arteriozusun hemodinamik sonuçlarıyla da ilişkili olabileceğinden,
zordur.
İstenmeyen etkiler aşağıdaki sıklık derecelerine göre sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Advers etkiler her sıklık grubu içerisinde ciddiyetlerine göre azalan bir sıra ile sunulmuştur.
Kan ve lenf sistemi hastalıkları
Çok yaygın: Trombositopeni, nötropeni
Sinir sistemi hastalıkları
Yaygın: İntraventriküler hemoraji, periventriküler lökomalazi
Solunum, göğüs hastalıkları ve mediastinal hastalıklar
Çok yaygın: Bronkopulmoner displazi*
Yaygın: Pulmoner hemoraji
Yaygın olmayan: Hipoksemi*
Gastrointestinal hastalıklar
Yaygın: Nekrotizan enterokolit, intestinal perforasyon
4/9Yaygın olmayan: Gastrointestinal hemoraji
Deri ve deri altı doku hastalıkları
Bilinmiyor: Eozinofili ve sistemik semptomların eşlik ettiği ilaç reaksiyonu (DRESS sendromu)
Böbrek ve idrar yolu hastalıkları
Yaygın: Oligüri, sıvı retensiyonu, hematüri
Yaygın olmayan: Akut böbrek yetmezliği
Araştırmalar
Çok yaygın: Kreatinin düzeyinde artış, kan sodyum düzeyinde azalma
* Doğum yaşı 35 haftadan daha küçük olan 175 prematüre yenidoğan bebeğin dahil olduğu küratif
bir klinik çalışmada, 36. haftada bronkopulmoner displazi insidansı indometazin için 13/81 (%16),
ibuprofen için 23/94 (%24) olarak bildirilmiştir.
İbuprofen 5 mg/ml enjeksiyonluk çözeltisinin yaşamın ilk 6 saatinde profilaktik olarak uygulandığı
bir klinik çalışmada, doğum yaşı 28 haftadan daha küçük olan 3 yenidoğan bebekte pulmoner
hipertansiyon ile birlikte şiddetli hipoksemi bildirilmiştir. Bu, birinci infüzyonun ilk saati içerisinde
ortaya çıkmış ve nitrik oksid inhalasyonu sonrasındaki 30 dakika içerisinde geri çevrilmiştir.
Prematüre neonatlara uygulanan ibuprofen 5 mg/ml enjeksiyonluk çözeltisinin pazarlama sonrası
pulmoner hipertansiyon bildirimleri de ayrıca bulunmaktadır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0312 218 35 99
4.9 Doz aşımı ve tedavisi
Prematüre yenidoğan bebeklerde intravenöz ibuprofen ile doz aşımı bildirimi bulunmamaktadır.
Ancak, bebek ve çocuklarda oral olarak uygulanan ibuprofen aşırı dozu tanımlanmıştır: SSS
depresyonu, nöbetler, gastrointestinal bozukluklar, bradikardi, hipotansiyon, apne, anormal renal
fonksiyon, hematuri gözlenmiştir.
Masif doz aşımlarında (1000 mg/kg’a kadar) koma, metabolik asidoz ve geçici böbrek yetmezliği
bildirilmiştir. Tüm hastalar konvansiyonel tedavilerle iyileşmiştir. Sadece bir vakada ölüm
kaydedilmiştir: 16 aylık bir bebekte 469 mg/kg doz aşımından sonra nöbet ile birlikte apne atakları
ve fatal aspirasyon pnömonisi gelişmiştir.
5/9İbuprofen doz aşımı yönetimi genellikle destekleyici tedavi şeklindedir.
Ciddi zehirlenmelerde metabolik asidoz oluşabilir.
5.FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer kardiyak preparatlar
ATC kodu: C01EB16
İbuprofen anti-inflamatuar, analjezik ve antipiretik aktiviteye sahip bir NSAİİ’dir. İbuprofen S(+)
ve R(-) enatiyomerlerinin rasemik bir karışımıdır. İn vivo ve in vitro çalışmalar klinik aktiviteden
S(+) izomerinin sorumlu olduğunu göstermiştir. İbuprofen prostaglandin sentezini azaltan selektif
olmayan bir siklooksijenaz inhibitörüdür.
Prostaglandinler, duktus arteriozusun doğumdan sonra devam etmesi ile ilgili olduğundan,
ibuprofenin bu endikasyon için ana etki mekanizmasının da bu etkisinden kaynaklandığı
düşünülmektedir.
İbuprofen 5 mg/ml enjeksiyonluk çözeltisinin 40 prematüre yenidoğan bebekte yürütülen dozyanıt
çalışmasında, 10-5-5 mg/kg doz rejimiyle duktus arteriozus kapanma oranı hamileliğin 27-29.
haftasında doğanlarda %75 (6/8), 24-26. haftasında doğanlarda ise %33 (2/6) olarak kaydedilmiştir.
28 haftadan daha önce doğan prematüre yenidoğan bebeklerde, yaşamın ilk üç günü (doğumdan
sonraki 6 saat içerisinde başlayan) ibuprofen 5 mg/ml enjeksiyonluk çözeltisinin profilaktik
kullanımı, küratif kullanımına göre böbrek yetmezliği ve hipoksi, pulmoner hipertansiyon,
pulmoner hemoraji dahil pulmoner advers etkilerin insidansında artış ile ilişkilendirilmiştir. Diğer
taraftan, neonatal III-IV. derece intraventriküler hemoraji ve cerrahi ligasyonu insidansı ibuprofen
5 mg/ml enjeksiyonluk çözeltisinin profilaktik kullanımında daha düşük bulunmuştur.
5.2 Farmakokinetik özellikler
Genel özellikler
Emilim:
Prematüre popülasyonda büyük farklılıklar görülmesine rağmen, 10 mg/kg başlangıç yükleme
dozunun yanı sıra son idame dozundan sonra da pik plazma konsantrasyonları gestasyon ve
postnatal yaştan bağımsız olarak, 35-40 mg/L olarak ölçülmüştür. Son 5 mg/kg dozunun
uygulamasından 24 saat sonra rezidüel konsantrasyonlar 10-15 mg/L düzeyindedir.
S-enantiyomerinin plazma konsantrasyonları R-enantiyomerininkinden daha yüksektir. R-
enantiyomeri yetişkinlerdekine benzer bir oranda (yaklaşık %60) S-formuna hızlı kiral inversiyon
gösterir.
6/9Dağılım:
Görünen dağılım hacmi yaklaşık 200 ml/kg (çeşitli çalışmalara göre 62 - 350)’dır. Santral dağılım
hacmi duktusun durumuna bağlı olabilir ve duktusun kapanmasıyla azalır.
Yetişkin plazması (%99) ile karşılaştırıldığında anlamlı olarak daha düşük (%95) bulunmasına
rağmen, in vitro çalışmalar diğer NSAİİ’ler gibi ibuprofenin de plazma albuminlerine yüksek
oranda bağlandığını göstermektedir. Yenidoğan bebek serumunda ibuprofen albumine bağlanmak
için bilirubin ile rekabet içerisindedir, bunun sonucu olarak yüksek ibuprofen konsantrasyonlarında
serumdaki serbest bilirubin fraksiyonları artabilir.
Biyotransformasyon:
İbuprofen karaciğerde metabolize olur.
Eliminasyon:
Eliminasyon yarılanma ömrü yaklaşık 30 saattir (16 – 43 saat); eliminasyon hızı daha büyük çocuk
ve yetişkinlere göre belirgin olarak daha düşüktür. Gestasyon yaşı ile birlikte (en azından 24 ila 28.
haftalar arasında) her iki enantiyomerin de klerensi artar.
Doğrusallık/doğrusal olmayan durum:
Veri bulunmamaktadır.
Farmakokinetik / farmakodinamik ilişkiler:
İbuprofen prematüre yenidoğanlarda plazma prostaglandin ve metabolitlerinin özellikle, PGE2 ve
6-keto-PGF-1-alfa konsantrasyonlarını anlamlı olarak azaltmaktadır. Düşük düzeyler 3 doz
ibuprofen alan yenidoğanlarda 72 saatte kadar korunmuştur, bunun yanında sadece tek doz
ibuprofen uygulamasından 72 saat sonra yeniden yükselmeler gözlenmiştir.
5.3 Klinik öncesi güvenlilik verileri
Kısa Ürün Bilgisi’nin diğer bölümlerinde verilenlerden başka bir klinik güvenlilik verisi mevcut
değildir. İbuprofen 5 mg/ml enjeksiyonluk çözeltisinin jüvenil hayvanlarda yürütülen akut toksisite
çalışmaları dışında başka bir çalışma bulunmamaktadır.
6. FARMASÖTİK ÖZELLİKLER
6.1 Yardımcı maddelerin listesi
Trometamol
Sodyum klorür
Sodyum hidroksit
Hidroklorik asit
Enjeksiyonluk su
7/96.2 Geçimsizlikler
PATENTOFEN bölüm 6.6’da belirtilen tıbbi ürünler dışında bir ilaç ile karıştırılmamalıdır.
PATENTOFEN belirli antibiyotik veya diüretikler gibi herhangi asidik bir çözelti ile temas
ettirilmemelidir. Her bir ürünün uygulaması arasında infüzyon hattının yıkanması gerekmektedir (Bkz.
Bölüm 6.6).
6.3 Raf ömrü
24 ay.
Olası mikrobiyolojik kontaminasyondan korunmak için açıldıktan hemen sonra kullanılmalıdır.
6.4 Saklamaya yönelik özel tedbirler
25°C’nin altındaki oda sıcaklığında, ışıktan koruyarak, orijinal ambalajında saklayınız.
6.5 Ambalajın niteliği ve içeriği
Renksiz, Tip I cam ampullerde, 2 ml çözelti.
PATENTOFEN ambalajında 4 x 2 ml ampul içerir.
6.6 Beşeri tıbbi üründen arta kalan maddelerin imhası ve diğer özel önlemler
Tüm parenteral ürünlerde olduğu gibi PATENTOFEN ampuller de kullanılmadan önce partikül ve
ambalaj bütünlüğü açısından görsel olarak incelenmelidir.
Her bir ampul sadece tek kullanımlıktır, kullanılmayan kısım atılmalıdır.
Klorheksidin PATENTOFEN çözeltisi ile geçimli olmadığından, ampulün boynunu dezenfekte
etmek için kullanılmamalıdır. Bu nedenle ampulün kullanımdan önce asepsisi için %60’lık etanol
veya %70’lik izopropil alkol önerilmektedir.
Bir antiseptik ile ampulün boynu dezenfekte edildiğinde, PATENTOFEN çözeltisi ile herhangi bir
etkileşimin önüne geçmek için, ampul tamamen kurumadan açılmamalıdır.
Bebeğe uygulanması gereken hacim vücut ağırlığına göre hesaplanmalıdır ve tercihen
seyreltilmeden 15 dakikalık kısa intravenöz infüzyon şeklinde enjekte edilmelidir.
Enjeksiyon hacmi ayarlanırken, sadece %0.9 sodyum klorür veya %5 dekstroz çözeltileri
kullanılmalıdır.
Prematüre bebeklere enjekte edilen toplam çözelti hacminde, uygulanan günlük sıvı hacmi dikkate
alınmalıdır. Yaşamın ilk günü 80 ml/kg/gün genellikle maksimum hacim olarak
8/9değerlendirilmelidir; bu takip eden 1-2 haftada (yaklaşık 20 ml/kg doğum ağırlığı/gün) maksimum
180 ml/kg doğum ağırlığı/gün hacmine kadar giderek artar.
PATENTOFEN kullanmadan önce ve sonra, herhangi bir asit çözeltisiyle temastan kaçınılmalıdır,
infüzyon hattı 1,5 – 2 ml %0,9 sodyum klorür ya da %5 dekstroz çözeltisi ile 15 dakika boyunca
yıkanmalıdır.
Ampul açıldıktan sonra, kullanılmayan kısım atılmalıdır.
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7- RUHSAT SAHİBİ
POLİFARMA İLAÇ SAN. VE TİC. A.Ş.
Vakıflar OSB Mahallesi,
Sanayi Caddesi, No:22/1
Ergene/TEKİRDAĞ
Tel : 0282 675 14 04
Faks : 0282 675 14 05
8- RUHSAT NUMARASI
2021/159
9- İLK RUHSAT TARİHİ/RUHSAT YENİLEME TARİHİ
İlk ruhsat tarihi: 09.06.2021
Ruhsat yenileme tarihi:
10- KÜB’ÜN YENİLENME TARİHİ
9/9