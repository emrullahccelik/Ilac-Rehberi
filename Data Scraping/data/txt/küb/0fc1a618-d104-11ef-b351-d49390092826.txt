KISA ÜRÜN BİLGİSİ
1. BEŞERİ TIBBİ ÜRÜNÜN ADI
FARDOBEN %0,15+%0,12 gargara
2. KALİTATİF VE KANTİTATİF BİLEŞİM
Her 5 ml (1 ölçek) çözelti,
Etkin madde:
Klorheksidin glukonat 6 mg (%0,12)
Benzidamin hidroklorür 7,5 mg (%0,15)
Yardımcı madde (ler):
Etanol %96 390 mg
Sorbitol, sıvı (kristalleşmeyen) %70 500 mg
Yardımcı maddeler için bölüm 6.1.'e bakınız.
3. FARMASÖTİK FORM
Gargara çözeltisi
Renksiz ya da sarımsı berrak çözelti
4. KLİNİK ÖZELLİKLER
4.1. Terapötik endikasyonlar
 Ağız ve boğaz mukozasında enflamasyon ve ağrıyla seyreden gingivit, stomatit,
farenjit, tonsilit ve aftöz lezyonlarda,
 Ağız ve boğaz antisepsisi, hastanın yutma fonksiyonunun rahatlatılması ve diş eti
rahatsızlıklarında semptom giderici olarak,
 Periodontal girişimlerden önce ve sonra,
 Radyoterapi ve kemoterapi sonrası ve diğer nedenlere bağlı mukozitlerde,
 Dental plakların önlenmesinde kullanılabilir.
4.2. Pozoloji ve uygulama şekli
Pozoloji/uygulama sıklığı ve süresi:
FARDOBEN'in yetişkin dozu 15 ml'dir. Gün boyunca 1,5-3 saatlik aralıklarla uygulanır.
Aralıksız olarak 7 günden fazla kullanılmamalıdır.
Uygulama şekli:
FARDOBEN ağzı çalkalamak veya gargara yapmak içindir.
FARDOBEN seyreltilmeden kullanılır.
En az 30 saniye süreyle ağızda tutulur.
Kullanımdan sonra ağızdan atılır.
FARDOBEN'in içeriğinde yer alan klorheksidin tedavi süresince plak ve gingivitiste
1/8azalma yapar. Eğer FARDOBEN oral hijyen prosedürlerine alternatif olarak
kullanılıyorsa, ağız en az 1 dakika süreyle FARDOBEN ile çalkalanmalıdır.
FARDOBEN'deki klorheksidinin sebep olduğu renklenmeyi en aza indirmek için
kullanmadan önce dişleri fırçalamak uygundur.
Özel popülasyonlara ilişkin ek bilgiler:
Böbrek/Karaciğer yetmezliği:
Absorblanan benzidamin yüksek oranda karaciğerde metabolize olduğu için şiddetli
karaciğer bozukluğu olan hastalarda sistemik etki olasılığı göz önünde bulundurulmalıdır.
Absorblanan benzidamin ve metabolitleri idrarla atıldığı için şiddetli böbrek bozukluğu
olan hastalarda sistemik etki olasılığı göz önünde bulundurulmalıdır.
Pediyatrik popülasyon:
12 yaş ve üzerindeki çocuklarda, 5-15 ml FARDOBEN ile her 1,5-3 saatte bir 30 saniye
süre ile gargara yapılır.
6 yaş ve altında kullanılmamalıdır.
6 yaş üzeri ve 12 yaş altı çocuklarda, doktor tarafından tavsiye edilmedikçe ürün
kullanılmamalıdır.
Sürekli olarak 7 günden fazla kullanılmamalıdır.
Yanma ve batma hissi oluşursa gargara su ile seyreltilmelidir.
Geriyatrik popülasyon:
Yaşlılarda herhangi bir doz değişikliği gerekmemektedir.
4.3. Kontrendikasyonlar
 Benzidamin ve klorheksidine bilinen hipersensitivitesi olan hastalarda kontrendikedir.
 Formülasyon içindeki maddelerden herhangi birine hipersensitivitesi olanlarda
 Gebelik ve emzirme dönemlerinde
 6 yaş ve altı çocuklarda kullanılmamalıdır.
FARDOBEN kullanılmamalıdır.
4.4. Özel kullanım uyarıları ve önlemleri
Haricen kullanılır.
Yalnızca ağız içinde kullanılır, gözler ve kulaklar ile temas ettirilmesinden kaçınılmalıdır.
Ağız içinde, dil ve diş üzerinde geri dönüşümlü renk değişikliği yapabilir.
FARDOBEN yutulmamalı ve tükürmek suretiyle ağızdan uzaklaştırılmalıdır.
Seyreltilmeden kullanılır.
2/8Boğaz ağrısı bakteriyel infeksiyonla oluşmuş veya infeksiyonla birlikte görülüyorsa
FARDOBEN kullanımına ilave olarak antibakteriyel tedavi düşünülebilir.
Bozulmuş renal fonksiyon: Absorblanan benzidamin ve metabolitleri idrarla atıldığı için
şiddetli renal bozukluğu olan hastalarda sistemik etki olasılığı göz önünde
bulundurulmalıdır.
Bozulmuş karaciğer fonksiyonu: Absorblanan benzidamin yüksek oranda karaciğerde
metabolize olduğu için şiddetli karaciğer bozukluğu olan hastalarda sistemik etki olasılığı
göz önünde bulundurulmalıdır.
Bu tıbbi üründe hacmin %9,5’i kadar etanol (alkol) vardır; örneğin, her dozda (15 mL)
1123,2 mg’a kadar, her dozda 28,5 mL biraya eşdeğer, her dozda 11,9 mL şaraba eşdeğer
gibi.
Alkol bağımlılığı olanlar için zararlı olabilir.
Hamile veya emziren kadınlar, çocuklar ve karaciğer hastalığı ya da epilepsi gibi yüksek
risk grubundaki hastalarda dikkate alınmalıdır.
Bu ürün sorbitol içerdiği için nadir kalıtımsal fruktoz intolerans problemi olan hastaların
bu ilacı kullanmamaları gerekir.
Aralıksız olarak 7 günden fazla kullanılmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Klorheksidin;
Klorheksidin tuzları sabun ve diğer anyonik bileşiklerle geçimsizdir.
Klorheksidin tuzları katyonik ve noniyonik yüzey aktif maddelerle geçimlidir, ancak
yüksek konsantrasyonlarda beraber kullanıldıklarında miseller bağlanma sebebiyle
klorheksidinin aktivitesi azalabilir.
Setrimid ve lissapol NX gibi sürfaktanlarla ise çözünürlükleri arttırılabilir.
Arap zamkı, sodyum aljinat, sodyum karboksi metil selüloz gibi anyonik
polielektrolitlerle, nişasta ve kitre zamkı ile geçimsizdir, aynı zamanda bu maddelerle
etkileri de azalır.
Brillant green, kloramfenikol, bakır sülfat, floressein sodyum, formaldehit, gümüş nitrat,
çinko sülfat gibi maddelerle de geçimsizdir.
Sert sularla seyreltildiğinde Ca+2 ve Mg+2 katyonları ile etkileştiğinden çözünmeyen tuzlar
halinde çökebilir.
Benzoatlarla, bikarbonatlarla, karbonatlarla, boratlarla, nitratlarla, fosfatlarla, sülfatlarla
bir araya gelen klorheksidin tuzlarının çözeltileri %0,05'ten daha derişikse çözünürlüğü
3/8daha az tuzlar oluşturacağından çökelirler. Setrimid bu tuzların çözünürlüklerini
arttırdığından setrimid ile kombine edildiğinde bu çökmeler olmaz.
Klorheksidin glukonat, setrimid ve benzalkonyum klorürle geçimlidir. Bunlar bakterisid
etkisini sinerjik olarak arttırırlar. Setrimid sert sularla klorheksidinin çökmesini önler.
Klorheksidin glukonat hariç klorheksidin ve tuzları alkolde suya göre daha iyi çözünür.
Klorheksidin glukonat çözeltisi alkol üzerine ilave edildiğinde çökebilir. Formülasyonda
etanol bulunması çözeltiyi Gram negatif mikroorganizmalara karşı daha etkin kılar.
Selülozik filtrelerden süzülürken adsorbe olabilirler.
Benzidaminle herhangi bir ilaç etkileşimi bildirilmemiştir.
Özel popülasyonlara ilişkin ek bilgiler
Özel popülasyonlar üzerinde etkileşim çalışması henüz yapılmamıştır.
Pediyatrik popülasyon:
Pediyatrik popülasyon üzerinde etkileşim çalışması henüz yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (kontrasepsiyon)
FARDOBEN'in kontrasepsiyona herhangi bir etkisi yoktur, ancak FARDOBEN alkol
içerdiğinden çocuk doğurma potansiyeli olan kadınlar dikkatli kullanmalıdır.
Gebelik dönemi:
FARDOBEN'in gebelik döneminde kullanımı kontrendikedir.
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir.
Laktasyon dönemi:
Benzidamin ve klorheksidin glukonatın insan ya da hayvan sütüyle atılıp atılmadığına
ilişkin herhangi bir veri mevcut değildir. Bu nedenle memedeki çocuk açısından bir risk
olduğu göz ardı edilemez. FARDOBEN'in emziren annelerde kullanımı kontrendikedir.
Üreme yeteneği/Fertilite:
Klorheksidin glukonat ile üreme ve fertilite üzerine yapılmış çalışmalar mevcuttur.
Sıçanlarda fertilite üzerinde; yine sıçan ve tavşanlarda fetüs üzerinde zararlı etki
görülmemiştir. Benzidamin ile ilgili ise hayvanlarda yapılmış yeterli araştırma mevcut
4/8değildir.
4.7. Araç ve makine kullanımı üzerindeki etkiler
Araç ve makine kullanımı üzerine hiç bir etkisi yoktur.
4.8. İstenmeyen etkiler
Rapor edilen istenmeyen etkiler aşağıdaki sıklık derecesine göre listelenmiştir. Çok yaygın
(≥1/10); yaygın (≥1/100 ila < 1/10); yaygın olmayan (≥1/1000, ila <1/100); seyrek
(≥1/10.000, <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor)
Bağışıklık sistemi hastalıkları:
Çok seyrek: Alerjik reaksiyonlar, hipersensitivite ve anaflaksi
Endokrin sistem hastalıkları:
Çok seyrek: Parotis bezinde geçici şişme
Sinir sistemi hastalıkları
Çok yaygın: Ağızda geçici his azalması
Yaygın: Ağızda batma ve yanma hissi
Bilinmiyor: Baş dönmesi, baş ağrısı, uyuşukluk
Solunum, göğüs bozuklukları ve mediastinal hastalıklar
Çok seyrek: Laringospazm, bronkospazm
Bilinmiyor: Faringeal irritasyon, öksürük
Gastrointestinal hastalıklar
Yaygın: Oral hissizlik, bulantı, kusma, öğürme
Bilinmiyor: Ağız kuruluğu
Deri ve deri altı doku hastalıkları:
Çok seyrek: İrritasyona bağlı cilt reaksiyonları, döküntü ile birlikte görülen kaşıntı, ürtiker,
fotodermatit, oral deskuamasyon
Genel bozukluklar ve uygulama bölgesine ilişkin hastalıklar
Yaygın: Tat almada değişiklik, dişlerde ve diğer oral yüzeylerde lekelenme, kalkulus
(tartar) formasyonunda artış
Diş lekelenmesi zararsızdır ve uygulamadan önce diş fırçalamayla en aza indirilebilir.
Çok seyrek: Lokal kuruluk, susuzluk, sızlama, ağızda serinlik hissi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
5/8Türkiye Farmakovijilans Merkezi (TÜFAM)'ne bildirmeleri gerekmektedir
(www.titck.gov.tr; e-posta: tufam@titck.gov.tr ; tel:0 800 314 00 08; faks:0 312 218 35
99).
4.9. Doz aşımı ve tedavisi
FARDOBEN yanlışlıkla içilirse, semptomatik ve destekleyici tedavi yapılmalıdır. Belirli
bir antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antiseptik (topikal farengeal), topikal oral antiinflamatuvar
ATC kodu: A01AD11
Benzidamin yapı olarak steroid grubuyla ilişkili olmayan bir antiinflamatuvar analjezik
ajandır. Benzidamin baz oluşu açısından diğer non-steroidal antiinflamatuvar ajanlardan
farklıdır.
Topikal tedavide kullanılan konsantrasyonlarda benzidamin lokal anestezik etki
göstermektedir. Benzidaminin analjezik aktivitesi deneysel inflamasyon içeren modellerde
non-inflamatuvar ağrıya kıyasla daha çok bildirilmiştir.
Klorheksidin bir biguanid antiseptiktir ve genel oral hijyene ara verildiği zaman plak ve
gingivitis gelişimini azaltmaya yardımcı olur. Diş minesi hidroksiapatiti, diş yüzeyi,
bakteri ve tükrük proteinleri içeren oral yapılara affinitesi vardır. Klorheksidin dental plak
depozisyonunu ve beraberinde gingivada kırmızılık, şişlik veya kanamayla karakterize
gingivitisi azaltır. Aft ülserlerinin oluşma sıklığını azaltır ve periodontal cerrahi sonrasında
iyileşme oranını arttırır.
Benzidaminin antiinflamatuvar etki mekanizması adrenal aksis salgılanmasıyla ilişkili
değildir. Diğer non-steroidal antiinflamatuvar ajanlar gibi benzidamin belirli koşullarda
prostaglandin biyosentezini inhibe eder. Fakat bu özelliği tam olarak açıklanamamıştır.
Sellüler membranlar üzerindeki stabilize edici etkileri etki mekanizmasına bağlanabilir.
İlacın normal topikal uygulanmasından sonra klorheksidin uzatılmış bakteriyostatik
etkisinin arkasından bakteriyosidal etki gösterir. Klorheksidin gram(+), gram(-) bakteriler,
maya ve bazı mantar ve virüsler gibi mikroorganizmaların çoğuna etkilidir. Klorheksidin
gecikmiş yüzey etkisiyle bakteriyel üremeyi geciktirir. Mikrobiyal hücre duvarlarından
absorbe olur ve membran sızıntısına sebep olur.
5.2. Farmakokinetik özellikler
Emilim:
Klorheksidin glukonat topikal oral solüsyonunun ağız gargarası olarak uygulanmasını
takiben sistemik emilimi olmadığı görülmektedir. Tarif edildiği gibi kullanıldığında oral
gargara dozunun % 4'ü yutulur ve bir kısmı emilir. Yutulan klorheksidin dozunun % 90'ı
emilmez ve doğrudan feçes ile atılır.
6/8Klorheksidin glukonat %0,12 topikal oral solüsyonu ağız gargarası olarak uygulandığında
ilacın yaklaşık %30'u ağız boşluğunda kalır. Klorheksidin glukonat 24 saat boyunca
kademeli olarak serbest bırakılır.
Benzidamin hidroklorürün topikal uygulamasını takiben, benzidamin iltihaplı oral mukoza
tarafından emilir ve uygulama bölgesinde anti-inflamatuvar ve lokal anestezik etkisini
gösterir. Benzidaminin oral kullanımı sonrasında elde edilen plazma benzidamin seviyesi
düşüktür ve fiilen alınan miktarla doğru orantılıdır.
Dağılım:
FARDOBEN lokal etkili bir ilaçtır. Bu nedenle tarife uygun kullanımda yutulmaması
gerekir. Böylece sistemik emilim ve dağılım beklenmez. Ayrıca her iki bileşenin de
gastrointestinal mukozadan emilimi düşüktür.
Biyotransformasyon:
Klorheksidinin emilimi minimal düzeyde olduğu için plazmada ölçülemez. Benzidamin
ise genel olarak oksidasyon ve konjugasyon yolu ile metabolize olur.
Eliminasyon:
Klorheksidin vücutta birikmez ve sadece çok az miktarı metabolize olur. Yutulan
klorheksidinin yaklaşık %10'u, emilimi takiben böbrek yolu ile atılır; emilmeyen %90 ilaç
feçes ile atılır.
Sistemik dolaşıma katılan benzidamin ve metabolitleri büyük oranda idrarla atılır.
5.3. Klinik öncesi güvenlilik verileri
Klorheksidin glukonatın oral LD 'si erkek ve dişi sıçanlarda 3 mg/kg'ı, erkek farelerde 2,5
50
mg/kg'ı, dişi farelerde 2,6 mg/kg'ı aşar; IV LD 'si erkek sıçanlarda 21 mg/kg, dişi
50
sıçanlarda 23 mg/kg, erkek farelerde 25 mg/kg, dişi farelerde 24 mg/kg'dır; subkutan
LD 'si ise erkek ve dişi sıçanlarda 1 g/kg'dan, erkek farelerde 637 mg/kg'dan, dişi
50
farelerde 632 mg/kg'dan fazladır. İnsanlarda klorheksidin glukonatın oral LD 'si yaklaşık
50
2 g/kg'dır.
Benzidaminin akut çalışmalarda letal dozu tedavi dozunun çok üzerindedir. İnsanda
terapötik doz 0,7-1 mg/kg.dır. Farelerde LD değerleri (mg/kg) 33 i.v.; 110 i.p.; 218 s.c;
50
ve 515 p.o; sıçanlarda 100 i.p. ve 1050 p.o. olarak belirlenmiştir.
Klorheksidin glukonat ile üreme ve fertilite üzerine çalışmalar yapılmıştır. Sıçanlarda
fertilite üzerinden, yine sıçan ve tavşanlarda fetüs üzerinden zararlı etki görülmemiştir.
7/86. FARMASÖTİK ÖZELLİKLER
6.1. Yardımcı maddelerin listesi
Sorbitol, sıvı (kristalleşmeyen) %70
Gliserin
Polisorbat 20
Nane esansı
Etanol %96
Vaporboost flexarome
Sodyum bikarbonat
Hidroklorik asit
Saf su
6.2. Geçimsizlikler
Klorheksidin glukonat çözeltisi alkol üzerine ilave edildiğinde çökebilir. Arap zamkı,
sodyum aljinat, sodyum karboksi metil selüloz gibi anyonik polielektrolitlerle, nişasta ve
kitre zamkı ile geçimsizdir. Klorheksidin tuzları sabun ve diğer anyonik bileşiklerle
geçimsizdir. Brillant green, kloramfenikol, bakır sülfat, sodyum fluoressein, formaldehit,
gümüş nitrat, çinko sülfat gibi maddelerle de geçimsizdir.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında ve ışıktan koruyarak saklayınız.
6.5. Ambalajin niteliği ve içeriği
PP 200 mL amber renkli cam şişe, plastik kapak primer ambalaj malzemeleri ile 5 mL-10
mL-15 mL ve 20 mL’ye işaretli ölçek kullanılmaktadır. Ürünümüzün her bir kutusunda 1
adet şişe bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği"
ve "Ambalaj Atıklarının Kontrolü Yönetmeliği"ne uygun olarak imha edilmelidir.
7. RUHSAT SAHİBİ
DEVA HOLDİNG A.Ş.
Halkalı Merkez Mah. Basın Ekspres Cad. No:1 34303
Küçükçekmece/İSTANBUL
Tel: 0212 692 92 92
Faks: 0212 697 00 24
E-mail: deva@devaholding.com.tr
8. RUHSAT NUMARASI(LARI)
245/58
8/89. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12.10.2012
Ruhsat yenileme tarihi:
10. KÜB'ÜN YENİLENME TARİHİ
9/8