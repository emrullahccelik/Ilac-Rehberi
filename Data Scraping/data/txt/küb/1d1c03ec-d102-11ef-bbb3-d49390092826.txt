KISA ÜRÜN BİLGİSİ
1. BEŞERİ TIBBİ ÜRÜNÜN ADI
RİPATRİN 10 mg tablet
2. KALİTATİF VE KANTİTATİF BİLEŞİMİ
Etkin madde:
Her bir tablette 12,79 mg rupatadin fumarat (10 miligram rupatadine eşdeğer)
Yardımcı maddeler:
Laktoz monohidrat (inek sütünden üretilmiştir) ………60 mg
Yardımcı maddeler için bölüm 6.1’e bakınız.
3. FARMASÖTİK FORMU
Tablet
Somon renkli, yuvarlak, bikonveks tablet
4. KLİNİK ÖZELLİKLER
4.1 Terapötik endikasyonlar
Adolesan (12 yaş ve üzeri) ve erişkin hastalarda günde tek doz olmak üzere;
- Alerjik rinitin (Mevsimsel veya yıl boyu süren/ intermitan veya persistan)
- Ürtikerin semptomatik tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Erişkinler ve adolesanlarda (12 yaş ve üzerinde) önerilen doz aç veya tok karına günde 1 tablet
(10 mg) kullanılmaktadır.
Uygulama şekli:
Sadece ağızdan kullanım içindir.
Yemeklerden önce veya sonra alınabilir.
1Özel popülasyonlara ilişkin ek bilgiler:
Böbrek/Karaciğer yetmezliği:
Klinik deneyimin olmaması nedeniyle, RİPATRİN’in böbrek ya da karaciğer fonksiyonları
bozulmuş olan hastalarda kullanılması şu anda önerilmemektedir.
Pediyatrik popülasyon:
RİPATRİN 10 mg Tablet’in 12 yaşın altındaki çocuklarda kullanımı önerilmemektedir.
Geriyatrik popülasyon:
RİPATRİN yaşlı hastalarda (65 yaş ve üzeri) dikkatle kullanılmalıdır (bkz. Bölüm 4.4).
4.3. Kontrendikasyonlar
Etkin madde veya yardımcı maddelerden herhangi birine karşı aşırı duyarlılığı olan kişilerde
kontrendikedir (Bkz. Bölüm 6.1).
4.4. Özel kullanım uyarıları ve önlemleri
RİPATRİN greyfurt suyu ile birlikte kullanımı önerilmemektedir (bkz. Bölüm 4.5).
RİPATRİN’in güçlü CYP3A4 inhibitörleri ile kombinasyonundan kaçınılmalı ve orta dereceli
CYP3A4 inhibitörleri ile dikkatli bir şekilde kullanılmalıdır (bkz. Bölüm 4.5).
Hassas CYP3A4 substratları (örn. simvastatin, lovastatin) ve dar terapötik indeksli CYP3A4
substratları (örn. siklosporin, takrolimus, sirolimus, everolimus, sisaprid) ile birlikte kullanımda
doz ayarlaması gerekebilir, çünkü rupatadin bu ilaçların plazma konsantrasyonlarını artırabilir
(bkz. Bölüm 4.5).
Rupatadinin kardiyak güvenliliği kapsamlı bir QT/QTc çalışması ile değerlendirilmiştir.
Terapötik dozun 10 katına kadar rupatadin EKG üzerinde herhangi bir etki oluşturmamıştır ve
bu nedenle kardiyak güvenlik endişesi yaratmamaktadır. Bununla birlikte, rupatadin QT
intervalinin uzamış olduğu bilinen hastalarda, hipokaleminin düzeltilemediği hastalarda, klinik
açıdan anlamlı bradikardi, akut miyokardiyal iskemi gibi devam eden proaritmik durumu olan
hastalarda dikkatle kullanılmalıdır.
RİPATRİN 10 mg Tablet yaşlı hastalarda (65 yaş ve üzeri) dikkatle kullanılmalıdır. Klinik
çalışmalarda etkinlik veya güvenlilik açısından genel bir farklılık gözlenmemiş olsa da, klinik
çalışmalara dahil edilen yaşlı hasta sayısının düşük olması nedeniyle, bazı yaşlı hastalarda
duyarlılık artışı göz ardı edilemez (bkz. Bölüm 5.2).
12 yaş altındaki çocuklarda ve böbrek ya da karaciğer fonksiyonları bozulmuş olan hastalarda
2kullanım için bkz. Bölüm 4.2.
RİPATRİN 10 mg Tablet’in içeriğinde bulunan laktoz nedeniyle nadir kalıtımsal galaktoz
intoleransı, Lapp laktoz yetmezliği ya da glukoz-galaktoz malabsorpsiyon problemi olan
hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Rupatidin 10 mg tablet için yapılan etkileşim çalışmaları sadece yetişkinlerde ve ergenlerde (12
yaş üstü) ile gerçekleştirilmiştir.
Diğer ilaçların rupatadin üzerindeki etkileri
Güçlü CYP3A4 inhibitörleri (örn. itrakonazol, ketokonazol, vorikonazol, posakonazol, HIV
proteaz inhibitörleri, klaritromisin, nefazodon) ile birlikte uygulamadan kaçınılmalı ve orta
derecede CYP3A4 inhibitörleri (eritromisin, flukonazol, diltiazem) ile birlikte dikkatli
kullanılmalıdır.
Rupatadin 20 mg ile ketokonazol veya eritromisinin birlikte uygulanması rupatadine sistemik
maruziyeti sırasıyla 10 kat ve 2-3 kat artırır. Bu değişiklikler QT aralığı üzerinde bir etki ya da
ayrı ayrı uygulandıklarında advers reaksiyonlarda bir artış ile ilişkili bulunmamıştır.
Greyfurt ile etkileşim: Greyfurt suyu ile birlikte kullanımı, rupatadinin sistemik maruziyetini
3.5 kat artırmıştır. Greyfurt suyu ile eş zamanlı olarak alınmamalıdır.
Rupatadinin diğer ilaçlar üzerindeki etkileri
Rupatadinin diğer ilaçlar üzerindeki etkisine ilişkin bilgiler sınırlı olduğundan, dar terapötik
aralıklı diğer metabolize olan ilaçlarla birlikte uygulandığında dikkatli olunmalıdır.
Alkol ile etkileşim: Alkol alımından sonra, 10 mg'lık bir rupatadin dozu, bazı psikomotor
performans testlerinde marjinal etkiler yaratmasına rağmen sadece alkol alımı ile
indüklenenlerden önemli ölçüde farklı değildi. 20 mg'lık bir doz, alkol alımının neden olduğu
bozukluğu artırmıştır.
MSS depresanları ile etkileşim: Diğer antihistaminlerde olduğu gibi santral sinir sistemi
depresanları ile etkileşimleri göz ardı edilmemelidir.
Statinler ile etkileşim: Rupatadin ile klinik çalışmalarda asemptomatik CPK (kreatin
fosfokinaz) artışları nadiren bildirilmiştir. Bazı statinlerin, aynı zamanda sitokrom P450
CYP3A4 izoenzimi ile metabolize olmaları nedeniyle, statinlerle etkileşim riski
bilinmemektedir. Bu nedenle statinler ile birlikte dikkatli kullanılmalıdır.
3Midazolam ile etkileşim: 10 mg rupatadinin 7.5 mg midazolam ile birlikte uygulanmasından
sonra midazolam maruziyetinde (C ve EAA) hafif bir artış gözlenmiştir. Bu nedenle
maks
rupatadin, CYP3A4'ün hafif bir inhibitörü gibi davranmaktadır.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
RİPATRİN’in çocuk doğurma potansiyeli bulunan kadınlarda kullanımına ilişkin yeterli veri
mevcut değildir.
Gebelik dönemi
RİPATRİN’in gebe kadınlarda kullanımına ilişkin veri sınırlıdır.
Hayvanlar üzerinde yapılan çalışmalar, gebelik,embriyonal/fetal gelişim, doğum veya doğum
sonrası gelişim üzerindeki doğrudan veya dolaylı zararlı etkilere işaret etmemektedir (bkz.
Bölüm 5.3). Tedbiren, gebelik sırasında rupatadin kullanımından kaçınılması önerilir.
Laktasyon dönemi
Rupatadin hayvan sütüne geçer. Rupatadinin anne sütüne geçip geçmediği bilinmemektedir.
Emzirmenin çocuk için faydası ve tedavinin kadın için faydası göz önünde bulundurularak
emzirmenin kesilip kesilmeyeceğine veya rupatadin tedavisinin kesilip
kesilmeyeceğine/tedaviden kaçınılıp kaçınılmayacağına karar verilmelidir.
Üreme yeteneği /Fertilite
Fertilite ile ilgili klinik veri bulunmamaktadır. Hayvanlarda yapılan çalışmalar, maksimum
terapötik dozda insanlarda gözlenenden daha yüksek maruziyet seviyelerinde doğurganlığın
önemli ölçüde azaldığını göstermiştir (bkz. Bölüm 5.3).
4.7.Araç ve makine kullanımı üzerindeki etkiler
Rupatadin 10 mg araç ve makine kullanma yeteneğini etkilememektedir. Bununla birlikte,
hastanın rupatadine verdiği bireysel yanıt belirleninceye kadar araba ya da makine kullanımında
dikkatli olunmalıdır.
44.8. İstenmeyen etkiler
Rupatadin 10 mg tablet klinik çalışmalarda 2043'ün üzerinde yetişkin ve adolesan hastaya
uygulanmış olup, çalışmalara dahil edilen 120 hasta en az 1 yıl süreyle rupatadin almıştır.
Kontrollü klinik çalışmalarda en sık görülen advers reaksiyonlar somnolans (%9.4), baş ağrısı
(%6.9), yorgunluk (%3.1), asteni (%1.5), ağız kuruluğu (%1.2) ve baş dönmesi (%1.03)
olmuştur.
Klinik çalışmalarda gözlenen advers reaksiyonların çoğu hafif ila orta şiddette olup genellikle
tedavinin kesilmesini gerektirmemiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor).
Enfeksiyonlar ve enfestasyonlar
Yaygın olmayan: Farenjit, rinit
Metabolizma ve beslenme hastalıkları
Yaygın olmayan: İştah artışı
Psikiyatrik hastalıkları
Yaygın olmayan: İrritabilite
Sinir sistemi hastalıkları
Yaygın: Somnolans, baş ağrısı, baş dönmesi
Yaygın olmayan: Dikkat bozukluğu
Solunum, göğüs bozuklukları ve mediastinal hastalıkları
Yaygın olmayan: Epistaksis, burun kuruluğu, öksürük, boğaz kuruluğu, orofarengeal ağrı
Gastrointestinal hastalıkları
Yaygın: Ağız kuruluğu
Yaygın olmayan: Bulantı, üst ve alt karın ağrısı, diyare, dispepsi, kusma, konstipasyon
Deri ve deri altı doku hastalıkları
Yaygın olmayan: Deride kızarıklık
5Kas-iskelet bozukluklar, bağ doku ve kemik hastalıkları
Yaygın olmayan: Bel ağrısı, artralji, miyalji
Genel bozukluklar ve uygulama bölgesine ilişkin hastalıkları
Yaygın: Yorgunluk, asteni
Yaygın olmayan: Susuzluk hissi, halsizlik, yüksek ateş, irritabilite
Araştırmalar
Yaygın olmayan: Kan kreatin fosfokinaz, alanin aminotransferaz, aspartat aminotransferaz
düzeylerinde yükselme, karaciğer fonksiyon testi anormallikleri, kilo artışı
Ayrıca, ruhsatlandırma sonrası dönemde iki nadir advers reaksiyon bildirilmiştir: Rupatadin 10
mg tablet ile pazarlama sonrası deneyimlerde taşikardi ve çarpıntı ve aşırı duyarlılık
reaksiyonları (anafilaktik reaksiyonlar, anjiyoödem ve ürtiker dahil) bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9.Doz aşımı ve tedavisi
Herhangi bir doz aşımı olgusu bildirilmemiştir. Bir klinik güvenlilik çalışmasında 6 gün
boyunca günlük 100 mg dozda rupatadin iyi tolere edilmiştir. En sık görülen advers reaksiyon
somnolans olmuştur. Çok yüksek dozda ilacın yanlışlıkla yutulduğu olgularda, destekleyici
önlemlerle birlikte semptomatik tedavi uygulanmalıdır.
5. FARMAKOLOJİK ÖZELLİKLERİ
5.1. Farmakodinamik özellikler
Farmakoterapötik grup: Sistemik kullanılan diğer antihistaminikler
ATC kodu: R06AX28
Rupatadin ikinci jenerasyon, seçici olarak periferik H -reseptörünü bloke eden, uzun etkili bir
1
6histamin antagonistidir. Bazı metabolitleri (desloratadin ve hidroksillenmiş metabolitleri)
antihistaminik aktiviteyi korur ve ilacın genel etkinliğine kısmen katkıda bulunabilir.
Yüksek konsantrasyonda rupatadin ile yapılan in vitro çalışmalar, immünolojik ve immünolojik
olmayan uyaranlarla indüklenen mast hücrelerinin degranülasyonunun yanı sıra sitokinlerin,
özellikle de insan mast hücreleri ve monositlerinde TNFα'nın salıverilmesinin inhibe edildiğini
göstermiştir. Gözlemlenen deneysel verilerin klinik önemi halen doğrulanmayı beklemektedir.
Gönüllülerde (n=393), alerjik rinit ve kronik idiyopatik ürtikerli hastalarda (n=2650) yapılan
klinik çalışmalar, rupatadin, 2 mg ila 100 mg arasında değişen dozlarda uygulandığında,
elektrokardiyogram üzerinde anlamlı bir etki göstermemiştir.
Etiyolojiden bağımsız olarak, altta yatan patofizyolojinin benzer olması ve prospektif olarak
kronik hastaların çalışmaya alınması daha kolay olduğundan, ürtikeryal durumlar için klinik
model olarak kronik idiyopatik ürtiker üzerinde çalışılmıştır. Tüm ürtiker hastalıklarına neden
olan faktör histamin salıverilmesi olduğundan, tedavi kılavuzlarında da belirtildiği gibi,
rupatadinin kronik idiyopatik ürtikerin yanı sıra diğer ürtiker hastalıklarının semptomlarının
giderilmesinde de etkili olması beklenmektedir.
Kronik idiyopatik ürtikerli hastalarda yapılan plasebo kontrollü bir çalışmada, rupatadin 4
haftalık tedavi süresi boyunca ortalama kaşıntı skorunu başlangıca göre azaltmada (başlangıca
göre değişim: rupatadin %57,5, plasebo %44,9) ve ortalama kabarcık sayısını azaltmada
(%54,3'e karşı %39,7) etkili olmuştur.
5.2. Farmakokinetik özellikler
Genel özellikler
Emilim ve biyoyararlanım:
Oral kullanımın ardından rupatadin hızla emilir, t yaklaşık olarak 45 dakikadır. Ortalama
maks
C , ağızdan alınan 10 mg’lık tek bir dozu takiben 2.6 ng/ml, 20 mg’lık dozu takiben ise 4.6
maks
ng/ml’dir. Rupatadinin farmakokinetiği, tek ve tekrarlanan dozlardan sonra 10 ila 20 mg
arasındaki bir doz için doğrusaldı. 7 gün boyunca günde bir kez 10 mg'lık bir dozdan sonra,
ortalama C 3,8 ng/ml idi. Plazma konsantrasyonu, ortalama 5,9 saatlik bir eliminasyon yarı
maks
ömrü ile iki eksponansiyel bir düşme izlemiştir. Rupatadinin plazma proteinlerine bağlanma
oranı %98,5-99'dur.
Rupatadin insanlara intravenöz yolla hiç uygulanmadığından, mutlak biyoyararlanımı hakkında
hiçbir veri mevcut değildir.
Gıda alımının etkisi
Gıda alımı rupatadine sistemik maruziyeti (EAA) yaklaşık %23 oranında artırmıştır. Aktif
7metabolitlerinden birine ve ana inaktif metabolite maruziyet hemen hemen aynıydı (sırasıyla
yaklaşık %5 ve %3 azalma). Rupatidinin maksimum plazma konsantrasyonuna ulaşması için
geçen süre (t ) 1 saat gecikmiştir. Maksimum plazma konsantrasyonu (C ) gıda alımından
maks maks
etkilenmemiştir. Bu farklılıkların klinik bir önemi yoktu.
Metabolizma ve eliminasyon
İnsanlarda atılım üzerine yapılan bir çalışmada (40 mg 14C-rupatadin), uygulanan
radyoaktivitenin %34,6'sı idrar ve %60,9'u 7 gün boyunca toplanan dışkı ile atılmıştır.
Rupatadin oral yolla uygulandığında önemli ölçüde presistemik metabolizasyona uğramaktadır.
İdrar ve dışkıda bulunan değişmemiş aktif madde miktarları anlamlı değildir. Bu, rupatadinin
neredeyse tamamen metabolize olduğu anlamına gelir. Kabaca, aktif metabolitler desloratadin
ve diğer hidroksillenmiş türevler, aktif maddelerin toplam sistemik maruziyetinin sırasıyla %27
ve %48'ini oluşturmaktadır. İnsan karaciğer mikrozomlarında yapılan in vitro metabolizma
çalışmaları, rupatadinin esas olarak sitokrom P450 (CYP3A4) tarafından metabolize edildiğini
göstermektedir.
İn vitro çalışmalara dayanarak, rupatadinin CYP1A2, CYP2B6, CYP2C8, CYP2C19, UGT1A1
ve UGT2B7'ye karşı inhibitör potansiyeli bulunmamaktadır. Rupatadinin sistemik dolaşımdaki
hepatik ve intestinal OATP1B1, OATP1B3 ve BCRP (meme kanseri direnç proteini)
taşıyıcılarını inhibe etmesi beklenmez. Ayrıca, intestinal P-gp'de (P-glikoprotein) hafif bir
inhibisyon tespit edilmiştir.
Bir in vitro indüksiyon CYP çalışması ile, rupatadinin in vivo olarak karaciğerde CYP1A2,
CYP2B6 ve CYP3A4 indüksiyonu riskinin olası olmadığı görülmüştür. İn vivo çalışmaya
dayanarak, rupatadin CYP3A4'ün hafif bir inhibitörüdür.
Hastalardaki karakteristik özellikler
Özel Hasta Grupları
Genç ve yaşlı hastalardaki sonuçları karşılaştırmak için sağlıklı gönüllüler üzerinde yapılan bir
çalışmada, yaşlılarda rupatadin EAA ve C değerleri gençlere göre daha yüksek bulunmuştur.
maks
Bunun muhtemel nedeni, yaşlılarda ilk geçiş hepatik metabolizmasında gözlenen azalmadır. Bu
farklılıklar analiz edilen metabolitlerde gözlenmemiştir. Rupatadin eliminasyon yarı ömrü
yaşlılarda ve gençlerde sırasıyla 8.7 saat ve 5.9 saattir. Rupatadin ve metabolitleri için bu
sonuçlar klinik olarak anlamlı olmadığından, yaşlılarda 10 mg dozu kullanırken herhangi bir
doz ayarlaması yapmaya gerek olmadığı sonucuna varılmıştır.
85.3. Klinik öncesi güvenlilik verileri
Konvansiyonel farmakoloji, tekrarlanan doz toksisite, genotoksisite ve karsinojenik potansiyel
çalışmalarına dayanarak, klinik öncesi veriler insanlar için özel bir tehlike olmadığını ortaya
koymaktadır.
Klinik olarak önerilen dozun (10 mg) 100 katından fazla bir dozda, QTc ya da QRS
intervallerinde uzamaya neden olmamıştır, ayrıca sıçan, kobay ve köpek gibi çeşitli hayvan
türlerinde aritmi oluşturmamıştır. Rupatadin ve insanlardaki ana aktif metabolitlerinden biri
olan 3-hidroksidesloratadin, insanlarda 10 mg'lık bir dozun uygulanmasından sonra ulaşılan
C değerinden en az 2000 kat daha yüksek konsantrasyonlarda, izole köpek Purkinje
maks
liflerinde kardiyak aksiyon potansiyelini etkilememiştir. Klonlanmış insan HERG kanalı
üzerindeki etkisinin değerlendirildiği bir çalışmada, 10 mg rupatidin uygulanmasına kıyasla, bu
kanalı C konsantrasyonundan 1685 kat daha yüksek bir konsantrasyonda inhibe etmiştir. En
maks
yüksek aktiviteye sahip metabolit olan desloratadinin 10 mikromolar konsantrasyonda hiçbir
etkisi olmamıştır. Radyoaktif rupatadin ile sıçanlarda yapılan doku dağılımı çalışmaları,
rupatadinin kalp dokusunda birikmediğini göstermiştir.
Sıçanlarda, 120 mg/kg/gün'lük yüksek dozda, insanlarda terapötik dozda (10 mg/gün) ölçülen
C değerinin 268 katı, erkek ve dişi fertilitesinde önemli bir azalma meydana gelmiştir.
maks
Sıçanlarda sadece maternotoksik doz seviyelerinde (25 ve 120 mg/kg/gün) fetal toksisite
(büyüme gecikmesi, inkomplet ossifikasyon, minör iskelet bulguları) rapor edilmiştir.
Tavşanlarda, 100 mg/kg'a kadar olan dozlarda, gelişimsel toksisiteye dair herhangi bir kanıt
kaydedilmemiştir. Sıçanlarda 5 mg/kg/gün ve tavşanlarda 100 mg/kg/gün dozları, insanlarda
terapötik doz (10 mg/gün) ölçülen C seviyelerinden sırasıyla 45 ve 116 kat daha yüksek,
maks
Gelişimsel Advers Etki olmayan seviyeler olarak belirlenmiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (inek sütünden üretilmiştir)
Mikrokristalin selüloz
Prejelatinize nişasta
Sarı demir oksit
Kırmızı demir oksit
Magnezyum stearat
96.2. Geçimsizlikler
Bildirilmemiştir.
6.3. Raf ömrü
36 ay
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
Ambalaj malzemesi olarak şeffaf PVC –PVDC folyo ve aluminyum folyo blister
kullanılmaktadır. Karton kutu içerisinde 20 tablet içeren blister ambalajlar kullanma talimatı ile
birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
DEVA Holding A.Ş
Halkalı Merkez Mah. Basın Ekspres Cad.
No:1 34303 Küçükçekmece/İSTANBUL
Tel: 0 212 692 92 92
Faks: 0 212 697 00 24
e-mail: deva@devaholding.com.tr
8. RUHSAT NUMARASI
2016/86
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 16.02.2016
Ruhsat yenileme tarihi:
1010. KÜB’ÜN YENİLENME TARİHİ
11