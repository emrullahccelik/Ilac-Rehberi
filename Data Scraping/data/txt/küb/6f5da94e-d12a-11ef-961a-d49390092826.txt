KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM‟a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
SEBRALER 50 mcg İnhalasyon Tozu, Kapsül
2. KALİTATİF VE KANTİFATİF BİLEŞİM
Etkin madde:
Glikopironyum bromür 63 mikrogram (50 mikrogram glikopironyuma eşdeğer)
Cihazdan serbestlenen doz (SEBRALER cihazının ağız parçasından çıkan doz) 44 mikrogram
glikopironyumdur.
Yardımcı maddeler:
Laktoz monohidrat (sığır sütünden üretilir) 25,5 mg
Sunset yellow FCF-FD&C Yellow 6 0,188 mg
Yardımcı maddeler için 6.1‟e bakınız.
3. FARMASÖTİK FORM
İnhaler kapsül
Homojen toz karışım içeren turuncu renkli transparan No.3 kapsüller
4. KLİNİK ÖZELLİKLER
4.1. Terapötik endikasyonlar
SEBRALER, orta ve ağır KOAH (kronik obstrüktif akciğer hastalığı) olgularında düzenli
kullanıldığında atak sıklığını azaltmakta, semptomları ve yaşam kalitesini düzeltebilmekte;
ancak uzun dönemdeki FEV1 düşüşünü değiştirmemektedir.
4.2. Pozoloji ve uygulama şekli
Pozoloji/uygulama sıklığı ve süresi:
Önerilen doz, SEBRALER inhalasyon cihazı kullanılarak bir adet 50 mikrogramlık kapsül
içeriğinin günde bir kere inhalasyonudur.
Uygulama şekli:
SEBRALER kapsülleri sadece SEBRALER inhalasyon cihazı kullanılarak oral inhalasyon
yolu ile uygulanmalıdır. SEBRALER kapsüller yutulmamalıdır (Bkz. Bölüm 4.9).
SEBRALER‟in her gün aynı saatte olmak üzere günde bir kez uygulanması önerilmektedir.
Bir dozun atlanması durumunda, bir sonraki doz mümkün olan en kısa sürede alınmalıdır.
Hastalara günde bir dozdan fazla kullanmamaları söylenmelidir.
1 / 17SEBRALER kapsüller nemden korumak için her zaman blister ambalajında saklanmalı ve
KULLANMADAN HEMEN ÖNCE blisterden çıkarılmalıdır.
SEBRALER reçete edilirken, hastalara doğru inhalasyon cihazı kullanımı öğretilmelidir.
Nefes alıp vermesinde iyileşme görülmeyen hastalara, ilacı inhale etmek yerine; yutup
yutmadıkları sorulmalıdır.
1. Kapağı çekerek çıkarın.
2. Cihazın alt kısmını sıkıca tutarken ağız
parçasını ok yönünde çevirerek açın.
3. Kapsülü, ambalajından kullanmadan
hemen önce çıkarın. Cihazın tabanındaki
kapsül şeklindeki hazneye bir kapsülü
yerleştirin.
4. Ağız parçasını kapalı konuma getirmek
için çevirin.
2 / 175. Cihazı dik tutun (ağız parçası yukarıda
olacak şekilde) ve kenardaki çıkıntılara eş
zamanlı olarak SADECE BİR KEZ basın. Bu
şekilde kapsül delindikten sonra kenar
çıkıntılarını bırakın. Lütfen dikkat: Bu işlemi
yaparken jelatin kapsül parçalanabilir ve
soluma sırasında küçük jelatin parçalarının
ağız ve boğaza kaçma olasılığı vardır. Jelatin
parçaları zararsızdır ve yutulduktan sonra
hazmedilir. Kapsülün kullanımdan hemen
önce ambalajından çıkarılması ve kapsülü
patlatmak için kenar çıkıntılarına sadece bir
kez basılması jelatin kapsülün parçalanma
riskini en aza indirir (bkz. 3. basamak).
6. Nefesinizi kuvvetlice dışarı verin.
7. Ağız parçasını ağzınıza yerleştirin ve
başınızı hafifçe geriye eğin. Ağız parçası
etrafında dudaklarınızı sıkıca kapatın ve
olabildiğince hızlı ve derin bir nefes alın. Toz
dağılırken kapsülün bölmesinde
dönmesinden kaynaklanan bir „„vızıltı‟‟ sesi
duyacaksınız. Bu sesi duymadıysanız kapsül
bölmesinde sıkışmış olabilir. Bu durumda
cihazı açınız ve kapsülü bölmesinde
oynatarak gevşetiniz. Kapsülü gevşetmek
için düğmelere birden fazla BASMAYINIZ.
8. Nefesinizi tutun:
İnhalasyon cihazını ağzınızdan çıkarırken, 5-10 saniye ya da mümkün olduğunca uzun süre
nefesinizi tutun. Daha sonra nefesinizi verin.
Kapsül içinde toz kalıp kalmadığını kontrol etmek için inhalasyon cihazını açın. Eğer
kapsülde toz kalmışsa inhalasyon cihazını kapatın ve 9., 10., 11. ve 12. adımları tekrarlayın.
Hastaların büyük kısmı bir ya da iki inhalasyonda kapsülü boşaltabilmektedir.
Bazı kişiler ilacı inhalasyon yoluyla aldıktan sonra nadiren kısa süre öksürebilmektedir. Eğer
öksürürseniz endişelenmeyin. Kapsül boş olduğu sürece ilacınızı tam dozunda almış
olacaksınız.
3 / 179. Kullandıktan sonra boş kapsülü atın ve ağız parçasını kapatın.
İlave bilgiler:
Nadiren kapsülün küçük parçacıkları eleği geçerek ağzınıza gelebilir. Bu durumda
parçacıkları dilinizin üzerinde hissedebilirsiniz. Bu parçacıkların yutulması ya da solunması
zararlı değildir. Eğer kapsül birden çok kez delinirse (bkz.7.Adım) kapsülün parçalanma şansı
artacaktır.
İnhalasyon cihazı nasıl temizlenir?
İnhalasyon cihazınızı asla su ile yıkamayınız. İnhalasyon cihazınızı temizlemek istiyorsanız,
toz artıklarını uzaklaştırmak için, ağızlık kısmının içini ve dışını temiz, kuru, pamuksuz bir
bezle siliniz. İnhalasyon cihazını kuru tutunuz.
Özel popülasyonlara ilişkin ek bilgiler:
Böbrek yetmezliği
SEBRALER hafif ila orta şiddette böbrek yetmezliği olan hastalarda önerilen dozda
kullanılabilir. Şiddetli böbrek yetmezliği veya diyaliz gerektiren son evre böbrek hastalığı
olan hastalarda SEBRALER sadece beklenen faydalar potansiyel riske ağır bastığında
kullanılmalıdır (Bkz. Bölüm 4.4 ve Bölüm 5).
Karaciğer yetmezliği
Hepatik bozukluğu olan hastalarda spesifik çalışmalar yürütülmemiştir. SEBRALER başlıca
renal yolla atıldığından, karaciğer yetmezliği olan hastalarda maruziyet açısından bir artış
beklenmemektedir
Pediyatrik popülasyon
SEBRALER 18 yaşın altındaki hastalarda kullanılmamalıdır.
Geriyatrik popülasyon
SEBRALER, 75 yaş ve üzerindeki yaşlı hastalarda önerilen dozda kullanılabilir.
4.3. Kontrendikasyonlar
SEBRALER içeriğindeki aktif maddeye veya yardımcı maddelerden herhangi birine karşı
aşırı duyarlılık reaksiyonu söz konusu olan kişilerde kontrendikedir.
4.4. Özel kullanım uyarıları ve önlemleri
Akut kullanıma yönelik değildir:
SEBRALER günde bir kez uygulanan uzun vadeli bir idame tedavisi olup, akut bronkospazm
epizodlarının acil tedavisi için (yani bir kurtarıcı tedavi olarak) endike değildir.
4 / 17Aşırı duyarlılık reaksiyonları (Hipersensitivite):
Glikopironyum bromür uygulandıktan sonra, hızla ortaya çıkan aşırı duyarlılık reaksiyonları
bildirilmiştir. Başta anjiyoödem (nefes alıp vermede veya yutmada güçlükler, dilde,
dudaklarda ve yüzde şişlik dahil), ürtiker veya deri döküntüsü olmak üzere, alerjik reaksiyonu
düşündüren belirtiler ortaya çıkarsa SEBRALER tedavisi derhal durdurulmalı ve alternatif
tedaviye başlanmalıdır.
Paradoksal bronkospazm:
Diğer inhalasyon tedavilerinde olduğu gibi SEBRALER uygulaması da yaşamı tehdit
edebilen paradoksal bronkospazm ile sonuçlanabilir. Paradoksal bronkospazm oluşursa,
SEBRALER hemen kesilmeli ve alternatif tedavi başlanmalıdır.
Antikolinerjik etki:
Diğer antikolinerjik ilaçlar gibi, SEBRALER de dar açılı glokom veya idrar retansiyonu olan
hastalarda dikkatle kullanılmalıdır.
Hastalara akut dar açılı glokomun belirti ve semptomları açıklanmalı ve bu belirti ve
semptomların gelişmesi halinde SEBRALER kullanmayı bırakarak, derhal doktorlarını
aramaları söylenmelidir.
Şiddetli renal bozukluğu olan hastalar:
Toplam sistemik maruziyette (EAA ); hafif ve orta şiddetli böbrek yetmezliği olan
son
hastalarda 1,4 kat; şiddetli böbrek yetmezliği ve son evre böbrek rahatsızlığı olan hastalarda
2,2 kat orta şiddetli bir ortalama artış gözlenmiştir.
Diyaliz gerektiren son evre renal hastalık dahil şiddetli renal bozukluğu olan hastalar için
(hesaplanmış glomerüler filtrasyon hızı <30 ml/dak/1,73 m2), SEBRALER sadece beklenen
fayda potansiyel riske ağır bastığında kullanılmalıdır (Bkz. Bölüm 5.2). Bu hastalar potansiyel
istenmeyen etkiler açısından yakından takip edilmelidir.
Kardiyovasküler hastalık öyküsü olan hastalar:
Stabil olmayan iskemik kalp hastalığı, sol ventrikül yetmezliği, miyokard enfarktüsü öyküsü,
aritmi (kronik stabil atrial fibrilasyon hariç), uzun QT sendromu öyküsü olan veya QTc‟si
(Fridericia yöntemi) uzamış (erkekler için >450 msn veya kadınlar için >470 msn) hastalar
klinik çalışmalara dahil edilmediği için, bu hasta gruplarında deneyim kısıtlıdır. SEBRALER,
bu hasta gruplarında dikkatle kullanılmalıdır.
Laktoz:
SEBRALER her bir kapsülde 25,5 mg laktoz içermektedir.
Nadir kalıtımsal galaktoz intoleransı, Lapp laktoz yetmezliği ya da glikoz-galaktoz
malabsorpsiyon problemi olan hastaların bu ilacı kullanmamaları gerekir.
SEBRALER, içerdiği sunset yellow FCF-FD&C yellow 6‟dan dolayı alerjik reaksiyonlara
neden olabilir.
5 / 174.5. Diğer tıbbi ürünler ile etkileşimler ve diğer etkileşim şekilleri
Glikopironyum bromür‟ün inhale antikolinerjik içeren ilaçlarla eş zamanlı uygulaması
araştırılmamıştır ve bu nedenle diğer antikolinerjiklerde olduğu gibi önerilmemektedir.
Resmi ilaç etkileşim çalışmaları gerçekleştirilmemiş olmasına rağmen, glikopironyum bromür
çoğunlukla KOAH tedavisinde kullanılan diğer tıbbi ürünlerle eş zamanlı olarak klinik ilaç
etkileşim belirtisi olmaksızın kullanılmıştır. Bu tıbbi ürünler sempatomimetik
bronkodilatörler, metilksantinler ve oral veya inhale steroidlerdir.
Her iki ilaç için de kararlı durum koşulları altında, glikopironyum bromür ve bir beta2-
adrenerjik agonisti olan oral yolla uygulanan inhale indakaterolün eş zamanlı olarak
uygulanması, iki ilacın da farmakokinetiğini etkilememiştir.
Sağlıklı gönüllülerde yapılan bir klinik çalışmada, glikopironyumun renal atılımına katkıda
bulunduğu düşünülen bir organik katyon taşıyıcısı inhibitörü olan simetidin, glikopironyuma
toplam maruziyeti (EAA) %22 artırırken, renal klirensi %23 azaltmıştır. Bu değişikliklerin
boyutuna bağlı olarak, glikopironyum bromür simetidin ya da diğer organik katyon taşıyıcısı
inhibitörleri ile eş zamanlı olarak uygulandığında, klinik olarak belirgin bir ilaç etkileşimi
beklenmemektedir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri bulunmamaktadır.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir. SEBRALER gerekli
olmadıkça gebelik döneminde kullanılmamalıdır.
KOAH hastalarında, maruziyet yaşanan gebeliklerle ilgili klinik çalışmalar mevcut değildir.
Glikopironyum bromür tavşanlar veya sıçanlarda inhalasyonla uygulamayı takiben teratojenik
bulunmamıştır (Bkz. Bölüm 5.3). Sezaryen doğum yapan insanlarda 0,006 mg/kg tekli
intramüsküler glikopironyum bromür enjeksiyonundan 86 dakika sonraki umbilikal plazma
konsantrasyonları düşüktür. Gebe kadınlarda yeterli deneyim olmadığından, SEBRALER
gebelik sırasında sadece hasta için faydalar fetüs için potansiyel riske gerekçe sağladığında
kullanılmalıdır.
Laktasyon dönemi
Glikopironyum bromürün insan sütüne geçip geçmediği bilinmemektedir. Ancak
glikopironyum bromür (metabolitleri dahil) emziren sıçanlarda süte geçmiştir. Emziren
6 / 17kadınlar tarafından SEBRALER kullanımı, sadece kadın için beklenen fayda bebek için olası
risklerden fazla olduğunda düşünülmelidir (Bkz. Bölüm 5.3).
Üreme yeteneği/Fertilite:
Üreme çalışmaları ve hayvanlarda elde edilen diğer veriler erkekler veya dişilerde fertilite
açısından bir endişeye işaret etmemektedir (Bkz. Bölüm 5.3).
4.7. Araç ve makine kullanımı üzerindeki etkiler
SEBRALER‟in araç ve makine kullanımı üzerine etkisi yoktur veya ihmal edilebilir
düzeydedir.
4.8. İstenmeyen etkiler
Güvenlilik profili özeti:
En yaygın antikolinerjik advers reaksiyon ağız kuruluğu (% 2,4)‟dur. Ağız kuruluğu
bildirimlerinin çoğunun ürünle ilişkili olduğu düşünülmüş ve bildirimlerden hiçbirinin şiddetli
olmadığı, hafif şiddetli olduğu görülmüştür.
Güvenlilik profili yaygın görülmeyen idrar retansiyonu belirtilerini de içeren antikolinerjik
etkiyle ilişkili diğer semptomlarla karakterizedir. Gastroenterit ve dispepsi dahil
gastrointestinal etkiler de gözlenmiştir. Lokal tolerabilite ile ilişkili advers etkiler; boğaz
tahrişi, nazofarenjit, rinit ve sinüziti içermektedir. Önerilen dozda SEBRALER kan basıncı ve
kalp hızı üzerinde etkilere sahip değildir.
Klinik çalışmalarda gözlenen istenmeyen etkilerin özeti:
6 ve 12 aylık birleştirilmiş iki pivotal Faz III çalışmanın ilk 6 ayı sırasında bildirilen advers
ilaç reaksiyonları MedDRA sistem organ sınıfına göre aşağıda sıralanmıştır. Her bir sistem
organ sınıfı içinde advers ilaç reaksiyonları, en sık görülen ilk sırada yer alacak şekilde sıklığa
göre sıralanmıştır. Her bir sıklık gruplandırmasında advers ilaç reaksiyonları azalan
ciddiyetlerine göre sıralanmıştır. Ayrıca her bir advers ilaç reaksiyonu için ilgili sıklık
kategorisi şu dönüşümü temel almaktadır (CIOMS III): Çok yaygın (≥1/10); yaygın (≥1/100,
<1/10); yaygın olmayan (≥1/1.000, <1/100); seyrek (≥1/10.000, <1/1.000); çok seyrek
(<1/10.000), bilinmiyor (eldeki verilerden hareketle tahmin edilemiyor).
Enfeksiyonlar ve enfestasyonlar
1
Yaygın: Nazofarenjit
Yaygın olmayan: Rinit, sistit.
Bağışıklık sistemi hastalıkları
2
Yaygın olmayan: Hipersensitivite, anjiyoödem
Metabolizma ve beslenme hastalıkları
Yaygın olmayan: Hiperglisemi.
7 / 17Psikiyatrik hastalıklar
Yaygın: Uykusuzluk.
Sinir sistemi hastalıkları
3
Yaygın: Baş ağrısı
Yaygın olmayan: Hipoestezi.
Kardiyak hastalıklar
Yaygın olmayan: Atriyal fibrilasyon, çarpıntı.
Solunum, göğüs hastalıkları ve mediastinal hastalıklar
Yaygın olmayan: Sinüs tıkanıklığı, balgamlı öksürük, boğaz tahrişi, burun kanaması,disfoni
2
Bilinmiyor: Paradoksal bronkospazm
Gastrointestinal hastalıklar
Yaygın: Ağız kuruluğu, gastroenterit.
Yaygın olmayan: Dispepsi, diş çürükleri, bulantı, kusma
Deri ve deri altı doku hastalıkları
2
Yaygın olmayan: Döküntü, Prürit .
Kas-iskelet bozuklukları, bağ doku ve kemik hastalıkları
Yaygın: Kas-iskelet ağrısı
Yaygın olmayan: Ekstremite ağrısı, göğüste kas-iskelet ağrısı.
Böbrek ve idrar yolu hastalıkları
3
Yaygın: İdrar yolu infeksiyonu
Yaygın olmayan: Dizüri, üriner retansiyon.
Genel bozukluklar ve uygulama bölgesine ilişkin hastalıklar
Yaygın olmayan: Yorgunluk, asteni.
1
12 aylık çalışmada Glikopironyum bromür‟de plasebodan daha sık görülmüştür.
2
Glikopironyum bromür kullanımı ile ilgili olarak onay sonrası pazarlama deneyimleri ile
bildirimler alınmıştır. Bu bildirimler kesin olmayan ölçekte bir popülasyon tarafından gönüllü
olarak bildirildiğinden, sıklığını güvenilir şekilde değerlendirmek ve ilaca maruziyetle
nedensel bir ilişki kurmak her zaman mümkün değildir. Bu nedenle sıklık klinik araştırma
tecrübelerinden hesaplanmıştır.
3
Yalnızca 75 yaş üzerindeki yaşlı hastalarda glikopironyum bromür‟de plasebodan daha
yüksektir.
8 / 17Birleştirilmiş 6 aylık çalışmada glikopironyum bromür ve plasebo için ağız kuruluğu sıklığı
sırasıyla %2,2 ve %1,1; uykusuzluk %1 ve %0,8; gastroenterit %1,4 ve %0,9 olarak
belirlenmiştir.
Ağız kuruluğu, genellikle tedavinin ilk 4 haftasında bildirilmiş olup, hastaların çoğunda
ortalama süre dört hafta olarak belirlenmiştir. Ancak vakaların %40‟ında semptomlar 6 aylık
sürenin tamamı boyunca devam etmiştir. 7 ile 12. aylar arasında yeni ağız kuruluğu vakaları
bildirilmemiştir. Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)‟ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Çok yüksek dozlarda antikolinerjik belirti ve semptomlara neden olabilir.
SEBRALER kapsüllerin kazayla yutulması sonucu akut intoksikasyon, düşük oral
biyoyararlanımdan ötürü (yaklaşık %5) olası değildir.
Sağlıklı gönüllülerde 150 mikrogram glikopironyum bromürün (120 mikrogram
glikopironyuma eşdeğer) i.v. uygulanmasını takiben pik plazma düzeyleri ve toplam sistemik
maruziyet, önerilen glikopironyum bromür dozu (günde bir kez 50 mikrogram) ile elde edilen
kararlı durumdaki pik ve toplam maruziyetten sırasıyla yaklaşık 50 kat ve 6 kat daha yüksek
olup, iyi tolere edilmiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Obstrüktif Solunum Yolu Hastalıklarında Kullanılan İlaçlar;
Antikolinerjikler
ATC kodu: R03BB06
Etki Mekanizması:
Glikopironyum bromür KOAH‟ın günde bir kez uygulanan bronkodilatör idame tedavisine
yönelik inhale uzun etkili muskarinik reseptör antagonistidir (antikolinerjik). Parasempatik
sinirler solunum yollarındaki önemli bronkokonstriktif nöral yolak olup, kolinerjik tonüs
KOAH‟ta solunum yolu tıkanıklığının kritik geri dönüşümlü bileşenidir.
Glikopironyum bromür, asetilkolinin solunum yolu düz kas hücreleri üzerindeki
bronkokonstriktör etkisini bloke ederek ve böylece solunum yollarını genişleterek iş görür.
Glikopironyum bromür yüksek afiniteli bir muskarinik reseptör antagonistidir. Yarışmalı
bağlanma çalışmalarında insan M2 reseptörlerine kıyasla insan M3 reseptörleri için seçiciliği
>4 kat daha fazla olmuştur. Klinik çalışmalarda inhalasyondan sonra etki başlangıcı ve
9 / 17gözlenen reseptöre bağlanma/reseptörden ayrılma kinetik parametreleri ile kanıtlandığı üzere
hızlı bir etki başlangıcına sahiptir.
Uzun etki süresi kısmen, i.v. uygulamadan sonraki yarılanma ömrünün tersine, glikopironyum
bromür inhalasyon cihazı ile inhalasyondan sonra glikopironyum için uzamış terminal
eliminasyon yarılanma ömrü ile gösterildiği üzere akciğerlerde kalıcı ilaç konsantrasyonlarına
bağlanabilir (bkz., Bölüm 5.2).
Farmakodinamik Etkiler:
Klinik Faz III geliştirme programı iki faz III çalışmayı içermiştir: her ikisi de orta- ağır
KOAH klinik tanılı hastalar ile gerçekleştirilen biri plasebo kontrollü 6 aylık çalışma ve diğeri
plasebo ve aktif kontrollü 12 aylık çalışma (günde bir kez açık etiketli tiotropium 18
mikrogram).
Akciğer fonksiyonu üzerindeki etkiler
Günde bir kez glikopironyum 50 mikrogram bir dizi klinik çalışmada akciğer fonksiyonunda
istikrarlı ve istatistiksel olarak anlamlı düzelme sağlamıştır (birinci saniyedeki zorlu
ekspiratuvar hacim FEV , zorlu vital kapasite FVC ve inspiratuar kapasite IC). Faz III
1
çalışmalarda bronkodilatör etkiler ilk dozdan sonraki 5 dakika içinde görülmüştür ve ilk
dozdan itibaren 24 saatlik zaman aralığında korunmuştur. 6 ve 12 aylık çalışmalarda
bronkodilatör etkide zaman içinde bir azalma olmamıştır. Etkinin büyüklüğü, başlangıçta
hava yolundaki kısıtlanmanın geri dönüşlülük (reversibilite) derecesine (geri dönüşlülük, kısa
etkili muskarinik antagonist grubu bronkodilatör kullanılarak ölçülmüştür ) bağlı olmuştur:
başlangıçta en düşük derecede geri dönüşlülüğe (<%5) sahip hastalar genellikle başlangıçta
daha yüksek derecede geri dönüşlülüğü (≥%5) olan hastalardan daha düşük bronkodilatör
yanıt sergilemiştir. 12. haftada (birincil sonlanım noktası), glikopironyum, plaseboya göre,
çukur FEV değerini, başlangıçta en düşük derecede geri dönüşlülüğe (<%5) sahip hastalarda
1
72 ml ve başlangıçta daha yüksek derecede geri dönüşlülüğe (≥%5) sahip hastalarda 113 ml
yükseltmiştir (her ikisi için p<0,05).
6 aylık çalışmada glikopironyum, plaseboya göre, FEV değerini birinci dozdan sonraki 5
1
dakika içerisinde 93 ml ve dozdan sonraki 15 dakika içerisinde 144 ml yükseltmiştir (her ikisi
için p<0,001).
12 aylık çalışmada düzelmeler dakikada 87 ml ve 15 dakikada 143 ml şeklinde olmuştur (her
ikisi için p<0,001). 12 aylık çalışmada, glikopironyum, 1. günde ve 26. haftada tiotropium ile
karşılaştırıldığında FEV değerinde istatistiksel olarak anlamlı düzelmeler ve 12. hafta ve 52.
1
haftada dozdan 4 saat sonra tiotropiuma kıyasla FEV değerinde sayısal olarak daha büyük
1
değerler sağlamıştır.
İlk dozda ve 1 yıl sonunda görülen doz aralığının sonundaki (24. saat) FEV değerleri benzer
1
olmuştur. 12. haftada (birincil sonlanım noktası), glikopironyum, çukur FEV değerini
1
10 / 17plaseboya göre, 6 aylık çalışmada 108 ml ve 12 aylık çalışmada 97 ml artırmıştır (her ikisi
için p<0,001). 12 aylık çalışmada, plaseboya kıyasla tiotropiumda düzelme 83 ml şeklinde
olmuştur (p<0,001).
Semptomatik sonuçlar
Günde bir kez 50 mikrogram dozunda uygulanan glikopironyum, Geçiş Dispne İndeksi (TDI)
ile değerlendirilen nefes darlığını anlamlı düzeyde azaltmıştır. 6 ve 12 aylık pivot çalışmaların
birleştirilmiş bir analizinde, plasebo ile karşılaştırıldığında glikopironyum bromür ile tedavi
edilen hastaların istatistiksel olarak daha yüksek bir yüzdesi, 26. haftada TDI fokal skorunda 1
puan veya daha yüksek bir düzelme ile yanıt vermiştir (sırasıyla %46,4 ve %58,4, p<0.001).
Günde bir kez glikopironyum ayrıca St. George Solunum Anketi (SGRQ) kullanılarak ölçülen
sağlıkla ilişkili yaşam kalitesi üzerinde istatistiksel olarak anlamlı bir etki göstermiştir. 6 ve
12 aylık pivot çalışmaların birleştirilmiş bir analizi, plasebo ile karşılaştırıldığında
glikopironyum ile tedavi edilen hastaların istatistiksel olarak daha yüksek bir yüzdesinin, 26.
haftada SGRQ‟da 4 puanlık veya daha yüksek bir düzelme ile yanıt verdiğini bulmuştur
(sırasıyla %47,6 ve %57,8, p<0,001). Tiotropium ile tedavi edilen hastaların %61,0‟ı
SGRQ‟da 4 puanlık veya daha yüksek bir düzelme ile yanıt vermiştir (plaseboya göre
p=0,004).
KOAH alevlenmelerinde azalma
6 ve 12 aylık pivot çalışmalarında KOAH alevlenme verileri toplanmıştır. İki çalışmada da
orta veya ağır bir alevlenme (sistemik kortikosteroidlerle ve/veya antibiyotiklerle tedavi ya da
hastaneye yatış gerektiren şeklinde tanımlanır) geçiren hastaların yüzdesi azalmıştır. 6 aylık
çalışmada orta veya ağır bir alevlenme yaşayan hastaların yüzdesi glikopironyum ile %17,5
ve plasebo ile %24,2 olmuştur (Risk oranı: 0,69, p=0,023); 12 aylık çalışmada ise bu değer
glikopironyum için %32,8, plasebo için ise %40,2 olmuştur (Risk oranı: 0,66, p=0,001). 6 ve
12 aylık çalışmaların ilk 6 aylarının birleştirilmiş bir analizinde, plasebo ile
karşılaştırıldığında glikopironyum ilk orta veya ağır alevlenmeye kadar geçen süreyi
istatistiksel olarak anlamlı düzeyde uzatmış ve orta veya ağır alevlenme oranını azaltmıştır
(0,53 alevlenme/yıl karşısında 0,77 alevlenme/yıl, p<0,001). Bu birleştirilmiş analiz ayrıca
plasebo ile karşılaştırıldığında glikopironyum ile tedavi edilen daha az sayıda hastanın,
hastanede kalış sırasında alevlenme yaşadığını göstermiştir (%1,7 karşısında %4,2, p=0,003).
Diğer etkiler
Günde bir kez glikopironyum kurtarıcı ilaç (salbutamol) kullanımını, plaseboya göre sırasıyla
6 ve 12 aylık çalışmalarda 26 haftada 0.46 puf/gün (p=0,005) ve 52 haftada 0,37 puf/gün
(p=0,039) azaltmıştır.
Egzersiz toleransının, maksimum altı (%80) iş yükünde bisiklet ergometresi (maksimum altı
egzersiz tolerans testi) ile test edildiği 3 haftalık bir çalışmada, sabah uygulanan
glikopironyum, ilk dozdan itibaren dinamik hiperinflasyonu azaltmış ve egzersiz dayanıklılık
süresini uzatmıştır. Tedavinin ilk gününde egzersiz sırasında plaseboya göre inspiratuar
kapasite 230 ml yükselmiş ve egzersiz dayanıklılık süresi 43 saniye artmıştır (%10 artış). Üç
11 / 17haftalık tedavi sonrasında plaseboya göre glikopironyum ile inspiratuar kapasitede elde edilen
düzelme, ilk güne benzer olmuş (200 ml), ancak egzersiz dayanıklılık süresi ilk günden farklı
olarak 89 saniye artmıştır (%21 artış). Borg ölçekleri kullanılarak, glikopironyum‟un egzersiz
sırasında dispne ve bacak rahatsızlığını azalttığı bulunmuştur. glikopironyum ayrıca Geçiş
Dispne İndeksi ile ölçülen istirahat sırasındaki dispneyi azaltmıştır.
Sekonder farmakodinamik etkiler
KOAH hastalarında 176 mikrograma varan dozlarda glikopironyum ile ortalama kalp atım
hızında ya da QTc aralığında bir değişiklik gözlenmemiştir. 73 sağlıklı gönüllü ile
gerçekleştirilen detaylı bir QT çalışmasında, tek bir inhale 352 mikrogram glikopironyum
dozu (terapötik dozun 8 katı), plasebo ile karşılaştırıldığında, QTc aralığını uzatmamış ve kalp
atım hızını biraz azaltmıştır (maksimal etki -5,9 bpm; 24 saatte ortalama etki -2,8 bpm).
İntravenöz yolla uygulanan 150 mikrogram glikopironyum bromürün (120 mikrogram
glikopironyuma eşdeğer) kalp atım hızı ve QTc aralığı üzerindeki etkisi genç sağlıklı
erişkinlerde araştırılmıştır. Kararlı durumda cihazın ağız parçasından çıkan doz olan 44
mikrogram glikopironyumun inhalasyonundan sonra yaklaşık 50 kat daha yüksek pik
maruziyetler (C ) elde edilmiştir ve taşikardi ya da QTc uzamasına neden olmamıştır. Genç
maks
sağlıklı gönüllülerde antikolinerjik bileşiklere düşük maruziyetlerin bilinen bir etkisi olan kalp
atım hızında hafif bir azalma gözlenmiştir (plasebo ile karşılaştırıldığında ortalama fark 24
saatte 2 bpm).
Pediyatrik popülasyon
Avrupa İlaç Ajansı, KOAH‟ta pediyatrik popülasyonun tüm alt kümelerinde glikopironyum
ile çalışma sonuçlarının sunulması zorunluluğundan vazgeçmiştir (pediyatrik kullanım ile
ilgili bilgi için bkz. bölüm 4.2).
5.2. Farmakokinetik özellikler
Emilim:
Glikopironyum bromür inhalasyon cihazı kullanılarak oral inhalasyonu takiben,
glikopironyum hızla emilmiş ve doz sonrası 5. dakikada pik plazma düzeylerine erişmiştir.
Glikopironyum bromür inhalasyon cihazı aracılığıyla solunan glikopironyumun mutlak
biyoyararlanımının ağız parçasından çıkan doz olan 44 mikrogram üzerinden yaklaşık % 45
olduğu hesaplanmıştır. İnhalasyonu takiben sistemik maruziyetin yaklaşık %90‟ı akciğer
emiliminden ve %10‟u gastrointestinal emilimden kaynaklanmaktadır. Oral yolla uygulanan
glikopironyumun mutlak biyoyararlanımının yaklaşık %5 olduğu hesaplanmıştır.
KOAH‟lı hastalarda tekrarlanan günde bir kez inhalasyonu takiben, glikopironyumun kararlı
durum farmakokinetiğine tedaviden sonraki bir hafta içinde erişilmiştir. 50 mikrogram günde
bir kez doz uygulama rejimi için glikopironyumun kararlı durum ortalama piki ve çukur
plazma konsantrasyonları sırasıyla 166 pikogram /mL ve 8 pikogram /mL‟dir. Günde bir kez
uygulanan 100 ve 200 mikrogram‟lık dozlarla glikopironyumun kararlı durum maruziyeti
(doz uygulama aralığında EAA) ilk dozdan sonra yaklaşık 1,4 ila 1,7 kat daha yüksektir.
12 / 17Dağılım:
i.v. uygulamadan sonra, glikopironyumun kararlı durum dağılım hacmi (Vss) 83 L ve terminal
fazdaki dağılım hacmi (Vz) 376 L‟dir. İnhalasyonu takiben terminal fazdaki belirgin dağılım
hacmi yaklaşık 20 kat daha yüksek olup, bu değer inhalasyondan sonra çok daha yavaş
eliminasyonu yansıtmaktadır. Glikopironyumun in vitro insan plazma proteinine bağlanması 1
ila 10 ng/mL‟lik konsantrasyonlarda %38 ila %41‟dir.
Biyotransformasyon:
İn vitro metabolizma çalışmaları, hayvanlar ve insanlar arasında glikopironyum bromür için
tutarlı metabolik yolaklar göstermiştir. Çeşitli mono ve bi-hidroksile metabolitlerle
sonuçlanan hidroksilasyon ve karboksilik asit türevi (M9) oluşumu ile sonuçlanan direkt
hidroliz görülmüştür. In vivo ortamda M9, inhale glikopironyum bromürün yutulan doz
fraksiyonundan oluşmaktadır. Tekrarlanan inhalasyondan sonra insanların idrarında
glikopironyumun glukuronid ve/veya sülfat konjugatları bulunmuş olup, bunlar dozun
yaklaşık %3‟ünü oluşturmaktadır.
İn vitro araştırmalar çoklu CYP izoenzimlerinin glikopironyumun oksidatif
biyotransformasyonuna katkıda bulunduğunu göstermiştir. Glikopironyum metabolizmasının
inhibisyonu veya indüksiyonunun etkin maddeye sistemik maruziyette belirgin bir değişikliğe
neden olması beklenmez.
İn vitro inhibisyon çalışmaları glikopironyum bromürün CYP1A2, CYP2A6, CYP2C8,
CYP2C9, CYP2C19, CYP2D6, CYP2E1 veya CYP3A4/5, dışarı akış taşıyıcıları MDR1,
MRP2 veya MXR ve içeri alım taşıyıcıları OCT1 veya OCT2‟yi inhibe etme kapasitesi
olmadığını göstermiştir. İn vitro enzim indüksiyonu çalışmaları test edilen hiçbir sitokrom
P450 izoenzimi ve UGT1A1 ve taşıyıcı MDR1 ve MRP2‟de glikopironyum bromür
tarafından klinik açıdan ilgili bir indüksiyon göstermemiştir.
Eliminasyon:
3
İnsanlara [ H]-işaretli glikopironyum bromürün i.v. yolla uygulanmasından sonra, 48. saatte
radyoaktivite için ortalama üriner atılım dozun %85‟ini oluşturmuştur. Safrada dozun ilave
%5‟i tespit edilmiştir. Bu nedenle kütle denkliği neredeyse tamdır.
Ana ilacın renal eliminasyonu sistemik olarak mevcut glikopironyumun toplam klirensinin
yaklaşık %60 ila 70‟ini oluştururken, renal dışı klirens prosesleri yaklaşık %30 ila 40‟ını
oluşturur. Biliyer klirens renal dışı klirense katkıda bulunur ancak renal dışı klirensin büyük
çoğunlukla metabolizmadan kaynaklandığı düşünülmektedir.
Glikopironyum dozu inhalasyonunu takiben, glikopironyumun ortalama renal klirensi 17,4 ve
24,4 L/s aralığındadır. Aktif tübüler sekresyon glikopironyumun renal eliminasyonuna katkıda
bulunur. 50 mikrogram dozun %20‟sine kadarı idrarda ana ilaç olarak tespit edilmiştir.
Glikopironyum plazma konsantrasyonları çok fazlı bir şekilde azalmıştır. Ortalama terminal
eliminasyon yarılanma ömrü intravenöz (6,2 saat) ve oral (2,8 saat) uygulamadan sonrakine
13 / 17kıyasla inhalasyondan sonra (33 ila 57 saat) çok daha uzun sürmüştür. Eliminasyon paterni
inhalasyondan sonra 24. saatte ve sonrasında sürekli akciğer emilimi ve/veya sistemik
dolaşıma glikopironyum transferini düşündürmektedir.
Doğrusallık/Doğrusal Olmayan Durum:
KOAH‟da farmakokinetik kararlı durumda hastaların sistemik maruziyetinin yanı sıra
glikopironyumun toplam üriner atılımı da ağız parçasından çıkan doz olan 44 mikrogram
üzerinden değerlendirildiğinde 44 mikrogram ila 176 mikrogram‟lık doz aralığında neredeyse
dozla orantılı olarak artmıştır.
Hastalardaki karakteristik özellikler
Karaciğer yetmezliği:
Karaciğer bozukluğu olan hastalarda klinik çalışmalar yapılmamıştır. Glikopironyum başlıca
renal atılım yoluyla sistemik dolaşımdan temizlenir (bkz., Bölüm 5.2). Glikopironyumun
karaciğer metabolizmasındaki bozukluğun, sistemik maruziyette klinik olarak belirgin bir
artışla sonuçlandığı düşünülmemektedir.
Böbrek yetmezliği:
Böbrek bozukluğu glikopironyum bromüre sistemik maruziyet üzerinde bir etkiye sahiptir.
Hafif ve orta şiddette böbrek bozukluğu olan gönüllülerde toplam sistemik maruziyette
(EAA ) 1,4 kata varan ve şiddetli renal bozukluğu ve son evre böbrek hastalığı olan
son
gönüllülerde 2,2 kata varan ortalama bir artış gözlenmiştir.
Bir popülasyon farmakokinetiği analizi kullanıldığında, hafif ve orta derecede böbrek
bozukluğu olan (hesaplanmış glomerüler filtrasyon hızı eGFR≥30 mL/dak/1,73m2) KOAH
hastalarında, glikopironyum bromür‟in önerilen dozda kullanılabileceği sonucuna varılmıştır.
Diyaliz gerektiren son evre renal hastalık dahil şiddetli renal bozukluğu olan hastalar için
(hesaplanmış glomerüler filtrasyon hızı eGFR<30 ml/dak/1,73 m2), SEBRALER sadece
beklenen fayda potansiyel riske ağır bastığında kullanılmalıdır (Bkz. Bölüm 4.4).
Pediyatrik popülasyon:
KOAH sadece yetişkinlere ilişkin bir endikasyon olduğundan, SEBRALER 18 yaşın altındaki
hastalarda kullanılmamalıdır.
Geriyatrik popülasyon:
SEBRALER, 75 yaş ve üzerindeki yaşlı hastalarda önerilen dozda kullanılabilir.
Yaş, cinsiyet, kilo, ırk:
KOAH hastalarında verilere ilişkin bir popülasyon farmakokinetiği analizinde, vücut ağırlığı
ve yaş sistemik maruziyette hasta bazında çeşitliliğe katkıda bulunan faktörler olarak
belirlenmiştir. Günde bir kez SEBRALER tüm yaş ve vücut ağırlığı gruplarında güvenli bir
şekilde kullanılabilir.
14 / 17Cinsiyet, sigara kullanma durumu ve başlangıç FEV değeri sistemik maruziyet üzerinde
1
belirgin bir etkiye sahip değildir.
Japon ve Beyaz ırktan olan gönüllüler arasında glikopironyum bromürün inhalasyonunu
takiben toplam sistemik maruziyet (EAA) açısından önemli farklılıklar gözlenmemiştir. Diğer
etnik köken ve ırklar açısından yeterli farmakokinetik verisi mevcut değildir.
5.3. Klinik öncesi güvenlilik verileri
Klinik dışı veriler, güvenlilik farmakolojisi, tekrarlı doz toksisitesi, genotoksisite,
kardiyojenik potansiyel ve üreme ve gelişim toksisitesine dair geleneksel çalışmalara dayalı
olarak insanlar için özel bir tehlike arz etmemektedir.
Tekrarlanan doz inhalasyonu toksisitesi çalışmaları sırasında gözlenen etkiler, hafif lokal
iritasyon veya glikopironyum bromürün beklenen farmakolojik etkisindeki alevlenmelere
bağlanmıştır. Bunlar arasında köpeklerde kalp hızındaki hafif ila orta dereceli artışlar ve
sıçanlar ve köpeklerde salya, gözyaşı ve Harder bezleri ile farenkste azalmış sekresyonla
ilişkili bir dizi geri dönüşümlü değişiklik yer almaktadır. Sıçanlarda kronik çalışmalar
sırasında gözlenen lens opasiteleri diğer muskarinik antagonistler için tanımlanmış olup,
hastalarda terapötik kullanımı açısından kısıtlı öneme sahip türe özgü değişiklikler oldukları
düşünülmüştür. Sıçanların solunum yolundaki bulgular nazal kavitede ve larenkste, hafif lokal
iritasyonla tutarlı enflamasyon ile dejeneratif/rejeneratif değişiklikleri içermiştir.
Sıçanlarda akciğerde bronşiyoloalveolar bağlantıda minimum epitel değişiklikleri de
gözlenmiş olup, bunlar hafif adaptif yanıt olarak kabul edilmiştir. Bu bulguların tümü
maksimum insan maruziyetinden fazla olduğu kabul edilen maruziyetlerde gözlenmiş
olduğundan, klinik kullanım sırasında kısıtlı ilgiye sahiptir.
Genotoksisite çalışmaları glikopironyum bromür için mutajenik veya klastojenik potansiyel
ortaya koymamıştır. Transgenik farelerde oral uygulama ve sıçanlarda inhalasyon uygulaması
ile yapılan karsinojenisite çalışmaları farelerde insanlar için günde bir kez 50 mikrogramlık
önerilen maksimum dozdan yaklaşık 53 kat ve sıçanlarda 75 kat daha yüksek sistemik
maruziyetlerde (EAA) karsinojenisite kanıtı olmadığını ortaya koymuştur.
Glikopironyum bromür için yayınlanmış veriler hiçbir üreme toksisitesi problemine işaret
etmemektedir. Glikopironyum bromür sıçanlarda veya tavşanlarda inhalasyon uygulamasını
takiben teratojenik bulunmamıştır. Sıçanlarda yapılan üreme çalışmaları ve hayvanlarda elde
edilen diğer veriler ne erkek ne de dişi pre ve post natal gelişiminde fertiliteye ilişkin bir
endişeye yol açmamıştır.
Gebe fareler, tavşanlar ve köpeklerin plasental bariyerinden önemli ölçüde glikopironyum
bromür ve metabolitleri geçişi görülmemiştir. Glikopironyum bromür (metabolitleri dahil)
emziren sıçanların sütüne geçmiş olup, sütte annenin kanındakinden 10 kat daha yüksek
konsantrasyonlara ulaşmıştır.
15 / 176. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (sığır sütünden üretilir)
Kapsül içeriği:
Sunset yellow FCF-FD&C Yellow 6
Hypromellose
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
25ºC altındaki oda sıcaklığında saklayınız.
Nemden koruyunuz.
6.5. Ambalajın niteliği ve içeriği
Ürünümüzün primer ambalaj malzemesi olarak OPA-Alu-PVC folyo ve alüminyum folyodan
oluşan blister kullanılmıştır. Blisterler karton kutuda separatör içerisinde monodoz kuru toz
inhaler cihazı ve kullanma talimatı ile birlikte sunulmaktadır. Her bir karton kutu 3 adet
blister, her bir blister 10‟ar adet kapsül veya 9 adet blister, her bir blister 10‟ar adet kapsül ile
plastik separatör içerisinde 1 adet cihaz (Monodoz kuru toz inhaler) içermektedir.
Her bir karton kutu 30 veya 90 adet turuncu renkli, HPMC kapsül ile plastik separatör
içerisinde 1 adet kuru toz inhaler cihazı içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
No: 1 34303 Küçükçekmece/İSTANBUL
Tel: 0 212 692 92 92
Fax: 0 212 697 00 24
8. RUHSAT NUMARASI
2018/468
9. İLK RUHSAT TARİHİ / RUHSAT YENİLEME TARİHİ:
İlk ruhsat tarihi: 31.08.2018
Ruhsat yenileme tarihi:
16 / 1710. KÜB’ÜN YENİLENME TARİHİ:
17 / 17