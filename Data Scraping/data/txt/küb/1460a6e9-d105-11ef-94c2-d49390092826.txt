KISA ÜRÜN BİLGİSİ
1. BEŞERİ TIBBI ÜRÜNÜN ADI
ARANESP® 80 mcg/0,4 mL enjeksiyonluk çözelti içeren kullanıma hazır enjektör
Steril
2. KALİTATİF VE KANTİTATİF BİLEŞİM
Etkin madde: Her biri tek kullanımlık, kullanıma hazır dolu enjektör, 0,4 mL’de
80 mikrogram darbepoetin alfa içerir (200 mcg/mL).
Darbepoetin alfa Çin Hamster Yumurtalık Hücreleri’nde gen teknolojisiyle üretilmiştir
(CHO-K1).
Yardımcı madde(ler):
Her bir kullanıma hazır dolu enjektör 0,4 mL’de 1,52 mg sodyum içerir.
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti içeren kullanıma hazır enjektör
Berrak, renksiz çözelti.
4. KLİNİK ÖZELLİKLER
4.1 Terapötik endikasyonlar
- ARANESP® antianemiktir,
- Diyalize giren yetişkin ve pediyatrik hastalarda kronik böbrek yetmezliği ile ilgili renal
anemi tedavisi,
- Prediyaliz hastalarında semptomatik renal anemi tedavisi,
- Hb düzeyi ≤ 10 g/dL olan kronik böbrek hastalığına bağlı anemi tanısı almış hastalarda
Eritropoiezis Stimüle Edici Ajanların (ESA) kullanılması endikedir,
- Bu ajanların kullanımında hedef hemoglobin (Hb) düzeyi 10-12 g/dL’dir. Hedef Hb
düzeyi 12 g/dL üzerine çıkarılmamalıdır. ESA ajanlar Hb düzeyi 12 g/dL olduğunda
kesilmelidir.
4.2 Pozoloji ve uygulama şekli
Pozoloji/uygulama sıklığı ve süresi:
ARANESP® tedavisi, yukarıda verilmiş olan kullanım alanında deneyimi olan hekimler
tarafından başlatılmalıdır.
1Kronik böbrek yetmezliği (KBY) olan yetişkin ve pediyatrik hastalarda semptomatik anemi
tedavisi
Anemi semptom ve sekelleri, yaş, cinsiyet ve hastalığın genel etkisiyle değişiklik gösterebilir;
hekimin herbir hastanın klinik gidişatı ve koşulunu değerlendirmesi gereklidir. ARANESP®,
hemoglobini 12 g/dL’den daha fazla olmamak üzere yükseltmek için subkutan veya
intravenöz yolla uygulanmalıdır. Periferik venlerin delinmesinden kaçınmak için hemodiyaliz
almayan hastalarda subkutan yol tercih edilir.
Hemoglobin konsantrasyonu 12 g/dL veya altında tutulurken anemi semptomlarını yeterli
derecede kontrol altına almayı sağlayacak onaylı en düşük etkin ARANESP® dozunun
kullanıldığından emin olmak için hastalar yakından izlenmelidir. Kronik böbrek yetmezliği
hastalarında ARANESP® dozları artırılırken dikkatli olunmalıdır. ARANESP®’e yeterince
hemoglobin cevabı vermeyen hastalarda yetersiz cevapla ilgili alternatif açıklamalar dikkate
alınmalıdır (bkz. bölüm 4.4 ve 5.1).
Hasta bazındaki değişkenliğe bağlı olarak, münferit olarak bir hastada arzu edilen hemoglobin
düzeyinin üstünde ya da altında bireysel hemoglobin değerleri gözlenebilir. Hemoglobin
değişkenliği, 10-12 g/dL olan hedef hemoglobin aralığı gözönüne alınarak doz düzenlemeleri
yoluyla karşılanmalıdır. 12 g/dL üzeri kalıcı hemoglobin düzeylerinden kaçınılmalıdır;
12 g/dL üzeri hemoglobin düzeyleri gözlendiğinde uygun doz ayarlamaları için kılavuz
aşağıda tarif edilmiştir. Dört haftalık bir dönemde 2 g/dL’den fazla hemoglobin
yükselmesinden kaçınılmalıdır. Eğer böyle bir durum olursa önerildiği şekilde uygun doz
ayarlaması yapılmalıdır.
ARANESP® ile tedavi iki basamağa ayrılmıştır, düzeltme ve idame fazı. Yetişkin ve
pediyatrik hastalara ilişkin bilgiler ayrı ayrı sunulmaktadır.
Yetişkin KBY hastaları
Düzeltme fazı
Başlangıç dozu subkutan veya intravenöz uygulamada, haftada bir kez tek enjeksiyon olarak,
0,45 mcg/kg vücut ağırlığıdır. Alternatif olarak diyaliz uygulanmayan hastalarda ayrıca
başlangıç dozu subkutan olarak iki haftada tek doz 0,75 mcg/kg veya ayda tek doz 1,5 mcg/kg
uygulanabilir. Eğer hemoglobindeki artış yetersizse (dört haftada 1 g/dL’den azsa) doz
yaklaşık olarak %25 oranında artırılır. Doz artışı dört haftada bir kereden daha sık
yapılmamalıdır.
Eğer hemoglobindeki artış dört haftada 2 g/dL’den fazlaysa doz yaklaşık %25 azaltılır. Eğer
hemoglobin 12 g/dL’yi aşarsa doz azaltılması düşünülmelidir. Eğer hemoglobin artmaya
devam ederse doz yaklaşık %25 azaltılmalıdır. Eğer doz azaltıldıktan sonra hemoglobin
artmaya devam ederse hemoglobin düşmeye başlayana kadar doz geçici olarak durdurulmalı
ve bu aşamada tedavi bir öncekinden yaklaşık %25 daha düşük bir dozla yeniden
başlatılmalıdır.
Hemoglobin düzeyleri, stabil hale gelinceye kadar her bir veya iki haftada bir ölçülmelidir.
Daha sonra hemoglobin daha uzun aralıklarla ölçülebilir.
2İdame fazı
Diyaliz hastalarında ARANESP® haftada tek doz ya da iki haftada tek doz olarak
uygulanmaya devam edilebilir. Haftada tek dozdan iki haftada tek doz ARANESP®’e geçen
diyaliz hastaları ilk etapta daha önceki haftada tek dozluk dozun iki katına eşit bir doz
almalıdırlar.
Diyaliz uygulanmayan hastalarda ARANESP®, haftada bir tek doz veya iki haftada bir tek
doz ya da ayda bir tek doz enjeksiyon olarak uygulanmaya devam edilebilir. İki haftada bir
ARANESP® tedavisi alan hastalarda hedef hemoglobin düzeyine ulaşıldıktan sonra ilk doz
ARANESP®, önceden iki haftada bir uygulanan dozun iki katı olarak ayda tek doz subkutan
olarak uygulanabilir.
Dozaj hedef hemoglobin düzeyini korumak üzere gerektiğince titre edilir.
Eğer hemoglobini istenen seviyede tutmak için doz ayarlaması yapmak gerekirse, dozun
yaklaşık %25’i oranında ayarlama yapılması önerilir.
Eğer hemoglobindeki artış dört haftada 2 g/dL’den fazlaysa, artış oranına bağlı olarak doz
yaklaşık %25 azaltılır. Eğer hemoglobin 12 g/dL’yi aşarsa doz azaltılması düşünülmelidir.
Eğer hemoglobin artmaya devam ederse doz yaklaşık %25 azaltılmalıdır. Eğer doz
azaltıldıktan sonra hemoglobin artmaya devam ederse hemoglobin düşmeye başlayana kadar
doz geçici olarak durdurulmalı ve bu aşamada tedavi bir öncekinden yaklaşık %25 daha düşük
bir dozla yeniden başlatılmalıdır.
Her doz ya da şema ayarlamasından sonra hemoglobin bir veya iki haftada bir izlenmelidir.
Tedavinin idame fazındaki doz değişiklikleri iki haftada birden daha sık yapılmamalıdır.
Uygulama yolu değiştirildiği zaman aynı doz kullanılmalı ve hemoglobin düzeyi her bir veya
iki haftada bir izlenerek, hemoglobini istenen düzeyde tutmak için uygun doz ayarlamaları
yapılabilir.
Klinik çalışmalar, haftada bir, iki ya da üç kez rekombinant insan eritropoietini (r-HuEPO)
alan hastaların haftada ya da iki haftada bir kez ARANESP®’e geçebileceklerini göstermiştir.
ARANESP®’in haftada tek başlangıç dozu (mcg/hafta), r-HuEPO (IU/hafta)’nin toplam
haftalık dozunun 200’e bölünmesiyle tayin edilebilir. ARANESP®’in iki haftada tek başlangıç
dozu (mcg/iki hafta) r-HuEPO’nun iki haftalık dönemi boyunca uygulanan toplam dozunun
200’e bölünmesiyle tayin edilebilir. Bireysel değişkenlikten dolayı, optimal terapötik doza
titrasyon her hasta için yapılmalıdır. ARANESP®, r-HuEPO ile değiştirildiğinde, hemoglobin
her bir veya iki haftada bir izlenmelidir ve aynı uygulama yolu kullanılmalıdır.
Pediyatrik KBY hastaları
1 yaşın altındaki çocukların tedavisine yönelik randomize klinik çalışma mevcut değildir
(bkz. bölüm 5.1).
Düzeltme fazı
1 yaş ve üzerindeki pediyatrik hastalar için başlangıç dozu, subkutan veya intravenöz olarak
haftada bir kez tek doz uygulanan 0,45 mcg/kg vücut ağırlığıdır. Alternatif olarak, diyaliz
almayan hastalarda, 0,75 mcg/kg’lık bir başlangıç dozu her iki haftada bir kere tek doz olarak
subkutan yoldan uygulanabilir. Eğer hemoglobindeki artış yeterli değilse (dört haftada
31 g/dL’den azsa), doz yaklaşık olarak %25 oranında artırılır. Doz artışları, her dört haftada bir
kereden daha sık yapılmamalıdır.
Eğer hemoglobindeki artış dört haftada 2 g/dL’den fazlaysa, artış oranına bağlı olarak doz
yaklaşık %25 azaltılır. Eğer hemoglobin 12 g/dL’yi aşarsa doz azaltılması düşünülmelidir.
Eğer hemoglobin artmaya devam ederse doz yaklaşık %25 azaltılmalıdır. Eğer doz
azaltıldıktan sonra hemoglobin artmaya devam ederse hemoglobin düşmeye başlayana kadar
doz geçici olarak durdurulmalı ve bu aşamada tedavi bir öncekinden yaklaşık %25 daha düşük
bir dozla yeniden başlatılmalıdır.
Hemoglobin stabil hale gelene kadar her bir veya iki haftada bir kere ölçülmelidir. Sonrasında
hemoglobin daha uzun aralıklarla ölçülebilir.
Pediyatrik hastalarda aneminin ayda tek doz ARANESP® dozlama sıklığıyla düzeltme
çalışması yapılmamıştır.
İdame fazı
1 yaş ve üzerindeki pediyatrik hastalar için idame fazında ARANESP® haftada bir veya her
iki haftada bir kere tek enjeksiyon olarak uygulanmaya devam edilebilir. 6 yaşın altındaki
hastalar hemoglobin idamesi için bu yaşın üstündeki hastalara göre daha yüksek dozlara
ihtiyaç duyabilir. Haftada bir ARANESP® uygulamasından, her iki haftada bir kez
ARANESP® uygulamasına geçen diyaliz hastaları, başlangıç dozu olarak daha önceki, haftada
bir kerelik dozun iki katına eşit bir doz almalıdırlar.
11 yaş ve üzerindeki diyaliz almayan hastalarda, hedeflenen hemoglobin düzeyi iki haftada
bir yapılan dozlama ile bir kez elde edilecek olursa, ARANESP®, başlangıç dozu olarak, daha
önce her iki haftada bir kere uygulanan dozun iki katına eşit olacak şekilde subkutan yoldan
ayda bir kere uygulanabilir.
Klinik veriler haftada iki veya üç kere r-HuEPO alan hastaların haftada bir kere, haftada bir
kere r-HuEPO alan hastaların her iki haftada bir kere ARANESP® kullanımına geçebileceğini
göstermiştir. ARANESP®’in haftalık pediyatrik başlangıç dozu (mcg/hafta), r-HuEPO’nun
haftalık toplam dozunun (IU/hafta) 240’a bölünmesi ile hesaplanabilir. Her iki haftada bir
kullanım için ARANESP®’in başlangıç dozu (mcg/her iki haftada bir), r-HuEPO’nun, iki
haftalık bir period üzerinden uygulanan toplam kümülatif dozunun (IU/hafta) 240’a
bölünmesi ile hesaplanabilir. Bireysel değişkenlik nedeniyle, her hasta için optimal terapötik
doz ayarlaması beklenmektedir. r-HuEPO için ARANESP® substitüsyonu yapıldığında
hemoglobin her bir veya iki haftada bir izlenmelidir ve aynı uygulama yolu kullanılmalıdır.
Hedef hemoglobin sağlamak için, gerekli olduğunda doz ayarlaması yapılmalıdır.
Eğer hemoglobinin istenen düzeyde kalmasını sağlamak için bir doz ayarlaması gerekiyorsa,
dozun yaklaşık olarak %25 oranında ayarlanması önerilmektedir.
Eğer hemoglobindeki artış dört haftada 2 g/dL’den fazlaysa, artış oranına bağlı olarak doz
yaklaşık %25 azaltılır. Eğer hemoglobin 12 g/dL’yi aşarsa doz azaltılması düşünülmelidir.
Eğer hemoglobin artmaya devam ederse doz yaklaşık %25 azaltılmalıdır. Eğer doz
azaltıldıktan sonra hemoglobin artmaya devam ederse hemoglobin düşmeye başlayana kadar
doz geçici olarak durdurulmalı ve bu aşamada tedavi bir öncekinden yaklaşık %25 daha düşük
bir dozla yeniden başlatılmalıdır.
4ARANESP® tedavisi sırasında diyalize başlayan hastalar, hemoglobinlerinin yeterli derecede
kontrol altında tutulması için yakından izlenmelidir.
Herhangi bir doz veya çizelge ayarlamasından sonra hemoglobin her bir veya iki haftada bir
izlenmelidir. İdame fazında yapılan doz değişiklikleri, her iki haftadan daha sık
yapılmamalıdır.
Uygulama yolu değiştirildiğinde aynı doz kullanılmalıdır ve hemoglobinin istenen düzeyde
kalmasını sağlayacak uygun doz ayarlamalarının yapılabilmesi için hemoglobin düzeyi her bir
veya iki haftada bir kere izlenmelidir.
Uygulama şekli:
ARANESP®, pozoloji bölümünde belirtildiği gibi, subkutan ya da intravenöz enjeksiyon
yoluyla uygulanır.
Enjeksiyon yeri değiştirilmeli ve enjeksiyon yerindeki rahatsızlıktan kaçınmak için yavaşça
enjekte edilmelidir.
ARANESP®, dolu enjektörde kullanılmaya hazır şekilde sunulmuştur.
Kullanım, hazırlama ve atılıma ilişkin bilgiler bölüm 6.6’da verilmiştir.
Özel popülasyonlara ilişkin ek bilgiler:
Böbrek/Karaciğer yetmezliği:
Aktif karaciğer hastalığı tüm ARANESP® çalışmalarında bir dışlanma kriteri olduğundan
karaciğer işlev bozukluğu olan hastalarda elde edilen bilgi bulunmamaktadır (bkz. bölüm 4.4).
Karaciğer hastalığı olan hastalarda dikkatli kullanılmalıdır.
Pediyatrik popülasyon:
Randomize klinik çalışmalarda 1 yaşından küçük pediyatrik hastaların tedavisi çalışılmamıştır
(bkz. bölüm 5.1).
Geriyatrik popülasyon:
ARANESP®’in KBY hastalarındaki klinik çalışmalarındaki 1.801 hastadan %44’ü 65 yaş ve
üzerinde iken, %17’si 75 yaş ve üzerindedir. ARANESP® ile birlikte kemoterapi alan
873 kanser hastasındaki klinik çalışmalarda hastaların %45’i 65 yaş ve üzerinde iken %14’ü
75 yaş ve üzerindedir. Yaşlı ve genç hastalar arasında genel etkililik ve güvenlilik farkı
saptanmamıştır.
4.3 Kontrendikasyonlar
Etkin maddeye veya bölüm 6.1’de listelenen yardımcı maddelerden herhangi birine aşırı
duyarlılık olanlarda.
Yeterince kontrol altına alınmamış hipertansiyonu olanlarda.
Kanser ve kansere bağlı anemilerde ve kemoterapiye bağlı anemilerde ESA’ların
kullanılmasının morbidite ve mortaliteyi artırdığı gözlenmiştir. Bu nedenle; kanser, kansere
5bağlı anemilerde ve kanser kemoterapisine bağlı anemilerde ESA (epoetin alfa, epoetin beta,
darbepoetin alfa ve benzeri ajanlar) kontrendikedir.
4.4 Özel kullanım uyarıları ve önlemleri
UYARI: ESA’LAR ÖLÜM, MİYOKARD ENFARKTÜSÜ, İNME, VENÖZ
TROMBOEMBOLİZM, VASKÜLER GİRİŞ YOLU TROMBOZU VE TÜMÖR
PROGRESYONU VE NÜKSETMESİ RİSKİNİ ARTIRIR.
Kronik böbrek hastalarında eritropoezis-stimüle edici ajanlar ile tedaviye hemoglobin
düzeyi 10 g/dL’nin altında başlanması düşünülmeli ve 12 g/dL’nin üzerinde tedavi
kesilmelidir.
Doz bireyselleştirilmesi ve kırmızı kan hücreleri transfüzyonu ihtiyacını azaltmak için
yeterli olan en düşük doz kullanılmalıdır.
Özellikle, tedaviye yeterli cevap vermeyen hastalarda hedef hemoglobin düzeyine
(10-12 g/dL) ulaşmak için yapılacak doz artışında dikkatli olunmalıdır.
Genel
Kan basıncı özellikle ARANESP® tedavisinin başlangıcında olmak üzere tüm hastalarda
izlenmelidir. Eğer uygun önlemlerin başlanmasıyla kan basıncını kontrol etmek zor oluyorsa,
ARANESP® dozunu azaltarak ya da keserek hemoglobin azaltılabilir (bkz. bölüm 4.2).
ARANESP® ile tedavi gören KBY hastalarında, hipertansif kriz, hipertansif ensefalopati ve
nöbetleri de içeren şiddetli hipertansiyon vakaları gözlenmiştir.
Etkin bir eritropoezis sağlamak için, her hasta için tedaviden önce ve tedavi sırasında demir
durumu değerlendirilmelidir ve bazen ilave demir tedavisi gerekebilir.
ARANESP® tedavisine cevap alınmazsa, bunun nedenleri acilen araştırılmalıdır. Demir, folik
asit veya B12 eksikliği ESA’ların etkisini azaltır ve bu nedenle düzeltilmelidir. Birlikteki
enfeksiyonlar, inflamatuvar veya travmatik olaylar, gizli kan kaybı, hemoliz, ciddi alüminyum
toksisitesi, altta yatan hematolojik hastalıklar veya kemik iliği fibrozisi de eritropoetik cevabı
bozabilir. Retikülosit sayımı değerlendirmenin bir parçası olarak kabul edilmelidir. Eğer yanıt
yetersizliğinin tipik nedenleri dışlanıyor ve retikülositopeni mevcut ise kemik iliği incelemesi
düşünülmelidir. Eğer kemik iliği PRCA (saf alyuvar aplazisi) ile uyumlu ise anti-eritropoietin
antikorları için test yapılmalıdır.
Epoetin tedavisi ile ilişkili olarak Stevens-Johnson Sendromu (SJS) ve toksik epidermal
nekroliz (TEN) dahil olmak üzere hayatı tehdit edici veya ölümcül olabilecek şiddetli kutanöz
advers reaksiyonlar (SCARs) bildirilmiştir (bkz. bölüm 4.8). Uzun etkili epoetinler ile daha
şiddetli vakalar gözlemlenmiştir.
Reçeteleme sırasında hastalar, belirtiler ve semptomlar konusunda bilgilendirilmeli ve cilt
reaksiyonları için yakından izlenmelidir. Bu reaksiyonları düşündüren belirti ve bulgular
ortaya çıkarsa, ARANESP® tedavisi derhal sonlandırılmalı ve alternatif bir tedavi
düşünülmelidir.
ARANESP® kullanımı nedeniyle SJS veya TEN gibi ciddi bir kutanöz cilt reaksiyonu
gelişirse, bu hastalarda ESA (eritropoietin stimüle edici ajan) tedavisi tekrar
başlatılmamalıdır.
6Nötralize edici anti-eritropoietin antikorlarının neden olduğu saf alyuvar aplazisi ARANESP®
de dahil olmak üzere ESA’lara bağlı olarak bildirilmiştir. Bu durum, belirgin bir şekilde,
subkutan tedavi uygulanan KBY hastalarında bildirilmiştir. Bu antikorların, tüm eritropoetik
proteinlerle çapraz-reaksiyona girdikleri gösterilmiştir ve eritropoietinlere nötralize edici
antikorları olduğundan şüphe edilen veya olduğu teyit edilen hastalara ARANESP®
uygulanmamalıdır (bkz. bölüm 4.8).
Hemoglobindeki çelişkili düşüş ve düşük retikülosit sayımının eşlik ettiği ciddi anemi
gelişimi, epoetin ile tedavinin kesilmesi ve anti-eritropoietin antikor testi yapılmasını
gerektirir. İnterferon ve ribavirin ile tedavi gören Hepatit C’li hastalarda, epoetinlerin
eşzamanlı kullanıldığı durumlar rapor edilmiştir. Epoetinler, hepatit C ile ilişkili anemi
tedavisinde onaylanmış değildir.
ARANESP®’in bütün çalışmalarında aktif karaciğer hastalığı dışlanma kriteri olduğundan,
karaciğer bozukluğu olan hastalardan elde edilen herhangi bir bilgi mevcut değildir.
Karaciğer, darbepoetin alfa ve r-HuEPO’nun eliminasyonu için esas yol olarak
düşünüldüğünden, ARANESP® karaciğer hastalığı olan hastalarda dikkatli kullanılmalıdır.
ARANESP® orak hücre anemisi olan hastalarda da dikkatli kullanılmalıdır.
Sağlıklı kişiler tarafından ARANESP®’in yanlış kullanımı, kan hücrelerinin sayısında aşırı
artışa neden olur. Bu da yaşamı tehdit eden kardiyovasküler sistem komplikasyonlarına neden
olabilir.
Kullanıma hazır dolu enjektörün iğne koruyucu kapağı alerjik reaksiyonlara yol açabilecek bir
kuru doğal kauçuk (bir lateks türevi) içerir.
ARANESP®, epilepsisi olan hastalarda dikkatli kullanılmalıdır. ARANESP® alan hastalarda
konvülsiyonlar bildirilmiştir.
Bildirilmiş trombotik vasküler olaylar (TVO) riski, özellikle obezite ve TVO öyküsünü (örn.
derin ven trombozu, pulmoner emboli, serebrovasküler olay) içeren, TVO açısından risk
faktörleri bulunan hastalarda darbepoetin alfa tedavisinden elde edilecek yarara göre
değerlendirilmelidir.
Kronik böbrek yetmezliği olan hastalar
Kronik böbrek yetmezliği olan hastalarda, idame hemoglobin konsantrasyonu, bölüm 4.2’de
önerilen hedef hemoglobin konsantrasyonunun üst sınırını aşmamalıdır. Klinik çalışmalarda,
12 g/dL (7,5 mmol/L) seviyesinden fazla bir hemoglobin hedeflenerek ESA’lar
uygulandığında ölüm, ciddi kardiyovasküler veya inme gibi serebrovasküler olaylarda ve
vasküler erişim trombozunda bir risk artışı gözlenmiştir.
Yüksek kümülatif epoetin dozları artan ölüm, ciddi kardiyovasküler ve serebrovasküler olay
riski ile ilişkili olabileceğinden kronik böbrek yetmezliği hastalarında ARANESP® dozları
artırılırken dikkatli olunmalıdır. Epoetinlere yeterince hemoglobin cevabı vermeyen
hastalarda yetersiz cevapla ilgili alternatif açıklamalar dikkate alınmalıdır (bkz. bölüm 4.2
ve 5.1).
7Kronik böbrek hastalarında ESA (eritropoez stimüle edici ajan) tedavisi hemoglobin düzeyi
10 g/dL’nin altında olduğu zaman düşünülmelidir. Doz bireyselleştirilmeli ve kırmızı kan
hücreleri, transfüzyon ihtiyacını azaltmak için yeterli olan en düşük dozda kullanılmalıdır.
Hedef hemoglobin düzeyi 10-12 g/dL arasındadır. Özellikle, tedaviye yeterli cevap vermeyen
hastalarda hedef hemoglobin düzeyine ulaşmak için yapılacak doz artışında dikkatli
olunmalıdır.
Kontrollü klinik çalışmalar, hemoglobin konsantrasyonu anemi belirtilerini kontrol etmek ve
kan transfüzyonunu önlemek için gereken seviyenin ötesine artırıldığında, epoetin alımına
atfolunabilir belirgin yararlar sağlandığını göstermemiştir.
Ek demir tedavisi, serum ferritin değerleri 100 mcg/L altında veya transferrin saturasyonu
%20’nin altında olan tüm hastalar için önerilmektedir.
Serum potasyum düzeyi, ARANESP® tedavisi sırasında düzenli olarak kontrol edilmelidir.
Her ne kadar her hangi bir kayıp olmamışsa da ARANESP® alan birkaç hastada potasyum
artışı bildirilmiştir. Eğer potasyum seviyesinin artmış olduğu ya da yükseldiği gözlenirse,
potasyum normal düzeye gelinceye kadar ARANESP® kullanımına ara verilmesi
düşünülmelidir.
Bu tıbbi ürün, her dozunda 1 mmol (23 mg)’dan daha az sodyum ihtiva eder, yani esasında
“sodyum içermez” olarak kabul edilebilir.
Biyoteknolojik ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
4.5 Diğer tıbbi ürünler ile etkileşimler ve diğer etkileşim şekilleri
Şu ana kadar elde edilen klinik sonuçlar, darbepoetin alfanın diğer ilaçlarla herhangi bir
etkileşimini göstermemektedir. Bununla birlikte, siklosporin, takrolimus gibi kırmızı kan
hücrelerine yüksek oranda bağlanan ilaçlarla etkileşme potansiyeli vardır. Eğer ARANESP®
bu ilaçlardan herhangi biriyle birlikte veriliyorsa, bu ilaçların kandaki düzeyleri kontrol
edilmelidir ve hemoglobin artışına göre dozları ayarlanmalıdır.
Özel popülasyonlara ilişkin ek bilgiler
ARANESP® için özel popülasyonlarda hiçbir etkileşim çalışması yürütülmemiştir.
Pediyatrik popülasyon:
ARANESP® için pediyatrik hastalarda hiçbir etkileşim çalışması yürütülmemiştir.
4.6 Gebelik ve laktasyon
Genel tavsiye
Gebelik kategorisi: C
Çocuk doğruma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
8Gebelik dönemi
Gebe kadınlarda ARANESP® ile ilgili yeterli ve iyi kontrollü çalışma bulunmamaktadır.
Hayvanlar üzerinde yapılan çalışmalar gebelik, embriyonal/fetal gelişim, doğum ya da doğum
sonrası gelişim ile ilgili olarak doğrudan zararlı etki göstermemiştir. Herhangi bir fertilite
değişikliği saptanmamıştır.
ARANESP® gebe kadınlara reçete edilirken dikkatli olunmalıdır.
Laktasyon dönemi
ARANESP®’in anne sütüne geçip geçmediği bilinmemektedir. Anne sütü almakta olan
çocuğa yönelik risk göz ardı edilemez. Emzirmenin durdurulup durdurulmayacağına ya da
ARANESP® tedavisinin durdurulup durdurulmayacağına/ tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve
ARANESP® tedavisinin emziren anne açısından faydası dikkate alınmalıdır.
Üreme yeteneği/Fertilite
ARANESP®’in insan fertilitesi üzerindeki etkilerine dair hiçbir veri yoktur. Erkek ve dişi
sıçanlara çiftleşme dönemi öncesi ve sırasında darbepoetin alfa dozlarının intravenöz olarak
(10 mcg/kg/doz’a kadar haftada üç kez) verilmesinin üreme performansı, fertilite ve sperm
değerlendirme parametreleri üzerine etkisi gözlenmemiştir. Haftada 3 kez uygulanan
0,5 μg/kg/doz veya daha yüksek dozlarda implantasyon sonrası fötal kayıpta artış
görülmüştür.
4.7 Araç ve makine kullanımı üzerindeki etkiler
ARANESP®’in araç ve makine kullanma yeteneği üzerinde etkisi yoktur veya göz ardı
edilebilir düzeydedir.
4.8 İstenmeyen etkiler
Güvenlilik profilinin özeti
ARANESP® ile ilgili olarak tanımlanan advers reaksiyonlar hipertansiyon, inme,
tromboembolik olaylar, konvülsiyonlar, alerjik reaksiyonlar, döküntü/eritem ve saf alyuvar
aplazisidir (PRCA); bkz. bölüm 4.4.
ARANESP®’in subkutan enjeksiyonla uygulandığı çalışmalarda enjeksiyon bölgesinde
gelişen ağrı tedavi ile ilişkili olabilir. Enjeksiyon bölgesinde ağrı genellikle hafif ve geçici
yapıda olup ağırlıklı olarak ilk enjeksiyon sonrasında ortaya çıkmaktadır.
Advers reaksiyonların tablo halinde listesi
Advers reaksiyon insidansları aşağıda sistem organ sınıfı ve sıklığına göre listelenmiştir.
Sıklık grupları aşağıdaki şekilde tanımlanmaktadır: Çok yaygın (≥ 1/10); yaygın (≥ 1/100,
< 1/10); yaygın olmayan (≥ 1/1.000 ila < 1/100); seyrek (≥ 1/10.000 ila < 1/1.000); çok seyrek
(< 1/10.000) ve bilinmiyor (eldeki verilerden hareketle tahmin edilemiyor).
9Kronik böbrek yetmezliği olan hastalar
Kontrollü çalışmalardan sunulan veriler, ARANESP® alan 766 hasta ve r-HuEPO alan
591 hasta olmak üzere 1.357 hastayı kapsamaktadır. ARANESP® grubundakilerin %83’ü
diyaliz tedavisi uygulanan, %17’si diyaliz tedavisi uygulanmayan hastalardan oluşmuştur.
İnme, ilave bir klinik çalışmada advers reaksiyon olarak tanımlanmıştır (TREAT, bkz.
bölüm 5.1).
Kontrollü klinik çalışmalardan ve pazarlama sonrası deneyimlerden elde edilen advers
reaksiyonların insidansı:
MedDRA sistem organ sınıfı Görülme İnsidansı Advers reaksiyon
Kan ve lenf sistemi hastalıkları Bilinmiyor2 Saf alyuvar aplazisi
Bağışıklık sistemi hastalıkları Çok yaygın Aşırı duyarlılıka
Sinir sistemi hastalıkları Yaygın İnmeb
Yaygın olmayan1 Konvülsiyonlar
Kardiyak hastalıklar Çok yaygın Hipertansiyon
Vasküler hastalıklar Yaygın olmayan Tromboembolik olaylarc
Yaygın olmayan1 Diyaliz damar yolu
trombozud
Deri ve deri altı doku Yaygın Döküntü/eriteme
hastalıkları Bilinmiyor2 SJS/TEN, eritema
multiforme, içi su dolu
kabarcık, cilt soyulması
Genel bozukluklar ve Yaygın Enjeksiyon yerinde ağrı
uygulama bölgesine ilişkin Yaygın olmayan1 Enjeksiyon yerinde
hastalıklar morarma
Enjeksiyon yerinde
hemoraji
Kaynak: TREAT çalışmasında (çalışma 20010184) advers reaksiyon olarak tanımlanan inme dışında
5 randomize, çift kör, aktif kontrollü çalışmayı içerir (970200, 970235, 980117, 980202 ve 980211).
1 Pazarlama sonrası ortamda tespit edilen advers reaksiyonlar. Kısa Ürün Bilgisi Kılavuzu (2. Revizyon, Eylül
2009) doğrultusunda, pazarlama sonrasında tespit edilen advers reaksiyon sıklığı “üç kuralı” ile belirlenmiştir.
2 Sıklık mevcut verilerden hesaplanamamaktadır.
a Aşırı duyarlılık olayları, aşırı duyarlılığa yönelik SMQ kapsamındaki tüm olayları içerir.
b İnme olayları PT hemorajik inme, iskemik inme, serebrovasküler kaza ve ilerleyen inmeyi içerir.
c Trombotik olay advers reaksiyonu PT arteriyel emboli, tromboflebit, tromboz ve ekstremitede venöz trombozu
içerir.
d Diyaliz damar yolu trombozu, diyaliz damar yolu trombozuna yönelik AMQ kapsamındaki tüm advers
reaksiyonları içerir.
e Döküntü/eritem advers reaksiyonu PT döküntü, pruritik döküntü, maküler döküntü, jeneralize döküntü ve
eritemi içerir.
Seçilmiş advers reaksiyonların tanımı
Kronik böbrek yetmezliği olan hastalar
TREAT çalışmasında inme KBY hastalarında yaygın olarak bildirilmiştir (bkz. bölüm 5.1).
İzole vakalarda, ARANESP® tedavisine bağlı nötralize edici anti-eritropoietin antikorunun
aracılık ettiği saf alyuvar aplazisi (PRCA) esas olarak subkutan yolla tedavi edilen KBY
hastalarında bildirilmiştir. PRCA tanısının konması halinde, ARANESP® tedavisine ara
10verilmeli ve hastalarda diğer bir rekombinant eritropoietik proteinle tedavi yapılmamalıdır
(bkz. bölüm 4.4).
Tüm aşırı duyarlılık reaksiyonlarının sıklığının, klinik araştırma verilerine göre KBY
hastalarında çok yaygın olduğu tahmin edilmiştir. Aşırı duyarlılık reaksiyonları plasebo
gruplarında da çok yaygın olarak izlenmiştir. Pazarlama sonrası deneyimde darbepoetin alfa
ile ilgili olarak anafilaktik reaksiyon, anjiyoödem, alerjik bronkospazm, deri döküntüsü ve
ürtiker dahil ciddi aşırı duyarlılık reaksiyonları bildirilmiştir.
Stevens-Johnson Sendromu (SJS) ve toksik epidermal nekroliz (TEN) dahil olmak üzere
hayatı tehdit edici veya ölümcül olabilecek şiddetli kutanöz advers reaksiyonlar bildirilmiştir
(bkz. bölüm 4.4).
Darbepoetin alfa alan hastalarda konvülziyonlar bildirilmiştir (bkz. bölüm 4.4). Sıklığın,
klinik araştırma verilerine dayanarak KBY hastalarında yaygın olmayan şeklinde olduğu
tahmin edilmiştir.
Hemodiyaliz gören KBY hastalarında, pazarlama sonrası deneyimde damar yolu trombozu
olayları (örn. damar yolu komplikasyonu, arteriyovenöz fistül trombozu, greft trombozu, şant
trombozu, arteriyovenöz fistül yeri komplikasyonu vb.) bildirilmiştir. Klinik çalışma
verilerine göre sıklık ‘yaygın olmayan’ şeklinde hesaplanmıştır.
Pediyatrik kronik böbrek yetmezliği popülasyonu
Tüm pediyatrik KBY çalışmalarında, daha önceden yetişkin hastalar için bildirilenler ile
karşılaştırıldığında pediyatrik hastalar için tanımlı herhangi bir ilave advers reaksiyon
bulunmamaktadır (bkz. bölüm 5.1).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Tek veya çoklu doz olarak güvenli şekilde uygulanabilecek olan maksimum ARANESP®
miktarı belirlenmemiştir. Hemoglobin dikkatle izlenmez ve doz uygun şekilde ayarlanmaz ise,
ARANESP® tedavisi polisitemiye yol açabilir. ARANESP® ile doz aşımı sonrasında şiddetli
hipertansiyon vakaları gözlenmiştir (bkz. bölüm 4.4).
Polisitemi halinde ARANESP® geçici olarak kesilmelidir (bkz. bölüm 4.2). Eğer klinik olarak
endike ise, flebotomi uygulanabilir.
115. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Anti-anemik preparatlar, diğer anti-anemik preparatlar
ATC kodu: B03XA02
Etki mekanizması
İnsan eritropoietini, kemik iliğindeki eritroid projenitor hücreler üzerindeki eritropoietin
reseptörü ile spesifik olarak etkileşerek eritropoiezisin başlıca regülatörlüğünü yapan endojen
bir glikoprotein hormondur. Eritropoietinin üretimi başlıca, doku oksijenlenmesindeki
değişikliklere cevap olarak böbrekte yapılır ve böbrek tarafından düzenlenir. Endojen
eritropoietinin üretimi kronik böbrek yetmezliği olan hastalarda azalır ve bu hastalardaki
kansızlığın asıl nedeni eritropoietinin eksikliğidir.
Farmakodinamik etkiler
Darbepoetin alfa, eritropoiezisi endojen hormon ile aynı mekanizmayla stimüle eder. Endojen
hormon ve rekombinant insan eritropoietini (r-HuEPO) 3 adet azot atomuna (N) bağlı
karbonhidrat zincirine sahipken, darbepoetin alfa 5 adet azot atomuna bağlı karbonhidrat
zincirine sahiptir. Moleküldeki şeker rezidüleri yapı olarak, endojen hormon üzerindekilerden
farksızdır. Artan karbonhidrat içeriğine bağlı olarak darbepoetin alfa r-HuEPO’den daha uzun
terminal yarılanma ömrüne sahiptir ve bunun sonucu olarak da daha fazla in vivo aktiviteye
sahiptir. Bu moleküler değişiklikler yüzünden, darbepoetin alfa, eritropoietin reseptörü için
çok dar bir spesifiteye sahiptir.
Klinik etkililik ve güvenlilik
Kronik böbrek yetmezliği hastaları
İki klinik çalışmada daha düşük hemoglobin seviyelerine karşı daha yüksek hemoglobin
seviyeleri hedeflenerek (11,3 g/dL’ye karşı 13,5 g/dL; 10 g/dL’ye karşı 14 g/dL ESA’lar
uygulandığında KBY hastalarında ölüm ve ciddi kardiyovasküler olaylar açısından daha
yüksek riskler söz konusu olmuştur.
Diyaliz uygulanmayan KBY hastalarında iki haftada bir ve ayda bir şeklindeki dozlama
programlarının karşılaştırıldığı randomize, çift kör bir düzeltme çalışmasında (n=358) ayda
bir doz darbepoetin alfa aneminin düzeltilmesi bakımından iki haftada bir dozlamayla benzer
etkililik göstermiştir. Hemoglobin düzeyinde düzelmeye (≥ 10 g/dL ve başlangıca göre
≥ 1 g/dL artış) kadar geçen medyan süre (1. çeyrek, 3. çeyrek) gerek iki haftada bir (3. ve
7. hafta) gerekse ayda bir (3. ve 9. hafta) dozlama icin 5 hafta olmuştur. Değerlendirme
döneminde (29-33. haftalar) ortalama (%95 güven aralığı (GA)) haftalık eşdeğer doz iki
haftada bir uygulama yapılan tedavi kolunda 0,20 (0,17, 0,24) mcg/kg, ayda bir dozlama
yapılan tedavi kolunda ise 0,27 (0,23-0,32) mcg/kg olmuştur.
Diyaliz tedavisi almayan ve hemoglobin seviyeleri ≤ 11 g/dL olan tip 2 diyabetli 4.038 KBY
hastasında yapılan randomize, çift kör, plasebo kontrollü bir çalışmada (TREAT) 13 g/dL Hb
seviyesi hedeflenerek hastalara darbepoetin alfa tedavisi veya plasebo verilmiştir (hemoglobin
seviyesi 9 g/dL olduğunda kurtarma tedavisi olarak darbepoetin alfa). Çalışmada, tüm
nedenlere bağlı mortalite veya kardiyovasküler morbidite (darbepoetin alfa’ya karşı plasebo;
HR 1,05, %95 GA (0,94, 1,17)) ya da tüm nedenlere bağlı mortalite veya son dönem böbrek
12hastalığı (SDBH) (darbepoetin alfa’ya karşı plasebo; HR 1,06, %95 GA (0,95, 1,19))
riskindeki azalmanın ortaya konması şeklindeki primer amaca ulaşılmamıştır. Birleşik
sonlanım noktalarının tekli bileşenleri ile ilgili analizde aşağıdaki HR (%95 GA) değerleri
ortaya konmuştur: ölüm 1,05 (0,92, 1,21), konjestif kalp yetmezliği (KKY) 0,89 (0,74, 1,08),
miyokard enfarktüsü (MI) 0,96 (0,75, 1,23), inme 1,92 (1,38, 2,68), miyokard iskemisi
nedeniyle hastaneye yatırılma 0,84 (0,55, 1,27), SDBH 1,02 (0,87, 1,18).
ESA’ların kronik böbrek yetmezliği hastalarında (diyaliz uygulanan ve uygulanmayan,
diyabetik olan ve olmayan) gerçekleştirilen klinik çalışmalarının post-hoc analizleri bir araya
getirilmiştir. Diyabet veya diyaliz durumundan bağımsız olarak yüksek kümülatif ESA
dozlarıyla ilişkili tüm nedenlere bağlı ölüm, kardiyovasküler ve serebrovasküler olaylarda risk
artışına yönelik eğilim gözlenmiştir (bkz. bölüm 4.2 ve 4.4).
Pediyatrik popülasyon
Randomize klinik bir çalışmada, kronik böbrek hastalığı bulunan, diyaliz tedavisi alan veya
almayan, anemik (hemoglobin < 10 g/dL) olup ESA tedavisi almayan 2 ila 18 yaş aralığındaki
114 pediyatrik hastaya aneminin düzeltilmesi amacıyla haftada bir (n=58) veya iki haftada bir
(n=56) darbepoetin alfa uygulanmıştır. Hemoglobin konsantrasyonları, darbepoetin alfanın
haftada bir uygulandığı pediyatrik hastaların %98’inden (p < 0,001) ve iki haftada bir
uygulandığı hastaların %84’ünden (p = 0,293) fazlasında ≥ 10 g/dL olarak düzeltilmiştir.
Hemoglobin ≥ 10 g/dL değeri ilk kez elde edildiğinde, ortalama (SS) ağırlığa göre ayarlanmış
doz haftada bir grubu için haftalık 0,48 (0,24) mcg/kg (aralık: 0 ila 1,7 mcg/kg) ve iki haftada
bir grubu için iki haftada bir 0,76 (0,21) mcg/kg (aralık: 0,3 ila 1,5 mcg/kg) olmuştur.
Kronik böbrek hastalığı bulunan, diyaliz tedavisi alan veya almayan, 1 ila 18 yaş aralığındaki
124 pediyatrik hastanın yer aldığı klinik bir çalışmada, epoetin alfa ile stabil durumda olan
hastalar 238:1 doz dönüşüm oranı kullanılarak haftada bir (subkutan veya intravenöz yoldan)
darbepoetin alfa almak veya mevcut doz, program ve uygulama yoluyla epoetin alfa
tedavisine devam etmek üzere randomize edilmiştir. Primer etkililik sonlanım noktası
[başlangıç ve değerlendirme dönemi (21-28 haftalar) arasındaki hemoglobin değişikliği] iki
grup arasında benzer bulunmuştur. Başlangıçta r-HuEPO ve darbepoetin alfa için ortalama
hemoglobin sırasıyla 11,1 (SS 0,7) g/dL ve 11,3 (SS 0,6) g/dL olarak kaydedilmiştir. Yirmi
sekizinci haftada r-HuEPO ve darbepoetin alfa için ortalama hemoglobin sırasıyla
11,1 (SS 1,4) g/dL ve 11,1 (SS 1,1) g/dL olmuştur.
Kronik böbrek hastalığı bulunan, darbepoetin alfa tedavisi alan 319 pediyatrik hastanın yer
aldığı bir Avrupa gözlemsel kayıt çalışmasında (13 (%4,1) hasta < 1 yaşında, 83 (%26) hasta
1-< 6 yaş grubunda, 90 (%28,2) hasta 6-< 12 yaş grubunda ve 133 (%41,7) hasta
≥ 12 yaşında) 11,3 ve 11,5 g/dL arasında değişen ortalama hemoglobin konsantrasyonları ve
ortalama ağırlığa göre ayarlanmış darbepoetin alfa dozları (2,31 mcg/kg ay ve 2,67 mcg/kg ay
arasında) çalışma süresince çalışma popülasyonunun tamamında nispeten sabit kalmıştır.
Bu çalışmalarda, pediyatrik hastaların güvenlilik profili ile önceden yetişkin hastalar için
bildirilen profil arasında anlamlı farklar saptanmamıştır (bkz. bölüm 4.8).
135.2 Farmakokinetik özellikler
Genel özellikler
Artmış karbonhidrat içeriğine bağlı olarak, dolaşımdaki darbepoetin alfa düzeyi ekivalan molar
dozdaki r-HuEPO’dan daha uzun süre eritropoiezisi stimüle edecek minimum konsantrasyonun
üzerinde kalır, bu da aynı biyolojik cevabı elde etmek için darbepoetin alfa’nın daha az sıklıkla
verilmesini sağlar.
Kronik böbrek yetmezliği hastaları:
Kronik böbrek yetmezliği hastalarında darbepoetin alfanın farmakokinetiği intravenöz ve
subkutan uygulamadan sonra klinik olarak incelenmiştir.
Emilim
ARANESP®’in KBY hastalarına (diyaliz uygulanan ya da uygulanmayan) subkutan
uygulanmasını takiben emilimi yavaştır ve zirve konsantrasyonları ortalama 48 saatte oluşur
(12-72 saat). Subkutan uygulamada biyoyararlanım %37’dir.
Avrupa’daki klinik çalışmalarda ARANESP® alan 809 hastadan elde edilen veriler hemoglobin
idamesi için gerekli dozu değerlendirmek için incelenmiş ve intravenöz ya da subkutan yolla
enjeksiyonda haftalık ortalama dozda bir fark olmadığı gözlenmiştir.
Diyaliz alan veya almayan pediyatrik (2 ila 16 yaş) KBY hastalarında, bir veya iki subkutan
veya intravenöz uygulamadan sonra 2 haftaya (336 saat) kadar örnekleme süreleri için
darbepoetin alfanın farmakokinetiği değerlendirilmiştir. Aynı örnekleme süresi
kullanıldığında gözlemlenen farmakokinetik veriler ve popülasyon farmakokinetik
modellemesi, KBY'li pediyatrik ve yetişkin hastalarda darbepoetin alfanın farmakokinetiğinin
benzer olduğunu ortaya koymuştur.
Bir faz 1 farmakokinetik çalışmada intravenoz uygulamayı takiben, pediyatrik ve yetişkin
hastalarda eğri altında kalan alanda (EAA[0-∞]), zaman 0 ile sonsuz arasında yaklaşık
%25 oranında bir fark gözlenmiştir; ancak bu farklılık, pediyatrik hastalarda gözlemlenen
2 kat fazla EAA(0-∞) seviyesinden daha az olmuştur. Subkutan uygulamayı takiben,
EAA(0-∞), pediyatrik ve yetişkin KBY hastalarında benzer olmuştur.
Dağılım
Dağılım hacmi (V ) yaklaşık olarak plazma hacmine (50 mL/kg) eşit olduğundan
ss
ekstravasküler alana dağılım sınırlıdır.
Biyotransformasyon
Darbepoetin alfanın biyotransformasyonu karakterize edilmemiştir.
Eliminasyon
Darbepoetin alfanın klirensi 1,9 mL/saat/kg (SS 0,56)’dır. İntravenöz olarak uygulandığında
darbepoetin alfanın terminal yarılanma ömrü 21 saattir (SS 7,5). Darbepoetin alfanın 0,6 ile
2,1 mcg/kg doz aralığında subkutan aylık uygulamasını takiben terminal yarılanma ömrü
73 saat (SS 24) bulunmuştur. Darbepoetin alfanın subkutan uygulama sonrası terminal
14yarılanma ömrünün intravenöz yola göre daha uzun olması subkutan emilim kinetiğine
bağlıdır. Klinik çalışmalarda, her iki uygulama yoluyla da minimum birikim gözlenmiştir.
Preklinik çalışmalarda, renal klirensin minimum olduğu (toplam klirensin %2’sine kadar) ve
serum yarılanma ömrünü etkilemediği gösterilmiştir. Yarılanma ömrü de,yetişkin ve
pediyatrik (2 ila 16 yaş) KBY hastaları arasında hem intravenöz, hem subkutan uygulamayı
takiben benzer olmuştur.
Doğrusallık/ Doğrusal olmayan durum
ARANESP®, tek doz intravenöz uygulandığında 0,025 ile 0,61 mcg/kg doz aralığında ve tek
doz subkutan uygulandığında 0,28 ile 0,84 mcg/kg doz aralığında doz doğrusal
farmakokinetiğe sahiptir.
5.3 Klinik öncesi güvenlilik verileri
Sıçan ve köpeklerde yapılan bütün deneysel çalışmalarda, darbepoetin alfa, farmakolojik
etkilerinden beklendiği gibi, hemoglobin ve hematokrit düzeyleriyle, kırmızı kan hücrelerinin
sayısında ve retikülositlerde belirgin artış meydana getirmiştir. Çok yüksek dozlardaki
istenmeyen olayların, abartılmış farmakolojik etkilere (artmış kan viskozitesine bağlı azalmış
doku perfüzyonu) bağlı olduğu düşünülmektedir. Bunlar arasında miyelofibrosis ve dalak
hipertrofisi yanında köpeklerde EKG QRS kompleksinin genişlediği gözlenmiştir; fakat
disritmi ve QT intervali üzerinde bir etki gözlenmemiştir.
Darbepoetin alfa herhangi bir genotoksik potansiyel sergilemediği gibi, in vivo veya in vitro
non-hematolojik hücrelerin poliferasyonu üzerinde de herhangi bir etkisi gözlenmemiştir.
Kronik toksisite çalışmalarında, herhangi bir doku tipinde tümörojenik veya beklenmeyen
mutajenik yanıtlar gözlenmemiştir. Darbepoetin alfa’nın karsinojenik potansiyeli uzun süreli
hayvan çalışmalarında değerlendirilmemiştir.
Sıçan ve tavşanlarda yapılan çalışmalarda, hamilelik, embriyonal/fötal gelişme, doğum veya
postnatal gelişme ile ilgili olarak klinik bakımdan ilişkili herhangi bir zararlı etki
gözlenmemiştir. Plasental transfer minimumdur. Fertilitede herhangi bir değişiklik tespit
edilmemiştir.
6. FARMASÖTİK ÖZELLİKLER
6.1 Yardımcı maddelerin listesi
Sodyum fosfat monobazik
Sodyum fosfat dibazik
Sodyum klorür
Polisorbat 80
Enjeksiyonluk su
6.2 Geçimsizlikler
Geçimsizlik çalışmaları olmadığından, bu tıbbi ürün diğer tıbbi ürünlerle karıştırılmamalı ve
infüzyon olarak birlikte uygulanmamalıdır.
156.3 Raf ömrü
36 ay.
6.4 Saklamaya yönelik özel tedbirler
2°C-8°C arasında buzdolabında saklayınız.
Dondurmayınız.
Işıktan korumak için kullanıma hazır enjektörü orijinal ambalajında saklayınız.
Ayaktan tedavi için ARANESP®, bir kez oda sıcaklığında (25°C’ye kadar) maksimum
7 günlük tek bir periyod için saklama koşullarından çıkarılabilir. Enjektör buzdolabından
çıkarıldıktan ve oda sıcaklığına ulaştıktan (25°C’ye kadar) sonra ya 7 gün içinde kullanılmalı
ya da atılmalıdır.
6.5 Ambalajın niteliği ve içeriği
0,4 mL’de 80 mikrogram ARANESP® solüsyonu (200 mcg/mL) içeren dört adet tek
kullanımlık kullanıma hazır enjektör.
Kullanıma hazır dolu enjektörler blister ambalajlarda paketlenmiştir.
Enjektörler, 27 nolu çelik iğne ucu ve Tip 1 camdan üretilmiştir. Kullanıma hazır dolu
enjektörün iğne koruyucu kapağı alerjik reaksiyonlara yol açabilecek bir kuru doğal kauçuk
(bir lateks türevi) içerir. Bk bölüm 4.4.
Piyasadaki diğer yitilikler:
ARANESP® 10 mcg/0,4 mL enjeksiyonluk çözelti içeren kullanıma hazır enjektör
ARANESP® 20 mcg/0,5 mL enjeksiyonluk çözelti içeren kullanıma hazır enjektör
ARANESP® 30 mcg/0,3 mL enjeksiyonluk çözelti içeren kullanıma hazır enjektör
ARANESP® 40 mcg/0,4 mL enjeksiyonluk çözelti içeren kullanıma hazır enjektör
ARANESP® 50 mcg/0,5 mL enjeksiyonluk çözelti içeren kullanıma hazır enjektör
ARANESP® 60 mcg/0,3 mL enjeksiyonluk çözelti içeren kullanıma hazır enjektör
ARANESP® 100 mcg/0,5 mL enjeksiyonluk çözelti içeren kullanıma hazır enjektör
ARANESP® 150 mcg/0,3 mL enjeksiyonluk çözelti içeren kullanıma hazır enjektör
Tüm ambalaj boyutları pazarlanmayabilir.
6.6 Beşeri tıbbi üründen arta kalan maddelerin imhası ve diğer özel önlemler
ARANESP® steril fakat koruyucu içermeyen bir üründür. Her enjektörle bir dozdan fazla
uygulamayınız. Kullanıma hazır dolu enjektör içinde kalan tıbbi ürün atılmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
Uygulamadan önce ARANESP® çözeltisi gözle kontrol edilmelidir. Sadece renksiz, berrak
veya hafif opelesan çözelti enjekte edilmelidir. Çalkalamayınız. Enjeksiyondan önce,
kullanıma hazır dolu enjektör oda sıcaklığına ulaşmalıdır.
167. RUHSAT SAHİBİ
Amgen İlaç Tic. Ltd. Şti.
İş Kuleleri, Levent Mah., Meltem Sok.
No: 10 Kule: 2 Kat: 25, 4. Levent, Beşiktaş,
İstanbul
8. RUHSAT NUMARASI
130/12
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 08.10.2004
Ruhsat yenileme tarihi: 23.06.2010
10. KÜB’ÜN YENİLENME TARİHİ
17