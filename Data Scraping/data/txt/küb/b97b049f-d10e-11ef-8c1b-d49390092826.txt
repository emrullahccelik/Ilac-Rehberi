KISA ÜRÜN BİLGİSİ
1. BEŞERİ TIBBİ ÜRÜNÜN ADI
AZOPT %1 Steril göz damlası, süspansiyon
2. KALİTATİF VE KANTİTATİF BİLEŞİM
Etkin madde:
1 ml süspansiyon 10 mg brinzolamid içerir.
Yardımcı maddeler:
Benzalkonyum klorür 0.1 mg/ml
Sodyum klorür 2.5 mg/ml
Mannitol (E421) 33.0 mg/ml
Yardımcı maddeler için 6.1’e bakınız.
3. FARMASÖTİK FORM
Steril göz damlası, süspansiyon
AZOPT beyaz ila kırık beyaz renkli bir süspansiyondur.
4. KLİNİK ÖZELLİKLER
4.1. Terapötik Endikasyonlar
AZOPT yüksek intraoküler basıncın düşürülmesi tedavisinde endikedir:
 oküler hipertansiyon
 açık-açılı glokom
sahibi hastalarda beta-blokörlere cevap vermeyen hastalarda veya beta-blokörlerin
kontrendike olduğu hastalarda monoterapi olarak ya da beta blokörlere veya
prostaglandin analoglarına ek tedavi olarak endikedir (bkz. bölüm 5.1).
4.2. Pozoloji ve uygulama şekli
Pozoloji/uygulama sıklığı ve süresi:
Monoterapi ya da ek tedavi olarak AZOPT hasta göz(ler)e günde iki kez 1 damla
damlatılarak uygulanır. Bazı hastalarda günde üç kez bir damla daha iyi sonuç verebilir.
Damlatmadan sonra göz kapaklarının kapatılması veya nazolakrimal kanal üzerine
hafifçe bastırılması önerilir. Bu oküler yolla uygulanan ilacın sistemik absorpsiyonunu
azaltarak sistemik yan etkilerde azalmayı sağlayabilir.
Diğer bir topikal oftalmik antiglokom ilacıyla AZOPT’un değiştirilmesi gerektiğinde,
diğer ilaç kesilmeli ve ertesi gün AZOPT ile tedaviye başlanmalıdır.
Uygulama şekli:
Oküler kullanım içindir.
Damlatmadan sonra göz kapaklarının kapatılması veya nazolakrimal kanal üzerine
hafifçe bastırılması önerilir. Bu, oküler yolla uygulanan ilacın sistemik absorpsiyonunu
azaltarak sistemik yan etkilerde azalma sağlayabilir.
Kullanmadan önce iyice çalkalanmalıdır. Kapak çıkarıldıktan sonra, eğer
kurcalanmayı belli eden geçme bilezik gevşemişse, ürünü kullanmadan önce bunu
çıkarınız.
Damlalık ucunun ve solüsyonunkirlenmesini önlemek için, şişenin damlalık
ucunun göz kapaklarına, gözün etrafına yada diğer bölgelere değdirilmemesine dikkat
Sayfa 1/11edilmelidir. Kullanılmadığı zaman şişe sıkıca kapalı olarak saklanmalıdır.
Bir doz atlanırsa, tedaviye planlandığı şekilde bir sonraki dozla devam edilmelidir. Doz,
etkilenen gözde/gözlerde günde üç kez bir damlayı geçmemelidir.
Özel popülasyonlara ilişkin ek bilgiler:
Böbrek/Karaciğer yetmezliği:
AZOPT karaciğer yetmezliği olan hastalar üzerinde çalışılmamıştır ve bu hastalarda
kullanımı tavsiye edilmez.
AZOPT ciddi böbrek yetmezliği (keratinin klerensi <30 ml/dak) ya da hiperkloremik
asidozu olan hastalar üzerinde çalışılmamıştır. Brinzolamid ve ana metaboliti ağırlıklı
olarak böbreklerden atıldığı için, AZOPT bu hastalarda kontrendikedir (Ayrıca Bölüm
4.3’e bakınız).
Pediyatrik popülasyon:
Çocuklarda kısıtlı deneyim bulunmaktadır. AZOPT’un güvenlilik ve etkililiği 6 yaşın
altındaki çok az sayıda pediyatrik hasta ile çalışılmıştır (ayrıca bkz. Bölüm 4.4, 4.8 ve
5.1). Dolayısıyla AZOPT’un güvenliliği ve etkinliği 18 yaşın altındaki hastalarda
belirlenmemiştir ve bu hastalarda kullanımı tavsiye edilmez.
Geriyatrik popülasyon:
Yaşlı hastalarda dozaj değişikliği gerekli değildir.
4.3. Kontrendikasyonlar
 Brinzolamid veya içerdiği diğer maddelere karşı aşırı duyarlılığı olan vakalarda
 Sülfonamidlere bilinen aşırı duyarlılığı olanlarda (ayrıca 4.4’e bakınız)
 Ciddi böbrek yetmezliği olanlarda
 Hiperkloremik asidozu olanlarda kontrendikedir.
4.4. Özel kullanım uyarıları ve önlemleri:
Sistemik etkiler:
AZOPT karbonik anhidraz inhibitörü bir sülfonamiddir ve topikal olarak uygulanmasına
rağmen sistemik yoldan emilir. Stevens-Johnson sendromu (SJS) ve toksik epidermal
nekroliz (TEN) dahil olmak üzere sülfonamidlere atfedilebilen aynı tipte advers ilaç
reaksiyonları topikal uygulamada da ortaya çıkabilir. Reçete sırasında hastalar belirti ve
semptomlar konusunda bilgilendirilmeli ve cilt reaksiyonları açısından yakından
izlenmelidir. Ciddi reaksiyon belirtileri veya aşırı duyarlılık ortaya çıkarsa, AZOPT
derhal kesilmelidir.
Oral karbonik anhidraz inhibitörleri ile asit-baz bozuklukları rapor edilmiştir. Muhtemel
metabolik asidoz riski nedeniyle böbrek yetmezliği riski olan hastalarda dikkatli
kullanınız (bkz. bölüm 4.2).
Brinzolamid erken doğan bebeklerde (gebelik süresi 36 haftadan az) veya 1 haftalıktan
küçük bebeklerde çalışılmamıştır. Belirgin renal tübüler yetmezliği veya anormalliği
olan hastalarda brinzolamid muhtemel metabolik asidoz riski nedeniyle ancak risk yarar
dengesi dikkatle değerlendirildikten sonra alınmalıdır.
Oral karbonik anhidraz inhibitörleri, yaşlı hastalarda zihin açıklığını ve/veya fiziksel
koordinasyon gerektiren işleri yapabilme yeteneğini bozabilir. AZOPT sistemik olarak
emilmektedir ve bu nedenle topikal uygulamayla bu durum oluşabilir.
Sayfa 2/11Eş zamanlı tedavi:
Oral karbonik anhidraz inhibitörü ve AZOPT kullanan hastalarda karbonik anhidraz
inhibisyonunun bilinen sistemik etkileri üzerine ek etki potansiyeli mevcuttur. AZOPTve
oral karbonik anhidraz inhibitörlerinin birlikte kullanımı çalışılmamıştır ve
önerilmemektedir (bkz. bölüm 4.5).
Destekleyici glokom tedavisi sırasında AZOPT’un başlıca timolol ile eş zamanlı
uygulaması değerlendirilmiştir. Ayrıca prostaglandin analogu travoprosta ek tedavi
olarak AZOPT’un göz içi basıncını düşürücü etkisi çalışılmıştır. Travoprosta ek tedavi
olarak AZOPT’un uzun süreli kullanımı için veri bulunmamaktadır (bkz. bölüm 5.1).
Psödoeksfoliatif glokom veya pigmenter glokomlu hastaların AZOPT ile tedavisinde
kısıtlı sayıda deneyim bulunmaktadır. Bu hastaların tedavisinde dikkatli olunmalı ve göz
içi basıncın (GİB) yakından gözlemlenmesi tavsiye edilmektedir. AZOPT dar açılı
glokomlu hastalar üzerinde çalışılmamıştır ve bu hastalarda kullanımı
önerilmemektedir.
Brinzolamidin korneal endotel fonksiyonu üzerindeki olası rolü korneal riski olan
hastalarda çalışılmamıştır (bilhassa düşük endotel hücre sayılı hastalarda). Özellikle,
kontakt lens kullanan hastalar üzerinde çalışılmamıştır, karbonik anhidraz inhibitörleri
korneal hidrasyonu etkileyebileceğinden ve kontakt lens kullanma korneal riski
arttırabileceğinden, brinzolamid kullanımı önerildiğinde, bu hastaların dikkatle
gözlenmesi tavsiye edilmektedir. Aynı şekilde, diyabetes mellitus’u olan hastalar gibi,
korneası tehlikede olan vakalarda, dikkatli bir gözlem tavsiye edilmektedir.
Genellikle oftalmik ürünlerde koruyucu madde olarak yaygın şekilde kullanılan
benzalkonyum klorür’ün punktat keratopati ve/veya toksik ülseratif keratopatiye yol
açabileceği bildirilmiştir. AZOPT’un benzalkonyum klorür içermesinden dolayı, sık
sık veya uzun süreli olarak kullanıldığı kuru göz hastalarında ya da korneal riski olan
durumlarda yakın gözlem gerekmektedir.
AZOPT kontakt lens kullanan hastalarda denenmemiştir. AZOPT koruyucu madde
olarak göz iritasyonuna neden olabilen benzalkonyum klorür içermektedir.
Benzalkonyum klorür yumuşak kontakt lensler tarafından absorbe edilebilir ve lensin
renginin solmasına neden olabilir. Yumuşak kontakt lenslerle temasından kaçınınız.
Bu nedenle, hastalar AZOPT uygulamasının ardından kontakt lensi takmadan önce 15
dakika beklenilmesi konusunda bilgilendirilmelidir. AZOPT kontakt lensler takılı halde
iken uygulanmamalıdır.
AZOPT ile yapılan tedavinin kesilmesinden sonra potansiyel rebound etkiler
çalışılmamıştır; GİB’nı düşürücü etkisinin 5 ila 7 gün boyunca sürmesi beklenir.
Pediyatrik popülasyon
AZOPT'un 0 ila 17 yaş arası bebeklerde, çocuklarda ve adölesanlarda güvenliliği ve
etkililiği belirlenmemiştir ve bebeklerde, çocuklarda veya adölesanlarda kullanımı
önerilmemektedir.
4.5. Diğer tıbbi ürünlerle etkileşimler ve diğer etkileşim şekilleri
AZOPT’un diğer tıbbi ürünlerle spesifik etkileşim çalışmaları yapılmamıştır. Klinik
çalışmalarda, AZOPT prostaglandin analogları ve timolol içeren oftalmik ürünlerle eş
zamanlı kullanılmış, istenmeyen etkileşim kanıtı olmamıştır. AZOPT ve miyotikler
Sayfa 3/11veya adrenerjik agonistler arasındaki ilişki destekleyici glokom tedavisi boyunca
değerlendirilmemiştir.
AZOPT bir karbonik anhidraz inhibitörüdür ve topikal olarak uygulanmasına rağmen
sistemik olarak emilir. Oral karbonik anhidraz inhibitörleri ile asit-baz bozuklukları
bildirilmiştir. AZOPT alan hastalarda olası etkileşimler göz önünde bulundurulmalıdır.
CYP3A4 (başlıca), CYP2A6, CYP2C8 ve CYP2C9 dahil olmak üzere sitokrom P-450
izozimleri brinzolamid metabolizmasından sorumludur. Ketokonazol, itrakonazol,
klotrimazol, ritonavir ve troleandomisin gibi CYP3A4 inhibitörlerinin, brinzolamid
metabolizmasını inhibe etmeleri beklenir. CYP3A4 inhibitörlerinin eş zamanlı verilmesi
durumunda dikkat edilmesi önerilmelidir. Ancak, renal eliminasyonun majör yol
olmasından dolayı, brinzolamid birikimi olası değildir. Brinzolamid sitokrom P- 450
izozimlerinin bir inhibitörü değildir.
Eğer birden fazla topikal oftalmik ilaç kullanılıyorsa, ilaçların uygulanması arasında en
az 5 dakika süre olmalıdır.
Özel popülasyonlara ilişkin ek bilgiler:
Etkileşim çalışmaları yapılmamıştır.
Pediyatrik popülasyon:
Etkileşim çalışmaları yapılmamıştır.
4.6. Gebelik ve laktasyon
Genel Tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü
Brinzolamid ile yapılan hayvan çalışmalarında fertilite üzerine etkisi olmadığı
kanıtlanmıştır. Brinzolamidin topikal oküler uyglamasının insan fertilitesi üzerine
etkisini değerlendirmek için çalışma yapılmamıştır. Azopt doğum kontrolü
uygulamayan çocuk doğurma potansiyeli olan kadınlarda önerilmemektedir.
Gebelik dönemi
AZOPT ciddi anlamda gerekli görülmediği takdirde gebe kadınlarda kullanılmamalıdır.
Brinzolamidin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar sistemik uygulama sonrasında üreme
toksisitesinin bulunduğunu göstermiştir (Bkz Bölüm 5.3).
Laktasyon dönemi
Topikal oküler uygulamayı takiben brinzolamid/metabolitlerin insan sütüne geçip
geçmediği bilinmemektedir. Hayvan çalışmaları, oral uygulamayı takiben anne sütüne
minimum seviyelerde brinzolamid atılımını göstermiştir.
Yeni doğanlar/bebekler için risk olasılık dışı bırakılamamaktadır. Emzirmenin
kesilmesine veya AZOPT tedavisinin kesilmesine/tedaviden kaçınılmasına, emzirmenin
çocuk için yararı ve tedavinin kadın için yararı dikkate alınarak karar verilmelidir.
Üreme yeteneği/Fertilite
Brinzolamid ile yapılan hayvan çalışmaları, fertilite üzerinde herhangi bir etki
göstermemiştir. Brinzolamidin topikal oküler uygulamasının insan fertilitesi üzerindeki
etkisini değerlendirmek için çalışmalar yapılmamıştır.
Sayfa 4/114.7. Araç ve makine kullanımı üzerindeki etkiler
AZOPT’un araç ve makine kullanma yeteneği üzerinde minör bir etkisi vardır.
Diğer göz damlalarında da olduğu gibi, geçici görme bulanıklığı veya diğer görsel
rahatsızlıklar araç ya da makine kullanımını etkileyebilir. Uygulamadan sonra görmede
bulanıklık meydana gelmesi durumunda, araç veya makine kullanılmadan önce görme
bulanıklığı düzelinceye kadar beklenmelidir.
Oral karbonik anhidraz inhibitörleri, zihinsel uyanıklık ve/veya fiziksel koordinasyon
gerektiren görevleri yerine getirme yeteneğini bozabilir (ayrıca bkz. bölüm 4.4 ve bölüm
4.8).
4.8. İstenmeyen etkiler
Monoterapi olarak veya timolol maleat %0.5’e ek tedavi olarak AZOPT kullanan 2732
hastayı içeren klinik çalışmalarda, en çok rapor edilen tedavi ile ilişkili istenmeyen
etkiler şunlardır: acı tat (acı ya da garip tat alma, aşağıdaki tanımlamalara bakınız)
(%6.0) ve uygulama sonrası birkaç saniye ile birkaç dakika arası süren geçici görme
bulanıklığı (%5.4) (ayrıca 4.7. Araç ve makine kullanma yeteneği üzerinde etkiler
bölümüne bakınız).
Advers etkilerin görülme sıklığı, aşağıdaki kriterler kullanılarak değerlendirilmiştir:
Çok yaygın (≥ 1/10), yaygın (≥ 1/100 ila <1/10), yaygın olmayan (≥ 1/1.000 ile
< 1/100), seyrek (≥ 1/10.000 ile <1/1.000), çok seyrek (<1/10.000), bilinmiyor (eldeki
verilerden hareketle tahmin edilemiyor). Sıklığa göre gruplamada, istenmeyen etkiler
ciddiyetine göre büyükten küçüğe doğru sunulmaktadır.
Enfeksiyonlar ve enfestasyonlar:
Yaygın olmayan : Nazofarenjit, farenjit ve sinüzit
Bilinmiyor : Rinit
Kan ve lenf sistemi hastalıkları:
Yaygın olmayan : Alyuvar sayısında azalma, kan klorüründe artma
Bağışıklık sistemi hastalıkları:
Bilinmiyor : Aşırı hassasiyet
Metabolizma ve beslenme hastalıkları:
Bilinmiyor :İştah azalması
Psikiyatrik hastalıkları:
Yaygın olmayan : Kayıtsızlık, depresyon, depresif ruh hali, düşük libido, kabus
görme, sinirlilik,
Seyrek : Uykusuzluk
Sinir sistemi hastalıkları:
Yaygın olmayan : Motor bozukluk, amnezi, parestezi, baş ağrısı
Seyrek : Hafıza bozukluğu, somnolans
Bilinmiyor : Tremor, tat alamama, duyarlılığın azalması,
Sayfa 5/11Göz hastalıkları:
Yaygın : Bulanık görme, göz tahrişi, göz ağrısı, gözlerde yabancı cisim
hissi, oküler hiperemi
Yaygın olmayan : Blefarit, kuru göz, gözde akıntı, gözde kaşıntı,kornea erozyonu,
keratit, punktat keratit, keratopati, gözde birikinti, korneal leke,
korneal epitelyum hasarı, korneal epitelyum bozukluğu,
konjunktivit, gözde şişme, meibom bezlerinin iltihabı, gözde
kamaşma, fotofobi, alerjik konjunktivit, pterijiyum, göz akında
renklenme, göz yorgunluğu, gözde rahatsızlık, gözde anormal his,
keratokonjuktivit sicca, subkonjunktival kist, konjunktival
hiperemi, göz kapağında kaşıntı, göz kapağı kenarında
çapaklanma, göz kapağında ödem, göz yaşında artış,
Seyrek : Kornea ödemi, diplopi, görme keskinliğinde azalma, fotopsi,
göz hipoestezi, periorbital ödem, göz içi basıncında artış, optik
sinir kupası/disk oranında artış
Bilinmiyor : Korneal bozukluk, görme bozukluğu, gözde alerji, madarozis,
göz kapağı bozukluğu, göz kapağında kızarıklık
Kulak ve iç kulak hastalıkları:
Seyrek : Çınlama
Bilinmiyor : Vertigo
Kardiyak hastalıkları:
Yaygın olmayan : Kardiyo-respiratuvar sıkıntı, bradikardi, kalp çarpıntısı
Seyrek : Anjina pektoris, düzensiz kalp hızı
Bilinmiyor : Aritmi, taşikardi, hipertansiyon, kan basıncında artış,
kan basıncında düşüş, kalp atım hızında artış.
Solunum, göğüs bozuklukları ve mediastinal hastalıkları:
Yaygın olmayan : Nefes darlığı, burun kanaması, orofaringeal ağrı,
faringolaringeal ağrı, boğaz iritasyonu, postnazal akıntı, aksırık,
burun akıntısı, hapşırma
Seyrek : Bronş hiperreaktivitesi, üst solunum yolu tıkanıklığı, sinüs
tıkanıklığı, burun tıkanıklığı, öksürük, burun kuruluğu
Bilinmiyor : Astım
Gastrointestinal hastalıkları:
Yaygın : Disguzi
Yaygın olmayan : Özofajit, ishal, bulantı, kusma, hazımsızlık, üst karın ağrısı,
karında rahatsızlık, midede rahatsızlık, mide gazı, sık bağırsak
hareketleri, gastrointestinal bozukluk, oral hipoestezi, oral
parestezi, ağız kuruluğu
Hepato-bilier hastalıkları:
Bilinmiyor : Anormal karaciğer fonksiyon testi
Sayfa 6/11Deri ve deri altı doku hastalıkları:
Yaygın olmayan : Döküntü, makülo papüler döküntü, deride gerilme
Seyrek : Ürtiker, alopesi, genelleşmiş kaşıntı
Bilinmiyor : Stevens-Johnson sendromu (SJS)/toksik epidermal nekroliz
(TEN) (bkz. bölüm 4.4), dermatit, eritem
Kas iskelet bozukluklar, bağ doku ve kemik hastalıkları:
Yaygın olmayan : Sırt ağrısı, kas spazmı, kas ağrısı
Bilinmiyor : Eklem ağrısı, ekstremitelerde ağrı
Böbrek ve idrar hastalıkları:
Yaygın olmayan : Böbrek ağrısı
Bilinmiyor : Polakiüri
Genel bozukluklar ve uygulama bölgesine ilişkin hastalıklar:
Yaygın olmayan : Ağrı, göğüs rahatsızlığı, bitkinlik, anormal hissetme,
Seyrek : Gergin hissetme, asteni, asabiyet, göğüs ağrısı
Bilinmiyor : Çevresel ödem, keyifsizlik
Üreme sistemi ve meme hastalıkları:
Yaygın olmayan : Erektil işlev bozukluğu
Yaralanma, zehirlenme ve prosedürle ilgili komplikasyonlar:
Yaygın olmayan : Gözde yabancı cisim
Pediyatrik popülasyon
Küçük kısa süreli klinik çalışmalarda, pediyatrik hastaların yaklaşık %12.5’inde ilaçla
ilgili istenmeyen etkilerin oluştuğu gözlenmiştir, çoğunluğu lokal, ciddi olmayan
konjunktival hiperemi, göz tahrişi, gözde akıntı ve gözyaşı artışı gibi oküler etkilerdir
(bkz. bölüm 5.1).
Seçili advers etkilerin tarifi
Tat alma bozukluğu (uygulama sonrası ağızda oluşan acı veya alışılmadık tat), klinik
çalışmalar sırasında AZOPT’un kullanımı ile ilgili en çok rapor edilen sistemik
istenmeyen etkidir. Muhtemelen, göz damlasının nasolakrimal kanal aracılığı ile
nazofarenkse geçmesi nedeniyle oluşur. Damlatmadan sonra göz kapaklarının
kapatılması veya nazolakrimal kanal üzerine hafifçe bastırılması bu etkinin görülme
sıklığını azaltabilir (ayrıca 4.2. Dozaj ve uygulama yöntemine bakınız).
AZOPT, sistemik emilimi olan karbonik anhidrazın bir sülfonamid inhibitörüdür.
Gastrointestinal, sinir sistemi, hematolojik, renal ve metabolik etkiler genellikle
sistemik karbonik anhidraz inhibitörleri ile ilgilidir. Oral karbonik anhidraz inhibitörleri
ile ilişkili benzer istenmeyen etkiler, topikal uygulama ile oluşabilir.
Travoprosta yardımcı tedavi olarak kullanıldığında AZOPT ile beklenmeyen herhangi
bir istenmeyen vaka gözlenmemiştir. Bu iki ilacın birlikte kullanımı ile gözlenen yan
etkiler, tek olarak yalnız kullanıldıkları zaman gözlenmiştir.
Sayfa 7/11Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın risk/yarar dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri
gerekmektedir. (www.titck.gov.tr; e-posta: tufam@titck.gov.tr; tel: 0 800 314 00 08;
faks: 0 312 218 35 99)
4.9. Doz aşımı ve tedavisi
Hiçbir doz aşımı olgusu rapor edilmemiştir.
Eğer AZOPT göz damlası ile doz aşımı oluşursa, tedavi, semptomatik ve destekleyici
olmalıdır. Elektrolit dengesizliği, asidotik bir durumun ortaya çıkması ve muhtemel
sinir sistemi etkileri görülebilir. Serum elektrolit seviyeleri (özellikle potasyum) ve
kan pH seviyeleri takip edilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antiglokom preparatları ve miyotikler, karbonik anhidraz
inhibitörleri.
ATC kodu: S01EC04
Etki Mekanizması
Karbonik anhidraz (KA), göz dahil olmak üzere vücuttaki birçok dokuda bulunan bir
enzimdir. Karbonik anhidraz karbonik asitin dehidrasyonunu ve karbon dioksidin
hidrasyonunu kapsayan dönüşümlü reaksiyonu katalize eder.
Gözün siliyer cisminde karbonik anhidrazın inhibisyonu, muhtemelen bikarbonat
iyonlarının oluşumunun yavaşlamasını müteakip sodyum ve sıvı geçişinin azalması
suretiyle aköz hümör sekresyonunu azaltır. Göz içi basıncının yükselmesi, glokomatöz
görme alanı kaybı ve optik sinir hasarı patogenezinde önemli rol oynayan risk
faktörlerinden biridir. Bu durum göz içi basıncı düşmesi ile sonuçlanır. Brinzolamid,
gözde predominant izoenzim olan bir karbonik anhidraz II (KA-II) inhibitörüdür, KA-
II’ye karşı in vitro IC değeri 3.2 nM ve K değeri 0.13 nM’dır.
50 i
Farmakodinamik Etkiler
AZOPT’un prostaglandin analogu travoprosta yardımcı bir tedavi olarak göz içi
basıncını (GİB) düşürücü etkisi çalışılmıştır. Travoprost ile 4 haftalık bir çalışmayı
takiben GİB ≥ 19 mmHg olan hastalar brinzolamid ve timolol ile ek tedaviye rasgele
alındılar. Brinzolamid grubu için ortalama günlük 3.2 ila 3.4 mmHg’lık bir GİB ek düşüş
ve timolol grubu için günlük 3.2 ila 4.2 mmHg’lık bir GİB ek düşüş gözlendi.
Travoprost/brinzolamid grubunda genelde esas olarak lokal tahrişin belirtileriyle ilgili
olan ciddi olmayan oküler istenmeyen etkilerin sıklığı daha fazlaydı. Bu vakalar
ciddiyet bakımından orta seviyededir ve çalışmaların kesilme oranlarını etkilememiştir
(bkz. bölüm 4.8)
Glokom veya oküler hipertansiyon tanısı almış, 6 yaşından küçük 32 pediyatrik hasta
üzerinde AZOPT ile bir klinik çalışma yürütülmüştür. Hastaların bir kısmı daha önce
herhangi bir GİB tedavisi almamışken, diğerleri başka GİB düşürücü ilaç/ilaçlar
kullanmaktaydı. Önceden GİB düşürücü ilaç/ilaçlar kullananlardan AZOPT
monoterapisi başlatılana kadar GİB düşürücü ilaçlarını kesmeleri istenmemiştir. Daha
önce GİB tedavisi almamış olan (10 hasta) hastalar arasında AZOPT’un etkinliği
Sayfa 8/11erişkinlerde görülenlere benzerdi ve tedavi başlangıcına göre ortalama GİB azalması
5mmHg’ya kadardı. Topikal GİB düşürücü ilaç kullanan (22 hasta) hastalarda ortalama
GİB, AZOPT grubunda başlangıca göre çok az artmıştı.
5.2. Farmakokinetik özellikler
Emilim:
Topikal uygulamayı takiben brinzolamid sistemik dolaşıma geçer. KA-II için yüksek
afinitesinden dolayı, brinzolamid alyuvarlara yaygın bir şekilde dağılır ve tam kanda
uzun bir yarılanma ömrü (ortalama yaklaşık 24 hafta) gösterir. İnsanlarda, aynı zamanda
KA’a bağlanan ve alyuvarlarda toplanan N-desetil brinzolamid metaboliti oluşur. Bu
metabolit brinzolamid’in varlığında başlıca KA-I’e bağlanır. Plazmada brinzolamid ve
N-desetil brinzolamid konsantrasyonları düşüktür ve genelde tayin limitlerinin
altındadır (<7.5 ng/ml).
Dağılım:
Plazma proteinlerine bağlanma oranı yüksek değildir (yaklaşık %60).
Biyotransformasyon:
N-desetil brinzolamid, brinzolamidin insanlarda görülen ana metabolitidir ve
brinzolamid varlığında N-desetil brinzolamid de KA-I’e bağlanarak alyuvarlarda birikir.
Bir oral farmakokinetik çalışmada, sağlıklı gönüllüler 32 haftaya kadar günde 2 kez 1
mg brinzolamid kapsülü almıştır ve alyuvar KA aktivitesi, sistemik KA inhibasyonunun
derecesini değerlendirmek amacıyla ölçülmüştür.
Alyuvar KA-II’nin brinzolamid doygunluğu 4 hafta içinde elde edilmiştir (alyuvar
konsantrasyonu yaklaşık 20µM). N-desetil brinzolamid alyuvarlarda 20-28 haftada
denge durumuna ulaşarak 6-30µM konsantrasyonları arasında birikir. Kararlı
durumdaki toplam alyuvar KA aktivitesinin inhibisyonu yaklaşık %70-75’tir.
Orta dereceli böbrek yetmezliği (30-60 ml/dak keratinin klerensi) olan bireylere 54
haftaya kadar oral olarak günde iki kez 1 mg brinzolamid uygulanmıştır. Brinzolamid
alyuvar konsantrasyonu, tedavinin dördüncü haftasında 20 ila 40 µM aralığında
olmuştur. Kararlı durumdaki, brinzolamid ve metabolitinin alyuvar konsantrasyonları
sırasıyla 22.0 ila 46.1 µM ve 17.1 ila 88.6 µM aralığındadır.
Kreatinin klerensinin azalmasıyla N-desetil brinzolamid alyuvar konsantrasyonu artmış
ve toplam alyuvar KA aktivitesi azalmıştır ancak brinzolamid alyuvar konsantrasyonları
ve KA-II aktivitesi değişmeden kalmıştır. Toplam KA aktivitesi inhibisyonu kararlı
durumda %90’dan düşük olmasına rağmen en ileri derecede böbrek yetmezliği olan
kişilerde daha fazladır.
Topikal oküler bir çalışmada, kararlı durumda brinzolamid alyuvar konsantrasyonu oral
çalışmada bulunan ile benzerdir, ancak N-desetil brinzolamid düzeyleri daha düşüktür.
Karbonik anhidraz aktivitesi, doz öncesi düzeylerin yaklaşık %40-70’idir.
Eliminasyon:
Brinzolamid temelde idrarla atılır (yaklaşık %60). Dozun yaklaşık %20’si idrarda
metaboliti olarak bulunur. Esas olarak brinzolamid ve N-desetil brinzolamid, ve eser
miktarda (<%1) N-desmetoksipropil ve O-desmetil metabolitleri idrarda bulunan
komponentlerdir.
Sayfa 9/115.3. Klinik öncesi güvenlilik verileri
Geleneksel güvenlilik farmakolojisi, tekrarlanan doz toksisitesi, genotoksisite ve
karsinojenik potansiyel çalışmalarından elde edilen klinik dışı verilere göre brinzolamid,
insanlar için özel bir tehlike oluşturmaz.
Tavşanlarda yürütülen gelişimsel toksisite çalışmalarında oral olarak 6 mg/kg/gün
dozuna kadar verilen brinzolamid (insanlarda tavsiye edilen oftalmik dozun 125 katı)
önemli maternal toksisiteye rağmen fötal gelişim üzerinde herhangi bir etki
göstermemiştir. Sıçanlarda yürütülen benzer çalışmalar, 6 mg/kg/gün dozunda
olmamakla birlikte, 18 mg/kg/gün (insanlarda tavsiye edilen oftalmik dozun 375 katı)
dozunda brinzolamid verilen dişilerin fetuslarında kafatası ve göğüs kemiğinde hafif bir
kemikleşme azalması ile sonuçlanmıştır. Bu bulgular, dişilerde ve fetusta vücut
ağırlığında azalma ile metabolik asidoza neden olan dozlarda elde edilmiştir. Fetüs
ağırlıklarındaki doza bağlı azalmalar, oral olarak 2 mg/kg/gün (%5-6 azalma) ila 18
mg/kg/gün (%14 azalma) doz aralığında brinzolamid alan dişilerin yavrularında
gözlenmiştir. Emzirme döneminde, yavrularda yan etki gözlenmeyen düzey 5
mg/kg/gün olmuştur.
6. FARMASÖTİK ÖZELLİKLER
6.1. Yardımcı maddelerin listesi
Benzalkonyum klorür
Mannitol (E421)
Karbomer 974P
Tiloksapol
Edetat disodyum
Sodyum klorür
Hidroklorik asit ve/veya sodyum hidroksit (pH ayarı için)
Saf su
6.2. Geçimsizlikler
Geçerli değildir.
6.3. Raf ömrü
24 aydır.
Açıldıktan sonra 4 hafta içinde kullanılmalıdır.
6.4. Saklamaya yönelik özel tedbirler
30°C’nin altında oda sıcaklığında saklanmalıdır.
6.5. Ambalajın niteliği ve içeriği
Kutuda, plastik şişe damlalıklı ve polipropilen kapak emniyet halkalı, 5 ml süspansiyon.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj Atıklarının Kontrolü Yönetmelik”lerine uygun olarak imha
edilmelidir.
Sayfa 10/117. RUHSAT SAHİBİ
Novartis Sağlık, Gıda ve Tarım Ürünleri San. ve Tic. A.Ş.
Kavacık /Beykoz /Istanbul
8. RUHSAT NUMARASI:
2017/752
9. İLK RUHSAT TARİHİ/RUHSAT YENİLEME TARİHİ:
29.09.2017
10. KÜB’ÜN YENİLENME TARİHİ:
...........
Sayfa 11/11