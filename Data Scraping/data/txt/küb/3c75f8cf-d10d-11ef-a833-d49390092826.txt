KISA ÜRÜN BİLGİSİ
1. BEŞERİ TIBBİ ÜRÜNÜN ADI
GOLYTELY 236 g oral çözelti hazırlamak için toz
2. KALİTATİF VE KANTİTATİF BİLEŞİM
4 litre çözeltide;
Etkin madde:
Polietilen glikol 3350 236 g
Yardımcı maddeler:
Anhidrus sodyum sülfat 22.74 g
Sodyum bikarbonat 6.74 g
Sodyum klorür 5.86 g
Potasyum klorür 2.97 g
3. FARMASÖTİK FORM
Oral çözelti için toz
Beyaz renkli toz
4. KLİNİK ÖZELLİKLER
4.1. Terapötik endikasyonlar
GOLYTELY yetişkinlerde kolonoskopi ve baryumlu enema röntgen ile muayene (inceleme)
öncesinde bağırsak temizliği için endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Toz olarak kullanıma sunulan GOLYTELY’nin kullanılmadan önce su ile hazırlanması
gerekir; doğrudan ağızdan alım için uygun değildir. Su ile hazırlanan 4 litrelik GOLYTELY
çözeltisi şunları içerir: 236 gram polietilen glikol (PEG) 3350, 22.74 gram sodyum sülfat
(anhidröz), 6.74 gram sodyum bikarbonat, 5.86 gram sodyum klorür ve 2.97 gram potasyum
klorür.
Hazırlanmış GOLYTELY çözeltisinin yetişkinlerde önerilen dozları aşağıda belirtilmiştir.
Bağırsak hazırlığı sırasında ve hazırlığın tamamlanmasının ardından kolonoskopiden 2 saat
öncesine kadar hastaların su ya da posasız sıvılar tüketebileceği belirtilmelidir. Uygulamadan
önce buzdolabında soğutulursa çözelti daha lezzetli hale gelmektedir.
 Yetişkinler: Hastalara 4 litre çözelti bitene ya da rektumdan berrak sıvı çıkışı olana
kadar her 10 dakikada bir 240 mL tüketmelerini söyleyin. Her bir porsiyonun (240 ml)
küçük yudumlar alarak içilmesi yerine hızlı içilmesi tercih edilmelidir. Nazogastrik
tüp için (NGT) tüketim hızı saatte 1,2-1,8 litredir.
1/6İlk bağırsak hareketi GOLYTELY’in ilk alındığı andan yaklaşık bir saat sonra başlamalıdır.
Sulu dışkı berraklaşana ve katı parçacık görülmeyene kadar içmeye devam edilmelidir.
Uygulama şekli:
Kolonoskopi öncesindeki gün için hastalara aşağıdaki talimatlar verilmelidir:
a) Yalnızca posasız berrak sıvılar tüketmeleri, mor ve kırmızı renkli sıvılardan
kaçınmaları. Hastalar hafif bir kahvaltı edebilir.
b) Kolonoskopiden önceki akşamın erken saatlerinde: GOLYTELY tozu içeren kabı ılık
su ile doldurarak (çözünmeyi kolaylaştırmak için) 4 litreye tamamlanmalıdır. Bu
şekilde elde edilen 4 litrelik çözelti berrak ve renksiz olmalıdır.
c) Bidonun kapağı sıkıca kapatıldıktan sonra bileşenlerin çözündüğünden emin olunması
için birkaç kez kuvvetlice çalkalanır. Hazırlanan çözelti 48 saat içinde kullanılmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek yetmezliği olan hastalar üzerinde gerçekleştirilen klinik çalışmalar, GOLYTELY
kullanımının bu hastalar tarafından iyi tolere edildiğini göstermiştir. Karaciğer yetmezliği
olan hastalarda kullanımına ilişkin bilgi yoktur.
Pediyatrik popülasyon:
Pediyatrik hastalarda güvenlilik ve etkinliği kanıtlanmamıştır.
Geriyatrik popülasyon:
GOLYTELY ile gerçekleştirilen klinik çalışmalara katılan ≥ 65 yaşındaki hastaların sayısı
yeterli olmadığından, bu yaş grubunun ilaca verdiği tepki ile daha genç kişilerin verdiği
tepkilerin farklı olup olmadığı bilinmemektedir. Bildirilen diğer klinik deneyimlere göre,
yaşlılar ile daha genç popülasyonlar arasında farklılık yoktur.
4.3 Kontrendikasyonlar
GOLYTELY aşağıdaki durumlarda kontrendikedir:
 İçeriğindeki maddelerden herhangi birine karşı aşırı duyarlılığı (hipersensitivite) ya da
alerjisi olanlarda, (bkz. Bölüm 6.1)
 Gastrointestinal (GIS) obstrüksiyon, ileus ya da gastrik retansiyon hastalarında,
 Bağırsak perforasyonunda,
 Toksik kolit ya da toksik megakolon hastalarında,
4.4 Özel kullanım uyarıları ve önlemleri
Ciddi Sıvı ve Serum Kimyası Anomalileri
Hastalara GOLYTELY kullanımından önce, kullanım sırasında ve kullanım sonrasında
yeterince sıvı almalarını söyleyin. Konjestif kalp yetmezliği hastalarında sıvı replasmanı
yapılırken dikkatli olunmalıdır. GOLYTELY alımı sonrası hastada yoğun kusma ya da
ortostatik hipotansiyon dahil dehidrasyon bulguları gelişirse kolonoskopi sonrasında
laboratuvar testleri yapılması (elektrolitler, kreatinin ve BUN (kan üre azotu) ) düşünülmeli
ve uygun tedavi verilmelidir. Sıvı ve elektrolit bozuklukları kardiyak aritmi, nöbet ve böbrek
bozukluğu dahil ciddi advers olaylara yol açabilir. Sıvı ve elektrolit bozukluklarının
GOLYTELY tedavisinden önce düzeltilmesi gerekir.
2/8Ayrıca sıvı/elektrolit bozukluğu riskini ya da nöbet, aritmi ve renal bozukluk gibi advers olay
riskini arttıran bozuklukları olan veya ilaç kullanan hastalarda GOLYTELY reçetelerken
dikkatli olunmalıdır
Kardiyak Aritmiler
Bağırsak hazırlığı için iyonik ozmotik laksatif ürünlerinin kullanımına bağlı olarak nadiren
ciddi aritmi gelişimi bildirilmiştir. Aritmi riski yüksek olan hastalarda (örn. uzamış QT,
kontrol edilemeyen aritmi, yakın tarihli miyokard enfarktüsü, kararsız angina, konjestif kalp
yetmezliği ya da kardiyomiyopati öyküsü olan hastalar) GOLYTELY reçetelerken dikkatli
olunmalıdır. Ciddi kardiyak aritmi riski olan hastalarda doz öncesi ve kolonoskopi sonrası
EKG düşünülmelidir.
Nöbetler
Daha önce nöbet öyküsü olmayan hastalarda bağırsak hazırlık preparatlarının kullanımıyla
ilişkili jeneralize tonik-klonik nöbet ve/veya bilinç kaybı bildirilmiştir. Nöbet gelişen
vakalarda elektrolik bozuklukları (örn. hiponatremi, hipokalemi, hipokalsemi ve
hipomagnezemi) ve düşük serum ozmolalitesi gibi bozukluklar saptanmıştır. Sıvı ve elektrolit
bozukluklarının düzeltilmesi ile birlikte nörolojik bozukluklar da düzelmiştir.
Nöbet öyküsü olan ya da nöbet eşiğini düşüren ilaç (örn. trisiklik antidepresanlar)
kullananlarda, alkol ya da benzodiazepin yoksunluğu yaşayan hastalarda ya da bilinen veya
kuşkulu hiponatremisi olan kişilerde GOLYTELY reçetelerken dikkatli olunmalıdır.
Böbrek Yetmezliği
Böbrek yetmezliği olan ya da böbrek fonksiyonlarını etkileyebilecek ilaç kullanan kişilerde
(örn. diüretikler, anjiyotensin dönüştürücü enzim inhibitörleri, anjiyotensin reseptör
blokerleri, ya da non-steroidal anti-enflamatuvar ilaçlar) GOLYTELY reçelerken dikkatli
olunmalıdır. Bu hastalara yeterli hidrasyonun önemi anlatılmalı ve başlangıçta ve kolonoskopi
sonrasında laboratuvar testi yapılması (elektrolitler, kreatinin ve BUN) önerilmelidir.
Kolonik Mukoza Ülserasyonları ve İskemik Kolit
Ozmotik laksatif ürünlerin kullanımı kolon mukozasında aftöz ülser oluşumuna yol açabilir
ve hastaneye yatış gerektiren daha ciddi iskemik kolit vakaları da bildirilmiştir. Uyarıcı
laksatiflerle birlikte GOLYTELY kullanımı bu riski arttırabilir. Bilinen ya da kuşkulu
enflamatuvar bağırsak hastalığı olan hastalarda kolonoskopi bulgularını yorumlarken bağırsak
hazırlığından kaynaklanan mukozal ülser olasılığı göz önünde bulundurulmalıdır.
Ciddi Gastrointestinal Hastalığı Olan Kişilerde Kullanım
Gastrointestinal obstrüksiyon ya da perforasyon kuşkusu varsa GOLYTELY uygulamadan
önce bu bozuklukları dışlamak için uygun tanıya yönelik araştırmaları yapılmalıdır. Hastada
şiddetli gaz, distansiyon ya da karın ağrısı geliştiğinde, semptomlar iyileşene değin uygulama
yavaşlatılmalı ya da geçici ara verilmelidir. Gastrointestinal obstrüksiyon ya da perforasyon
kuşkusu varsa, GOLYTELY uygulamadan önce bu bozuklukları dışlamaya yönelik uygun
tanı testleri yapılmalıdır. Şiddetli aktif ülseratif koliti olan hastalarda dikkatle kullanılmalıdır.
Aspirasyon
Kusma refleksi bozulmuş, bilinçsiz ya da yarı bilinçli hastalarda ve regürijitasyon veya
aspirasyona yatkın hastalarda dikkatle kullanılmalıdır. Özellikle nazogastrik tüple yapılan
GOLYTELY uygulaması sırasında hasta yakından izlenmelidir.
3/8Doğrudan Oral Kullanım için değildir
Her kutunun içeriğine su eklenerek 4 litrelik (4L) son hacim elde edilmelidir. Hastanın
toleransı açısından ek su alımı önemlidir. Çözündürülmemiş tozun doğrudan ağız yoluyla
alınması bulantı, kusma, dehidrasyon ve elektrolit bozukluğu riskini arttırabilir.
Bu tıbbi ürün her 4 litresinde 11,45 g sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
Bu tıbbi ürün her 4 litresinde 1,56 g potasyum ihtiva eder. Bu durum, böbrek
fonksiyonlarında azalma olan hastalar ya da kontrollü potasyum diyetinde olan hastalar için
göz önünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
Sıvı ve Elektrolit Bozukluğuna Yol Açabilecek İlaçlar
Sıvı ve elektrolit bozukluğu riskini arttıran veya sıvı/elektrolit bozukluklarının varlığında
nöbet, aritmi, uzamış QT riskini arttıran ilaçlarla birlikte GOLYTELY kullanımı sırasında
dikkatli olunmalıdır. Bu ilaçları eşzamanlı olarak kullanan hastalarda ek değerlendirmeler
düşünülmelidir. (bk. Bölüm 4.4)
İlaç Emiliminde Değişme Potansiyeli
GOLYTELY dozunun başlangıcını izleyen ilk saat içinde ağız yoluyla uygulanan ilaçlar
gastrointestinal sistemden hızlı sıvı çıkışı nedeniyle uygun şekilde emilmeyebilir.
Uyarıcı Laksatifler
Uyarıcı laksatiflerle birlikte GOLYTELY kullanımı mukozal ülserasyon ya da iskemik kolit
riskini arttırabilir. GOLYTELY kullanımı sırasında uyarıcı laksatif kullanımından (örn.
bisakodil, sodyum pikosülfat) kaçınılmalıdır.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Pediyatrik hastalarda GOLYTELY’nin etkililik ve güvenliliği belirlenmemiştir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Tıbbi zorunluluk gerekmedikçe çocuk doğurmayı planlayan kadınlar tarafından
kullanılmamalıdır.
Gebelik dönemi
GOLYTELY ile hayvan üreme çalışması düzenlenmemiştir. GOLYTELY’in gebe kadınlara
uygulandığında fetal hasara yol açıp açmayacağı ya da üreme kapasitesini etkileyip
etkilemeyeceği bilinmemektedir. GOLYTELY çok gerekli olmadığı sürece gebe kadınlarda
uygulanmamalıdır.
4/8Laktasyon dönemi
İlacın insan sütüne geçip geçmediği bilinmemektedir. Pek çok ilaç insan sütüne geçtiği için,
emziren bir anneye GOLYTELY verildiğinde dikkatli olunmalıdır.
Üreme yeteneği / Fertilite
Üreme yeteneği üzerine klinik ya da klinik dışı çalışmalar mevcut değildir.
4.7 Araç ve makine kullanımı üzerindeki etkiler
Bu ürün, tetkik öncesi uygulandığından ve o sırada hasta yatar bir pozisyonda olacağından
dolayı bu husus konu ile ilgisizdir.
4.8 İstenmeyen etkiler
İstenmeyen olaylar aşağıdaki sistem organ sınıfına göre listelenmiştir. Sıklıklar şu şekilde
tanımlanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Tüm ilaçlar gibi, GOLYTELY’nin içeriğinde bulunan maddelere duyarlı olan kişilerde yan
etkiler olabilir.
Ruhsatlandırma sonrasında GOLYTELY kullanımına bağlı olarak aşağıdaki advers etkiler
bildirilmiştir. Bu reaksiyonlar boyutları belli olmayan bir popülasyonda isteğe bağlı olarak
bildirildiğinden, bunların sıklıklarını tam olarak tahmin etmek ya da ilaçla arasında sebep
sonuç ilişkisi kurmak her zaman mümkün değildir.
Bağışıklık sistemi hastalıkları:
Seyrek: rinore, ürtiker, anafilaktik reaksiyonlar, dermatit
Gastrointestinal hastalıkları:
Çok yaygın: bulantı, kusma, karında doluluk hissi, şişkinlik, karında kramplar, anal tahriş
Yayımlanmış literatürde 60 yaş üzerindeki hastalarda PEG-elektrolit çözeltisi ürünlerinin
uygulaması sonrasında izole ciddi advers reaksiyonlar bildirilmiştir. Bunlar arasında Mallory-
Weiss yırtığına bağlı üst GİS kanaması, özofageal perforasyon, asistoli, pulmoner ödemle
birlikte ani dispne ve kusma ve PEG aspirasyonu sonrası akciğer grafisinde “kelebek
görünümlü” infiltrasyonlar bulunmaktadır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlanma yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0800 314 00 08; faks: 0 312 218 35 99)
5/84.9 Doz aşımı ve tedavisi
GOLYTELY; uzman hekim ya da uzman hemşire gözetiminde uygulanacağından dolayı
dozlar dikkatli bir şekilde sağlık personeli tarafından ayarlanacaktır. Bu ürünün bileşenleri
bağırsak tarafından metabolize edilmediği ve absorpsiyon seviyesi minimal olduğu için doz
aşımı durumunda herhangi bir tehlike beklenmez.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sindirim sistemi ve metabolizma - Ozmotik etkili laksatifler
ATC Kodu: A06AD65
GOLYTELY; genellikle dört saat içerisinde diyareye neden olarak hızlı bir şekilde bağırsağı
temizler. Polietilen glikol 3350 ve elektrolit konsantrasyonunun ozmotik aktivitesi net bir
absorpsiyona veya iyonların ya da suyun atılımına yol açmaz. Bu nedenle büyük hacimler,
sıvı ya da elektrolit dengesinde belirgin değişiklikler yapılmadan uygulanabilir. Sodyum,
potasyum, klorür ve bikarbonat iyonları majör serum elektrolitlerinin pasif absorpsiyonunu ya
da sekresyonunu etkisiz hale getirir. Sülfat; sodyum ve klorürün aktif absorpsiyonunu
engeller. İnert, minimal absorbe olabilen, ozmotik olarak aktif PEG 3350, çözeltinin
ozmolalitesini plazmanınki ile dengeler.
5.2. Farmakokinetik özellikler
Genel özellikler
Emilim: Oral uygulamanın ardından gastrointestinal sistemden çok az miktarda (genellikle %
2.5 veya daha az) çözelti bileşeni absorbe olur.
Dağılım: Hastanın çözeltiyi içmesinden 30-60 dakika sonra ilk bağırsak hareketleri başlar.
Biyotransformasyon: Absorbe olan polietilen glikolün metabolize olduğuna dair herhangi bir
kanıt bulunmamaktadır. İnsanların da dahil olduğu çeşitli türler üzerinde yapılan çalışmalar,
intravenöz uygulanan polietilen glikolün, 24 saat içerisinde idrar yoluyla değişmeden ve hızla
atılırken, oral olarak uygulandığında sulu dışkı ile atıldığını göstermiştir.
Eliminasyon: 6 L GOLYTELY kullanan bir hastada alınan dozun (3.3 mg/kg) sadece 0.23
gramı ya da % 0.07’si idrarda bulunmuştur. Eğer 4 L’lik doz 240 ml’lik miktarlar halinde
10’ar dakika ara ile içilirse gastrointestinal sistemden boşaltımı yaklaşık olarak 3,5 saatte
gerçekleşir.
Doğrusallık/Doğrusal olmayan durum:
Veri yoktur.
5.3. Klinik öncesi güvenlilik verileri
Hayvanlarda GOLYTELY’nin karsinojenik potansiyelini değerlendirecek uzun süreli
çalışmalar düzenlenmemiştir. GOLYTELY’in fertilite üzerindeki olumsuz etkilerini ya da
mutajenik potansiyelini değerlendiren çalışmalar gerçekleştirilmemiştir.
6/86. FARMASÖTİK ÖZELLİKLER
6.1. Yardımcı maddelerin listesi
Anhidrus sodyum sülfat
Sodyum bikarbonat
Sodyum klorür
Potasyum klorür
6.2. Geçimsizlikler
Çözeltiye tatlandırıcı ya da herhangi bir ilave madde eklenmemelidir. Çözeltinin ozmolalitesi
ve elektrolit içeriği değişebilir ya da eklenen madde bakteriyel fermentasyon ile bağırsak
florası tarafından patlayıcı gazlar oluşturabilir.
6.3. Raf ömrü
Paket açılmadan önce: 48 ay
Sulandırılmış çözelti: Karışım hazırlandıktan sonra buzdolabında saklanmalı ve en geç 48 saat
içerisinde tüketilmelidir. Kullanılmayan kısım atılmalıdır.
6.4. Saklamaya yönelik özel tedbirler
25°C’nin altındaki oda sıcaklığında ve ışıktan korunarak saklanmalıdır.
Bu ürün ve/veya ürün ambalajı herhangi bir bozukluk içeriyorsa kullanılmamalıdır.
6.5. Ambalajın niteliği ve içeriği
4 litrelik HDPE bidonlarda beyaz renkli toz
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
ÖZ-SEL Ecza Depoları Tic. ve Paz. A.Ş.
Şişli / İstanbul
8. RUHSAT NUMARASI
19.04.2023 - 2023/143
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 10.12.2009
Ruhsat yenileme tarihi :
10. KÜB’ÜN YENİLENME TARİHİ
7/8