KISA ÜRÜN BİLGİSİ
1. BEŞERİ TIBBİ ÜRÜNÜN ADI
ASİVİRAL %5 Krem
2. KALİTATİF ve KANTİTATİF BİLEŞİM
Etkin madde:
Her 1 g krem, 50 mg (%5 a/a) asiklovir içerir.
Yardımcı maddeler:
Nipagin M (Metil paraben)………… 2 mg
Propilen glikol……….…………….. 87 mg
Setostearil alkol…….………….……90 mg
Diğer yardımcı maddeler için 6.1’e bakınız.
3. FARMASÖTİK FORM
Krem.
Beyaz renkli homojen kremdir.
4. KLİNİK ÖZELLİKLER
4.1. Terapötik endikasyonlar
ASİVİRAL, ilk ve tekrarlayan genital Herpes ve Herpes labialis de dahil olmak üzere Herpes
simplex deri enfeksiyonlarının tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
ASİVİRAL, günde 5 kez, gece dozu atlanmak suretiyle yaklaşık 4 saatlik aralıklarla
uygulanmalıdır.
ASİVİRAL lezyonlara veya enfeksiyonun başlamasından sonra belirmesi beklenen lezyonlara
mümkün olduğu kadar erken, tercihen ilk belirtilerde uygulanmalıdır (eritem veya prodrom).
Tedavi sonraki belirtilerde de (papül veya blister) başlatılabilir.
Tedavi herpes labialis için en az 4 gün ve genital herpes için de en az 5 gün devam
ettirilmelidir. Eğer iyileşme olmazsa, tedaviye toplam 10 gün (5+5) kadar devam edilebilir.
Uygulama şekli:
Cilt üzerine uygulanır
1 / 7Özel popülasyonlara ilişkin ek bilgiler:
Böbrek/Karaciğer yetmezliği:
Uygulama şekli, sıklığı ve süresi yetişkinlerle aynıdır. Herhangi bir spesifik bir kullanımı
yoktur.
Pediyatrik popülasyon:
Uygulama şekli, sıklığı ve süresi yetişkinlerle aynıdır. Herhangi bir spesifik bir kullanımı
yoktur.
Geriyatrik popülasyon:
Uygulama şekli, sıklığı ve süresi yetişkinlerle aynıdır. Herhangi bir spesifik bir kullanımı
yoktur.
4.3. Kontrendikasyonlar
ASİVİRAL; asiklovir, valasiklovir, propilen glikol veya kremin içeriğindeki herhangi bir
maddeye karşı duyarlılığı olduğu bilinen hastalarda kontrendikedir. (bkz. Bölüm 6.1).
4.4. Özel kullanım uyarıları ve önlemleri
ASİVİRAL; kremin, ağız, göz veya vajinadaki gibi muköz alanlara uygulanması, tahriş edici
olabileceğinden, tavsiye edilmez. Kazara gözün içine girmemesine özellikle dikkat edilmelidir.
Şiddetli bağışıklık yetmezliği olan hastalarda (örneğin; AIDS hastaları veya kemik iliği nakli
hastaları) oral asiklovir dozları düşünülmelidir. Bu tip hastalar herhangi bir enfeksiyon tedavisi
için bir hekime danışmaları konusunda teşvik edilmelidir.
ASİVİRAL krem özel olarak formüle edilmiş bir baz içerir ve bu yüzden seyreltilmemeli veya
diğer ilaçlarla birleştirme için bir baz olarak kullanılmamalıdır.
Bu tıbbi ürün yardımcı madde olarak propilen glikol içerir. Propilen glikol, deride irritasyona
neden olabilir.
Metil paraben ise alerjik reaksiyonlara (muhtemelen gecikmiş) neden olabilir.
Bu tıbbi ürün, yardımcı madde olarak setostearil alkol içerir. Setostearil alkol lokal deri
reaksiyonlarına (örn. kontakt dermatite) sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
Klinik olarak önemli etkileşimleri tanımlanmamıştır.
2 / 7Özel popülasyonlara ilişkin ek bilgiler
Özel popülasyon için etkileşim çalışması yapılmamıştır ancak, yapılan literatür taramalarına
göre bu popülasyon için spesifik etkileşim beklenmemektedir.
Pediyatrik popülasyon
Özel popülasyon için etkileşim çalışması yapılmamıştır ancak, yapılan literatür taramalarına
göre bu popülasyon için spesifik etkileşim beklenmemektedir.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlara verilirken tedbirli olunmalıdır.
Gebelik dönemi
Sınırlı sayıdaki gebelikte maruz kalma olgularına ilişkin veriler, ASİVİRAL’ in gebelik
üzerinde ya da fetusun/yeni doğan çocuğun sağlığı üzerinde advers etkileri olduğunu
göstermemektedir. Bugüne kadar herhangi önemli bir epidemiyolojik veri elde edilmemiştir.
Hayvanlar üzerinde yapılan çalışmalar, gebelik /embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. Bölüm 5.3).
Gebe kadınlara verilirken tedbirli olunmalıdır.
ASİVİRAL’ in pazaralama sonrası gebelik kayıtlarında, herhangi bir asiklovir formülasyonu
kullanan kadınlardaki gebelik verileri dokümante edilmiştir. Bu kayıtlardan elde edilen
bulgular, tüm popülasyon ile ASİVİRAL kullanan hastalarda görülen doğum kusurları sayısı
karşılaştırıldığında, doğum kusurlarında bir artış olmadığını göstermiştir ve herhangi bir doğum
kusuru, genel bir neden öne sürmek için daha önce rastlanmamış bir özellik veya tutarlı bir
patern göstermemiştir.
ASİVİRAL’ in kullanımı yalnızca potansiyel yararların bilinmeyen muhtemel risklere ağır
bastığı durumlarda düşünülmelidir.
Laktasyon dönemi
İnsanlarla ilgili olarak elde edilen sınırlı veriler, sistemik olarak kullanıldığı zaman ilacın anne
sütüne geçtiğini göstermektedir. Buna karşın, emziren annelerde ASİVİRAL krem şeklinde
kullanıldığında bebeğin alacağı dozaj önemsenmeyecek oranda olacaktır.
3 / 7Üreme yeteneği/ Fertilite
ASİVİRAL’ in i.v. infüzyonunun veya oral formülasyonlarının kadın fertilitesi üzerine etkisi
hakkında bir bilgi bulunmamaktadır. Sperm sayısı normal olan 20 erkek hasta üzerinde yapılan
bir çalışmada, 6 aya kadar her gün 1 g oral asiklovir kullanımı sperm sayısı, motilitesi veya
morfolojisi üzerine klinik olarak anlamlı bir etki göstermemiştir (bkz. Bölüm 5.3).
4.7. Araç ve makine kullanımı üzerindeki etkiler
ASİVİRAL’ in araç ve makine kullanımı üzerindeki etkisini araştıran çalışma
bulunmamaktadır. Topikal asiklovirin advers reaksiyon profiline göre bu aktiviteler üzerinde
olumsuz etki oluşturması beklenmez.
4.8. İstenmeyen etkiler
İstenmeyen etkilerin sınıflandırılması için kullanılan sıklık kategorileri aşağıdaki gibidir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor) Her sıklık grubunda istenmeyen etkiler azalan ciddiyet sıralaması ile
sunulmaktadır.
Advers etkilerin sıklık kategorilerinin tayin edilmesinde, %3 oftalmik merhemle yapılan klinik
çalışmalar boyunca gözlemlenen klinik çalışma verileri kullanılmıştır. Gözlemlenen advers
etkilerin tabiatından dolayı, etkilerin hangilerinin ilacın kullanımına ve hangilerinin hastalığın
kendisine bağlı olarak geliştiğinin kesin olarak hesaplanması mümkün değildir. Pazarlama
sonrası gözlemlenen etkiler için sıklık sınıflandırılması yapılırken spontan raporlama verileri
bir temel teşkil etmektedir.
Bağışıklık sistemi hastalıkları
Çok seyrek : Anjiyoödem ve ürkiter dahil, erken aşırı duyarlılık reaksiyonları
Deri ve deri altı doku hastalıkları
Yaygın olmayan : ASİVİRAL kremin uygulamasını takiben geçici yanma veya batma, deride
hafif kuruma veya pullanma, kaşınma
Seyrek : Eritem, uygulamayı takiben temas dermatiti. Duyarlılık testleri
uygulandığı durumlarda reaktif maddelerin çoğunlukla ASİVİRAL’ tan çok
kremin bileşenleri olduğu gösterilmiştir.
4 / 7Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
500 mg asiklovirin tamamı ağızdan alınacak olsa bile, bundan dolayı herhangi bir ters etki
beklenmez. Bununla birlikte kaza ile tekrarlayan dozlarda oral asiklovir birkaç gün
kullanıldığında gastrointestinal (bulantı ve kusma) ve nörolojik (baş ağrısı ve konfüzyon)
etkiler ortaya çıkmıştır. ASİVİRAL hemodiyaliz ile uzaklaştırılabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Topikal kullanılan kemoterapötikler, Antiviral ilaçlar (Topikal
dermatolojik)
ATC kodu: D06BB03
Etki mekanizması:
ASİVİRAL, in vitro ortamda Herpes simplex (HSV) tip I ve II ile Varicella zoster virüsüne
karşı son derece etkili olan antiviral bir ajandır. Memeli konak hücreleri üzerinde toksisitesi
düşüktür.
ASİVİRAL, Herpes enfeksiyonu bulunan hücreye girdikten sonra fosforillenerek aktif bileşik
asiklovir trifosfata dönüşür. Bu sürecin ilk aşaması, virüsün kodladığı timidin kinazın mevcut
olmasına bağlıdır.
Asiklovir trifosfat, herpese özel DNA polimeraza bir inhibitör ve substrat etkisi gösterir ve
normal hücresel olayları etkilemeden viral DNA sentezinin ilerlemesini engeller.
Farmakodinamik etkileri:
Yineleyen Herpes labialisi için 4 günden fazla süre boyunca tedavi edilen 1.385 kişi üzerinde
yapılan iki büyük çift-kör randomize çalışmada, ASİVİRAL krem, ve placebo krem ile
karşılaştırılmıştır. Bu çalışmalarda ASİVİRAL krem kullanıldığında tedavinin başlangıcından
iyileşmeye kadar geçen süre 4,6 gün, plasebo ile ise 5,0 gündür (p<0,001). ASİVİRAL krem
grubunda tedaviye başlandıktan sonraki ağrı zamanı 3,0 gün ve plasebo grubunda ise 3,4
gündür (p=0,002). Yaklaşık olarak hastaların %60’ı tedaviye erken lezyonlarda (prodrom veya
eritem), %40’ı geç bir lezyonda (papül veya blister) başlamışlardır.
5 / 75.2. Farmakokinetik özellikler
Genel Özellikler
Emilim:
Farmakokinetik çalışmalar ASİVİRAL kremin tekrarlı haricen uygulanmasını takiben yalnızca
minimal sistemik emilim olduğunu göstermiştir.
Dağılım:
ASİVİRAL kremin tekrarlı haricen uygulanmasını takiben yalnızca minimal sistemik emilimi
olduğundan, dağılım ile ilgili veriler oldukça kısıtlıdır.
Biyotransformasyon:
ASİVİRAL kremin tekrarlı haricen uygulanmasını takiben yalnızca minimal sistemik emilimi
olduğundan, biyotransformasyon ile ilgili veriler oldukça kısıtlıdır.
Eliminasyon:
ASİVİRAL kremin tekrarlı haricen uygulanmasını takiben yalnızca minimal sistemik emilimi
olduğundan, eliminasyon ile ilgili veriler oldukça kısıtlıdır.
5.3. Klinik öncesi güvenlilik verileri
Geniş kapsamlı in vivo ve in vitro mutajenite testlerinin geniş kapsamlı sonuçları, ASİKLOVİR’
in insanlar için genetik bir risk rolünün olmadığını göstermiştir.
Farelerde ve sıçanlar üzerinde yapılan uzun süreli çalışmalarda ASİVİRAL’ in karsinojenik
olduğuna rastlanmamıştır.
Sıçanlarda ve köpeklerde tüm toksisiteyle ilişkili, spermatojenez üzerine çoğunlukla geri
dönüşümlü advers etkiler, yalnızca terapötik amaçlı kullanılan dozların çok üzerindeki sistemik
asiklovir dozlarında rapor edilmiştir. Farelerde yapılan iki jenerasyon çalışması fertilite üzerine
oral olarak alınan asiklovirin herhangi bir etkisini ortaya koymamıştır.
Uluslararası olarak kabul edilen standart testlerde ASİVİRAL’ in sistemik uygulanması
farelerde, sıçanlarda veya tavşanlarda teratojenik veya embriyotoksik etkilere neden olmamıştır.
Sıçanlarda yapılan standart olmayan bir çalışmada, fötal anormallikler gözlemiştir, fakat sadece
yüksek subkütanöz dozları takiben maternal toksisite meydana gelmiştir. Bu bulguların klinik
açıdan önemi kesin değildir.
6 / 76. FARMASÖTİK ÖZELLİKLER
6.1. Yardımcı maddelerin listesi
Nipagin M (Metil Paraben)
Propilen Glikol
Sodyum Lauril Sülfat
Setostearil Alkol
Deiyonize Su
6.2. Geçimsizlikler
Veri yoktur.
6.3. Raf ömrü
36 ay
6.4. Saklamaya yönelik özel tedbirler
25o C altındaki oda sıcaklığında saklayınız.
6.5. Ambalajın niteliği ve içeriği
İçi Gold Lak ile laklanmış, 2 g, 5 g ve 10 g’ lık baskılı alüminyum tüplerde ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
ASİVİRAL krem özel olarak formüle edilmiş bir baz içerir ve bu yüzden seyreltilmemeli veya
diğer ilaçlarla birleştirme için bir baz olarak kullanılmamalıdır.
7. RUHSAT SAHİBİ
Terra İlaç ve Kimya San. ve Tic. A.Ş.
İnkilap Mah. Oruçbey Sk. Tek Merve Plaza Blok No: 2-8
İç Kapı No: 21 Ümraniye/İstanbul
8. RUHSAT NUMARASI
193 / 75
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 30.09.1999
Ruhsat yenileme tarihi: 03.05.2006
10. KÜB’ÜN YENİLENME TARİHİ
7 / 7