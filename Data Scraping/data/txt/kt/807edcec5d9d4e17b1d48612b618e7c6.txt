1 / 10 
 KULLANMA TALİMATI  
TYGEX 50 mg I.V . infüzyon çözeltisi için liyofilize toz içeren flakon  
Damar içine uygulanır.  
Steril  
• Etkin madde:  Her bir flakon etkin madde olarak 50 mg liyofilize tigesiklin tozu içerir.   
• Yardımcı madde (ler): Maltoz monohidrat , sodyum hidroksit ve/veya hidroklorik asit , 
enjeksiyonluk su . 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danış ınız.   
• Bu ilaç kişisel olarak sizin için reçete edilmiş tir, baş kalarına vermeyiniz.   
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dış ında yüksek 
veya düşük  doz kullanmayınız.   
Bu Kullanma Talimatında : 
1. TYGEX  nedir ve ne için kullanılır?  
2. TYGEX ’i kullanmadan önce dikkat edilmesi gerekenler  
3. TYGEX  nasıl kullanılır?  
4. Olası yan etkiler nelerdir?  
5. TYGEX ’in saklanması   
Başlıkları yer almaktadır.  
 
1. TYGEX  nedir ve ne için kullanılır?  
TYGEX 10 flakonluk ambalajlarda sunulmaktadır. Turuncu renkli , liyofilize (dondurularak 
kurutulmuş)  toz şeklindedir. Damar yoluyla kullanılmak üzere sulandırılarak hazırlanmış 
çözelti berrak, sarı-turuncu renktedir. Her bir flakon 50 mg tigesiklin tozu içerir.  
TYGEX enfeksiyonlara sebep olan bakterilerin büyümesini durduran glisilsiklin grubuna ait 
bir antibiyotiktir.  
Doktorunuz, sizde veya en az  8 yaşında  olan çocuğunuzda aşağıdaki  ciddi  enfeksiyon  
türlerinden biri olduğu için TYGEX reçete etmiştir : 2 / 10 
 • Diyabetik ayak enfeksiyonları (şeker hastalarında ayaklarda meydana gelen yaraların 
iltihaplanması) hariç  olmak üzere, cilt ve yumuşak dokularda (cildin altındaki doku) 
komplike enfeksiyon.  
• Karında komplike  enfeksiyon  
TYGEX yalnızca doktorunuz başka antibiyotiklerin uygun olmadığı nı düşünüyorsa  kullanılır.  
 
2. TYGEX ’i kullanmadan  önce dikkat edilmesi gerekenler  
TYGEX’i a şağıdaki durumlarda KULLANMAYINIZ  
Eğer ; 
• Tigesikline veya bu ilacın içerisinde bulu nan diğer bileşenlerinden herhangi birine karşı  
alerjiniz varsa . Tetrasiklin sınıfı antibiyotiklere (ör. m inosiklin, doksisiklin vb.) alerjiniz 
varsa , tigesikline alerjiniz olabilir.  
 
TYGEX ’i aşağıdaki  durumlarda D İKKATL İ KULLANINIZ  
Aşağıdaki durumlarda TYGEX almadan önce doktorunuzla veya hemşirenizle konuşunuz.  
Eğer ; 
• Yara iyileşmeniz zayıf veya yavaşsa.  
• TYGEX tedavisine başlamadan  önce ishal durumunuz varsa,  
• TYGEX tedavisi sırasında veya sonrasında ishal gelişirse , bu durumu hemen doktorunuza 
bildiriniz. Doktorunuzla görüşmeden  herhangi bir ishal  ilacı almayınız.  
• Tetrasiklin sınıfı antibiyotik  (ör. oksitetrasiklin, demeklosiklin, doksisiklin ve minosiklin ) 
kullanımına bağlı olarak tedavi sırasında yan etkiler  yaşıyorsanız veya daha önce 
yaşadıysanız (güneş  ışığına  karşı deri hassasiyeti, diş gelişimi  sırasında dişlerde  
lekelenme, pankreas iltihabı ve kanın pıhtılaşma değerlerindeki  değişimin  laboratuvar 
tetkiklerinde saptanması) . 
• Karaciğer  hastalığınız  varsa veya karaciğer  hastalığı  geçirdiyseniz. Karaciğerinizin  
durumuna göre doktorunuz olası yan  etkileri azaltmak için alacağınız  dozu azaltabilir.   
• Safra yollarının tıkanması (kolestaz) varsa.  
• Bu ilaç kan pıhtılaşmasına engel olabileceğinden, bir k anama bozukluğunuz varsa veya 
antikoagülan  (kanın pıhtılaşmasını önleyen)  ilaçlarla tedavi  ediliyorsanız .  
 
 
 3 / 10 
 TYGEX ile tedavi sırasında:  
• Alerjik reaksiyon belirtileri gelişirse, hemen doktorunuzu bilgilendiriniz.  
• Şiddetli karın ağrısı, bulantı ve kusma yaşarsanız, hemen doktorunuza söyleyiniz. Bunlar 
akut pankreatit (ciddi karın ağrısı, bulantı ve kusma ile sonuçlanabilecek iltihaplı 
pankreas) belirtileri olabilir.  
• Bazı ciddi enfeksiyonlarda, doktorunuz TYGEX’i başka antibiyotikler ile birlikte 
kullanabilir.  
• Doktorunuz sizi başka bakteriyel enfeksiyon un gelişmesi açısından  yakından takip 
edecektir. Eğer başka bir bakteriyel enfeksiyon gelişirse doktorunuz mevcut enfeksiyonun 
türüne göre başka bir antibiyotik reçeteleyebilir.  
• TYGEX ’in de dahil olduğu  antibiyotikler bel irli bakterilerle  savaşsa da  diğer bakteri ve 
mantarlar çoğalmaya  devam ede bilirler . Doktorunuz sizi olası enfeksiyonlar için 
gözlemleyecek ve gerekirse  tedavi edecektir.  
Bu uyarılar , geçmişteki  herhangi bir dönemde dahi olsa sizin için geçerliyse lütfen  
doktorunuza danışınız . 
 
TYGEX’in yiyecek ve içecek ile kullanılması  
Uygulama yöntemi bakımından besinlerle etkileşimi beklenmez.  
 
Hamilelik  
İlacı kullanmadan önce doktorunuza veya eczacınıza danı şınız. 
TYGEX hamilelikte uygulanması durumunda bebeğe zarar verebilir. Hamileyseniz , hamile 
olabileceğinizi düşünüyorsanız  ya da hamile kalmayı planlıyorsanız TYGEX kullanmadan 
önce doktorunuza danışınız.   
TYGEX doğum kontrol hapları ile etkileşime girebilir. TYGEX alırken ilave bir doğum 
kontrol yöntemi ihtiyacı konusunda doktorunuzla konuşunuz.  
Tedaviniz sırasında hamile oldu ğunuzu fark ederseniz hemen doktorunuza  veya eczacınıza  
danışınız. 
 
Emzirme  
İlacı kullanmadan önce doktorunuza veya eczacınıza danı şınız. 
TYGEX’in insanlarda anne sütüne geçip geçmediği bilinmemektedir. Bebeğinizi emzirmeden 
önce doktorunuza danışınız.   4 / 10 
  
Araç ve makine kullanımı  
TYGEX sersemlik gibi yan etkilere neden olabilir. Bu durum araç ve makine kullanım  
becerinizi etkileyebilir .  
 
TYGEX’in içeri ğinde bulunan bazı yardımcı maddeler hakkında önemli bilgiler  
Bu tıbbi ürün her dozunda  1 mmol (23 mg)’de n daha az sodyum ihtiva eder; yani aslında 
“sodyum içermez”.   
 
Diğer ilaçlar ile birlikte kullanımı  
TYGEX, kanınızın ne kadar iyi pıhtılaştığını ölçen bazı testlerde uzamaya neden olabilir.  
Aşırı kan pıhtılaşmasını önlemeye yönelik ilaçlar (antikoagülan adı verilir) alıyorsanız 
doktorunuza bildirmeniz önemlidir.  Bu durumda, doktorunuz sizi yakından takip edecektir.  
TYGEX doğum kontrol haplarıyla etkileşim gösterebilir. TYGEX kullanırken ilave bir doğum 
kontrol  yöntemi  ihtiyacı konusunda doktorunuzla  konuşunuz . 
TYGEX, bağışıklık sistemini baskılamak için kullanılan ilaçların (takrolimus veya siklosporin 
gibi) etkisini artırabilir. Eğer bu ilaçları kullanıyorsanız, doktorunuza söylemeniz önemlidir, 
böylece yakından izlenebilirsiniz.  
Eğer  reçeteli ya da reçetesiz herhangi bir ilacı şu anda kullanıyorsanız veya son  zamanlarda 
kullandı nız ise  lütfen doktorunuza veya eczacınıza bunlar hakkında bilgi  veriniz.  
 
3. TYGEX  nasıl kullanılır?  
Uygun kullanım ve doz/uygulama sıklığı için talimatlar:  
TYGEX, size bir doktor veya hemşire tarafından verilecektir.  
Yetişkinlerde ö nerilen doz, başlangıç  olarak 100 mg, daha sonra her 12 saat te bir 50 mg’dır.   
8 ila <12 yaşındaki çocuklarda önerilen doz, 12 saatte bir en yüksek 50 mg doza kadar 
intravenöz olarak verilen 12 saatte bir 1,2 mg/kg’dır.  
12 ila <18 yaşındaki ergenlerde önerilen doz her 12 saatte bir 50 mg’dır.  
Tedavi  süresi genelde 5 -14 gündür . Doktorunuz TYGEX  ile tedavinizin ne kadar süreceğin e 
karar verecektir . 
 
Uygulama yolu ve metodu:  
TYGEX  doktorunuz veya hemşireniz  tarafından 30 ila 60 dakikalık bir süre boyunca 
intravenöz olarak (doğrudan kan dolaşımınıza) verilir.  5 / 10 
 Değişik ya ş grupları:  
Çocuklarda kullanımı:  
TYGEX , dişlerde oluşabilecek renk değişikliklerinden dolayı 8 yaşından küçük çocuklarda 
kullanılmamalıdır.  
 
Yaşlılarda kullanımı:   
Yaşlı hastalarda herhangi bir doz ayarlaması na gerek yoktur . 
 
Özel kullanım durumları:  
Böbrek yetmezli ği: 
Böbrek yetmezliği olan veya hemodiyaliz  uygulanmakta olan hastalarda herhangi bir doz 
ayarlaması  gerekmez . 
 
Karaci ğer yetmezli ği: 
Hafif ve orta derecede karaciğer yetmezliği olan hastalarda herhangi bir doz ayarlaması 
gerekmez . Eğer ciddi karaciğer yetmezliğiniz varsa TYGEX kullanırken d oktorunuz sizi 
kontrol edecek ve ilaç dozunuzu azaltacaktır . 
 
Eğer TYGEX’in etkisinin çok güçlü veya zayıf oldu ğuna dair bir izleniminiz var ise 
doktorunuz veya eczacınız ile konu şunuz.  
 
Kullanmanız gerekenden daha fazla TYGEX kullandıysanız : 
Size gereğinden fazla  TYGEX  verilmiş olabileceğinden  endişe leniyorsanız , derhal  
doktorunuz veya  hemşireniz  ile konuşunuz.  
TYGEX’ ten kullanmanız gerekenden fazlasını kullanmı şsanız bir doktor veya eczacı ile 
konuşunuz.  
 
TYGEX ’i kullanmayı unutursanız  
Bir doz u atlamış olabileceğinizden  endiş eleniyorsanız , derhal doktorunuz veya hemşireniz  ile 
konu şunuz.  
Unutulan dozları dengelemek için çift doz almayınız.  
 
TYGEX ile tedavi sonlandırıldığındaki oluşabilecek etkiler  
Doktorunuz tedavinizi sonlandırıncaya kadar ilacınızı kullanmaya devam ediniz.  6 / 10 
 4. Olası yan etkiler nelerdir?  
Tüm ilaçlar gibi, TYGEX’in içeriğinde bulunan maddelere duyarlı olan kişilerde yan etkiler 
olabilir.  Tigesiklin dahil olmak üzere birçok antibiyotik ile psödomembranöz kolit (kalın 
bağırsak iltihabı) görülebilir. Karın ağrısı veya ateş ile birlikte şiddetli, inatçı veya kanlı ishal 
şeklinde görülen ve ciddi bir ba ğırsak iltihabının belirtisi olabilecek bu tablo tedaviniz 
sırasında veya tedaviniz bittikten sonra ortaya çıkabilir.  
TYGEX ile görülen diğer yan etkiler aşağıdaki kategorilerde gösterildiği şekilde sıralanmıştır.  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinde n fazla  görülebilir.  
Yaygın olmayan: 100 hastanın birinden az, fakat 1 .000 hastanın birinden fazla görülebilir.  
Seyrek: 1 .000 hastanın birinden az, fakat 10 .000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Aşağıdakilerden biri olursa, TYGEX’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz.  
• Anafilaksi/anafilaksiye benzer reaksiyonlar (yaşamı tehdit edici şok tablosuna yol 
açabilen, ani gelişen yaygın alerjik reaksiyon [örneğin nefes alıp vermede zorluk, kan 
basıncında düşme, nabızda hızlanma] dahil olmak üzere hafiften şiddetliye kadar değişen 
düzeylerde görülebilir)  
• Ciltte şişlik, kızarıklık ve deri soyulması ile seyreden iltihap (Steven -Johnson’s 
Sendromu) dahil ağır deri reaksiyonları  
• Karın ağrısı veya ateş ile birlikte görülen şiddetli, kalıcı veya kanlı ishal. Bu etkiler hemen 
hemen tüm antibiyotiklerin kullanımı ile oluşabilen “psödomembranöz kolit” denilen 
ciddi bir bağırsak iltihabı nedeniyle görülebilir. Tedaviniz sırasında veya sonrasında 
oluşabilir.  
Bunların hepsi çok ciddi yan etkilerdir. Eğer bunlardan biri sizde mevcut ise, sizin TYGEX’e 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  Bu çok ciddi yan etkilerin hepsi oldukça seyrek görülür.  
 
Çok yaygın  
• Mide bulantısı, kusma, ishal  
 7 / 10 
 Yaygın  
• Apse, enfeksiyonlar  
• Kanın pıhtılaşma  yeteneğinin  azalmasına ilişkin  laboratuvar ölçümleri  
• Sersemlik  hali 
• Ağrı, iltihap, şişme ve pıhtılaşma gibi enjeksiyon kaynaklı damar tahrişleri  
• Karın ağrısı , midede rahatsızlık (mide ağrısı  ve hazımsızlık), iştah  kaybı  
• Karaciğer  enzim d üzeylerinde yükselme, kanda biliru bin seviyesinin artı şı (kanda safra  
pigmentinin artı şı) 
• Kaşıntı, döküntü   
• Zayıf veya yavaş yara iyileşmesi  
• Baş ağrısı  
• Tükürük  bezleri ve pankreasta bulunan bir enzim olan amilazda artış, kan üre azotunda  
artış 
• Pnömoni ( akciğer iltihabı ) 
• Kan şeker i düzeyinde azalma  
• Sepsis (vücutta ve kan dolaşımında ciddi enfeksiyon)/septik şok (sepsise bağlı çoklu  organ 
yetmezliğine ve ölüme neden olabilen ciddi  medikal durum )  
• Uygulama bölgesi reaksiyonları (ağrı, kızarıklık, iltihap)  
• Kanda düşük protein seviyeleri   
 
Yaygın olmayan  
• Akut pankreas iltihabı (şiddetli karın ağrısı, bulantı ve kusmayla sonuçlanabilen pankreas 
iltihabı)  
• Sarılık (derinin sararması), karaciğerde iltihap  
• Kandaki kan pulcuğu sayısında azalma (artan kanama eğilimi ve morarma/hematom a 
neden olabilir )  
 
Seyrek  
• Kandaki düşük fibrinojen (kan pıhtılaşmasına katılan bir protein) seviyeleri  
 
Bilinmiyor  
• Anafilaksi/ana filaksiye benzer reaksiyonlar ( yaşamı tehdit edici şok tablosuna yol 
açabilen, ani gelişen yaygın alerjik reaksiyon [örneğin nefes alıp vermede zorluk, kan 8 / 10 
 basıncında düşme, nabızda hızlanma] dahil olmak üzere hafiften şiddetliye kadar değişen 
düzeylerde görülebilir)  
• Karaciğer yetmezliği  
• Ciltte şiddetli kabarmaya ve soyulmaya yol açabilecek cilt döküntüsü (Steven s-Johnson 
Sendromu)  
 
Eğer bu kullanma talimatında bahsi geçmeyen herhangi bir yan etki ile kar şılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.   
 
5. TYGEX’in saklanması  
TYGEX’i çocukların göremeyece ği, eri şemeyece ği yerlerde ve ambalajında saklayınız.  
25˚C altındaki oda sıcaklığında saklayınız.  
Sulandırılmış çözelti  berrak, sarı -turuncu renginde olmalıdır; bu renk oluşmamışsa çözelti  
kullanılmayıp atılmalıdır.  
Sulandırıldığında , tigesiklin oda sıcaklığında (25˚C) 24 saate kadar (flakonda 6 saate kadar, 
IV torbasında geri kalan 18 saat boyunca) saklanabilir.  
Alternatif olarak 9 mg/m L (%0,9)’luk enjeksiyon için sodyum klorür çözeltisi , 50 mg/m L 
(%5)’lik enjeksiyon için dekstroz çözeltisi  veya laktatlı ringer çözeltisi  ile karıştırılan 
tigesiklin sulandırılan  çözeltinin  IV torbasına ivedilikle aktarılmasını takiben buzdolabında 2 -
8˚C’de 48 saat süreyle saklanabilir.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra TYGEX ’i kullanmayınız.   
Eğer üründe ve/veya ambalajında bozukluklar fark ederseniz TYGEX’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  9 / 10 
 Ruhsat sahibi:  
VEM İLAÇ San. ve Tic. A.Ş  
Maslak Mahallesi AOS 55. Sokak  
42 Maslak A Blok Sit. No: 2/134  
Sarıyer/İSTANBUL  
 
Üreti m yeri :  
VEM İlaç San. ve Tic. A.Ş.  
Çerkezköy Organize Sanayi Bölgesi  
Karaağaç Mah. Fatih Blv. No:38  
Kapaklı / TEKİRDAĞ   
 
Bu kullanma talimatı  …/…/… tarihinde onaylanmıştır.  
 
 
-------------------------------------------------------------------------------------------------------------  
AŞAĞIDAKİ  BİLGİLER BU İLACI UYGULAYACAK SAĞLIK PERSONELİ 
İÇİNDİR  
Hazırlama ve kullanım bilgileri:  
10 mg/m L tigesiklin konsantrasyonu elde etmek için toz, enjeksiyonluk 9 mg/m L (%0,9)’luk 
sodyum klorür çözeltisi, 50 mg/m L (%5)’lik enjeksiyon için dekstroz çözeltisi veya 
enjeksiyonluk Laktatlı Ringer çözeltisi ile rekonstitüye edilmelidir. Flakon, ilaç tamamen 
çözünene kadar hafifçe döndürülmelidir. Daha sonra, rekonstitüye edilmiş çözeltinin 5 m L’si, 
hemen flakondan çekilmeli ve 100 m L intravenöz infüzyon torbasına ya da başka uygun 
infüzyon kabına (ör. cam şişe) eklenmelidir.  
100 mg’ lık doz için, iki flakon kullanılarak 100 m L intravenöz torbaya veya başka uygun 
infüzyon kabına (ör. cam şişe) rekonstitüye edilmelidir.  
Not: Flakon %6 fazlalık içerir. Dolayısıyla, sulandırılmış çözeltinin 5 m L’si, 50 mg etkin 
maddeye eşdeğerdir. Hazırlanan çözelti sarı  - turuncu renkte olmalıdır, değilse çözelti 
kullanılmayıp atılmalıdır. Parenteral ürünler, uygulama öncesinde renk değişikliği (ör. yeşil 
veya siyah) ve partikül açısından mutlaka incelenmelidir. IV torbasında rekonstitüye 
edildiğinde, tigesiklin oda sıcaklığında (25˚C) 24 saate kadar, buzdolabında ise (2 -8oC) 48 
saat süreyle saklanabilir.  
TYGEX, özel bir hat aracılığıyla veya bir set aracılığıyla intravenöz yoldan uygulanmalıdır.  10 / 10 
 Çeşitli etkin maddelerin sıralı infüzyonu için aynı intravenöz hat kullanılıyorsa bu hat, 
tigesiklin infüzyonu öncesinde ve sonrasında, ya enjeksiyonluk sodyum klorür 9 mg/m L 
(%0,9) çözeltisi ya da enjeksiyonluk dekstroz 50 mg/m L (%5) çözeltisi ile yıkanmalıdır. 
Enjeksiyon, bu ortak hat aracılığıyla tigesiklin ve diğer tüm müstahzarlarla uyumlu bir 
infüzyon çözeltisi ile gerçekleştirilmelidir .  
Geçimli intravenöz çözeltileri şunlardır: enjeksiyon için 9 mg/m L (%0,9) sodyum klorür 
çözeltisi, enjeksiyon için 50 mg/m L (%5) dekstroz çözeltisi ve enjeksiyon için Laktatlı Ringer 
çözeltisi.  
Enjeksiyonluk %0,9 sodyum klorür çözeltisi ile sulandırılmış tigesiklinin aynı setten 
verildiğinde aşağıda belirtilen tıbbi ürünler veya çözücülerle geçimli olduğu gösterilmiştir: 
Amikasin, dobutamin, dopamin HCl, gentamisin, haloperidol, Laktatlı Ringer çözeltisi, 
lidokain HCl, metoklopramid, morfin, norepinefrin, piperasilin/tazobaktam (EDTA 
formülasyonu), potasyum klorür, propofol, ranitidin HCl, teofilin, tobramisin.  
TYGEX , geçimlilik verilerinin mevcut olmadığı diğer tıbbi ürünlerle karıştırılmamalıdır.  
Yalnızca tek kullanımlıktır, kullanılmayan çözelti  atılmalıdır.  