KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8. Şüpheli advers reaksiyonların raporlanması.
1. BEŞERİ TIBBİ ÜRÜNÜN ADI
MELOSOM 3 mg film kaplı tablet
2. KALİTATİF VE KANTİTATİF BİLEŞİM
Etkin madde:
Melatonin 3 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Beyaz ila kirli beyaz çentiksiz tablet.
4. KLİNİK ÖZELLİKLER
4.1.Terapötik endikasyonlar
Yetişkinlerde saat farkı değişikliklerine bağlı gelişen sirkadyan ritim uyku bozukluğunun (jet
lag) kısa süreli tedavisinde endikedir.
4.2.Pozoloji ve uygulama şekli
Pozoloji/uygulama sıklığı ve süresi:
Standart doz 5 gün boyunca günde 3 mg’dır (1 tablet). Standart doz semptomları yeterince
hafifletmezse, günlük doz 6 mg’a (birlikte alınan 2 tablet) yükseltilebilir. Semptomları
yeterince hafifleten doz mümkün olan en kısa sürede alınmalıdır.
Semptomlarda düzelme sağlayan doz, her zaman yatma saatinde alınmalıdır.
Doğu yönüne yapılan uçuşlarda etkisi daha belirgin olmakla birlikte Batı yönüne yapılan
uçuşlar için de etkilidir. 2 saatin üzerinde bir zaman dilimi aşımının olduğu uçuşlarda
kullanılabilir.
İlk doz, varış noktasına varıldığında, alışılmış uyku saatinde alınmalıdır. En fazla 5-7 gün
süreyle kullanılmalıdır. Jet-lag sonrası uyku bozukluklarının giderilmesinde olumsuz etkiye yol
açmaması için, saat 20.00’dan önce veya saat 04.00’dan sonra alınmamalıdır.
Bazı yiyecekler melatoninin plazma konsantrasyonunda artışa neden olabilir (bkz. Bölüm 5.2).
Karbonhidrattan zengin öğünlerle birlikte melatonin alınması kan şekeri düzeyini birkaç saat
1/11bozabilir (bkz. Bölüm 4.4). MELOSOM alımından 2 saat önce ve 2 saat sonra yiyeceklerin
tüketilmemesi önerilir.
Potansiyel olarak uyku kalitesinde bozulma ve bazı jet-lag semptomlarında (baş ağrısı, sabah
yorgunluğu ve konsantrasyon) kötüleşme riskinden dolayı, melatoninin alkol ile birlikte
tüketilmesi önerilmemektedir.
MELOSOM, yılda en fazla 16 tedavi periyodu boyunca alınabilir.
Uygulama şekli:
Ağızdan alınır.
Tabletler bütün olarak sıvı ile yutulmalıdır.
Özel popülasyonlara ilişkin ek bilgiler:
Böbrek yetmezliği:
MELOSOM’un böbrek yetmezliği olan hastalarda kullanımına ilişkin sınırlı deneyim
bulunmaktadır. Böbrek yetmezliği olan hastalarda melatonin dikkatli kullanılmalıdır.
MELOSOM, şiddetli böbrek yetmezliği olan hastalarda önerilmemektedir (bkz. Bölüm 5.2).
Karaciğer yetmezliği:
MELOSOM’un karaciğer yetmezliği olan hastalarda kullanımına ilişkin sınırlı deneyim
bulunmaktadır. Karaciğer sirozu olan hastalarda melatoninin plazma klirensinin önemli ölçüde
azaldığı gösterilmiştir. MELOSOM orta veya şiddetli karaciğer yetmezliği olan hastalarda
önerilmemektedir (bkz. Bölüm 5.2).
Pediyatrik popülasyon:
MELOSOM’un 0-18 yaş arası çocuklarda/ergenlerde etkililiği ve güvenliliği belirlenmemiştir.
MELOSOM, yeterli veri bulunmamasından dolayı çocuklarda ve ergenlerde kullanılmamalıdır
(bkz. Bölüm 4.4 ve 5.1).
Geriyatrik popülasyon:
Melatonin farmakokinetiği genel olarak genç yetişkinlerde ve yaşlılarda benzer olduğundan,
yaşlı hastalar için doz ayarlanmasına gerek olmadığı gösterilmiştir (bkz. Bölüm 5.2).
4.3. Kontrendikasyonlar
Etkin maddeye veya Bölüm 6.1’de listelenen yardımcı maddelerden herhangi birine karşı aşırı
duyarlılığı olan hastalarda kontrendikedir.
4.4. Özel kullanım uyarıları ve önlemleri
Melatonin uyuşukluğa ve uyku haline neden olabilir. Uyuşukluk etkilerinin hasta güvenliğine
yönelik bir riskle ilişkili olması muhtemel ise, MELOSOM dikkatli kullanılmalıdır.
Melatonin nöbet geçiren hastalarda (örn. epileptik hastalar) nöbet sıklığını artırabilir. Nöbet
geçiren hastalar, MELOSOM’u kullanmadan önce bu olasılık hakkında bilgilendirilmelidir.
2/11Melatonin, çoklu nörolojik kusurları olan çocuk ve ergenlerde nöbet insidansını destekleyebilir
veya artırabilir.
Vaka bazlı raporlarda, melatonin kullanımının otoimmün hastalığı olanlarda alevlenmeye
neden olduğu bildirilmiştir. Otoimmün hastalıkları olan hastalarda melatonin kullanımına
ilişkin veri bulunmamaktadır. MELOSOM, otoimmün hastalıkları olan hastalarda
önerilmemektedir.
Melatonin ile yapılmış sınırlı klinik çalışmalarda, karbonhidrat açısından zengin öğünlerden
sonra kullanımının, kan glukoz düzeylerinde birkaç saat boyunca bozulmaya yol açtığı
gözlenmiştir. MELOSOM öğünlerden en az 2 saat önce ve 2 saat sonra alınmalıdır; ideal olarak,
önemli ölçüde bozulmuş glukoz intoleransı olan veya diyabetli kişilerde melatonin öğünlerden
en az 3 saat sonra alınmalıdır.
Böbrek yetmezliği veya karaciğer yetmezliği olan hastalarda melatonin kullanımına ilişkin
sınırlı deneyim bulunmaktadır. MELOSOM’un ciddi böbrek yetmezliği veya orta veya ciddi
karaciğer yetmezliği olan hastalarda kullanılması önerilmemektedir.
Pediyatrik popülasyon
MELOSOM’un 0-18 yaş arası çocuklarda/ergenlerde etkililiği ve güvenliliği belirlenmemiştir.
MELOSOM, yeterli veri bulunmamasından dolayı çocuklarda ve ergenlerde kullanılmamalıdır
(bkz. Bölüm 5.1).
4.5.Diğer tıbbi ürünler ile etkileşimler ve diğer etkileşim şekilleri
Etkileşim çalışmaları sadece erişkinlerde yapılmıştır.
Farmakokinetik etkileşimler
• Melatonin hepatik sitokrom P450 CYP1A enzimleri, özellikle CYP1A2 tarafından metabolize
edilir. Bu nedenle melatonin ile CYP1A enzimleri ile metabolize olan diğer ilaçlar arasında
etkileşimler olabilmektedir.
• Fluvoksamin ile tedavi edilen hastalarda CYP1A2 ve CYP2C19 metabolizmasındaki
etkileşimden dolayı, melatonin seviyesinde artış (17 kat daha yüksek EAA ve 12 kat daha
yüksek serum C ) olduğundan dikkatli olunmalıdır. Fluvoksamin alan hastalarda MELOSOM
max
kullanımından kaçınılmalıdır.
• 5- veya 8-metoksipsoralen (5 veya 8-MOP) alan hastalarda dikkatli olunmalıdır, çünkü bu
madde melatonin kan serum düzeylerini melatonin metabolizmasını inhibe ederek arttırır.
• Simetidin alan hastalarda dikkatli olunmalıdır, çünkü bu ajan melatoninin CYP2D tarafından
metabolizmasını inhibe ederek plazma melatonin düzeylerini yükseltir.
• Östrojen tedavisi alan hastalarda (örn. kontraseptifler veya hormon replasman tedavisi
şeklinde) dikkatli olunmalıdır, çünkü östrojenler melatoninin CYP1A2’nin inhibisyonu yoluyla
metabolizmasını inhibe ederek, plazma seviyelerini arttırır.
• CYP1A2 inhibitörleri (kinolonlar gibi) melatonin plazma düzeylerini artırabilir.
3/11• CYP1A2 indükleyicileri (karbamazepin ve rifampisin gibi) melatonin plazma
konsantrasyonlarını azaltabilir.
• Sigara kullanımı, CYP1A2’nin indüklenmesi nedeniyle melatonin düzeylerini düşürebilir.
Farmakodinamik etkileşimler
• Melatonin, benzodiazepinlerin (örn. midazolam, temazepam) ve benzodiazepin olmayan
hipnotiklerin (örn. zaleplon, zolpidem, zopiklon) yatıştırıcı etkisini artırabilir. Jet-lag tedavisi
üzerine yapılan bir çalışmada, melatonin ve zolpidem kombinasyonu, tek başına zolpidem ile
karşılaştırıldığında, sabah uykululuğu, mide bulantısı ve kafa karışıklığının daha yüksek
insidansı ve kalktıktan sonraki ilk saat boyunca aktivitede azalma ile sonuçlanmıştır.
• Melatonin, varfarinin antikoagülasyon aktivitesini etkileyebilir.
Özel popülasyonlara ilişkin ek bilgiler
Pediyatrik popülasyon:
Etkileşim çalışmaları sadece yetişkinlerde yapılmıştır.
4.6.Gebelik ve laktasyon
Genel tavsiye
Gebelik kategorisi:C
Çocuk doğurma potansiyeli bulunan kadınlar / Doğum kontrolü (Kontrasepsiyon)
MELOSOM hamilelik sırasında veya doğum kontrolü kullanmayan çocuk doğurma potansiyeli
olan kadınlarda önerilmemektedir.
Gebelik dönemi
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-veya/
doğum/ve-veya/doğum sonrası gelişim üzerindeki etkiler bakımından yetersizdir (bkz. Bölüm
5.3). İnsanlara yönelik potansiyel risk bilinmemektedir. MELOSOM gerekli olmadıkça gebelik
döneminde kullanılmamalıdır.
Hamile kadınlarda melatonin kullanımına ilişkin veri sınırlı miktardadır.
Eksojen melatonin insan plasentasını kolayca geçer.
Hayvanlar üzerinde yapılan çalışmalar üreme toksisitesi açısından yetersizdir (bkz. Bölüm 5.3).
Yeterli veri olmamasından dolayı, MELOSOM’un gebelerde kullanımı önerilmemektedir.
Laktasyon dönemi
İnsan sütünde endojen melatonin salgılanmasından dolayı, anne sütünde melatonin veya
metabolitlerin atılımına ilişkin yeterli veri bulunmamaktadır.
Hayvanlardaki mevcut farmakodinamik / toksikolojik veriler, melatonin / metabolitlerin süt ile
atıldığını göstermiştir (bkz. Bölüm 5.3).
Bu riskler değerlendirildiğinde emzirilen yenidoğan, bebek ve çocuklardaki risk göz ardı
edilemeyeceğinden, MELOSOM emzirme döneminde kullanılmamalıdır.
Üreme yeteneği / Fertilite
Yüksek dozlarda ve uzun süre melatonin kullanımı insanlarda doğurganlığı tehlikeye atabilir.
4/11Hayvanlar üzerinde yapılan çalışmalar doğurganlık üzerindeki etkiler açısından yetersizdir
(bkz. Bölüm 5.3).
MELOSOM, hamilelik planlayan kadın ve erkeklerde önerilmemektedir.
4.7. Araç ve makine kullanımı üzerindeki etkiler
Melatonin, araç ve makine kullanma yeteneği üzerinde orta düzeyde bir etkiye sahiptir.
Melatonin uyuşukluğa neden olabilir ve birkaç saat boyunca uyanıklığı azaltabilir, bu nedenle
araç veya makine kullanmadan önce MELOSOM kullanılması önerilmez.
4.8. İstenmeyen etkiler
Güvenlilik profilinin özeti
Jet-lag tedavisi için kısa süreli olarak melatonin alındığında, uyuşukluk/uyku hali, baş ağrısı ve
baş dönmesi/oryantasyon bozukluğu ve mide bulantısı en sık bildirilen advers reaksiyonlardır.
Klinik çalışmalarda veya spontan vaka raporlarında genel olarak melatonine karşı aşağıdaki
advers reaksiyonlar bildirilmiştir.
Sıklıklar şu şekilde tanımlanır: Çok yaygın (≥ 1/10); yaygın (≥ 1/100 ila < 1/10); yaygın
olmayan (≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000),
bilinmiyor (eldeki verilerden hareketle tahmin edilemiyor).
Kan ve lenf sistemi hastalıkları
Seyrek: lökopeni, trombositopeni
Bağışıklık sistemi hastalıkları
Bilinmiyor: hipersensitivite reaksiyonu
Metabolizma ve beslenme hastalıkları
Seyrek: hipertrigliseridemi
Bilinmiyor: hiperglisemi
Psikiyatrik hastalıklar
Yaygın olmayan: asabiyet, sinirlilik, huzursuzluk, anormal rüyalar, kaygı
Seyrek: duygu durum değişikliği, saldırgan davranış, oryantasyon bozukluğu, libido artışı
Sinir sistemi hastalıkları
Yaygın: baş ağrısı, uyku hali
Yaygın olmayan: baş dönmesi
Seyrek: senkop (bayılma), hafıza bozukluğu, huzursuz bacak sendromu, parestezi
Göz hastalıkları
Seyrek: görme keskinliğinde azalma, bulanık görme, gözyaşı miktarında artış
Kalp hastalıkları
Seyrek: çarpıntı
5/11Vasküler hastalıkları
Yaygın olmayan: hipertansiyon
Seyrek: ateş basması
Gastrointestinal hastalıkları
Yaygın olmayan: karın ağrısı, üst karın ağrısı, hazımsızlık, oral ülserler, ağız kuruluğu, bulantı
Seyrek: kusma, gaz, aşırı tükürük salgısı, ağız kokusu, gastrit
Deri ve deri altı doku hastalıkları
Yaygın olmayan: kaşıntı, kızarıklık, kuru cilt
Seyrek: tırnak bozukluğu
Bilinmiyor: dil ödemi, oral mukoza ödemi
Kas-iskelet bozuklukları ve bağ doku ve kemik hastalıkları
Seyrek: artrit, kas spazmları
Böbrek ve idrar yolu hastalıkları
Yaygın olmayan: glikozüri, proteinüri
Seyrek: poliüri, hematüri
Üreme sistemi ve meme hastalıkları
Seyrek: priapizm, prostatit
Bilinmiyor: galaktore
Genel bozukluklar ve uygulama bölgesine ilişkin hastalıklar
Yaygın olmayan: göğüs ağrısı, halsizlik
Seyrek: susuzluk
Laboratuvar ve diğer tetkikler
Yaygın olmayan: kilo artışı
Seyrek: anormal kan elektrolitleri
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
eposta:tufam@titck.gov.tr; tel:0 800 314 00 08; faks: 0 312 218 35 99)
4.9. Doz aşımı ve tedavisi
Uyuşukluk, baş ağrısı, baş dönmesi ve mide bulantısı, oral melatonin ile doz aşımının en sık
bildirilen belirti ve semptomlarıdır.
6/11300 mg’a kadar günlük melatonin dozlarının yutulması, klinik olarak önemli advers
reaksiyonlara neden olmamıştır.
Birkaç hafta boyunca aşırı yüksek melatonin dozlarının (3.000-6.600 mg) alınmasından sonra
kızarma, karın krampları, ishal, baş ağrısı ve skotoma lucidum bildirilmiştir.
Genel destekleyici önlemler uygulanmalıdır. Gastrik lavaj ve aktif kömür uygulaması
düşünülebilir.
Melatonin alımdan sonraki 12 saat içinde, etkin madde klirensi beklenir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Sinir sistemi, psikoleptikler, hipnotikler ve sedatifler, melatonin
reseptörü agonistleri
ATC kodu: N05CH01
Melatonin bir hormon ve antioksidandır. Epifiz bezi tarafından salgılanan melatonin, sirkadiyen
ritimlerin günlük aydınlık-karanlık döngüsüne senkronizasyonunda yer alır. Melatonin salgısı
/ plazma melatonin düzeyi, karanlığın başlamasından kısa bir süre sonra yükselir, sabah 02.00-
04.00 saatleri arasında zirve yapar ve şafak vaktinde en düşük seviyesine düşer.
Etki mekanizması
Farmakolojik etki mekanizması, melatoninin MT1-, MT2- ve MT3 reseptörleri ile etkileşimine
dayandığına inanılmaktadır, çünkü bu reseptörler (özellikle MT1 ve MT2) genel olarak uyku
ve sirkadiyen ritimlerin düzenlenmesinde rol oynar.
Farmakodinamik etkiler
Melatonin hipnotik/yatıştırıcı etkiye sahiptir ve uyku eğilimini arttırır. Sirkadiyen salınımındaki
zirveden önce veya sonra uygulanan melatonin, normal melatonin sekresyonunu azaltabilir
veya geciktirebilir. Hızlı transmeridyen seyahati (uçak uçuşu) takiben varış noktasında
yatmadan önce (22.00 ile 24.00 saatleri arasında) melatonin uygulaması, sirkadiyen ritmin
yeniden senkronizasyonunu hızlandırır ve jet-lag olarak bilinen semptomların düzelmesine
yardımcı olur.
Klinik etkililik ve güvenlilik
Jet-lagın tipik semptomları uyku bozuklukları ve gündüz yorgunluğu ve bitkinliğidir, ancak
hafif bilişsel bozukluk, sinirlilik ve gastrointestinal rahatsızlıklar da görülebilir. Jet-lag, uçakta
daha fazla zaman dilimi geçirdikçe ve doğuya doğru seyahatlerde genellikle daha kötü seyirli
olmaktadır. Klinik deneylerde, melatoninin hasta tarafından değerlendirilen genel jet-lag
semptomlarını ~ %44 oranında azalttığını ve jet-lag süresini kısalttığı gösterilmiştir. 12 zaman
dilimindeki uçuşlarla ilgili yapılan 2 çalışmada, melatonin jet-lag süresini ~ %33 oranında etkili
bir şekilde azalttığı gösterilmiştir.
7/11Yanlış zamanlanmış melatonin alımının sirkadiyen ritm veya jet-lag üzerinde olumsuz etkisi
olması nedeniyle, melatonin uçuş varış noktasında 20.00’den önce veya 04.00’dan sonra
alınmamalıdır.
0,5 ila 8 mg melatonin dozlarını içeren jet-lag çalışmalarında bildirilen advers reaksiyonlar tipik
olarak hafiftir ve jet-lag semptomlarından ayırt edilmesi genellikle zordur. Geçici
uyuşukluk/sedasyon, baş ağrısı ve baş dönmesi/oryantasyon bozukluğu bildirilmiştir; bu aynı
advers reaksiyonlar artı mide bulantısı, insanlarda melatoninin güvenliğine ilişkin
incelemelerde tipik olarak kısa süreli melatoninin kullanımıyla ilişkili olanlardır.
Pediyatrik popülasyon
0-18 yaş arası çocuklarda ve ergenlerde melatoninin etkinliği ve güvenliği belirlenmemiştir.
Endojen melatoninin, hipotalamus-hipofiz-gonad ekseni gelişimi üzerindeki işlevlere etki
edeceği düşünüldüğünden MELOSOM, 0-18 yaş arası çocuklarda ve ergenlerde
kullanılmamalıdır.
5.2. Farmakokinetik özellikler
Genel özellikler
Melatonin, ana formunda aktif olan küçük, amfifilik (hidrofilik ve hidrofobik özellikleri
taşıyan) bir moleküldür (molekül ağırlığı 232 g/mol). Melatonin, insan vücudunda serotonin
yoluyla triptofandan sentezlenir, az miktarda da diyet yoluyla elde edilir. Aşağıda özetlenen
veriler, genellikle sağlıklı erkek ve kadınları, özellikle genç ve orta yaşlı yetişkinleri içeren
çalışmalardan alınmıştır.
Emilim:
Oral olarak uygulanan melatonin neredeyse tamamen emilir. ~ %85’lik ilk geçiş metabolizması
sayesinde, oral biyoyararlanımı ~ %15’tir. Plazma tmax ~ 50 dakikadır. 3 mg’lık bir hemen
salınan melatonin dozu, plazma melatonin C ’ını ~ 3400 pg/mL’ye yükseltir; bu değer, gece
max
(endojen) plazma melatonin C ’ının ~ 60 katıdır, ancak klinik çalışmalarda, bireyler arasında
max
endojen ve eksojen C değerlerinde farklılıklar gözlenmiştir.
max
Melatonin alımı sırasında veya civarında gıda alımının melatoninin farmakokinetiği üzerindeki
etkisine ilişkin veriler sınırlıdır, ancak birlikte gıda alımının emilimi neredeyse 2 kat
artırabileceği bildirilmiştir. Yiyeceklerin, hızlı salınan melatonin için t üzerinde sınırlı bir
max
etkisi olduğu görülmektedir. Bu durumun MELOSOM’un etkinliğini veya güvenliğini
etkilemesi beklenmemektedir, ancak yiyeceklerin melatonin alımından yaklaşık 2 saat önce ve
2 saat sonra tüketilmemesi önerilir.
Dağılım:
Melatoninin plazma proteine bağlanma oranı yaklaşık %50-60’tır. Melatonin öncelikle
albümine bağlanır, ancak aynı zamanda alfa1-asit glikoproteini de bağlanmaktadır. Melatonin,
plazmadan çoğu doku ve organın içine ve dışına hızla dağılır ve beyin-kan bariyerini kolayca
geçer. Melatonin plasentayı kolayca geçer. Annenin 3 mg’lık doz alımını takiben, termde doğan
8/11bebeklerin göbek kanındaki seviye (%15), annenin kanındaki seviyeden (%35) biraz daha
düşük bulunmuştur.
Biyotransformasyon:
Melatonin esas olarak karaciğer tarafından metabolize edilir. Deneysel veriler, sitokrom P450
enzimleri CYP1A1 ve CYP1A2’nin melatonin metabolizmasından birincil olarak sorumlu
olduğunu ve CYP2C19’un küçük bir öneme sahip olduğunu göstermektedir. Melatonin esas
olarak 6-hidroksimelatonine metabolize edilir (idrarda geri kazanılan melatonin
metabolitlerinin ~ %80-90’ını oluşturur). N-asetilserotonin birincil minör metabolit olarak
görünmektedir (idrarda geri kazanılan melatonin metabolitlerinin ~ %10’unu oluşturmaktadır).
Melatonin metabolizması çok hızlıdır, plazma 6-hidroksimelatonin seviyesi, ekzojen melatonin
sistemik dolaşıma girdikten sonra dakikalar içinde yükselir. 6-hidroksimelatonin, atılımdan
önce sülfat konjugasyonuna (~%70) ve glukuronid konjugasyonuna (~%30) uğrar.
Eliminasyon:
Sağlıklı erişkinlerde plazma eliminasyon yarı ömrü (t½) ~45 dakikadır (normal aralık ~30-60
dakika). Melatonin metabolitleri esas olarak idrarla, ~%90’ı 6-hidroksimelatonin sülfat ve
glukuronid konjugatları olarak elimine edilir. Bir melatonin dozunun ~%1’inden azı
değişmeden idrarla atılır.
Doğrusallık/doğrusal olmayan durum:
3–6 mg doz aralığında alınan melatoninin, plazma C ve EAA doğrusal bir şekilde artarken,
maks
t ve plazma t½ sabit kalmaktadır.
maks
Cinsiyet:
Sınırlı veriler, melatonin alımını takiben kadınlarda erkeklere kıyasla daha yüksek (potansiyel
olarak yaklaşık iki katı) C ve EAA’nın olabileceğini düşündürür; bununla birlikte
maks
farmakokinetikte büyük değişkenlik gözlemlenebilmektedir. Melatonin plazma yarılanma
ömrü açısından erkek ve kadınlarda önemli bir fark gözlenmemiştir.
Özel popülasyonlar:
Böbrek yetmezliği:
Literatür verileri, stabil hemodiyaliz hastalarında tekrarlanan dozlama (5-11 hafta boyunca 3
mg) sonrasında melatonin birikimi olmadığını göstermektedir. Bununla birlikte, melatonin esas
olarak idrarda metabolitler olarak atıldığından, daha ileri böbrek yetmezliği olan hastalarda
melatonin metabolitlerinin plazma düzeylerinin artması beklenebilir.
Karaciğer yetmezliği:
Sınırlı veriler, karaciğer sirozu olan hastalarda gündüz endojen kan melatonin
konsantrasyonunun, muhtemelen melatoninin azalmış klirensi (metabolizma) nedeniyle
belirgin şekilde yükseldiğini göstermektedir. Primer olarak melatonin metabolizması
karaciğerde gerçekleştiğinden, karaciğer yetmezliği olanlarda eksojen melatonin alımının
plazma düzeylerinde artmaya yol açması beklenmektedir. Siroz hastalarında yapılan küçük
9/11ölçekli bir klinik çalışmada, eksojen melatonin serum yarılanma ömrü (t½)’nün, kontrol
grubuna kıyasla iki katı yüksek olduğu bulunmuştur.
Geriyatrik popülasyon:
Yaşlılarda gece endojen melatonin plazma konsantrasyonu genç erişkinlere göre daha düşüktür.
Sınırlı veriler, yaşlılarda melatonin alımını takiben plazma tmaks, C , eliminasyon yarılanma
maks
ömrü (t½) ve EAA için daha yüksek olma eğiliminde olsa da, genel olarak genç erişkinler ve
yaşlılar arasında önemli farklılıklar gözlenmemiştir.
Pediyatrik popülasyon:
Melatoninin ile yapılan klinik çalışmalarda, 18 yaşından küçük çocuklarda etkililiği ve
güvenilirliği belirlenmemiştir. Bu yaş grubundaki çocuklarda kullanımı önerilmemektedir.
5.3. Klinik öncesi güvenlilik verileri
Konvansiyonel çalışmalara dayanan klinik dışı verilerde, tek veya tekrarlanan dozlarda
melatoninin kullanımının, insanlarda toksisite, mutajenite, genotoksisite ve karsinojenik
etkilere yol açmadığı gösterilmiştir.
Gebe farelere intraperitoneal yüksek doz melatonin uygulamasından sonra, muhtemel maternal
toksisite nedeniyle, fetal vücut ağırlığı ve uzunluğunun daha düşük olma eğiliminde olduğu
gösterilmiştir. Gebelik sırasında ve doğum sonrası melatonine maruz kalan erkek ve dişi sıçan,
yer sincabı yavrularında, cinsel olgunlaşmada gecikme gözlenmiştir. Bu veriler, eksojen
melatoninin plasentayı geçerek süte salgılandığını ve hipotalamus-hipofiz-gonad ekseninin
aktivasyonunu etkileyebileceğini göstermektedir. Sıçan ve yer sincabı mevsimsel üreyen
hayvanlar olduğundan, bu bulguların insanlar üzerindeki etkileri belirsizdir.
6. FARMASÖTİK ÖZELLİKLER
6.1. Yardımcı maddelerin listesi
Mikrokristal selüloz (Avicel PH 101)
Maltodekstrin
Kroskarmeloz sodyum
Kolloidal silikon dioksit
Magnezyum stearat
Opadry 03K19229 (Hipromelloz, triasetin, talk)
Mikrokristalin selüloz (Avicel PH 102)
6.2. Geçimsizlikler
Bulunmamaktadır.
6.3. Raf ömrü
24 ay
10/116.4. Saklamaya yönelik özel tedbirler
Bu tıbbi ürün herhangi bir özel sıcaklıkta saklama koşulları gerektirmez.
25°C’nin altındaki oda sıcaklığında saklanmalıdır.
Işıktan korumak için orijinal ambalajında saklayınız.
6.5. Ambalajın niteliği ve içeriği
MELOSOM karton kutu içerisinde şeffaf PVC-PE-PVDC ve Al folyo blister ambalajda, 10
veya 30 film kaplı tablet olarak kullanıma sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Argis İlaç San. ve Tic. A.Ş.
Batı Sitesi Mahallesi 2307. Cad.
Gersan Sanayi Sitesi No: 80-82-86
Yenimahalle/Ankara
Tel: 0 312 255 54 74
Fax: 0 312 255 54 72
8. RUHSAT NUMARASI
2024/412
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 18.10.2024
Ruhsat yenileme tarihi:
10. KÜB’ÜN YENİLENME TARİHİ
11/11