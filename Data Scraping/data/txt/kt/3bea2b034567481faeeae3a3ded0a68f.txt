1 KULLANMA TALİMATI  
 
NEVİMOL® PLUS 5  mg/12,5 mg film kaplı tablet  
Ağızdan alınır.  
 
 Etkin madde:  Her bir film kaplı tablet etkin madde olarak 5 mg Nebivolol’e 5,45 eşdeğer 
Nebivolol hidroklorür ve 12,5 mg hidroklorotiyazid içerir.  
 Yardımcı maddeler:  Hidroksipropil metilselüloz, kroskarmelloz sodyum, laktoz monohidrat 
(inek sütü kaynaklı), avisel pH 102, aerosil 200, mısır nişastası, magnezyum stearat, opadry 
II 85G18490 white (talk, t itanyum dioksit (E171), lesitin (soya (E322)), 
polietilenglikol/makrogol, pva)  içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın  kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  
 
Bu Kullanma Talimatında:  
 
1. NEVİMOL PLUS nedir ve ne için kullanılır?  
2. NEVİMOL PLUS’ı kullanmadan önce dikkat edilmesi gerekenler  
3. NEVİMOL PLUS nasıl kullanılır?  
4. Olası yan etkiler nelerdir?  
5. NEVİMOL PLUS’ın saklanması  
 
Başlıkları yer almaktadır.  
 
1. NEVİMOL  PLUS nedir ve ne için kullanı lır? 
 Nebivolol selektif beta -blokör ilaçlar grubunda (kardiyovasküler sistem üzerinde seçici 
etkili) yer alan kardiyovasküler bir ilaçtır. Kalp hızındaki artışı önler, kalbin pompalama 
gücünü kontrol altına alır. Ayrıca kan damarları üzerinde genişletici e tkiye sahiptir ve bu 
etkisi ile kan basıncında düşmeye yardımcı olur.  
 Hidroklorotiyazid bir diüretiktir (idrar söktürücü) ve vücudunuzda üretilen idrar miktarını 
arttırır.  
NEVİMOL  PLUS nebivolol ve hidroklorotiyazidin tek tablet kombinasyonudur ve yüksek kan 
basıncı (hipertansiyon) tedavisinde kullanılır. Bu ilaçları halihazırda ayrı ayrı kullanan hastalar 
için iki ayrı ilaç yerine kullanılır.  
2 NEVİMOL PLUS, beyaz renkli, bir yüzünde 5/12,5 yazılı bikonveks, yuvarlak film kaplı 
tabletler şeklinde, 28 ve 84  film kaplı tablet halinde blister ambalajlarda piyasaya 
sunulmaktadır.  
 
2. NEVİMOL  PLUS’ı kullanmadan önce dikkat edilmesi gerekenler  
NEVİMOL  PLUS’ı aşağıdaki durumlarda KULLANMAYINIZ  
Eğer,  
● Nebivolol, hidroklorotiyazid ya da NEVİMOL  PLUS içindeki yardımcı maddelerden 
herhangi birine karşı aşırı duyarlılığınız (alerjiniz) var ise ( bkz. bölüm 2),  
 
● Diğer sülfonamid türevi ilaçlara (sülfonamid türevi bir ilaç olan hidroklorotiyazid gibi) karşı 
aşırı duyarlılığınız (alerjiniz) varsa,  
 
● Aşağıdaki durumlardan biri veya daha fazlası varsa:  
 
− Çok düşük kalp hızı (dakikada 60 atımdan daha az) var ise,  
− Bazı diğer ciddi kalp ritim bozuklukları (örneğin hasta sinüs sendromu, sino -atriyal blok, 2. 
ve 3. derece atriyoventriküler blok, kal p iletim bozuklukları) yaşıyorsanız,  
− Henüz yeni gelişmiş veya son dönemde kötüleşmiş kalp yetmezliğiniz varsa, veya akut kalp 
yetmezliğinden kaynaklanan dolaşımsal şok nedeniyle kalbinizin çalışmasına yardımcı olmak 
üzere damar içine ilaç verilmesi yönt emiyle tedavi görüyorsanız,  
− Düşük kan basıncı var ise,  
− Kollarda ya da bacaklarda ciddi dolaşım sorunları yaşıyorsanız,  
− Tedavi edilmemiş feokromasitoma (böbreklerin üstünde, böbreküstü bezlerinde yerleşik 
tümör) var ise,  
− Şiddetli böbrek sorunlar ı, hiç idrara çıkamama (anüri) yaşıyorsanız,  
− Metabolik bir bozukluğunuz (metabolik asidozis), diyabetik ketoasidozis gibi, var ise , 
− Astım ya da hırıltı (şimdi veya geçmişte) var ise,  
− Karaciğer fonksiyon bozukluğu yaşıyorsanız,  
− Tedavi almanıza ra ğmen kanınızda iyileşmeyen düşük potasyum, düşük sodyum, yüksek 
kalsiyum tespit ediliyorsa,  
− Gut semptomları (eklemlerde ağrı, şişme, kızarıklık, hareket kısıtlanması) ile birlikte yüksek 
ürik asit seviyeniz varsa.  
 
NEVİMOL PLUS lesitin (soya (E322)) ih tiva eder. Eğer fıstık ya da soyaya alerjiniz varsa bu 
tıbbi ürünü kullanmayınız.  
 
NEVİMOL  PLUS’ı aşağıdaki durumlarda DİKKATLİ KULLANINIZ  
● Aşağıdaki problemlerden herhangi biri mevcutsa ya da ortaya çıktıysa doktorunuzu 
bilgilendiriniz:  
 
− Prinzmetal angina olarak adlandırılan ve kendiliğinden gelişen kalp krampından kaynaklanan 
tipte göğüs ağrınız var ise,  
3 − 1. derece kalp bloğunuz (kalp ritmini etkileyen hafif düzeyde kalp iletim bozukluğu çeşidi) 
var ise,  
− Kalp hızınız anormal bir şe kilde yavaşsa,  
− Tedavi edilmemiş kronik kalp yetmezliğiniz varsa,  
− Lupus eritematozus (bağışıklık sistemi, yani vücudunuzun savunma sistemi hastalığı gibi) var 
ise,  
− Sedef hastalığınız (kabuklu pembe lekeler ile karakterize cilt hastalığı) varsa veya  daha önce 
sedef hastalığı geçirdiyseniz,  
− Aşırı aktif tiroid beziniz varsa, NEVİMOL  PLUS bu durumdan kaynaklanan anormal artmış 
kalp hızı bulgularını maskeleyebilir.  
− Kol veya bacaklarınızdaki kan dolaşımınız zayıf ise; örneğin Raynaud hastalığı veya 
sendromu, yürürken kramp benzeri ağrılar yaşıyorsanız,  
− Alerjikseniz, bu ilaç alerjiniz olan polen ve diğer maddelere karşı gösterdiğiniz reaksiyonun 
şiddetini arttırabilir.  
− Uzamış solunum sorunlarınız varsa,  
− Diyabetikseniz (şeker hastası), NEVİMOL  PLUS düşük şeker düzeyinin uyarıcı bulgularını 
(örneğin çarpıntılar, artmış kalp hızı) gizleyebilir. Bu sebeple, doktorunuz NEVİMOL  PLUS 
kullanırken kan şekerinizi sık sık kontrol ettirmenizi söyleyecektir, çünkü kullandığınız 
antidiyabetik ilacınızın doz unun ayarlanması gerekebilir.  
− Böbrek sorunlarınız var ise, doktorunuz kötüleşmediğinden emin olmak için böbrek 
fonksiyonlarını kontrol edecektir. Ciddi bir böbrek sorununuz varsa NEVİMOL  PLUS 
kullanmayınız (bkz. bölüm 2, “ NEVİMOL  PLUS’ı aşağıdaki durum larda kullanmayınız”).  
− Kan potasyum değerinizin düşme eğilimi varsa, özellikle uzamış QT sendromunuz (bir EKG 
anormalliği) varsa ya da dijital grubu ilaç (kalp pompalamasına yardımcı olan bir ilaç) 
kullanıyorsanız; sirozunuz varsa, güçlü diüretik (idrar  söktürücü) tedavi nedeniyle hızlı sıvı 
kaybettiyseniz ya da gıda ve sıvılarla yeterli potasyum almıyorsanız kan potasyum değerinizin 
düşme olasılığı yüksektir.  
− Cerrahi bir operasyon geçirmeniz gerekiyorsa, operasyondan önce mutlaka anestezi 
uzmanınızı NEVİMOL  PLUS kullandığınız konusunda bilgilendiriniz.  
− Cilt kanseri geçirdiyseniz veya tedavi sırasında beklenmedik bir cilt lezyonu geçirirseniz. 
Hidroklorotiyazid ile tedavi, özellikle yüksek dozlarda uzun süreli kullanımı, bazı cilt ve dudak 
kanseri t iplerinin (melanom dışı cilt kanseri) riskini artırabilir. NEVİMOL  PLUS kullanırken 
cildinizi güneş ve UV ışınlarına maruziyetten koruyun.  
− Görmede azalma veya göz ağrısı yaşarsanız. Bunlar, gözün damar tabakasında sıvı birikmesi 
(koroid efüzyonu) veya g özdeki basınç artışının belirtileri olabilir ve NEVİMOL  PLUS’ı 
aldıktan saatler veya haftalar sonra ortaya çıkabilir, tedavi edilmezse kalıcı görme kaybına 
neden olabilir. Daha önce penisilin veya sülfonamid alerjiniz varsa bunu geliştirme riskiniz 
daha yü ksek olabilir.  
− Geçmişte hidroklorotiyazid alımını takiben solunum veya akciğer sorunları (akciğerlerde 
iltihaplanma veya sıvı dahil) yaşadıysanız. NEVİMOL  PLUS’ı aldıktan sonra herhangi bir 
şiddetli nefes darlığı veya nefes almada zorluk yaşarsanız, der hal tıbbi yardım alın.  
 
4 ● NEVİMOL  PLUS kan yağı düzeylerinde ve ürik asit düzeylerinde artışa sebep olabilir. 
Kanınızdaki bazı tuz iyonlarının (elektrolitler) düzeylerini değiştirebilir. Doktorunuz bazen 
bunları kontrol etmek üzere kan testleri isteyebili r.  
 
● NEVİMOL  PLUS içindeki hidroklorotiyazid cildinizde güneş ışığına ya da yapay UV 
ışınlarına aşırı duyarlılığa yol açabilir. Döküntünüz, kaşıntılı noktalar ya da ciltte duyarlılık 
gelişirse, NEVİMOL  PLUS almayı bırakınız ve doktorunuza danışınız (bkz . bölüm 4).  
 
● Anti doping testi: NEVİMOL  PLUS anti -doping testi sonuçlarınızı pozitife dönüştürebilir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
NEVİMOL  PLUS’ın yiyecek ve içecek ile kullanılması  
NEVİMOL  PLUS kullanırken alkol alındığında baş dönmesi ve bayılma hissi 
görülebildiğinden, benzer durum sizde de oluşursa alkollü içecekler içmeyiniz.  
 
Film kaplı tablet, yemeklerle birlikte, yeterli miktarda s u ile yutularak alınır.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz veya hamile olduğunuzu düşünüyorsanız doktorunuza bu durumu söyleyiniz. 
Doktorunuz NEVİMOL  PLUS yerine başka bir tedavi önerecektir. NEVİMOL  PLUS’ın 
içerisindeki hidroklorotiyazid plasentaya geçtiğinden, hamilelik süresince NEVİMOL  PLUS 
kullanımı önerilmez. Hamilelik süresince NEVİMOL  PLUS kullanımı cenine potansiyel zarar 
verebilir.  
 
Hamilelikte NEVİMOL  PLUS kullanılmamalıdır.  
 
Tedaviniz sırası nda hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Bebeğinizi emziriyorsanız veya emzirmeye başlayacaksanız, bu durumu doktorunuza 
söyleyiniz. Emzirme döneminde NEVİMOL  PLUS kullanılmamalıdır.  
 
Araç ve makine kullanımı  
Bu ilaç baş dönmesi veya halsizliğe neden olabilir. Eğer etkilenmişseniz araç ya da makine 
kullanmayınız .  
 
 
5 NEVİMOL  PLUS’ın içeriğinde bulunan bazı yardımcı maddeler hakkında önemli bilgiler  
Bu ürün laktoz içermektedir. Eğer daha önceden doktorunuz tarafından bazı şekerlere karşı 
dayanıksızlığınız olduğu söylenmişse bu ilacı almadan önce doktorunuzla temasa geçiniz.  
 
NEVİMOL PLUS  lesitin (soya (E322)) ihtiva eder. Eğer fıstık ya da soyaya alerjiniz varsa bu 
tıbbi ürünü kullanmayınız.  
 
Diğer ilaçlar ile birlikte kullanımı  
● NEVİMOL  PLUS ile birlikte aşağıdaki ilaçlardan herhangi birini kullanıyorsanız ya da 
alıyorsanız  mutlaka doktorunuzu bilgilendiriniz:  
 
− NEVİMOL  PLUS gibi, kan basıncını kontrol altına almak üzere kullanılan ilaçlar veya kalp 
sorunları nedeniyle kullanılan ilaçlar (amiodaron, amlodipin, sibenzolin, klonidin, digoksin, 
diltiazem, dizopiramid, dofetil id, felodipin, flekainid, guanfasin, hidrokinidin, ibutilid, 
lasidipin, lidokain, metildopa, meksiletin, moksonidin, nikardipin, nifedipin, nimodipin, 
nitrendipin, propafenon, kinidin, rilmenidin, sotalol, verapamil).  
− Sedatif (sakinleştirici) etkili ila çlar veya psikoz (bir akıl hastalığı) ilaçları, örneğin 
amisülfirid, barbitüratlar [ayrıca epilepsi (sara) için de kullanılırlar], klorpromazin, 
siyamemazin, droperidol, haloperidol, levomepromazin, narkotik ilaçlar, fenotiazin (ayrıca 
bulantı ve kusma içi n de kullanılır), pimozid, sülfirid, sultoprid, tioridazin, tiyaprid, 
trifluoperazin.  
− Depresyonda kullanılan ilaçlar, örneğin amitriptilin, paroksetin, fluoksetin.  
− Ameliyat sırasında anestezi için kullanılan ilaçlar.  
− Astım, tıkalı burun veya gloko m (göz içi basıncında artış) ya da pupilin genişlemesi (göz 
bebeğinin açılması) gibi bazı göz bozukluklarında kullanılan ilaçlar.  
− Baklofen (bir spazm giderici)  
− Amifostin (kanser tedavisi sırasında dokuları koruyan bir ilaç)  
 
● Etkisi ya da toksisite si NEVİMOL  PLUS ile artabilecek ilaçlar aşağıdakileri içerir:  
 
− Lityum (ruh halindeki gidip gelmeleri tedavi etmede kullanılır)  
− Sisaprid (sindirim problemleri için kullanılır)  
− Bepridil (anjina için kullanılır)  
− Difemanil (aşırı terleme tedavisind e kullanılır)  
− Enfeksiyonlar için kullanılan ilaçlar: İnfüzyon veya enjeksiyon ile verilen eritromisin, 
pentamidin ve sparfloksasin, amfoterisin ve penisilin G sodyum, halofantrin (sıtma tedavisinde 
kullanılır)  
− Vinkamin (beyin dolaşım sorunlarında kul lanılır)  
− Mizolastin ve terfenadin (alerji tedavisinde kullanılır)  
− Diüretikler (idrar atılımını artıran ilaçlar/idrar söktürücüler) ve laksatifler (kabızlığın 
önlenmesi ve tedavisinde kullanılan ilaçlar)  
− Kısa süreli iltihaplı hastalıkların tedavisi nde kullanılan ilaçlar: Steroidler (örn: kortizon ve 
prednizon), ACTH (adrenokortikotropik hormon) ve salisilik asit türevi ilaçlar (örn: 
asetilsalisilik asit/ aspirin ve diğer salisilatlar)  
6 − Karbenoksolon (mide yanması ve mide ülseri tedavisinde kullanı lır)  
− Kemik sağlığı için takviye olarak kullanılan kalsiyum tuzları  
− Kas gevşetici olarak kullanılan ilaçlar (örn: tubokürarin)  
− Diazoksit (düşük kan şekeri ve yüksek kan basıncı tedavisi için kullanılır)  
− Amantadin (antiviral bir ilaç)  
− Siklosporin (vücudun bağışıklık cevabını baskılamak için kullanılır)  
− İyotlu kontrast madde (X -ray taramalarında kullanılır)  
− Kanser tedavisinde kullanılan ilaçları (örn: siklofosfamid, fluorourasil, metotreksat)  
 
● NEVİMOL  PLUS ile etkisi azalabile cek ilaçlar aşağıdakileri içerir:  
 
− Kan şekerini düşürmek için kullanılan ilaçlar (insülin ve oral antidiyabetik ilaçlar, metformin)  
− Gut tedavisinde kullanılan ilaçlar (örn: allopurinol, probenesid ve sülfinpirazon)  
− Düşük kan basıncını ya da düşük kalp hızını tedavi için kullanılan noradrenalin gibi ilaçlar  
 
● Ağrı ve enflamasyon için kullanılan ilaçlar (steroidal olmayan antiinflamatuvar ilaçlar), bu 
ilaçlar NEVİMOL  PLUS’ın kan basıncını düşürücü etkisini azaltabilir.  
 
● Aşırı mide asidini veya m ide ülserini tedavi etmek için kullanılan ilaçlar (antasid) (örn: 
simetidin) NEVİMOL  PLUS’ı öğününüz ile birlikte ve antasid ilacı ise öğünlerinizin arasında 
almalısınız.  
 
Eğer reçeteli ya da reçetesiz herhangi bir ilacı şu anda kullanıyorsanız veya son z amanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. NEVİMOL  PLUS nasıl kullanılır?  
Uygun kullanım ve doz/uygulama sıklığı için talimatlar:  
NEVİMOL  PLUS’ı daima doktorunuzun tavsiye ettiği şekilde kullanınız. Her hangi bir 
durumdan emin değilseniz, lütfen doktorunuza veya eczacınıza danışınız.  
 
Günde 1 tablet NEVİMOL  PLUS’ı bir miktar su ile ve tercihen günün aynı saatinde alınız.  
 
Uygulama yolu ve metodu:  
NEVİMOL  PLUS öğünlerden önce, öğünler sırasında veya sonra sında alınabilir ancak 
alternatif olarak öğünlerden bağımsız olarak da alabilirsiniz.  
 
Değişik yaş grupları:  
Çocuklarda kullanım:  
Çocuk ve ergenlerde bu ilacın kullanımıyla ile ilgili yeterli veri olmaması nedeniyle, çocuk ve 
ergenlerde NEVİMOL  PLUS kullanımı tavsiye edilmez.  
Yaşlılarda kullanım:  
75 yaşın üzerindeki hastalar için sınırlı veri bulunmaktadır, 75 yaşın üzerindeyseniz bu ilacı 
kullanırken doktorunuz sizi yakından takip edecektir.  
 
7 Özel kullanım durumları:  
Böbrek/Karaciğer yeters izliği:  
NEVİMOL  PLUS şiddetli böbrek sorunları olan hastalarda kullanılmamalıdır.  
NEVİMOL  PLUS karaciğer fonksiyon bozukluğu olan hastalarda kullanılmamalıdır.  
Eğer NEVİMOL  PLUS’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla NEVİMOL  PLUS kullandıysanız:  
NEVİMOL  PLUS’dan kullanmanız gerekenden fazlasını kullanmışsanız bir doktor veya eczacı 
ile konuşunuz.  
 
NEVİMOL  PLUS doz aşımında en sık görülen belirti ler ve bulgular aşağıdadır:  
Çok yavaş kalp atımı (bradikardi), muhtemel baygınlık hissi ile birlikte kan basıncında düşüş 
(hipotansiyon), astımda olduğu gibi solunum sıkıntısı (bronkospazm), akut kalp yetmezliği, 
aşırı idrar yapma ve dehidrasyon, bulantı ve uyku hali, kas spazmı, kalp ritim bozuklukları 
(özellikle dijital ya da kalp ritim sorunları için kullanılan ilaçlar alıyorsanız).  
 
NEVİMOL  PLUS’ı kullanmayı unutursanız:  
NEVİMOL  PLUS dozunu zamanında almayı unutup, almanız gereken zamandan kısa bir süre 
sonra hatırlarsanız o günkü dozu her zamanki gibi alınız. Ancak unutulan dozun üzerinden çok 
zaman geçmişse (örneğin birkaç saat) ve dolayısıyla bir sonraki doz saati yakınsa unut ulan dozu 
atlayınız ve programda yer alan bir sonraki normal dozu her zamanki saatinde alınız. Ancak bir 
daha doz atlamamaya dikkat ediniz.  
 
Unutulan dozları dengelemek için çift doz almayınız.  
 
NEVİMOL  PLUS ile tedavi sonlandırıldığındaki oluşabilecek etk iler:  
NEVİMOL  PLUS tedavisini sonlandırmadan önce mutlaka doktorunuza danışmalısınız.  
 
4. Olası yan etkiler nelerdir?  
Tüm ilaçlar gibi, NEVİMOL  PLUS’ın içeriğinde bulunan maddelere duyarlı olan kişilerde yan 
etkiler olabilir.  
Yan etkiler şu şekilde sınıflandırılır:  
Çok yaygın (10 hastanın en az birinde görülebilir)  
Yaygın (10 hastanın birinden az fakat 100 hastanın birinden fazla görülebilir)  
Yaygın olmayan (100 hastanın birinden az fakat 1 .000 hastanın birinden fazla görülebilir)  
Seyrek (1 .000 hasta nın birinden az fakat 10 .000 hastanın birinden fazla görülebilir)  
Çok seyrek (10 .000 hastanın birinden az görülebilir)  
Bilinmiyor (Eldeki verilerden hareketle tahmin edilemiyor)  
Aşağıdakilerden biri olursa NEVİMOL  PLUS'ı kullanmayı durdurunuz ve DERHAL 
doktorunuza bildiriniz veya siz en yakın hastanenin acil bölümüne başvurunuz:  
● Yaygın cilt döküntüleri ile birlikte bütün vücutta alerjik reaksiyonlar (hipersensitivite 
reaksiyonları);  
● Dudak, göz ya da dilde ani başlangıçlı şişlik ve ani nefes darlığı (a njiyoödem).  
8  
Nebivololün yalnız başına kullanılmasıyla rapor edilen yan etkiler:  
 
Yaygın  
● Baş ağrısı  
● Baş dönmesi  
● Yorgunluk  
● Alışılmamış yanma, iğneleme, gıdıklanma ya da karıncalanma hissi  
● İshal  
● Kabızlık  
● Bulantı  
● Nefes darlığı  
● Ellerde ve ayaklarda şişme  
 
Yaygın olmayan  
● Yavaş kalp at ımı veya diğer kalp şikayetleri  
● Düşük kan basıncı  
● Yürürken kramp benzeri bacak ağrısı  
● Görme bozukluğu  
● İktidarsızlık (impotens)  
● Depresyon duygusu  
● Sindirim bozuklukları, mide ya da bağırsakta gaz, kusma  
● Ciltte döküntü, kaşıntı  
● Hava yollarının etrafındaki kaslarda gelişen ani kramplardan dolayı astımda olduğu gibi 
solunum sıkıntısı (bronkospazm)  
● Kabuslar  
 
Çok seyrek  
● Bayılma  
● Sedef hastalığında kötüleşme (kabuklu pembe lekeler  ile karakterize bir cilt hastalığı)  
 
Bilinmiyor   
● Yaygın cilt döküntüleri ile birlikte bütün vücutta alerjik reaksiyonlar (hipersensitivite 
reaksiyonları); dudak, göz ya da dilde ani başlangıçlı  şişlik ve ani nefes darlığı (anjiyoödem).  
● Alerjik veya alerjik olmayan nedenlerden dolayı soluk kırmızı, kabarık, kaşıntılı şişlikler ile 
seyreden bir çeşit deri döküntüsü (kurdeşen -ürtiker).  
 
Hidroklorotiyazidin yalnız başına kullanılmasıyla rapor ed ilen yan etkiler:  
Çok seyrek   
● Akut solunum sıkıntısı (belirtiler şiddetli nefes darlığı, ateş, halsizlik ve kafa karışıklığını 
içerir).  
 
 
 
9 Bilinmiyor   
● Tüm vücutta allerjik reaksiyon (anafilaktik reaksiyon)  
● Kalp ritim bozuklukları, çarpıntı  
● Elektrokardiyogram değişiklikleri  
● Ayağa kalkışta ani baygınlık, toplar damarlarda kan pıhtısı oluşumu (tromboz) ve embolizm 
(damarlarda tıkanma),  dolaşım kollapsı (şok)  
● Kan hücre sayısında değişiklikler: Beyaz kan hücrelerinde azalma, trombositlerde azalma, 
kırmızı kan hücrelerinde azalma, kemik iliğinde yeni kan hücresi yapımında bozukluk  
● Vücut sıvılarının düzeyinde (dehidratasyon) ve kan kimyasında değişiklik; özellikle 
potasyum, sodyum, magnezyum ve klorür azalması ve kalsiyum artışı  
● Ürik asit düzeyinde artış, gut, kan glukozunda artış, diyabet, metabolik alkaloz (metabolizma 
bozuklu ğu), kan kolesterol ve/veya trigliserid artışı  
● İştah azalması, ağız kuruluğu, bulantı, kusma, midede rahatsızlık, karın ağrısı, ishal, barsak 
hareketlerinde azalma (kabızlık), bağırsak hareketlerinin olmaması (paralitik ileus), mide gazı  
● Tükürük bezl eri iltihabı, pankreas iltihabı, kanda amilaz (bir pankreas enzimi) düzeyi artışı  
● Deride sararma (sarılık), safra kesesi iltihabı  
● Solunum distresi (solunum sıkıntısı), akciğer iltihabı (pnömoni), akciğerde fibröz doku 
oluşumu (akciğer hava kesecikler i arasında sert doku birikimi), akciğerde sıvı birikimi 
(pulmoner ödem)  
● Vertigo (baş dönmesi)  
● Konvülsiyonlar (istemsiz kas kasılmaları), bilinç baskılanması, koma, baş ağrısı, baş dönmesi  
● Apati (olaylara kayıtsızlık), konfüzyonel durum (zihin karı şıklığı), depresyon, sinirlilik, 
huzursuzluk, uyku bozukluğu  
● Sıra dışı yanma, iğnelenme, gıdıklanma ya da karıncalanma duygusu  
● Kas güçsüzlüğü (parezi)  
● Kaşıntı, mor noktalar /deride lekeler (purpura), kurdeşen (ürtiker), ciltte güneş ışığına karşı 
duyarlılık, döküntü, yüzde döküntü ve/veya iz bırakan kırmızı lekeler (deride lupus eritematöz), 
kan damarları inflamasyonu ardından doku ölümü (nekrotik vaskülit), deride soyulma, kızarma, 
sarkma ve sıyrılma (toksik epidermal nekroz)  
● Sarı görme, bulanı k görme, miyopide kötüleşme (görme bozukluğunda artış), göz yaşında 
azalma  
● Yüksek basınç (gözün damar tabakasında olası sıvı birikimi belirtileri (koroid efüzyonu) veya 
akut açı kapanması glokomu nedeniyle) görmede azalma veya gözlerinizde ağrı  
● Kas s pazmı, kas ağrısı  
● Böbrek disfonksiyonu (böbreğin görevini yerine getirememesi), akut böbrek yetmezliği (idrar 
üretiminde azalma ve vücutta sıvı ve atık birikimi), böbreklerin bağ dokusunda iltihap 
(interstisyel nefrit), idrarda şeker  
● Erektil bozukluk  (iktidarsızlık)  
● Genel güçsüzlük, yorgunluk, ateş, susuzluk  
● Cilt ve dudak kanseri (Melanom dışı cilt kanseri)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
10 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etk i Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilg i edinilmesine katkı sağlamış olacaksınız.  
 
5. NEVİMOL PLUS’ın  saklanması  
NEVİMOL PLUS’ı çocukların göremeyeceği, erişemeyeceği yerlerde ve orijinal ambalajında 
saklayınız.  
 
25 ºC altındaki oda sıcaklığında saklayınız.  
  
Son kullanma tarihi ile uyumlu olarak kullanınız.  
Ambalajın üzerinde belirtilen son kullanma tarihinden sonra NEVİMOL PLUS’ı kullanmayınız . 
 
Eğer üründe ve/veya ambalajında bozukluklar fark ederseniz NEVİMOL PLUS’ı 
kullanmayınız.  
 
Son kullanma tarihi geçmiş veya kullanılmayan ilaçları ç öpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
   
Ruhsat Sahibi :   Neutec İlaç San. Tic. A.Ş.  
Esenler / İSTANBUL  
Telefon: 0 850 201 23 23  
    Faks: 0 212 481 61 11  
    E-mail: bilgi@neutec.com.tr  
 
Üretim Yeri :   Neutec İlaç San. Tic. A.Ş.  
Adapazarı / SAKARYA  
 
Bu kullanma talimatı             tarihinde onaylanmıştır.  
 
 
