KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZOVATİN ® 40 mg film tablet
2. KALİTATİF VE KANTİTATİF BİLEŞİM
Etkin madde:
Simvastatin 40 mg
Yardımcı maddeler:
Laktoz hidrus (sığır sütü kaynaklı) .......... 282,904 mg
Yardımcı maddeler için 6.1'e bakınız.
3. FARMASÖTİK FORM
Bölünebilir film tablet
ZOVATİN 40 mg film tabletler, koyu pembe renkte, yuvarlak film kaplı tabletlerdir.
4. KLİNİK ÖZELLİKLER
4.1. Terapötik endikasyonlar
Hiperkolesterolemi
Diyete ve diğer farmakolojik olmayan tedavilere cevabın (örn; egzersiz, kilo verme) yetersiz
kaldığı durumlarda diyete ilave olarak, karma dislipidemi veya primer hiperkolesteroleminin
tedavisi.
Diyete ve diğer lipid düşürücü tedavilere (LDL aferezi) ilave olarak veya bu gibi tedavilerin
uygun olmadığı durumlarda homozigot ailesel hiperkolesteroleminin tedavisi.
Kardiyovasküler koruma
Diğer risk faktörlerinin düzeltilmesi ve diğer kardiyoprotektif tedavilere ilave olarak,
kolesterol seviyeleri normal veya yükselmiş olan, aşikar diabetes mellitusu veya
aterosklerotik kardiyovasküler hastalığı olan hastalarda, kardiyovasküler mortalite ve
morbiditenin azaltılması.
4.2. Pozoloji ve uygulama şekli
Pozoloji:
Doz aralığı akşamları tekli doz şeklinde oral yolla verilen 5-80 mg/gün'dür. Gerekirse, doz
ayarlamaları en az 4 haftalık aralıklarla yapılarak tek doz şeklinde akşamları verilen
maksimum günlük 80 mg doza ulaşılmalıdır. 80 mg dozu sadece şiddetli hiperkolesterolemisi
olup kardiyovasküler komplikasyonlar için yüksek risk taşıyan ve daha düşük dozlar ile tedavi
hedeflerine ulaşamamış hastalarda tedavi yararları potansiyel risklerden fazla olduğu zaman
tavsiye edilir (bkz. Bölüm 4.4 ve 5.1).
Hiperkolesterolemi
Hasta standart bir kolesterol düşürücü diyete başlatılmalı ve simvastatin tedavisi sırasında bu
diyete devam etmelidir. Klasik başlangıç dozu akşamları tek doz şeklinde verilen günde 10-20
mg'dir. LDL-kolesterolde (LDL-C) büyük bir düşüşe ihtiyaç duyan hastalar (%45'ten fazla)
akşamları tek doz şeklinde verilen günde 20-40 mg ile tedaviye başlayabilir. Gerekirse, doz
1 / 20ayarlamaları yukarıda belirtilen şekilde yapılmalıdır.
Homozigot ailesel hiperkolesterolemi
Kontrollü bir klinik çalışmanın sonuçlarına göre, tavsiye edilen doz, akşamları 40 mg/gün
ZOVATİN’dir. ZOVATİN bu hastalarda, lipid-düşürücü diğer tedavilere (örneğin, LDL
aferezi) bununla birlikte ya da bu tür tedavilerin uygun olmadığı durumlarda kullanılmalıdır.
Simvastain ile eş zamanlı olarak lomitapid alan hastalarda simvastatin dozu günde 40 mg’ı
geçmemelidir (bkz. Bölüm 4.3, 4.4 ve 4.5).
Kardiyovasküler koruma
Koroner kalp hastalığı (hiperlipideminin eşlik ettiği veya etmediği KKH) için yüksek risk
taşıyan hastalarda klasik doz akşamları tek doz şeklinde verilen günde 20-40 mg'dır. İlaç
tedavisine diyet ve egzersizle eş zamanlı başlanabilir. Gerekirse, doz-ayarlamaları yukarıda
belirtilen şekilde yapılmalıdır.
Eş zamanlı tedaviler
ZOVATİN tek başına veya safra asidi sekestranları ile birlikte kullanılabilir. Doz safra asidi
sekestranı uygulanmadan en az 2 saat önce veya en az 4 saat sonra alınmalıdır.
Simvastatin ile birlikte gemfibrozil (bkz. Bölüm 4.3) veya fenofibrat dışındaki fibratları
kullanan hastalarda, Simvastatin’in dozu günde 10 mg’ı aşmamalıdır. Simvastatin ile birlikte
amiodaron, amlodipin, diltiazem veya verapamil alan hastalarda, Simvastatin’in dozu günde
20 mg’ı aşmamalıdır. (bkz. Bölüm 4.4 ve 4.5).
Uygulama şekli:
Ağızdan kullanım içindir.
ZOVATİN, yemeklerle birlikte veya öğünler arasında, bütün olarak yeterli miktar su ile
yutularak alınmalıdır.
Özel popülasyonlara ilişkin ek bilgiler
Böbrek yetersizliği:
Orta şiddetteki böbrek yetersizliği olan hastalarda doz ayarlamasına ihtiyaç yoktur. Şiddetli
böbrek yetersizliği (kreatinin klirensi <30 mL/dak.) olan hastalara günde 10 mg'ı aşan
dozların verilmesi dikkatle değerlendirilmeli ve gerekiyorsa, dikkatle verilmelidir.
Karaciğer yetersizliği:
ZOVATİN, aktif karaciğer hastalığı ya da serum transaminazlarda açıklanamayan kalıcı
yükselmesi olan hastalarda kontrendikedir (bkz. Bölüm 4.3). Tedaviye başlanmadan önce
karaciğer fonksiyon testlerinin ölçülmesi ve sonrasında klinik yönden gerekli olduğunda
tekrarlanması tavsiye edilmektedir (bkz. Bölüm 4.4). Fazla miktarda alkol tüketen hastalarda
ilaç dikkatli kullanılmalıdır.
Pediyatrik popülasyon:
Heterozigot ailesel hiperkolesterolemisi olan 10–17 yaş arası çocuklarda ve adolesanlarda
(erkekler: Tanner evresi II ve üzeri ve kızlar: menarştan sonra en az bir yıl geçmiş) tavsiye
edilen klasik başlangıç dozu günde bir kez akşamları verilen 10 mg'dır. Çocuklar ve
adolesanlara, simvastatin tedavisine başlamadan önce standart bir kolesterol düşürücü tedavi
uygulanmalı ve simvastatin tedavisi süresince bu diyete devam edilmelidir.
2 / 20Tavsiye edilen doz aralığı günde 10-40 mg'dır; tavsiye edilen en yüksek doz günde 40 mg'dır.
Dozlar, pediyatrik tedavi kılavuzlarında yer alan tedavi hedefine göre bireyselleştirilmelidir
(bkz. Bölüm 4.4 ve 5.1). Doz ayarlamaları 4 hafta veya daha uzun aralıklarla yapılmalıdır.
Simvastatin, 10 yaşından küçük hastalarda ya da menarş öncesi kız çocuklarda
incelenmemiştir. Bu nedenle, çocuklarda simvastatin kullanımı önerilmez.
Geriyatrik popülasyon:
Yaşlı hastalarda doz ayarlamasına ihtiyaç yoktur.
4.3. Kontrendikasyonlar
• ZOVATİN’in içerdiği maddelerden herhangi birine karşı aşırı duyarlılık.
• Aktif karaciğer hastalığı ya da serum transaminazlarında açıklanamayan kalıcı
yükselme.
• Gebelik ve laktasyon (bkz. Bölüm 4.6)
• Güçlü CYP3A4 inhibitörleri (EAA’yı yaklaşık olarak 5 katı veya daha fazla artıran
ilaçlar) (örn. itrakonazol, ketokonazol, posakonazol, vorikonazol, eritromisin,
klaritromisin, telitromisin, HIV proteaz inhibitörleri (örn., nelfinavir), nefazodon,
boceprevir, telaprevir ve kobisistat içeren tıbbi ürünler) ile birlikte uygulama (bkz.
Bölüm 4.4 ve 4.5).
• Gemfibrozil, siklosporin ya da danazol ile birlikte uygulama (bkz. Bölüm 4.4 ve 4.5).
• HoFH’li (homozigot familyal hiperkolesterolemi) hastalarda, lomitapidin 40 mg’dan
yüksek simvastatin dozlarıyla eş zamanlı uygulanması (bkz. Bölüm 4.2, 4.4 ve 4.5).
4.4. Özel kullanım uyarıları ve önlemleri
Miyopati/Rabdomiyoliz
Diğer statinler gibi simvastatin de zaman zaman normal üst limitin (ULN) on kat üzerindeki
kreatin kinaz (CK) seviyesi ile birlikte kas ağrısı, dokunmaya karşı duyarlılık ya da güçsüzlük
olarak kendini gösteren miyopatiye neden olmaktadır. Miyopati bazen, miyoglobinüriye
sekonder olarak ortaya çıkan akut böbrek yetersizliği ile ya da akut böbrek yetersizliği
olmaksızın rabdomiyoliz formunu almakta ve nadiren ölümler meydana gelmektedir.
Miyopati riski, plazmadaki HMG-KoA redüktaz inhibitör etkinliğinin yüksek seviyeleri ile
artmaktadır.
Diğer statinlerde olduğu gibi, miyopati/rabdomiyoliz riski doza bağlıdır. En az dört yıl
boyunca tedavi edilen 41.413 hastanın 24.747'sinin (yaklaşık % 60) simvastatin ile tedavi
edildiği bir klinik çalışma veritabanında, miyopati insidansı 20, 40 ve 80 mg/gün dozlarında
sırasıyla yaklaşık %0,03, %0,08 ve %0,61’dir. Bu çalışmalarda, hastalar dikkatli şekilde
izlenmiş ve etkileşime giren bazı tıbbi ürünler hariç tutulmuştur.
Miyokard infarktüsü öyküsü olan hastaların günde 80 mg simvastatin ile tedavi edildiği bir
klinik çalışmada (ortalama takip süresi 6,7 yıl), miyopati insidansı yaklaşık %1 iken, günde
20 mg alan hastalarda %0,02 olarak bulunmuştur. Bu miyopati olgularının yaklaşık yarısı
tedavinin ilk yılında ortaya çıkmıştır. Tedavinin sonraki her yılında miyopati insidansı
yaklaşık %0,1'dir. (bkz. Bölüm 4.8 ve 5.1).
Simvastatin 80 mg alan hastalarda, miyopati riski benzer LDL-C azaltıcı etkinlik gösteren
diğer statin tedavilerine göre daha yüksektir. Bundan dolayı, Simvastatin 80 mg dozu sadece
şiddetli hiperkolesterolemisi olan ve daha düşük dozlarda tedavi hedefine ulaşamayan
hastalarda, yararların risklerin ötesine geçtiği durumlarda kullanılmalıdır. Simvastatin 80 mg
alan ve başka bir tedaviye ihtiyacı olan hastalarda, daha düşük simvastatin dozu ya da daha az
3 / 20ilaç etkileşim potansiyeli olan alternatif bir statin tedavisi uygulanmalıdır (bkz. Bölüm 4.2,
4.3 ve 4.5).
Kardiyovasküler hastalık riski yüksek hastaların 40 mg/gün simvastatin ile tedavi edildiği bir
klinik çalışmada (ortalama takip süresi 3,9 yıl) miyopati insidansı, Çinli olmayan hastalarda
yaklaşık %0,05’e karşılık (n = 7367) Çinli hastalarda %0,24 (n = 5468) olmuştur. Bu klinik
çalışmada değerlendirilen tek Asyalı ırk Çinli olmasına rağmen, Asyalı hastalara simvastatin
reçetelenirken dikkatli olunmalıdır ve gerekli en düşük doz kullanılmalıdır.
Taşıyıcı proteinlerin fonksiyonunda azalma
Hepatik OATP taşıyıcı proteinlerin fonksiyonlarının azalması sistemik simvastatin asit
maruziyetini artırarak miyopati ve rabdomiyoliz riskini artırabilir. Fonksiyon azalması,
etkileşim olan ilaçlar (örn. siklosporin) tarafından inhibisyon sonucu veya SLCO1B1
c.521T>C genotipi taşıyıcısı olan hastalarda gerçekleşebilir.
Düşük aktiviteli OATP1B1 proteinini kodlayan SLCO1B1 gen alleli (c.521T>) taşıyıcısı
hastalarda sistemik simvastatin asit maruziyetiyle miyopati riski artar. Yüksek doz simvastatin
(80 mg) ile ilişkili miyopati, genetik test yapılmayan durumlarda genelde %1’dir. SEARCH
çalışmasının sonuçlarına göre, 80 mg ile tedavi edilen homozigot C allel taşıyıcılarının (CC
de denir) 1 yıl içerisinde miyopati riski %15’tir, heterozigot C allel taşıyıcılarında (CT) bu
risk %1,5’tir. En yaygın genotipe (TT) sahip hastalarda buna karşılık gelen risk %0,3’tür (bkz.
Bölüm 5.2). 80 mg simvastatinin hastaya reçetelenmesi öncesinde risk-yarar
değerlendirmesinin bir parçası olarak, mümkün olduğu durumlarda C allelinin varlığı için
genotipleme düşünülmeli ve CC genotipini taşıdığı bulunan hastalarda yüksek dozdan
kaçınılmalıdır. Ancak, genotiplemede bu genin yokluğu miyopati oluşma ihtimalini dışlamaz.
Kreatin kinaz ölçümü
Ağır bir egzersizden sonra veya olası CK artışına neden olabilecek mantıklı bir alternatif
sebebin varlığında CK artışını değerlendirmek zor olduğundan kreatin kinaz (CK) ölçümü
yapılmamalıdır. Eğer CK seviyeleri başlangıca göre belirgin olarak yükselmişse (>5 x ULN)
sonuçları doğrulamak için 5 ila 7 gün sonra tekrar ölçüm yapılmalıdır.
Tedaviden önce
Simvastatin ile tedaviye başlayan veya simvastatin dozu artırılan tüm hastalar miyopati
riskine karşı uyarılmalıdır ve açıklanamayan kas ağrısı, hassasiyeti veya zayıflığı hissetmeleri
durumunda hemen rapor etmeleri tavsiye edilmelidir.
Önceden rabdomiyolize zemin hazırlayan faktörleri olan hastalarda dikkatli olunmalıdır.
Referans taban değeri belirlemek için aşağıdaki durumlarda tedaviye başlamadan önce CK
seviyeleri ölçülmelidir:
− Yaşlılık (≥65 yaş)
− Kadın cinsiyet
− Böbrek yetersizliği
− Kontrol altına alınamayan hipotiroid hastalığı
− Bireysel veya ailesel geçmişte kalıtsal kas hastalığı olması
− Daha önceden bir fibrat veya statine karşı musküler toksisite oluşumu
− Aşırı alkol
Bu tür durumlarda olası faydaları dikkate alınarak tedavinin riskleri değerlendirilmelidir.
4 / 20Klinik monitorizasyon önerilmektedir. Eğer hasta daha önceden bir fibrat veya statine karşı
bir kas bozukluğu yaşamışsa, bu sınıfın farklı bir üyesiyle tedaviye başlarken dikkatli
olunmalıdır. Eğer CK seviyeleri başlangıca göre belirgin olarak yükselmişse (>5 ULN)
tedaviye başlanılmamalıdır.
Tedavi sırasında
Bir statinle tedavi sırasında eğer hastada kas ağrısı, zayıflığı veya kramp oluşursa CK
seviyeleri ölçülmelidir. Eğer zorlu bir egzersiz yapılmamışsa ve değerler belirgin olarak
yüksek çıktıysa (>5 ULN) tedavi durdurulmalıdır. Eğer kas semptomları şiddetli ise ve günlük
hayatta sıkıntı oluşturuyorsa CK seviyeleri <5 ULN bile olsa tedaviye devam edilmemesi
düşünülmelidir. Başka herhangi bir nedenden dolayı miyopatiden şüpheleniliyorsa tedaviye
devam edilmemelidir.
Bazı statinlerle tedavi sırasında veya sonrasında çok nadir immün aracılı nekrotizan miyopati
(İANM) bildirimleri olmuştur. Klinik açıdan İANM, statin tedavisinin kesilmesine rağmen
devam eden kalıcı proksimal kas güçsüzlüğü ve yükselmiş serum kreatin kinaz ile
karakterizedir (bkz. Bölüm 4.8).
Eğer semptomlar düzelir ve CK seviyeleri normale dönerse, statinlere tekrar başlanması veya
en düşük dozlarda alternatif bir statin verilmesine başlanması yakın gözlem altında
düşünülebilir.
80 mg dozuna çıkarılan hastalarda yüksek miyopati oranı gözlenmiştir (bkz. Bölüm 5.1).
Periyodik CK ölçümleri, subklinik miyopati olgularını saptamakta olduğundan bu ölçümlerin
yapılması tavsiye edilir. Ancak bu tip takibin miyopatiyi önleyeceği garantisi yoktur.
Önceden bilinen büyük bir ameliyattan birkaç gün önce veya herhangi bir şiddetlicerrahi veya
operasyon durumu öncesinde simvastatin tedavisi geçici olarak durdurulmalıdır.
İlaç etkileşimleri nedeniyle oluşan miyopati riskinin azaltılması için önlemler (bkz. Bölüm
4.5)
Simvastatin ve güçlü CYP3A4 inhibitörlerinin (itrakonazol, ketokonazol, posakonazol,
vorikonazol, eritromisin, klaritromisin, telitromisin, HIV proteaz inhibitörleri (örn.,
nelfinavir), boceprevir, telaprevir, nefazodon, kobisistat içeren tıbbi ürünler) ve gemfibrozil,
siklosporin ve danazol ile birlikte kullanımında miyopati ve rabdomiyoliz riski belirgin olarak
artar (bkz. Bölüm 4.3). Bu tıbbi ürünlerin kullanımı kontrendikedir.
Aynı zamanda diğer fibratlarla birlikte veya amiodaron, amlodipin, verapamil veya diltiazem
ile birlikte yüksek dozda simvastatin kullanımı ile de miyopati ve rabdomiyoliz riski artar
(bkz. Bölüm 4.2 ve 4.5). Statinlerle birlikte fusidik asit kullanıldığında rabdomiyoliz dahil
miyopati riski artabilir (bkz. Bölüm 4.5). HoFH’li hastalarda, lomitapidin simvastatin ile eş
zamanlı kullanımıyla bu risk artabilir.
Sonuçta CYP3A4 inhibitörleri ile ilgili olarak, itrakonazol, ketokonazol, posakonazol,
vorikonazol, HIV proteaz inhibitörleri (örn., nelfinavir), boceprevir, telaprevir, eritromisin,
klaritromisin, telitromisin, nefazodon ve kobisistat içeren tıbbi ürünler ile birlikte
simvastatinin kullanımı kontrendikedir. (bkz. Bölüm 4.3 ve 4.5). Eğer güçlü CYP3A4
inhibitörleri (EAA’yı yaklaşık olarak 5 katı veya daha fazla artıran ilaçlar) ile tedavi
kaçınılmazsa, bu tedavi sırasında simvastatine ara verilmelidir. (ve alternatif statin tedavisi
5 / 20düşünülmelidir). Ayrıca simvastatinin bazı diğer, daha az güçlü CYP3A4 inhibitörleri
(flukonazol, verapamil, diltiazem) ile birlikte kullanımında da dikkatli olunmalıdır (bkz.
Bölüm 4.2 ve 4.5). Greyfurt suyu ile birlikte simvastatin alımından kaçınılmalıdır.
Simvastatin ile birlikte gemfibrozil kullanımı kontrendikedir (bkz. Bölüm 4.3). Artmış
miyopati ve rabdomiyoliz riski nedeniyle, simvastatin ile birlikte fenofibrat hariç diğer
fibratları kullanan hastalarda simvastatin dozu günde 10 mg'ı aşmamalıdır. (bkz. Bölüm 4.2
ve 4.5).
Her biri tek başına verildiğinde miyopatiye neden olabildiğinden fenofibrat ile birlikte
reçetelendirildiğinde dikkatli olunmalıdır.
Simvastatin fusidik asid ile birlikte kullanılmamalıdır. Bu kombinasyonun verildiği hastalarda
rabdomiyoliz (ölümcül vakalar dahil) rapor edilmiştir (bkz. Bölüm 4.5). Fusidik asit
tedavisinin zorunlu olduğunun düşünüldüğü hastalarda, fusidik asit tedavisi süresince statin
tedavisine ara verilmelidir. Hastalara kaslarda güçsüzlük, ağrı veya hassasiyet semptomlarını
hissetikleri anda acilen tıbbi destek almaları gerektiği belirtilmelidir. En son verilen fusidik
asit dozundan 7 gün sonra statin tedavisine tekrar başlanabilir. Şiddetli enfeksiyonların
tedavisi gibi uzun süreli sistemik fusidik asit kullanımı gerektiren özel durumlarda,
simvastatin ile birlikte fusidik asit yalnızca vaka bazında değerlendirilerek ve yakın tıbbi
gözetim altında kullanılmalıdır.
20 mg/gün'den yüksek dozlarda simvastatinin amiodaron, amlodipin, diltiazem veya
verapamil ile birlikte kullanımından kaçınılmalıdır. HoFH’li hastalarda, lomitapidin günlük
40 mg'dan yüksek simvastatin dozlarıyla eş zamanlı uygulanmasından kaçınılmalıdır (bkz.
Bölüm 4.2, 4.3 ve 4.5).
Simvastatin (özellikle yüksek dozlarda simvastatin) ile birlikte CYP3A4 üzerinde orta
derecede inhibitör etkisi olan diğer ilaçları kullanan hastalarda miyopati riskinde artış olabilir.
Simvastatin ile birlikte orta derecede CYP3A4 inhibitörleri (EAA’yı yaklaşık olarak 2-5 kat
artıran) kullanılırken simvastatin dozunun ayarlanması gerekebilir. Diltiazem gibi bazı orta
derece CYP3A4 inhibitörlerinde tavsiye edilen maksimum simvastatin dozu 20 mg’dır (bkz.
Bölüm 4.2).
HMG-KoA redüktaz inhibitörleri ile niasinin (nikotinik asit) lipid değiştirici dozlarının (≥1
g/gün) birlikte kullanımı nadir miyopati/rabdomiyoliz olgularıyla ilişkili bulunmuştur; bu
ajanlardan her biri tek başına verildiğinde miyopatiye neden olabilmektedir.
10 mg ezetimible birlikte veya ezetimib olmadan 40 mg/gün simvastatinle LDL-C seviyeleri
iyi kontrol altına alınmış kardiyovasküler hastalık riski yüksek hastaların dahil edildiği bir
klinik çalışmada (ortalama takip süresi 3,9 yıl), niasinin (nikotinik asit) lipid değiştirici
dozlarının (≥1 g/gün) eklenmesiyle kardiyovasküler sonuç açısından fayda artışı olmamıştır.
Bu nedenle, simvastatin ile birlikte niasinin lipid değiştirici dozlarını (≥ 1 g/gün) veya niyasin
içeren ürünleri birlikte kullanmayı düşünen hekimler potansiyel faydaları ve riskleri
karşılaştırmalı ve özellikle de, her bir ilacın dozunun yükseltildiği tedavinin ilk aylarında
hastaları kaslarda ağrı, hassasiyet veya güçsüzlük semptom ve bulguları yönünden dikkatle
izlemelidir.
Bununla birlikte bu çalışmada miyopati insidansı, 40 mg simvastatin veya 10/40 mg
ezetimib/simvastatin kullanan Çinli hastalarda yaklaşık %0,24’e karşılık, 2000 mg/40 mg
kontrollü salım nikotinik asit/laropiprant ile birlikte uygulanan 40 mg simvastatin veya 10/40
6 / 20mg ezetimib/simvastatin kullanan Çinli hastalarda %1,24 olmuştur. Bu klinik çalışmada
değerlendirilen tek Asyalı ırk Çinli olmasına rağmen, miyopati insidansı Çinli hastalarda Çinli
olmayan hastalara göre daha yüksek olduğundan, Asyalı hastalarda simvastatinle birlikte
niasinin (nikotinik asit) lipid değiştirici dozlarının (≥1 g/gün) kullanılması önerilmez.
Asipimoks yapısal olarak niasin’le ilişkilidir. Asipimoks çalışılmamış olmasına rağmen, kas
ile ilişkili toksik etkiler niasin’e benzer olabilir.
Hepatik etkiler
Klinik çalışmalarda simvastatin alan az sayıda erişkin hastanın serum transaminazlarında
kalıcı artışlar (ULN’nin 3 katından fazlasına kadar) meydana gelmiştir. Bu hastalarda ilaç
tedavisi durdurulduğunda ya da kesildiğinde, transaminaz seviyeleri genellikle yavaş şekilde
tedavi öncesi seviyelere düşmüştür. Tedaviye başlanmadan önce karaciğer fonksiyon
testlerinin ölçülmesi ve sonrasında klinik yönden gerekli olduğunda tekrarlanması tavsiye
edilmektedir. 80 mg doza titre edilen hastalar, tedavinin ilk yılı için titrasyondan önce, 80 mg
doza titrasyondan 3 ay sonra ve ardından periyodik olarak (örneğin, yılda iki kez) ilave test
yaptırmalıdır. Transaminaz seviyelerinde artış meydana gelen hastalar, bulgunun
doğrulanması için ikinci bir karaciğer fonksiyon değerlendirmesi ile izlenmeli ve sonrasında
anormallik(ler) normale dönene kadar sık yapılan karaciğer fonksiyon testleri ile izlenmelidir.
AST ya da ALT’de ULN’nin 3 katı veya daha fazla kalıcı artış olursa, simvastatin ile yapılan
tedavinin kesilmesi tavsiye edilir. ALT, kas aracılığıyla da salınabileceği için, CK (kreatinin
kinaz) ile artış gösteren ALT miyopatiyi gösterebilir.
Simvastatin dahil statin kullanan hastalarda pazarlama sonrası ölümcül ve ölümcül olmayan
karaciğer yetersizliği seyrek olarak rapor edilmiştir. Simvastatin tedavisi sırasında klinik
semptomlarla ve/veya hiperbilirübinemi veya sarılıkla birlikte şiddetli karaciğer hasarı
gerçekleşirse, tedavi acilen sonlandırılmalıdır. Alternatif bir etiyoloji belirlenemezse
Simvastatin tedavisi tekrar başlatılmamalıdır.
Fazla miktarda alkol tüketen ve/veya karaciğer hastalığı geçmişi olan hastalarda ilaç dikkatli
kullanılmalıdır.
Lipid-düşürücü diğer ajanlarla olduğu gibi, ZOVATİN ile tedavi edilen hastalarda HbA1c ve
serum glikoz düzeylerinde artışlar gözlenmiştir. Diyabet açısından risk faktörleri taşıyan
hastalarda, ZOVATİN ile diyabet sıklığında artış bildirilmiştir." Simvastatin tedavisini
takiben serum transaminaz seviyelerinde orta dereceli (ULN’nin 3 katından az) yükselmeler
bildirilmiştir. Bu değişimler, simvastatin tedavisinin başlamasından hemen sonra ortaya
çıkmış, çoğunlukla geçici olmuş, beraberinde herhangi bir semptom oluşmamış ve tedavinin
durdurulmasını gerektirmemiştir.
Diabetes Mellitus
Bazı bulgular, statinlerin sınıf olarak kan glukozunu artırdığını, bunun da bazı hastalarda ileri
dönemde diyabet riskini artırarak, diyabet tedavisi gerektiren hiperglisemiye neden olduğunu
ileri sürmektedir. Bu risk, statin tedavisiyle, vasküler riskin azaltılmasıyla aşıldığından, statin
tedavisini durdurmak için bir neden oluşturmamaktadır. Risk altındaki hastalar (açlık glukozu
5,6-6,9 mmol/L, VKİ>30 kg/m2, yüksek trigliserit, hipertansiyon) klinik ve biyokimyasal
değerler açısından ulusal kılavuzlara göre takip edilmelidir.
İnterstisyel akciğer hastalığı
Bazı statinler ile, özellikle uzun süren tedavide istisnai olarak interstisyel akciğer hastalığı
7 / 20olguları bildirilmiştir (bkz. Bölüm 4.8). Başvuru semptomları dispne, balgam üretmeyen
öksürük ve genel sağlık durumunda kötüleşmeyi (yorgunluk, kilo kaybı ve ateş) içerebilir.
Hastada interstisyel akciğer hastalığından kuşkulanılırsa statin tedavisi kesilmelidir.
Pediyatrik popülasyon
Simvastatinin heterozigot ailesel hiperkolesterolemisi olan 10–17 yaşları arasında yatan
hastalardaki güvenlilik ve etkililiği, adolesan erkek ve menarştan sonra en az bir yıl geçmiş
kız çocuklarda yapılan kontrollü bir klinik çalışmada değerlendirilmiştir. Simvastatin ile
tedavi edilen hastalarda, genel olarak plasebo ile tedavi edilen hastalardakine benzer bir
istenmeyen etki profili görülmüştür. 40 mg’ın üzerindeki dozlar bu popülasyonda
incelenmemiştir. Bu sınırlı kontrollü çalışmada, adolesan erkeklerde veya kızlarda büyüme
veya cinsel olgunlaşma üzerinde saptanabilen bir etki veya kızlarda menstrüel siklus uzunluğu
üzerinde herhangi bir etki görülmemiştir (bkz. Bölüm 4.2, 4.8 ve 5.1). Adolesan kızlara
simvastatin tedavisi sırasında uygun doğum kontrol yöntemleri hakkında bilgi verilmelidir
(bkz. Bölüm 4.3 ve 4.6). 18 yaşından küçük hastalarda, 48 haftadan uzun tedavi sürelerinin
etkililiği ve güvenliliği incelenmemiştir ve fiziksel, zihinsel ve cinsel olgunlaşma üzerindeki
uzun vadeli etkiler bilinmemektedir. Simvastatin 10 yaşından küçük hastalarda veya
püberteye girmemiş çocuklarda ve menarş-öncesi kızlarda çalışılmamıştır.
Yardımcı maddeler
Laktoz hidrus: Nadir kalıtımsal galaktoz intoleransı, Lapp laktaz yetersizliği ya da glukoz--
galaktoz malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Etkileşim çalışmaları yalnızca yetişkinlerde yapılmıştır.
Farmakodinamik Etkileşimler
Tek başına verildiğinde miyopatiye neden olabilen lipid düşürücü ilaçlarla etkileşim:
Rabdomiyoliz dahil miyopati riski, fibratlar ile birlikte kullanımda artmaktadır. Bununla
birlikte gemfibrozil ile birlikte kullanımında farmakokinetik etkileşim oluşmakta ve
simvastatinin plazma seviyelerinde artış meydana gelmektedir (bkz. Bölüm 4.3 ve 4.4).
Simvastatin ve fenofibrat birlikte verildiğinde miyopati riskinin her bir ilacın tek başına
oluşturduğu riskin toplamından fazla olduğuna dair bir kanıt yoktur. Diğer fibratlarla ilgili
yeterli farmakokinetik ve farmakovijilans verisi mevcut değildir. Niasinin lipid düzenleyici
dozları (günde ≥ 1 g) ile simvastatinin birlikte uygulanması, nadir miyopati/rabdomiyoliz
olgularıyla ilişkili olmuştur (bkz. Bölüm 4.4).
Farmakokinetik Etkileşimler
Etkileşime giren ilaçlarla ilgili reçeteleme önerileri aşağıdaki tabloda özetlenmiştir (daha fazla
detaylı bilgi için bölüm 4.2, 4.3 ve 4.4'e bakınız)
8 / 20Artan miyopati/rabdomiyoliz riski ile ilişkili ilaç etkileşimleri
Etkileşime giren ajanlar Reçeteleme tavsiyeleri
Güçlü CYP3A4 inhibitörleri Simvastatin ile birlikte kullanımı
örn: kontrendikedir.
İtrakonazol
Ketokonazol
Posakonazol
Vorikonazol
Eritromisin
Klaritromisin
Telitromisin
HIV proteaz inhibitörleri (örn.,
nelfinavir)
Nefazodon
Kobisistat
Boceprevir
Telaprevir
Siklosporin
Danazol
Gemfibrozil
Diğer fibratlar (fenofibrat hariç) Simvastatinin günlük kullanımı 10 mg’ı
geçmemelidir.
Fusidik asit Simvastatin ile birlikte kullanımı
önerilmemektedir.
Niasin (nikotinik asit) (≥1g/gün) Asyalı hastalarda simvastatinle birlikte
kullanımı önerilmemektedir.
Amiodaron Simvastatinin günlük kullanımı 20 mg’ı
Verapamil geçmemelidir.
Amlodipin
Diltiazem
Lomitapid HoFH’li hastalarda, simvatatinin günlük
kullanımı 40mg’ı geçmemelidir.
Greyfurt suyu Simvastatin alırken greyfurt suyu tüketiminden
kaçınılmalıdır.
Diğer ilaçların simvastatine etkileri
CYP3A4'ün dahil olduğu etkileşimler
Simvastatin bir P450 3A4 substratıdır. Güçlü p4503A4 inhibitörleri, simvastatin tedavisi
sırasında plazmada HMG-KoA redüktaz inhibitör aktivitesinin konsantrasyonunu artırarak
miyopati ve rabdomiyoliz riskini artırırlar. Bu inhibitörler, itrakonazol, ketokonozol,
posakonazol, vorikonazol, eritromisin, klaritromisin, telitromisin, HIV proteaz inhibitörleri
(örn., nelfinavir), boceprevir, telaprevir, nefazodon ve kobisistat içeren tıbbi ürünlerdir.
İtrakonazolle birlikte uygulanması, simvastatin aside (aktif beta-hidroksiasit metaboliti)
maruz kalımı 10 kattan fazla artırır. Telitromisin, simvastatin aside maruz kalımı 11 kat
9 / 20artırmıştır.
Bu nedenle itrakonazol, ketokonazol, posakonazol, vorikonazol, HIV proteaz inhibitörleri
(örn., nelfinavir), boceprevir, telaprevir, eritromisin, klaritromisin, telitromisin gemfibrozil,
siklosporin, danazol, nefazodon ve kobisistat içeren tıbbi ürünler ile kombine kullanım
kontrendikedir (bkz. Bölüm 4.3). Eğer güçlü CYP3A4 inhibitörleriyle (EAA’yı yaklaşık
olarak 5 katı veya daha fazla artıranlar) tedavisi sonlandırılamıyorsa bu tedavi sırasında
simvastatine ara verilmelidir (ve alternatif statin tedavisi düşünülmelidir). Ayrıca
simvastatinin bazı diğer daha az güçlü CYP3A4 inhibitörleri (flukonazol, verapamil,
diltiazem) ile birlikte kullanımında da dikkatli olunmalıdır (bkz. Bölüm 4.2 ve 4.4).
Flukonazol
Flukonazolün simvastatinle birarada kullanımıyla ilişkili nadir rabdomiyoliz vakaları
bildirilmiştir.
Siklosporin
Simvastatin ile siklosporin beraber uygulandığında miyopati/rabdomiyoliz riski artar (bu
nedenle siklosporin ile birlikte kullanımı kontrendikedir (bkz. Bölüm 4.3 ve 4.4). Mekanizma
tam olarak anlaşılmamış olmasına rağmen, siklosporinin HMG-CoA redüktaz inhibitörlerinin
EAA'yı arttırdığı gösterilmiştir. Simvastatin asit için EAA'daki artışın nedenlerinden biri
muhtemelen CYP3A4 ve/veya OATP1B1 inhibisyonudur.
Danazol
Simvastatin, ile danazol beraber uygulandığında miyopati/rabdomiyoliz riski artar; bu nedenle
danazol ile birlikte kullanımı kontrendikedir (bkz. Bölüm 4.3 ve 4.4).
Gemfibrozil
Gemfibrozil muhtemelen glukronidasyon yolağı ve/veya OATP1B1’in inhibisyonu nedeniyle
simvastatin asidin EAA'sını 1,9 kat arttırır (bkz. Bölüm 4.3 ve 4.4). Gemfibrozil ile birlikte
kullanımı kontrendikedir.
Fusidik asit
Statinlerle birlikte sistemik fusidik asit tedavisi alan hastalarda miyopati/rabdomiyoliz
riskinde artış olabilir. Bu kombinasyonun birlikte kullanımı her iki etkin maddenin plazma
konsantrasyonlarında artışa neden olabilir. Bu etkileşimin mekanizması (farmakodinamik,
farmakokinetik veya her ikisi nedeniyle) henüz bilinmemektedir. Bu kombinasyonun
kullanıldığı hastalarda rabdomiyoliz (ölümcül vakalar dahil) rapor edilmiştir. Fusidik asit
tedavisi gerekliyse, fusidik asit tedavisi süresince simvastatin tedavisine ara verilmelidir (bkz.
Bölüm 4.4).
Amiodaron
Yüksek dozlarda simvastatin amiodaron ile birlikte uygulandığında miyopati/ rabdomiyoliz
riski artar (bkz. Bölüm 4.4). Klinik bir çalışmada 80 mg simvastatin ve amiodaron alan
hastaların %6'sında miyopati rapor edilmiştir. Bu nedenle, eş zamanlı olarak amiodaron alan
hastalarda simvastatin dozu günde 20 mg'ı aşmamalıdır.
Kalsiyum Kanal Blokörleri
Verapamil
40 veya 80 mg simvastatin ile birlikte verapamil alan hastalarda miyopati ve rabdomiyoliz
10 / 20riski artar (bkz. Bölüm 4.4). Bir farmakokinetik çalışmada, simvastatin verapamil ile birlikte
uygulandığında muhtemelen CYP3A4 inhibisyonuna bağlı olarak simvastatin aside maruz
kalımda 2,3 kat artış görülmüştür. Bu nedenle verapamil alan hastalarda simvastatin dozu
günlük 20 mg'ı geçmemelidir.
Diltiazem
80 mg simvastatin ile birlikte diltiazem uygulanması miyopati ve rabdomiyoliz riskini arttırır
(bkz. Bölüm 4.4). 40 mg simvastatin ile birlikte diltiazem alan hastalarda miyopati riskinde
artış olmamıştır (bkz. Bölüm 4.4). Yapılan bir farmakokinetik çalışmada muhtemelen
CYP3A4 inhibisyonuna bağlı olarak simvastatin ile birlikte diltiazem uygulanmasıyla
simvastatin aside maruz kalımda 2,7 kat artış görülmüştür. Bu nedenle diltiazem alan
hastalarda simvastatin dozu günlük 20 mg'ı geçmemelidir.
Amlodipin
Simvastatin ile birlikte amlodipin tedavisi alan hastalarda miyopati riski artmıştır. Yapılan bir
farmakokinetik çalışmasında, simvastatin ile birlikte amlodipin uygulanmasıyla simvastatin
aside maruz kalımda 1,6 kat artış görülmüştür. Bu nedenle amlodipin alan hastalarda
simvastatin dozu günlük 20 mg'ı geçmemelidir.
Lomitapid
Lomitapidin simvastatin ile eş zamanlı uygulanmasıyla miyopati ve rabdomiyoliz riski
artabilir (bkz. Bölüm 4.3 ve 4.4). Bu nedenle, HoFH’li hastalardan simvastatini lomitapid ile
eş zamanlı alanlarda günlük simvastatin dozu 40 mg’ı kesinlikle geçmemelidir.
CYP3A4 orta dereceli inhibitörleri
Simvastatinle birlikte verilen orta dereceli inhibitör etkiye sahip CYP3A4’ler özellikle daha
yüksek simvastatin dozlarında artmış miyopati riski taşıyabilir; doz ayarlaması gerekebilir.
OATP1B1 taşıyıcı proteini inhibitörleri
Simvastatin asit, OATP1B1 taşıyıcı proteininin sübstratıdır. OATP1B1 taşıyıcı proteini
inhibitörü ilaçların birlikte uygulanması simvastatin asit plazma konsantrasyonlarının ve
miyopati riskinin artmasına neden olabilir (bkz. Bölüm 4.3 ve 4.4).
Niyasin (Nikotinik asid)
Niyasinin lipid düşürücü dozları (günde ≥1 g) ile simvastatinin birlikte uygulanması, nadir
miyopati/rabdomiyoliz olgularıyla ilişkili olmuştur. Bir farmakokinetik çalışmasında, uzun
salımlı 2 g niasinin tekli dozunun 20 mg simvastatin ile birlikte uygulanması simvastatin ve
simvastatin asidinin EAA'sında ve simvastatin asidinin plazma konsantrasyonlarında C ’ta
maks
hafif bir artışa yol açmıştır.
Greyfurt suyu
Greyfurt suyu sitokrom p4503A4'ü inhibe eder. Fazla miktarda greyfurt suyu ve simvastatinin
birlikte alımı simvastatin aside maruz kalımda 7 kat artışa yol açar. Sabahları 240 mL greyfurt
suyu alımı ve akşam simvastatin alımı da 1,9 kat artışla sonuçlanmıştır. Simvastatin tedavisi
sırasında greyfurt suyu içilmesinden kaçınılmalıdır.
Kolşisin
Böbrek yetersizliği olan hastalarda kolşisin ile simvastatinin birlikte uygulanması sırasında
miyopati ve rabdomiyoliz vakaları bildirilmiştir. Bu grup hastalarda kolşisin ile simvastatinin
birlikte uygulanması sırasında yakın tıbbi takip önerilir.
11 / 20Rifampisin
Rifampisin güçlü bir CYP3A4 indükleyicisi olduğundan, uzun süreli rifampisin tedavisi
(örn.,tüberküloz tedavisi) alan hastalarda simvastatin etkililiğinde azalma görülebilir. Sağlıklı
gönüllülerle yürütülen bir farmakokinetik çalışmada, simvastatin asidinin plazma
konsantrasyonu (EAA) eş zamanlı rifampisin uygulanmasıyla %93 oranında azalmıştır.
Simvastatinin diğer ilaçların farmakokinetiğine olan etkileri
Simvastatinin sitokrom p4503A4 üzerinde inhibe edici etkisi yoktur. Bu nedenle simvastatinin
sitokrom p4503A4 ile metabolize olan maddelerin plazma konsantrasyonunu etkilemesi
beklenmez.
Oral antikoagülanlar
Biri sağlıklı gönüllülerde, diğeri hiperkolesterolemik hastalarda yapılan iki klinik çalışmada,
20-40 mg/kg/gün simvastatin, kumarin türevi antikoagülanların etkisini orta derecede
güçlendirmiştir. Uluslararası Normalize Oran (INR) olarak rapor edilen protrombin zamanı,
gönüllülerde başlangıçta 1,7 den 1,8'e ve hastalarda 2,6'dan 3,4'e artmıştır. Çok seyrek INR
yükselme vakaları rapor edilmiştir. Kumarin alan hastalarda simvastatin tedavisine
başlamadan önce ve tedavinin başlangıcında yeteri sıklıkta protrombin zamanı ölçümü
yapılarak protrombin zamanında belirgin bir değişiklik olmadığından emin olunmalıdır. Stabil
bir protrombin zamanı elde edildiğinde, kumarin alan hastalar için genelde uygulanan
aralıklarla protrombin zamanı ölçümü yapılabilir. Eğer simvastatin dozu değiştirilir veya sona
erdirilirse aynı prosedür tekrarlanmalıdır. Antikoagülan kullanmayan hastalarda simvastatin
tedavisi kanama veya protrombin zamanındaki değişikliklerle ilişkilendirilmemiştir.
4.6. Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Herhangi bir lipid bozukluğundan dolayı ZOVATİN kullanmak durumunda kalan çocuk
doğurma potansiyeli bulunan kadınlara etkili bir kontrasepsiyon kullanmaları önerilmelidir.
Gebe kalmaya çalışan kadınlarda ZOVATİN tedavisinin sonlandırılması düşünülmelidir. Eğer
gebelik meydana gelmişse ZOVATİN tedavisi hemen sonlandırılmalıdır.
Gebelik dönemi
ZOVATİN gebelikte kontrendikedir.
Gebe kadınlarda güvenlilik gösterilmemiştir. Simvastatin ile gebe kadınlarda kontrollü klinik
çalışmalar yapılmamıştır. HMG-KoA redüktaz inhibitörlerine rahim içi maruz kalımdan sonra
nadir konjenital anomali bildirimleri alınmıştır. Bununla birlikte, simvastatin veya yapısal
olarak ona çok benzer başka bir HMG-KoA redüktaz inhibitörüne gebeliğin ilk trimesterinde
maruz kalan ve 200 gebeliğin prospektif olarak izlendiği bir analizde, konjenital anomalilerin
insidansı genel popülasyondaki insidansla kıyaslanabilir bulunmuştur. Analizdeki gebelik
sayısı, toplumdaki insidansa göre konjenital anomalilerde 2,5 kat veya daha fazla artışı
dışlamak için istatistiksel olarak yeterliydi.
Simvastatin veya yapısal olarak çok benzer başka bir HMG-KoA redüktaz inhibitörünü alan
hastalardan doğan bebeklerde konjenital anomali insidansının genel popülasyonda
gözlenenden farklı olduğuna dair hiçbir kanıt bulunmamasına karşın, annenin simvastatin ile
tedavisi kolesterol biyosentezinin bir öncülü olan mevalonatın fetal düzeylerini azaltabilir.
12 / 20Ateroskleroz kronik bir süreçtir ve gebelik döneminde lipid düşürücü tıbbi ürünlerin olağan
şekilde bırakılması, primer hiperkolesterolemiyle ilişkili uzun vadedeki risk üzerinde çok az
etki yaratır. Bu nedenlerle, simvastatin gebe, gebe kalmaya çalışan veya gebe olduğundan
kuşkulanılan kadınlarda kullanılmamalıdır. Simvastatin tedavisine gebelik süresince veya
kadının gebe olmadığı belirleninceye kadar ara verilmelidir. (bkz. Bölüm 4.3 ve 5.3.).
Laktasyon dönemi
Simvastatinin veya metabolitlerinin anne sütüne geçip geçmediği bilinmemektedir. Birçok
ilaç anne sütüne geçtiğinden ve emzirilen bebeklerdeki şiddetli istenmeyen reaksiyon
potansiyelinden dolayı, ZOVATİN alan kadınlar bebeklerini emzirmemelidir (bkz. Bölüm
4.3).
Üreme yeteneği / Fertilite
Üreme yeteneği üzerinde veri bulunmamaktadır. Simvastatinin insanlarda fertilite üzerindeki
etkilerine ilişkin hiçbir klinik çalışma verisi mevcut değildir. Simvastatinin erkek ve dişi
sıçanların fertilitesi üzerinde hiçbir etkisi olmamıştır (bkz. Bölüm 5.3).
4.7. Araç ve makine kullanımı üzerindeki etkiler
Simvastatin'in araç ve makine kullanımı üzerinde ihmal edilebilir etkisi vardır ya da hiç etkisi
yoktur. Ancak pazarlama sonrası deneyimlerde araç ve makine kullanımı esnasında nadiren
baş dönmesi rapor edildiği göz önünde bulundurulmalıdır.
4.8. İstenmeyen etkiler
Klinik çalışmalar sırasında ve/veya pazarlama sonrası deneyimde rapor edilen istenmeyen
etkilerin sıklığı insidans oranlarının büyüklüğüne göre, uzun süreli, plasebo kontrollü klinik
çalışmalarda HPS ve 4S dahil olmak üzere sırasıyla 20.536 ve 4.444 hastada
değerlendirilmiştir (bkz. Bölüm 5.1). HPS için miyalji, serum transaminazlarındaki ve
CK'daki artışlar gibi yalnızca şiddetli istenmeyen etkiler bildirilmiştir. 4S için aşağıda
belirtilen istenmeyen etkilerin hepsi rapor edilmiştir. Bu çalışmalarda simvastatinin insidans
oranı plasebodan az ise veya benzerse ve mantıklı olarak benzer nedensel ilişkisi olan spontan
vakalar rapor edilmişse bu istenmeyen etkiler ''seyrek'' olarak nitelendirilmiştir.
HPS'ye (bkz. Bölüm 5.1) 20.536 hasta dahil olmuş ve 40 mg/gün simvastatin (n=10.269)
veya plasebo (n=10.267) ile tedavi edilen hastalarda, simvastatin 40 mg ve plasebo ile tedavi
edilen hastaların güvenlilik profilleri bu 5 yıllık çalışmanın ortalamasında karşılaştırılabilir
olarak bulunmuştur. Yan etkilere bağlı olarak çalışmayı sonlandırma oranı (Simvastatin 40
mg ile tedavi edilen hastalarda %4,8 ve plasebo ile tedavi edilen hastalarda %5,1) olarak
bulunmuştur. Miyopati insidansı simvastatin 40 mg ile tedavi edilen hastalarda <%0,1'dir.
Transaminazlarda yükselme (>3 x ULN tekrarlı testlerle saptanmıştır) simvastatin 40 mg ile
tedavi edilen hastalarda %0,21 (n=21) ve plasebo ile tedavi edilen hastalarda %0,09 (n=9)'dur.
Sıklıklar şu şekilde tanımlanmıştır: Çok yaygın (≥1/10); yaygın (≥1/100 ila <1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor).
Kan ve lenf sistemi hastalıkları
Seyrek: Anemi
Psikiyatrik hastalıklar
Çok seyrek: Uykusuzluk
13 / 20Bilinmiyor: Depresyon
Sinir sistemi hastalıkları
Seyrek: Baş ağrısı, parestezi, baş dönmesi, periferik nöropati.
Çok seyrek: Hafıza bozukluğu
Solunum, göğüs hastalıkları ve mediastinal hastalıklar
Bilinmiyor: İnterstisyel akciğer hastalığı
Gastrointestinal hastalıklar
Seyrek: Konstipasyon, abdominal ağrı, flatulans, dispepsi, diyare, bulantı, kusma,
pankreatit
Hepato-bilier hastalıklar
Seyrek: Hepatit/sarılık
Çok seyrek: Ölümcül ve ölümcül olmayan karaciğer yetersizliği
Deri ve deri altı doku hastalıkları
Seyrek: Döküntü, prurit, alopesi
Kas iskelet bozuklukları, bağ doku ve kemik hastalıkları
Seyrek: Miyopati* (miyozit dahil), akut böbrek yetersizliğinin eşlik ettiği veya
etmediği rabdomiyoliz (bkz. Bölüm 4.4), miyalji, kas krampları
*Klinik bir çalışmada miyopati simvastatin 80 mg/gün tedavisi alan hastalarda 20 m/gün alan
hastalara kıyasla yaygın şekilde görülmüştür (sırasıyla %1 ve %0,02) (bkz. Bölüm 4.4 ve 4.5).
Bilinmiyor: Tendinopati, bazen yırtık komplikasyonuyla, immün-aracılı nekrotizan
miyopati (İANM)**
** Bazı statinlerle tedavi sırasında veya sonrasında çok nadir immün aracılı nekrotizan
miyopati (İANM) bildirimleri olmuştur. Klinik açıdan İANM şunlarla karakterizedir: statin
tedavisinin kesilmesine rağmen devam eden kalıcı proksimal kas güçsüzlüğü ve yüksek serum
kreatin kinaz; belirgin enflamasyon olmaksızın nekrotizan miyopatiyi gösteren kas biyopsisi;
immün supresif ajanlarla iyileşme (bkz. Bölüm 4.4).
Üreme sistemi ve meme hastalıkları
Bilinmiyor: Erektil disfonksiyon
Genel bozukluklar ve uygulama bölgesine ilişkin hastalıklar
Seyrek: Asteni
Nadir olarak aşağıda belirtilen vakaları içeren aşırı duyarlılık sendromu gözlenmiştir:
anjiyoödem, lupus-benzeri sendrom, romatizmal polimiyalji, dermatomiyozit, vaskülit,
trombositopeni, eozonofilli, ESH (Eritrosit Sedimentasyon Hızı) artışı, artrit ve artralji,
ürtiker, fotosensitivite, ateş, sıcak basması, dispne ve halsizlik.
Araştırmalar
Seyrek: Serum transaminazlarında artış (alanin aminotransferaz, aspartat
aminotransferaz, γ-glutamil transpeptidaz) (bkz. Bölüm 4.4), alkalin fosfataz
14 / 20artışı; serum CK seviyesinde artış (bkz. Bölüm 4.4).
Simvastatin dahil statinlerle HbA1c ve açlık serum glukoz seviyelerinde artış bildirilmiştir.
Simvastatin dahil statin kullanımıyla ilişkili pazarlama sonrası seyrek olarak kognitif
bozukluk (örn. hafıza kaybı, unutkanlık, amnezi, hafıza bozukluğu, konfüzyon) bildirilmiştir.
Bunlar genellikle şiddetli olmayan, statin kullanımı bırakıldığında geri dönüşlü olan,
semptomların başlangıcı (bir gün ila bir yıl) ve sonlanması (ortalama 3 hafta) değişkenlik
gösteren durumlardır.
Bazı statinlerle aşağıdaki istenmeyen olaylar bildirilmiştir:
− Uykusuzluk ve kabusları içeren uyku bozuklukları
− Seksüel fonksiyon bozukluğu
- Diabetes mellitus: Sıklık risk faktörlerinin varlığına ya da yokluğuna bağlıdır (açlık
kan glukozu≥5.6 mmol/L, VKİ>30 kg/m2, yüksek trigliseridler, hipertansiyon
geçmişi).
Pediyatrik popülasyon
48 haftalık kontrollü bir çalışmada 10-17 yaş arasındaki heterozigot ailesel
hiperkolesterolemili erkekler ve en az 1 yıl menarş sonrası kızlar ile Tanner stage II ve üzeri
erkekler (n=175) plasebo ve simvastatin ile (10-40 mg/gün) tedavi edildiğinde her iki grupta
da güvenlilik ve tolerabilite profili benzer bulunmuştur.1 yıllık tedavi sonrasıyla ilgili yeterli
veri şu an için bulunmamaktadır (bkz. Bölüm 4.2, 4.4 ve 5.1).
Şüpheli advers reaksiyonların raporlanması
Ruhsatlandırma sonrası şüpheli advers reaksiyonlarının raporlanması büyük önem
taşımaktadır. Raporlanma yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Bugüne kadar simvastatin ile birkaç doz aşımı vakası bildirilmiştir; alınan maksimum doz 3,6
g’dır. Tüm hastalar, sekel olmaksızın iyileşmiştir. Doz aşımının tedavisine ilişkin hiçbir
spesifik bilgi yoktur. Aşırı doz durumunda semptomatik ve destekleyici tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grub: HMG-KoA redüktaz inhibitörleri
ATC kodu: C10AA01
Etki mekanizması
İnaktif bir lakton olan simvastatin, oral yoldan alındıktan sonra karaciğerde beta hidroksiasit
formuna hidrolize olur ve bu metabolit HMG-KoA redüktazı (3 hidroksi-3 metilglutaril KoA
redüktaz) inhibe etme potansiyeline sahiptir. Bu enzim HMG-KoA'nın mevalonata
dönüşümünü katalizleyerek, kolesterol biyosentezinde ilk ve hız kısıtlayıcı bir basamak olan
HMG-KoA’nın mevalonata dönüşümünü katalize eder.
Simvastatin'in hem normal hem de yükselmiş LDL-C konsantrasyonunu düşürdüğü
gösterilmiştir. LDL çok düşük dansiteli protein (VLDL)'den oluşur ve öncelikli olarak yüksek
15 / 20afiniteli LDL reseptörleri tarafından katabolize edilir. Simvastatin'in LDL düşürücü etkisi
mekanizması, hem VLDL-kolesterol (VLDL-C) konsantrasyonunun azalmasını hem de LDL-
C üretiminin azalması ve katabolizmasının artışına yol açan, LDL reseptörlerinin
indüksiyonunu içerir. Apolipoprotein B de simvastatin tedavisi sırasında önemli ölçüde düşer.
Simvastatin ek olarak, HDL-C'yi orta derecede artırır ve plazma TG'sini düşürür. Bu
değişiklikler sonucunda total/ HDL-C oranı ve LDL-C/ HDL-C oranı azalır.
Klinik etkililik ve güvenlilik
Yüksek koroner kalp hastalığı riski (KKH) veya mevcut koroner kalp hastalığı
Simvastatin tedavisinin etkisi, kalp koruma çalışmasında (HPS) hiperlipidemisi olan veya
olmayan ve koroner kalp hastalığı, diğer oklüzif arter hastalığı veya diabetes mellitusu olan
20.536 hastada tayin edilmiştir. Bu çalışmada ortalama 5 yıl süresince 10.269 hasta
simvastatin 40 mg/gün ile ve 10.267 hasta plasebo ile tedavi edilmiştir. Başlangıçta 6.793
hastanın (%33) LDL-C seviyesi 116 mg/dL'nin altında, 5.063 hastanın 116 mg/dL ile 135
mg/dL arasında ve 8.680 hastanın (%42) LDL seviyesi 135 mg/dL'nin üstündedir.
Simvastatin 40 mg/gün tedavisi plasebo ile karşılaştırıldığında tüm sebeplere bağlı mortaliteyi
anlamlı düzeyde azaltmıştır (simvastatinle tedavi edilen hastalarda 1328 (%12,9), plasebo
verilen hastalarda 1507 (%14,7); p=0,0003). Mortalitedeki bu azalma, koroner ölüm
oranında %18 azalmaya (587 (%5,7)'ye karşı 707 (%6,9); p=0,0005; tam risk azaltımı %1,2)
bağlı olarak gerçekleşmiştir.
Vasküler olmayan ölümlerdeki azalma istatistiksel olarak belirgin değildir. Simvastatin aynı
zamanda major koroner olayların (ölümcül olmayan Mİ veya KKH ölümlerini içeren birleşik
bir sonlanma noktası) riskini de %27 azaltmıştır (p<0,0001). Simvastatin koroner
revaskülarizasyon prosedürleri (koroner arter bypass greftı veya perkütanöz translüminal
koroner anjiyoplasti dahil) ve periferik ve diğer koroner olmayan revaskülarizasyon
prosedürlerine olan ihtiyacı sırasıyla %30 (p<0,0001) ve %16 (p=0,006) oranında azaltmıştır.
Simvastatin, iskemik inmedeki %30 azalma (p<0,0001) ile ilişkili olarak inme riskini %25
(p<0,0001) azaltmıştır. Bununla birliktediyabet alt grubundaki hastalarda simvastatin periferik
revaskülarizasyon prosedürleri (cerrahi veya anjiyoplasti), alt uzuv ampütasyonu veya bacak
ülserleri dahil makrovasküler komplikasyonların gelişme riskini %21 azaltmıştır (p=0,0293).
Bu çalışmada incelenen her bir hasta alt grubunda (koroner hastalığı olmayan ancak
serebrovasküler veya periferik arter hastalığı olanlar; erkekler ve kadınlar; çalışmaya girişte
70 yaş altı veya üzeri hastalar; hipertansiyonu olan veya olmayanlar ve özellikle de
çalışmanın başında LDL kolesterolü 3 mmol/l'nin altında olan hastaları içerir) olay oranında
orantılı azalma benzerdir.
İskandinav Simvastatin Sağkalım Çalışmasında (4S) simvastatin tedavisinin toplam
mortaliteye etkisi KKH'li ve başlangıçtaki total kolesterolü 212-309 mg/dL (5,5-8 mmol/l)
olan 4.444 hastada tayin edilmiştir. Bu çok-merkezli, randomize, çift-kör, plasebo-kontrollü
çalışmada anjina veya önceden miyokard infarktüsü (Mİ) olan hastalar diyet, standart bakım
ile birlikte simvastatin 20-40 mg/kg/gün (n=2.221) veya plasebo (n=2,223) ile ortalama 5,4
yıl süresince tedavi edilmişlerdir. Simvastatin ölüm riskini %30 azaltmıştır (mutlak risk
azaltımı %3,3). KKH'ye bağlı ölümlerin riski %42 azalmıştır (mutlak risk azaltımı %3,5).
Simvastatin aynı zamanda major koroner olayların (KKH'ye bağlı ölümler ve hastanede
doğrulanan, sessiz ölümcül olmayan Mİ') riskini % 34 azaltmıştır. Ayrıca, simvastatin
16 / 20ölümcül ve ölümcül olmayan serebrovasküler olay (inme ve geçici iskemik ataklar) riskini
belirgin bir şekilde (%28) azaltmıştır. Kardiyovasküler dışı mortalite grupları arasında
istatistiksel olarak belirgin bir farklılık yoktur.
Kolesterol ve Homosisteinde İlave Azaltımların Etkinliği Çalışması (SEARCH) simvastatin
80 mg ile tedavinin (ortalama takip süresi 6,7 yıl) majör vasküler olaylar (MVO'lar; ölümcül
KKH, ölümcül olmayan Mİ, koroner revaskülarizasyon prosedürü, ölümcül olan veya
olmayan inme ya da periferik revaskülarizasyon prosedürü) üzerindeki etkisini miyokard
infarktüsü öyküsü olan 12.064 hastada simvastatin 20 mg'a göre değerlendirmiştir. İki grup
arasında MVO'ların insidansı bakımından anlamlı fark yoktur: Simvastatin 20 mg (n =
1553; %25,7) ve simvastatin 80 mg (n = 1477; %24,5 ); RR 0,94, %95 GA: 0,88- 1,01.
Çalışma süresince iki grup arasında LDL-C bakımından mutlak fark 0,35 ± 0,01 mmol/L'ydi.
Miyopati insidansının simvastatin 80 mg alan hastalarda yaklaşık %1 ve 20 mg alan
hastalarda %0,02 olması dışında, güvenlilik profilleri iki tedavi grubunda benzerdir. Bu
miyopati olgularının yaklaşık yarısı tedavinin ilk yılında görülmüştür. Tedavinin sonraki her
bir yılında miyopati insidansı yaklaşık %0,1'di.
Primer hiperkolesterolemi ve kombine hiperlipidemi
Hiperkolesterolemili hastalarda günde 10, 20, 40 ve 80 mg/gün dozundaki simvastatinin etkililik
ve güvenliliğini karşılaştıran çalışmalarda LDL-C'deki ortalama azalma
sırasıyla %30, %38, %41 ve %47 olarak bulunmuştur. Kombine hiperlipidemili hastalarda
yapılan çalışmalarda 40 ve 80 mg simvastatin trigliseridlerde ortalama %28 ve %33
(plasebo %2) düşüş yaparken, ortalama HDL-C’de sırasıyla %13 ve %16 (plasebo %3) artış
yapmıştır.
Pediyatrik popülasyon
Çift-kör, plasebo-kontrollü bir çalışmada, 10-17 yaş arası (ortalama yaş 14,1) heterozigot
ailesel hiperkolesterolemili (heFH) 175 hasta (99 erkek (Tanner evresi II ve üzeri) ve
menarştan sonra en az bir yıl geçmiş 76 kız) 24 hafta süreyle simvastatin veya plaseboya
randomize edilmiştir (ana çalışma). Çalışmaya giriş için başlangıçtaki LDL -C düzeyinin 160-
400 mg/dL olması ve ebeveynlerden birinin LDL-C düzeyinin >189 mg/dL olması
gerekiyordu. Simvastatin dozu (günde bir kez akşamları) ilk 8 haftada 10 mg, ikinci 8 haftada
20 mg ve sonraki haftalarda 40 mg'dı. 24 haftalık bir uzatmada, 144 hasta tedaviye devam
etmeyi seçmiş ve simvastatin 40 mg veya plasebo almıştır.
Simvastatin plazmadaki LDL-C, TG ve Apo B düzeylerini anlamlı olarak azaltmıştır. 48
haftaya kadar uzatma döneminin sonuçları, ana çalışmada gözlenenlerle benzer bulunmuştur.
24 hafta tedaviden sonra, ulaşılan ortalama LDL-C değeri simvastatin 40 mg grubunda 124,9
mg/dL (aralık: 64 -289 mg/dL) iken plasebo grubunda 207,8 mg/dL'ydi (aralık: 128 -334
mg/dL).
24 hafta simvastatin tedavisinden sonra (günde 10, 20 mg'dan 8 hafta aralıklarla 40 mg'a
kadar çıkan dozajlarla), simvastatin ortalama LDL-C'yi %36,8 (plasebo: başlangıca göre %1,1
artış), Apo B'yi %32,4 (plasebo: %0,5) ve medyan TG düzeylerini %7,9 (plasebo: %3,2)
azaltmış ve ortalama HDL-C düzeylerini %8,3 (plasebo: %3,6) yükseltmiştir. Heterozigot
ailesel hiperkolesterolemili çocuklarda uzun vadede simvastatin'in kardiyovasküler olaylara
faydası bilinmemektedir.
Günde 40 mg'dan yüksek dozların güvenlilik ve etkililiği heterozigot ailesel
17 / 20hiperkolesterolemili çocuklarda çalışılmamıştır. Çocuklukta uygulanan simvastatin
tedavisinin erişkin çağda morbidite ve mortaliteyi azaltmadaki uzun vadeli etkililiği
belirlenmemiştir.
5.2. Farmakokinetik özellikler
Genel özellikler
Simvastatin, güçlü bir HMG-KoA redüktaz inhibitörü olan beta-hidroksiaside in vivo olarak
kolaylıkla hidrolize olan inaktif bir laktondur. Hidroliz esas olarak karaciğerde gerçekleşir;
insan plazmasında hidroliz hızı çok yavaştır.
Farmakokinetik parametreler erişkinlerde incelenmiştir. Çocuklara ve adolesanlara ait
farmakokinetik veriler yoktur.
Emilim:
İnsanda simvastatin iyi bir şekilde emilir ve karaciğerde büyük oranda ilk-geçiş metabolizmasına
uğrar. Karaciğerdeki ekstraksiyon hepatik kan akışına bağımlıdır. Karaciğer aktif formun esas
etki bölgesidir. Simvastatinin oral bir dozundan sonra beta-hidroksiasidin sistemik dolaşımdaki
miktarının, dozun %5’inden daha az olduğu saptanmıştır. Aktif inhibitörlerin maksimum plazma
konsantrasyonuna, simvastatin uygulandıktan yaklaşık 1-2 saat sonra ulaşılır. Eş zamanlı gıda
alımı emilimi etkilemez.
Simvastatinin tekli ve çoklu dozlarının farmakokinetiği, çoklu dozlarda tıbbi ürünün birikim
yapmadığını göstermiştir.
Dağılım:
Simvastatin ve aktif metabolitinin proteinlere bağlanma oranı %95'ten fazladır.
Biyotransformasyon:
Simvastatin CYP3A4’ün bir sübstratıdır (bkz. Bölüm 4.3 ve 4.5). Simvastatinin insan
plazmasındaki majör metabolitleri beta-hidroksiasit ve diğer dört aktif metabolittir.
Eliminasyon:
Radyoaktif simvastatinin oral bir dozu insana uygulandıktan sonra, radyoaktivitenin %13’ü
idrarla ve %60’ı feçesle 96 saat içerisinde atılmıştır. Feçesle atılan miktar safrayla atılan
emilimi gerçekleşmiş ilaç maddelerini ve emilimi gerçekleşmemiş ilaç maddelerini
kapsamaktadır. İntravenöz yolla enjekte edildikten sonra beta-hidroksiasit metabolitinin yarı-
ömrü ortalama 1,9 saat olarak belirlenmiştir. İntravenöz dozun sadece ortalama %0,3’ü idrarla
metabolitler şeklinde atılmıştır.
Simvastatin asit taşıyıcı OATP1B1 tarafından hepatositlere aktif olarak alınır.
Hastalardaki karakteristik özellikler
SLCO1B1 polimorfizmi
SLCO1B1 geni c.521T>C alleli taşıyıcılarında OATP1B1 aktivitesi daha düşüktür. Ana aktif
metabolit olan simvastatin asitin ortalama maruziyeti (EAA), en yaygın genotipe (TT) sahip
hastalardakine oranla C allelinin heterozigot taşıyıcılarında (CT) %120’yken homozigot (CC)
taşıyıcılarında %221’dir. C allelinin Avrupalı’larda frekansı %18’dir. SLCO1B1 polimorfizmi
olan hastalarda artmış simvastatin asidi maruziyeti risk vardır, bu da rabdomiyoliz riskinin
artmasına neden olabilir (bkz. Bölüm 4.4).
5.3. Klinik öncesi güvenlilik verileri
Farmakodinamik, tekrarlı doz toksisitesi, genotoksisite ve karsinojeniteyi içeren klasik hayvan
18 / 20çalışmaları, hasta açısından, farmakolojik mekanizmadan beklenenden başka hiçbir riskin
olmadığını göstermiştir. Hem sıçanda hem de tavşanda, maksimum tolere edilen dozlarda
uygulanan simvastatin hiçbir fetal malformasyona yol açmamış ve fertilite, üreme fonksiyonu
veya yenidoğan gelişimi üzerinde hiçbir etki göstermemiştir.
6. FARMASÖTİK ÖZELLİKLERİ
6.1. Yardımcı maddelerin listesi
Tablet kısmında:
Laktoz hidrus (sığır sütü kaynaklı)
Butillenmiş Hidroksianisol (E320)
Askorbik asit (E300)
Sitrik asit monohidrat (E330)
Mikrokristalin Selüloz (E460)
Prejelatinize nişasta (Starch 1500)
Magnezyum stearat (E572)
Film kaplama kısmında:
Metilhidroksipropil selüloz
Hidroksipropil selüloz (E463)
Titanyum dioksit (E171)
Talk
Kırmızı demir oksit (E172)
6.2.Geçimsizlikler
Geçerli değildir.
6.3. Raf ömrü
24 aydır.
6.4. Saklamaya yönelik özel tedbirler
30° C altındaki oda sıcaklığında saklanmalıdır.
6.5. Ambalajın niteliği ve içeriği
28 film tabletlik PVC/PVDC-Aluminyum blister ambalajlarda.
6.6. Tıbbi üründen arta kalan maddelerin imhası ve diğer özel önlemler
Özel bir gereklilik bulunmamaktadır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Sanofi İlaç San. ve Tic. A.Ş.
Şişli-İstanbul
8. RUHSAT NUMARASI (LARI)
214/55
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11.02.2008
19 / 20Ruhsat yenileme tarihi:
10. KÜB’ÜN YENİLENME TARİHİ
20 / 20