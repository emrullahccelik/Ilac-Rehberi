KISA ÜRÜN BİLGİSİ
1. BEŞERİ TIBBİ ÜRÜNÜN ADI
AVAXIM 160 U, 0,5 mL IM enjeksiyon için süspansiyon içeren kullanıma hazır enjektör
Adsorbe, inaktive edilmiş Hepatit A aşısı
2. KALİTATİF VE KANTİTATİF BİLEŞİM
Etkin madde:
0.5 mL’lik bir doz aşağıdaki etkin maddeyi içerir:
Hepatit A virüsü (GBM suşu)*, (inaktive)**...............................................160 U ***
* MRC-5 insan diploid hücreleri üzerinde kültürlenmiş
** Alüminyum hidrokside adsorbe edilmiş (0.3 mg alüminyuma eşdeğer miktarda)
*** Antijenik ünite kurum içi üretici referansı kullanılarak ifade edilmiştir.
Yardımcı madde(ler):
Potasyum klorür.....................................................................................0,2 mg♦
Sodyum klorür...........................................................................................4 mg♦
Potasyum dihidrojen fosfat...................................................................0,03 mg♦
Disodyum hidrojen fosfat (susuz).......................................................0,024 mg♦
♦ Yeter miktar olarak 0,5 mL’ye tamamlanan 199 Hanks Ortamı’nda bulunan miktarlardır.
Yardımcı maddeler için 6.1.’e bakınız.
3. FARMASÖTİK FORM
Kullanıma hazır enjektörde enjeksiyonluk süspansiyon.
Dikkatlice çalkalama sonrasında bu aşı beyaz bulanık bir süspansiyon olarak görünür.
4. KLİNİK ÖZELLİKLER
4.1. Terapötik endikasyonlar
AVAXIM 160 U, 16 yaş üstü ergenlerde ve yetişkinlerde Hepatit A virüsünün neden olduğu
enfeksiyonlara karşı aktif bağışıklık sağlamak için endikedir.
Hepatit A, çoğunlukla kontamine olmuş su veya yiyeceklerin tüketimiyle bulaşır. Kontamine
maddelerle temas etmiş kişiler çoğunlukla oro-fekal yoldan enfekte olurlar.
Ayrıca kan transferi veya seksüel ilişki (oral-anal ilişki) yoluyla da geçebilme ihtimali kanıtlanmıştır.
14.2. Pozoloji ve uygulama şekli
Pozoloji:
16 yaşından büyükler için önerilen doz 0,5 mL’dir. Koruma ilk tek dozluk enjeksiyondan sonra başlar.
Uygulama sıklığı ve süresi:
16 yaş üstü ergenlerde ve yetişkinlerde Hepatit A virüsünün neden olduğu enfeksiyonlara karşı uzun
dönem koruma sağlamak için, ilk doz aşılamayı takip eden 36. aya kadar tercihen 6 ila 12 aylar
arasında rapel doz uygulanması önerilir. Rapel dozdan sonra anti-HAV antikorlarının birkaç yıl (en az
10 yıl) kalıcı olduğu tahmin edilmektedir.
Bu aşı, Tifo aşısı ile (Vi arıtılmış polisakkarit) kombine inaktive Hepatit A aşısı ile ilk aşılaması
gerçekleşmiş 16 yaşından büyük kişilere 6 ila 36 aya kadar rapel olarak uygulanabilir.
Uygulama şekli:
Enjeksiyondan önce homojen bir süspansiyon elde edilene kadar çalkalayınız.
Adsorbe aşı olması nedeniyle lokal reaksiyonları en aza indirmek için intramusküler yoldan
uygulanmalıdır.
Tavsiye edilen enjeksiyon yeri deltoid bölgedir.
Bazı istisnai durumlarda, örneğin trombositopeni hastası veya kanama riski olan hastalarda subkütan
yoldan uygulanabilir.
Kullanıma hazır enjektörün kullanılışı:
Lütfen enjektörün tüm içeriğini enjekte ediniz. Kullanıma hazır enjektör yalnızca tek bir kullanım
içindir ve birden fazla insanda kullanılmamalıdır. Başka aşılar ile aynı şırıngada karışıtırılmamalıdır.
Özel popülasyonlara ilişkin ek bilgiler:
Böbrek / Karaciğer yetmezliği:
Böbrek yetmezliği olan kişilerdeki güvenilirlik ve etkinliği incelenmemiştir, aşının bu tip hastalarda
kullanımında dikkatli olunmalıdır.
Karaciğer yetmezliği olan kişilerde bu aşıyla ilgili herhangi bir çalışma yapılmadığı için, aşının bu tip
hastalarda kullanımında dikkatli olunmalıdır.
Pediyatrik popülasyon:
AVAXIM 160 U’nun bu dozaj şeklinin 16 yaşın altındaki çocuklarda kullanımına dair veri
bulunmamaktadır. 12 ay ile 15 yaş dahil olmak üzere bu yaş aralığındaki çocuklarda AVAXIM 80 U
PEDİYATRİK aşısı kullanılmaktadır.
2Geriyatrik popülasyon:
AVAXIM 160 U’nun yaşlı kişilerde kullanımına dair veri bulunmamaktadır.
4.3. Kontrendikasyonlar
− İçeriğindeki maddelerden birine karşı alerji durumu varsa veya önceki aşı uygulamasının ardından
alerjik reaksiyon görüldüyse uygulanmamalıdır.
− Herhangi bir aşılama ardından görülen olağan kontrendikasyonlar: Ateşli bir hastalık, akut ya da
ilerleyen kronik bir hastalık varsa aşılama ertelenmelidir.
4.4. Özel kullanım uyarıları ve önlemleri
Bu aşı Hepatit B virüsü, Hepatit C virüsü ya da Hepatit E virüsünün neden olduğu enfeksiyonlara yada
bilinen diğer karaciğer patojenlerine karşı bir koruma sağlamamaktadır.
Bu aşı hiçbir zaman intravasküler yoldan uygulanmamalıdır. İğnenin kan damarına girmediğinden
emin olunmalıdır.
Bu aşı, kalçanın anatomik yapısı nedeniyle (değişken miktarda yağlı doku) kesinlikle kalçadan
uygulanmamalıdır. Deri içi uygulamada ise immün yanıtı zayıflatabileceği için hiçbir zaman
intradermal yapılmamalıdır.
Enjeksiyonluk tüm aşılarda olduğu gibi enjeksiyonu takiben anafilaktik reaksiyon oluşması durumu
için uygun tıbbi müdahalenin hazır bulundurulması önerilmektedir.
İmmünosüpresif tedavi veya immün yetmezlik durumu aşıya verilen bağışıklık cevabını
zayıflatabilir. Bu tip durumlarda aşılamadan önce immünosüpresif tedavi bitene kadar beklenmesi ya
da hastanın iyi korunduğundan emin olunmalıdır. Bununla birlikte HIV enfeksiyonu gibi kronik
immün yetmezlik durumu olan hastalarda, altta yatan patolojik durum antikor cevabının
indüksiyonuna elverişli ise, kısıtlı bile olsa aşı uygulanması önerilmektedir.
Aşılama zamanında, hastalığın kuluçka süresi nedeniyle enfeksiyon mevcut olabilir. Bu durumda
aşının Hepatit A gelişimi üzerinde hiçbir etkisi olmayabilir.
Her doz, neomisin kalıntısı içerdiği için, bu antibiyotiğe karşı hassasiyeti bilinen hastalarda aşıyı
kullanırken dikkat edilmelidir.
AVAXIM 160 U, 0,5 mL’lik 1 dozunda 23 mg’dan daha az sodyum (sodyum klorür, disodyum
hidrojen fosfat (susuz)) ve 39 mg’dan daha az potasyum (potasyum klorür, potasyum dihidrojen
fosfat) içerir. Sodyum ve potasyum miktarına bağlı herhangi bir olumsuz etki beklenmez.
34.5. Diğer tıbbi ürünler ile etkileşimler ve diğer etkileşim şekilleri
Bu aşı immünglobulinlerle eşzamanlı, ancak farklı enjeksiyon bölgelerinden uygulanabilir. Sero
koruma oranları değişmez, ancak aşıların tek başına uygulandığı zamanla karşılaştırıldığında,
eşzamanlı uygulamada antikor titreleri daha düşük olabilmektedir.
Aşı inaktive olduğundan, farklı enjeksiyon bölgeleri kullanarak diğer inaktive aşılarla birlikte
kullanımı genellikle herhangi bir etkileşime neden olmaz.
AVAXIM 160 U, başka aşılar ile aynı enjektörde karıştırılmamalıdır. Bu aşı farklı bölgelere olmak
üzere, tifo polisakkarit aşısı veya her iki antijene karşı bağışıklık cevabını etkilemeden
Saccharomyces cerevisiae mayasında viral gen ekspresyonu ve klonlama ile elde edilen rekombine
Hepatit B aşısı ile eşzamanlı olarak uygulanabilir.
AVAXIM 160 U farklı bölgelere olmak üzere, canlı ve stabil sarıhumma aşısı ile eş zamanlı
uygulanabilir.
AVAXIM 160 U, daha önce başka inaktive Hepatit A aşısı olmuş olan kişilere rapel doz olarak
uygulanabilir.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik/ ve-veya/ embriyonel/fetal gelişim /ve-veya/ doğum
/ve-veya/ doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir. Bu nedenle gerekli olmadıkça kullanılmamalıdır.
Hormonal kontraseptifler ile AVAXIM 160 U’nun birlikte kullanımının karşılıklı olarak birbirlerinin
etkinliklerini değiştirdiklerine dair herhangi bir veri yoktur.
Gebelik dönemi
Hayvanlar üzerindeki teratojenik etkisi ile ilgili bir veri bulunmamaktadır. Hepatit A aşısının,
insanlarda gebelik döneminde uygulanması durumunda, teratojenik veya fetotoksik risk
değerlendirmesi yapılabilmesi için bugüne kadarki veri yeterli değildir. Önlem olarak, bu aşı, yüksek
kontaminasyon riski olmadığı sürece gebelik döneminde kullanılmamalıdır.
Laktasyon dönemi
AVAXIM 160 U’nun anne sütü ile birlikte salgılanıp salgılanmadığı bilinmemektedir. Ancak
AVAXIM 160 U emzirme döneminde kullanılabilir.
Üreme yeteneği/Fertilite
AVAXIM 160 U’nun üreme yeteneğini etkileyip etkilemediğine dair veri bulunmamaktadır.
44.7. Araç ve makine kullanımı üzerindeki etkiler
Geçerli değildir.
4.8. İstenmeyen etkiler
Yan etkiler klinik araştırmalardan ve dünya çapında pazarlama sonrası deneyimlerden alınmıştır.
İstenmeyen etkiler aşağıdaki kural kullanılarak sıklığa göre başlıklandırılarak sınıflandırılmıştır:
Çok yaygın (≥ 1/10); Yaygın (≥ 1/100 ve < 1/10); Yaygın olmayan (≥ 1/1,000 ve < 1/100); Seyrek (≥
1/10,000 ve < 1/1,000); Çok seyrek (< 1/10,000), izole bildirimler dahil.
Klinik çalışmalar
Bütün klinik çalışmalarda rapor edilen tüm yan etkiler hafiftir ve aşılamanın ilk günlerinde oluşur,
kendiliğinden geçer.
Genel hastalıklar ve enjeksiyon bölgesinde görülen yan etkiler
Çok yaygın:
Halsizlik,
Enjeksiyon yerinde hafif ağrı.
Yaygın:
Hafif ateş.
Yaygın olmayan:
Enjeksiyon yerinde kızarıklık.
Seyrek:
Enjeksiyon yerinde nodül.
Sinir sistemi hastalıkları
Yaygın:
Baş ağrısı.
İskelet-kas sistemi ve bağ doku hastalıkları
Yaygın:
Miyalji veya artralji.
Gastrointestinal hastalıklar
Yaygın:
Abdominal ağrı,
Diyare,
Bulantı,
Kusma.
Metabolizma ve beslenme hastalıkları
Yaygın:
İştah azalması.
5Araştırmalar
Seyrek:
Serum transaminaz yükselmesi (hafif ve tersinir).
Reaksiyonlar, rapel dozdan sonra ilk doza kıyasla daha az bildirilmiştir.
Hepatit A virüsü için sero-pozitif olan bireylerde, sero-negatif olanlar kadar iyi tolere edilir.
Pazarlama sonrası deneyim
Spontan raporlamaya dayanan aşağıda verilmiş olan ilave yan etkiler AVAXIM 160 U’nun ticari
kullanımı süresince rapor edilmiştir. Bu yan etkiler seyrek rapor edilmiştir, ancak kesin sıklık oranları
bilinmemektedir (mevcut verilerden tahmin edilememektedir).
Deri ve derin cilt altı doku hastalıkları
Döküntü ve kurdeşen (ürtiker).
4.9. Doz aşımı ve tedavisi
AVAXIM 160 ile ilgili, spesifik yan etkilerin olmadığı bir kaç doz aşımı vakası rapor edilmiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: Hepatit A’ya karşı aşı.
ATC Kodu: J07BC02
Etki mekanizması:
Aşı, Hepatit A virüsünün kültürlenmesi, saflaştırılması ve formaldehit ile inaktive edilmesiyle
hazırlanmaktadır. Aşı, Hepatit A virüsüne karşı, immünoglobulinlerle sağlanan pasif bağışıklıktan
daha yüksek antikor cevabı oluşumu ile bağışıklık sağlamaktadır. Bağışıklık ilk enjeksiyondan kısa
süre sonra ortaya çıkar ve aşılamadan 14 gün sonra bağışıklık yetisine sahip hastaların % 90’ından
fazlası koruyucu titreli (20 mIU/mL’den fazla titre) serum dönüşümü gösterir.
İlk aşılamadan bir ay sonra, hastaların % 100’ü korunur. Bağışıklık 3 yıl kadar sürebilir ve bir rapel
doz ile desteklenir.
5.2. Farmakokinetik özellikler
Geçerli değildir.
5.3. Klinik öncesi güvenlilik verileri
Geçerli değildir.
66. FARMASÖTİK ÖZELLİKLER
6.1. Yardımcı maddelerin listesi
• 2-Fenoksietanol
• Formaldehit
• 199 Hanks ortamı:
- Mineral tuzlar (kalsiyum klorür (susuz), demir (III) nitrat-nona hidrat, potasyum klorür,
magnezyum sülfat hepta hidrat, sodyum klorür, potasyum dihidrojen fosfat, disodyum
hidrojen fosfat (susuz))
- Amino asitler
- Vitaminler
- Diğer İçerikler
• pH’yı ayarlamak için hidroklorik asit veya sodyum hidroksit
• Enjeksiyonluk su
6.2. Geçimsizlikler
Geçimlilik çalışmaları bulunmadığından, bu tıbbi ürün diğer tıbbi ürünlerle karıştırılmamalıdır.
6.3. Raf ömrü
36 aydır.
6.4. Saklamaya yönelik özel tedbirler
+2ºC - +8ºC arasında buzdolabında ve ışıktan korunarak saklanmalıdır. Aşı dondurulmamalıdır. Aşı
donmuş ise, çözüp kullanmayınız. Aşı orijinal ambalajında saklanmalıdır.
6.5. Ambalajın niteliği ve içeriği
Piston tıpalı (klorobromobütil) ve iğneli, tek dozluk kullanıma hazır (tip 1 cam) enjektör içerisinde 0,5
mL süspansiyon, 1’lik, 5’lik, 10’luk, 20’lik ambalajlarda.
Tüm ticari şekiller piyasada bulunmayabilir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği” ‘ne uygun olarak imha edilmelidir.
Enjeksiyondan önce homojen bir süspansiyon elde edinceye kadar çalkalayınız.
77. RUHSAT SAHİBİ
Sanofi Pasteur Aşı Tic. A.Ş.
Büyükdere Cad. No: 193 Kat: 3
Levent 34394 Şişli –İstanbul,TÜRKİYE
Tel: 0212 339 10 25
Fax: 0212 339 13 80
8. RUHSAT NUMARASI: 24
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13/01/2010
Ruhsat yenileme tarihi:
10. KÜB’ÜN YENİLENME TARİHİ :12.10.2010
8