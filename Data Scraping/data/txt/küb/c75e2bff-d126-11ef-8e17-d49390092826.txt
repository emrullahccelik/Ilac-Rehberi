KISA ÜRÜN BİLGİSİ
1. BEŞERİ TIBBİ ÜRÜNÜN ADI
KATACOLD® 120 mg+3,75 mg+l mg/5 ml pediyatrik şurup
2. KALİTATİF ve KANTİTATİF BİLEŞİM
Bir ölçek (5 ml);
Etkin maddeler:
Parasetamol 120 mg
Butamirat sitrat 3,75 mg
Klorfeniramin maleat 1 mg
Yardımcı maddeler:
Sorbitol 1400 mg
Ponsa 4R 0,025 mg
Yardımcı maddeler için 6.1’e bakınız.
3. FARMASÖTİK FORM
Şurup.
Kırmızı renkli, homojen çözelti.
4. KLİNİK ÖZELLİKLER
4.1. Terapötik endikasyonlar
KATACOLD; üst solunum yolları akut enfeksiyonlarında ateşin ve üst solunum yolu
enfeksiyon bulgularının tedavisinde kullanılan kombine preparattır. Semptom süresi üzerine
etkisi yoktur.
4.2. Pozoloji ve uygulama şekli
Pozoloji / uygulama sıklığı ve süresi:
12 yaşın üzerindeki çocuklar ve yetişkinlerde: Bir defada 1-2 ölçek (5-10 ml)'dir. Bu doz 6-8
saatlik aralarla günde 3-4 kere tekrarlanabilir. Günlük maksimum doz 8 ölçektir.
6-12 yaş arası çocuklarda: Bir defada 1/2-1 ölçek (2,5-5 ml)’dir. Bu doz 6-8 saatlik aralarla
günde 3-4 kere tekrarlanabilir. Günlük verilebilecek maksimum doz 4 ölçektir.
Alkol alan kişilerde hepatotoksisite riski nedeniyle günlük alınan parasetamol dozunun 2000
mg’ı aşmaması gerekir.
1 / 19Uygulama şekli:
KATACOLD, ağızdan alınır.
Özel popülasyonlara ilişkin ek bilgiler:
Böbrek/Karaciğer yetmezliği:
Hafif şiddette karaciğer ve böbrek fonksiyon bozukluğu olan hastalarda dikkatle
kullanılmalıdır (Bkz. Bölüm 4.4. Özel kullanım uyarıları ve önlemleri). Şiddetli karaciğer
ve böbrek yetmezliklerinde ise kullanılmamalıdır (Bkz. Kontrendikasyonlar).
Pediyatrik popülasyon:
6 yaş altında kullanılmamalıdır.
6-12 yaş grubunda kullanılması önerilmez ancak hekim uygun gördüğü takdirde aşağıda
belirtilen dozlarda kullanılabilir.
Bir defada 1/2-1 ölçek (2,5-5 ml)’dir. Bu doz 6-8 saatlik aralarla günde 3-4 kere
tekrarlanabilir. Günlük verilebilecek maksimum doz 4 ölçektir.
Geriyatrik popülasyon:
Sağlıklı, hareketli yaşlılarda normal yetişkin dozu uygundur fakat herhangi bir hastalığın eşlik
ettiği durumlarda doz ve dozlam sıklığı uygun bir şekilde azaltılmalıdır (Bkz. Bölüm 5.2.
Farmakokinetik özellikler).
Klorfeniramin maleatın nörolojik antikolinerjik etkisinin yaşlılarda görülme olasılığı daha
fazladır. Bu nedenle düşük dozda kullanılmalıdır.
4.3. Kontrendikasyonlar
KATACOLD aşağıdaki durumlarda kontrendikedir.
 İlacın içindeki etkin maddeler veya yardımcı maddelerden herhangi birine karşı aşırı
duyarlılığı olanlarda
 6 yaşın altındaki çocuklarda
 Şiddetli karaciğer (Child-Pugh kategorisi > 9) ve böbrek yetmezliği olan hastalarda
 Monoamino oksidaz inhibitörleri ile tedavi olanlarda (KATACOLD kullanımından önceki
14 gün içinde MAOİ (bir antibakteriyel olan furazolidon dahil) / RIMA almış ve/veya
almaya devam eden hastalarda) kontrendikedir.
 Miksiyon sonrası mesanede bir miktar idrarın kaldığı, prostat adenomu
 Mesane boynunda obstrüksiyon
 Piloroduodenal obstrüksiyon
 Akciğer hastalıkları (astım dahil)
 Epilepsi
 Dar açılı glokom
2 / 194.4. Özel kullanım uyarıları ve önlemleri
- Parasetamolü ilk kullananlarda veya daha önce kullanım hikayesi olanlarda, kullanımın
ilk dozunda veya tekrarlayan dozlarında deride kızarıklık, döküntü veya bir deri
reaksiyonu oluşabilmektedir. Bu durumda doktor ile irtibata geçilerek ilacın kullanımının
bırakılması ve alternatif bir tedaviye geçilmesi gerekmektedir. Parasetamol ile deri
reaksiyonu gözlenen kişi bir daha bu ilacı veya parasetamol içeren başka bir ilacı
kullanmamalıdır. Bu durum ciddi ve ölümle sonuçlanabilen Stevens Johnson Sendromu
(SJS), toksik epidermal nekroliz (TEN) ve akut jeneralize ekzantematöz püstüloz (AGEP)
dahil cilt reaksiyonlarına neden olabilmektedir.
- Anemisi olanlarda, akciğer hastalarında, karaciğer ve böbrek fonksiyon bozukluğu olan
hastalarda doktor kontrolü altında dikkatli kullanılmalıdır.
- Önceden mevcut hepatik hastalığı bulunan hastalar için, yüksek dozda veya uzun süreli
tedaviler esnasında periyodik aralıklarla karaciğer fonksiyon tetkikleri yapmak
gerekebilir. Böbrek yetmezliği (kreatinin klerensi <10 ml/dakika) halinde, doktorun
parasetamol kullanımının yarar/risk oranını dikkatle değerlendirmesi gerekir. Doz
ayarlaması yapılmalı ve hasta kesintisiz izlenmelidir.
- Bir yıl boyunca günlük terapötik parasetamol dozları alan bir hastada hepatik nekroz ve
daha kısa süreli olarak aşırı doz kullanan bir hastada karaciğer hasarı bildirilmiştir. 12-48
saat içinde karaciğer enzimleri yükselebilir ve protrombin zamanı uzayabilir. Ancak klinik
semptomlar dozun alınmasından 1-6 gün sonrasına kadar görülmeyebilir.
- Akut yüksek dozda ciddi karaciğer toksisitesine neden olur.
- Erişkinlerde kronik günlük dozlarda karaciğer hasarına neden olabilir.
- Hepatotoksisite riskinden ötürü, parasetamol, tavsiye edilenden daha yüksek dozlarda ya
da daha uzun süreli alınmamalıdır. Hafif şiddette karaciğer yetmezliği (Child Pugh
kategorisi<9) olan hastalar, parasetamolü dikkatli kullanmalıdırlar.
- Terapötik dozlarda parasetamol uygulaması sırasında serum alanin aminotransferaz (ALT)
düzeyi yükselebilir.
- Terapötik dozlarda parasetamol ile hepatik oksidatif stresi artıran ve hepatik glutatyon
rezervini azaltan ilaçların eşzamanlı kullanımı, alkolizm, sepsis veya diabetes mellitus
gibi çeşitli durumlar hepatik toksisite riskinde artışa yol açabilir.
- Monoamin oksidaz inhibitörleri kullanımı sırasında ya da kullanımını takip eden 2 hafta
süresince kullanılmamalıdır.
- Yüksek dozlarda parasetamolün uzun süreli kullanılması böbrek hasarına neden olabilir.
- Parasetamol içeren ilaçların uzun süre kullanılmasını takiben yüksek doza ulaşıldığında,
büyük ölçüde irreversibl böbrek yetersizliğiyle birlikte analjezik nefropati gelişme
olasılığı göz ardı edilemez.
- Glukoz 6- fosfat dehidrojenaz eksikliği olanlarda dikkatli kullanılmalıdır. Seyrek olarak
hemoliz vakaları görülebilir.
3 / 19- Gilbert sendromu olan hastaların parasetamol kullanması, sarılık gibi klinik semptomlara
ve daha belirgin hiperbilirubinemiye neden olabilir. Bundan dolayı, bu hastalar
parasetamolü dikkatli kullanmalıdırlar.
- Hematopoietik disfonksiyon durumunda dozun azaltılması ve/veya dozlar arasındaki
sürenin uzatılması gibi önlemler alınmalıdır.
- Astım, kronik rinit ve kronik ürtikeri olan ve özellikle antiinflamatuvar ilaçlara aşırı
duyarlılığı olan hastalarda dikkatli olunmalıdır. Duyarlı kişilerde propifenazon ve
parasetamol içeren ilaçlarla nadiren astım krizleri ve anafilaktik şok bildirilmiştir.
- Orta düzeyde alkol ile birlikte eşzamanlı parasetamol alınması, karaciğer toksisitesi
riskinde bir artışa yol açabilir. Alkolün etkilerini artırabilir, alkol ile eş zamanlı
kullanımından kaçınılmalıdır.
- Alkol alan kişilerde hepatotoksisite riski nedeniyle günlük alınan parasetamol dozunun
2000 mg’ı aşmaması gerekir.
- Alkolik karaciğer hastalarında dikkatli kullanılmalıdır.
- Parasetamol, butamirat sitrat veya klorfeniramin maleat içeren diğer ilaçların
KATACOLD ile eşzamanlı kullanımından kaçınılmalıdır.
- 3 – 5 gün içinde yeni semptomların oluşması ya da ağrının ve/veya ateşin azalmaması
halinde, hastaların parasetamol kullanmaya son vermesi ve bir doktora danışması önerilir.
- Hipertiroidizm veya tiroid fonksiyon bozukluğu olanlarda kullanımından kaçınılmalıdır.
- Ciddi hipertansiyon veya kardiyovasküler hastalığı olanlarda
- Aritmilerde
- Bronşit, bronşiektazisi olanlarda
- 12 yaşın altındaki çocuklarda zorunlu tıbbi gerekçe olmadan kullanılmamalıdır.
- Antihistaminik içeren diğer ilaçlarla birlikte kullanılmamalıdır.
- Sepsis gibi glutatyon eksikliği olan hastalarda, parasetamol kullanımı metabolik asidoz
riskini arttırabilir.
Ciddi bir enfeksiyonunuz varsa bu metabolik asidoz riskini arttırabilir. Metabolik asidoz
belirtileri şunlardır:
 Derin, hızlı ve zorlanarak nefes alıp vermek
 Mide bulantısı ve kusma
 İştahsızlık
- Öksürük refleksi butamirat tarafından inhibe edildiğinden, ekspektoranlarla eşzamanlı
kullanımı, mukusun solunum sisteminde birikmesine neden olabilir ki bu durum
bronkospazm ve havayolu infeksiyonu riskini artırır. Bu nedenle KATACOLD’un
ekspektoranlarla eşzamanlı kullanımından kaçınılmalıdır.
- Önerilen dozu aşmamalı veya ardı ardına 5 günden daha uzun süre kullanılmamalıdır.
Yüksek doz parasetamol ve bu arada uzunca bir süre içerisinde kullanılan toplam
dozun yüksek olması; ireeversibl karaciğer yetersizliğiyle birlikte analjeziklere bağlı
4 / 19nefropati gelişmesine neden olabilir. Hastalar bu ilacı kullanırken, parasetamol
içeren daha başka ürünler kullanmamaları konusunda uyarılmalıdır.
Çocuklar ve yaşlılar nörolojik antikolinerjik yan etkilere ve paradoksal eksitasyona daha
duyarlıdır (enerji artışı, huzursuzluk, sinirlilik gibi belirtiler).
KATACOLD, bir ölçekte mg 1400 mg sorbitol içerir. Nadir kalıtımsal fruktoz intolerans
problemi olan hastaların bu ilacı kullanmamaları gerekir. Hafif derecede laksatif etkisi
olabilir. Kalori değeri 2,6 kcal/g sorbitol’dür.
KATACOLD, Ponsa 4R içerdiğinden alerjik reaksiyonlara sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
Parasetamol:
 Propantelin gibi mide boşalmasını yavaşlatan ilaçlar, parasetamolün yavaş emilmesine
ve dolayısıyla parasetamolün etkisinin daha geç ortaya çıkmasına neden olabilir.
 Metoklopramid gibi mide boşalmasını hızlandıran ilaçlar, parasetamolün daha hızlı
emilmesine ve dolayısıyla parasetamolün etkisinin daha hızlı başlamasına neden
olabilir.
 Bazı hipnotikler ve antiepileptik ilaçlar (glutetimid, fenobarbital, fenitoin,
karbamazepin, vb.) veya rifampisin gibi karaciğerde hepatik mikrozomal enzim
indüksiyonuna sebep olan ilaçların tek başına kullanıldığında zararsız olan
parasetamol dozlarıyla eşzamanlı kullanımı karaciğer hasarına yol açabilir. Aşırı alkol
tüketimi halinde, terapötik dozlarda bile parasetamol alınması da karaciğer hasarına
neden olabilir.
 Parasetamolün kloramfenikol ile kombinasyon halinde kullanılması, kloramfenikolün
yarılanma ömrünü uzatabilir ve dolayısıyla bu ilacın toksisite riskini arttırabilir.
 Parasetamol (veya metabolitleri), K vitamine bağımlı koagülasyon faktörü sentezinde
rol oynayan enzimler ile etkileşir. Parasetamol ile varfarin veya kumarin türevleri
arasındaki etkileşimler, “uluslararası normalleştirilmiş oran” (International
Normalized Ratio, INR) değerinde bir artışa ve kanama riskinde bir artışa neden
olabilir. Bundan dolayı, oral antikoagülan kullanan hastalar, tıbbi denetim ve kontrol
olmadan uzun süreli parasetamol kullanmamalıdır.
 5-hidroksitriptamin serotonin tip 3 reseptör antagonistleri olan tropisetron ve
granisetron, farmakodinamik etkileşim ile parasetamolün analjezik etkisini tamamen
baskılayabilir.
5 / 19 Parasetamol ve azidotimidin (AZT-zidovudin) eşzamanlı kullanılması nötropeni
eğilimini artırır. Bu nedenle tıbbi tavsiye olmadıkça, parasetamol AZT ile birlikte
alınmamalıdır.
 Birden fazla ağrı kesiciyle kombinasyon tedavisinden kaçınılması önerilmektedir.
Bunun hastaya ekstra bir fayda sağladığını gösteren çok az kanıt vardır ve genelde
istenmeyen etkilerde artışa yol açmaktadır.
 Parasetamol emilim hızı metoklopramid ya da domperidon ile artabilir ve kolestiramin
ile azalabilir.
 St. John’s Wort (Hypericum perforatum-sarı kantaron) parasetamolün kan düzeylerini
azaltabilir.
 Besinler ile birlikte alındığında parasetamolün absorbsiyon hızı azalabilir.
 Doz aşımında parasetamol karaciğerde harabiyet riski taşır ve parasetamolün
toksisitesi karaciğerde toksik etki yapabilecek diğer ilaçlar ile birlikte kullanıldığında
kronik alkolizmde veya aç kalmış hastalarda artabilir.
Butamirat sitrat:
 Eşzamanlı olarak ekspektoran uygulanmasından kaçınılmalıdır.
Klorfeniramin maleat:
 Klorfeniramin santral etkili ilaçların (sempatomimetikler, antidepresanlar) etkilerini
artırabilir.
 Alkol, barbitüratlar, hipnotikler, opioid analjezikler, anksiyolitikler ve antipsikotikler
gibi santral sinir sistemi depresanlarının etkilerini artırabilir. Atropin, trisiklik
antidepresanlar ve MAO inhibitörlerinin antimuskarinik etkilerini artırabilir.
 Klorfeniramin, fenitoin metabolizmasını inhibe eder, bu nedenle fenitoin toksisitesine
neden olabilir.
 Antihistaminikler derideki histamin yanıtını baskılayabileceği için alerji testleri
yapılmadan birkaç gün önce kesilmelidir.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon:
Herhangi bir etkileşim çalışması yapılmamıştır.
6 / 194.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlara verilirken tedbirli olunmalıdır.
Gebelik dönemi
KATACOLD’un gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
KATACOLD gerekli olmadıkça (gebelik döneminde yalnızca doktor tavsiyesi ile ve ilacın
risk/fayda oranı göz önüne alınarak) gebelik döneminde kullanılmamalıdır.
Laktasyon dönemi
Emzirme döneminde hekim tavsiyesi olmadan kullanılmamalıdır.
Klorfeniramin maleat anne sütüne önemli miktarda geçer; bu düzeyde ilacın bebek için zararlı
etki oluşturduğu bilinmemekle beraber kullanılmaması önerilir. Klorfeniramin maleat ve diğer
antihistaminikler laktasyonu inhibe edebilir.
KATACOLD, eğer hekim ilacın emziren anneye sağlayacağı yararın, emzirilen bebek
üzerindeki riskini haklı göstereceğine inanıyorsa dikkatle kullanılmalıdır.
Üreme yeteneği / Fertilite
KATACOLD’ un üreme yeteneği üzerindeki etkisi ile ilgili klinik çalışma bulunmamaktadır.
4.7. Araç ve makine kullanımı üzerindeki etkiler
KATACOLD uyuşukluğa, bazı hastalarda ise baş dönmesi veya somnolansa neden olabilir.
Bu nedenle hastalar araç veya makine kullanırken dikkatli olmaları konusunda
uyarılmalıdırlar.
Sedatif etkisi nedeniyle araç ve makine kullanmayı olumsuz yönde etkileyebilir. Uyku hali,
trankilizanlar ve alkollü içeceklerin kullanımıyla artabilir.
4.8. İstenmeyen etkiler
Sıklık sınıflandırması aşağıdaki gibidir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor)
7 / 19Parasetamolün istenmeyen etkileri genellikle hafiftir. 10 g’ın üzerinde alınması durumunda
toksisite görülmesi muhtemeldir.
SİSTEM ORGAN SIKLIK
Advers reaksiyonlar
SINIFI Parasetamol Butamirat Klorfeniramin
Anemi Seyrek 1 Seyrek
Kan ve lenf sistemi Hemolitik anemi Seyrek Seyrek
hastalıkları Methemoglobinemi Seyrek 1 Seyrek
Trombositopeni Seyrek 2 Seyrek
Trombositopenik Seyrek 2 Seyrek
purpura
Lökopeni Seyrek 2 Seyrek
Nötropeni Seyrek 2 Seyrek
Pansitopeni Seyrek 2 Seyrek
Agranülositoz Çok seyrek Seyrek
Bağışıklık sistemi Alerjik reaksiyonlar Seyrek
hastalıkları Anaflaksi Seyrek
Lyell sendromu Çok seyrek
Bronkospazm Bilinmiyor
Pozitif alerji testi Bilinmiyor
İmmün trombositopeni Bilinmiyor
Metabolizma ve Anoreksi
beslenme Seyrek
hastalıkları
Psikiyatrik Depresyon Seyrek
hastalıkları Kabuslar Seyrek
Sinir sistemi Baş ağrısı Yaygın Yaygın
hastalıkları Baş dönmesi Yaygın Seyrek
Somnolans Yaygın Seyrek Çok yaygın
Parestezi Yaygın
Santral sinir sistemi Bilinmiyor
stimülasyonu
Ensefalopati Bilinmiyor
İnsomnia Bilinmiyor
Tremor Bilinmiyor
İrritabilite Seyrek
Konsantre olamama Seyrek
8 / 19Sedasyon Seyrek Çok yaygın
Çocuklarda Bilinmiyor
paradoksikal
eksitasyon
Yaşlılarda Bilinmiyor
konfüzyonel psikoz
Göz hastalıkları Bulanık görme Seyrek
Kulak ve iç kulak Tinnitus Seyrek
hastalıkları
Kardiyak Taşikardi Seyrek
hastalıkları Palpitasyon Seyrek
Aritmi Seyrek
Hipotansiyon Seyrek
Solunum, göğüs ve Üst solunum yolu Yaygın
mediastinal enfeksiyon belirtileri
hastalıklar Analjezik astım Seyrek
sendromu da dahil
astım
Bronkospazm Seyrek
Bronşiyal sekresyonda
Seyrek
kalınlaşma
Gastrointestinal Bulantı Yaygın Seyrek Yaygın
hastalıklar Kusma Yaygın Seyrek
Dispepsi Yaygın Seyrek
Flatulans Yaygın
Karın ağrısı Yaygın Seyrek
Konstipasyon Yaygın
Gastrointestinal Yaygın olmayan
kanama
Diyare Seyrek Seyrek Seyrek
Ağız kuruluğu Bilinmiyor
Hepatobiliyer Hepatik bozukluk Seyrek 1
hastalıkları Sarılık dahil hepatit Seyrek
Deri ve derialtı Deri döküntüsü Seyrek
doku hastalıkları
Kaşıntı Seyrek
Ürtiker Seyrek Seyrek Bilinmiyor
9 / 19Alerjik ödem Seyrek
Anjiyoödem Seyrek
Akut jeneralize
eksantematöz Seyrek*
püstülosiz
Eritema multiform Seyrek
Stevens-Johnson Seyrek*
sendromu
Toksik epidermal Seyrek*
nekroliz
Eksfoliyatif dermatit Bilinmiyor
dahil alerjik
reaksiyonlar
Fotosensitivite Bilinmiyor
Deri reaksiyonları Bilinmiyor
Kas-iskelet Kas seğirmesi ve Bilinmiyor
bozukluklar, bağ inkoordinasyonu
doku ve kemik
hastalıkları
Böbrek ve idrar Papiler nekroz Yaygın olmayan 2
yolu hastalıkları
Üriner retansiyon Bilinmiyor
Genel bozukluklar Halsizlik Seyrek
ve uygulama Göğüs sıkışması Seyrek
bölgesine ilişkin
hastalıkları
1 Parasetamolün çok miktarda alınması durumunda
2 Parasetamolün uzun süre kullanılması durumunda
* Ölümcül sonuçlara neden olabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99).
10 / 194.9. Doz aşımı ve tedavisi
Parasetamol:
Parasetamolü 10 g’dan fazla alan yetişkinlerde toksisite olasılığı vardır. Dahası, aşırı dozun
zararı siroz olmayan alkolik karaciğer hastalığı olanlarda daha büyüktür. Çocuklarda aşırı
dozu takiben karaciğer hasarı göreceli olarak daha nadirdir. Karaciğer hücre hasarı ile birlikte
parasetamol aşırı dozajında normal erişkinlerde 2 saat civarında olan parasetamol yarı ömrü
genellikle 4 saate veya daha uzun sürelere uzar. 14C-aminopirinden sonra 14CO atılımında
2
azalma bildirilmiştir. Bu; plazma parasetamol konsantrasyonu veya yarı ömür veya
konvansiyonel karaciğer fonksiyon testi ölçümlerine nazaran parasetamol aşırı dozajı ile
karaciğer hücre hasarı arasında daha iyi ilişki kurar. Parasetamole bağlı fulminant karaciğer
yetmezliğini takiben gelişen akut tübüler nekrozdan dolayı böbrek yetmezliği oluşabilir.
Bununla beraber, bunun insidansı başka nedenlerden dolayı fulminant karaciğer yetmezliği
olan hastalarla karşılaştırıldığında bu grup hastalarda daha sık değildir. Nadiren, ilaç aldıktan
2-10 gün sonra, sadece minimal karaciğer toksisitesi ile birlikte renal tübüler nekroz
oluşabilir. Aşırı dozda parasetamol almış bir hastada kronik alkol alımının akut pankreatit
gelişmesine katkıda bulunduğu bildirilmiştir. Akut aşırı doza ilaveten, parasetamolün günlük
aşırı miktarlarda alımından sonra karaciğer hasarı ve nefrotoksik etkiler bildirilmiştir.
Semptomlar: Solgunluk, anoreksi, bulantı, kusma ve karın ağrısı parasetamol doz aşımının sık
görülen erken semptomlarıdır. Hepatik nekroz parasetamol doz aşımının dozla ilişkili
komplikasyonudur. Hepatik enzimler yükselebilir ve protrombin süresi 12 ila 48 saat içinde
uzar, fakat klinik semptomlar ilacın alımını takiben 1 ila 6 gün içinde belirgin olmayabilir.
Glukoz malabsorbsiyon bozukluğu ile metabolik asidoz ortaya çıkabilir. Ciddi (şiddetli)
zehirlenmelerde karaciğer yetmezliği, ensefalopati, hemoraji, hipoglisemi, akut böbrek
yetmezliği görülebilir.
Akut tübüler nekrozun eşlik ettiği akut böbrek yetmezliği beraberinde bel ağrısı, hematüri ve
proteinüri, şiddetli karaciğer hasarı olmadan da görülebilir. Kardiyak aritmi ve pankreatit de
bildirilmiştir.
Tedavi: Hastayı gecikmiş hepatoksisiteye karşı korumak için parasetamol aşırı dozajı hemen
tedavi edilmelidir. Bunun için absorpsiyonu azaltmayı (gastrik lavaj veya aktif kömür)
takiben intravenöz N-asetilsistein veya oral metionin vermek gerekir. Eğer hasta kusuyorsa
veya aktif kömür ile konjugasyon yapılmışsa metionin kullanılmamalıdır. Doruk plazma
parasetamol konsantrasyonları aşırı dozu takiben 4 saate kadar gecikebilir. Bu nedenle,
hepatotoksisite riskini belirlemek için plazma parasetamol düzeyleri ilaç alımından en az 4
saat sonrasına kadar ölçülmelidir. Ek tedavi (ilave oral metionin veya intravenöz N-
asetilsistein) kan parasetamol içeriği ve ilaç alımından beri geçen süre ışığı altında
değerlendirilmelidir. Hepatik enzim indükleyici ilaç alan hastalarda, uzun süredir alkol
bağımlısı olanlarda veya kronik olarak beslenme eksikliği olanlarda N-asetilsistein ile tedavi
11 / 19eşiğinin % 30-50 düşürülmesi önerilir, çünkü bu hastalar parasetamolün toksik etkilerine karşı
daha duyarlı olabilirler. Parasetamol aşırı dozajını takiben gelişebilecek fulminant karaciğer
yetmezliği tedavisi uzmanlık gerektirir.
Butamirat sitrat:
Aşırı dozda butamirat alınması halinde şu belirtiler görülebilir: uyku hali, bulantı, kusma,
ishal, sersemlik ve hipotansiyon.
Genel acil yardım yöntemleri uygulanmalıdır: gastrik lavaj, aktif kömür, hayati fonksiyonların
izlenmesi ve gerekiyorsa tedavisi. Bilinen spesifik bir antidotu yoktur.
Klorfeniramin maleat:
Semptomlar: Sedasyon, SSS paradoksal stimülasyonu, toksik psikozis, nöbet, apne,
konvülsiyonlar, antikolinerjik etkiler, distonik reaksiyonlar ve aritmi dahil kardiyovasküler
kolaps.
Tedavi: Gastrik lavaj veya ipeka şurubuyla emezis yoluyla tedaviye başlanmalıdır. Ardından
aktif kömür ve katartikler uygulanarak absorbsiyonu azaltılır. Diğer semptomatik ve
destekleyici önlemler kalp, solunum, böbrek ve karaciğer fonksiyonları ve sıvı-elektrolit
dengesine göre özel dikkatle uygulanmalıdır.
Hipotansiyon ve aritmiler tedavi edilmelidir. SSS konvülsiyonları IV diazepam ile tedavi
edilebilir. Ciddi durumlarda hemoperfüzyon kullanılabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Analjezik-antipiretik (parasetamol), Sistemik antihistaminik
(klorfeniramin maleat) ve Öksürük baskılayıcı diğer ilaçlar (butamirat sitrat) kombine
ATC Kodu : R05X
Etki mekanizması:
Parasetamol
Parasetamol, analjezik ve antipiretik bir ajandır. Parasetamolün terapötik etkilerinin,
siklooksijenaz enziminin inhibisyonu sonucu prostaglandin sentezinin inhibisyonuna bağlı
olduğu düşünülmektedir. Parasetamolün periferik siklooksijenaza oranla santral
siklooksijenaz üzerine daha etkili inhibitör olduğunu gösteren kanıtlar vardır. Parasetamolün
analjezik ve antipiretik özellikleri vardır fakat sadece zayıf antiinflamatuvar özellikler
gösterir. Bu durum; inflamatuvar dokuların diğer dokulara oranla daha yüksek seviyelerde
12 / 19hücresel peroksitler içermesi ve bu hücresel peroksitlerin parasetamolün siklooksijenaz
inhibisyonunu önlemesiyle açıklanabilir
Butamirat sitrat
Butamirat sitratın santral etkili olduğu düşünülmektedir. Bununla birlikte etki
mekanizması tam olarak bilinmemektedir. Butamirat sitrat, solunum fonksiyonlarını
kolaylaştıran, nonspesifik antikolinerjik ve bronkospazmolitik etkilere sahiptir. Butamirat
sitratın alışkanlık oluşturucu etkileri yoktur ve bağımlılık yapmaz.
Butamirat sitrat, geniş bir terapötik aralığa sahiptir. Yüksek dozlarda bile iyi tolere edilir
ve 6 yaşın üzerindeki çocuklar ve yetişkinlerde öksürüğü dindirmek için uygundur.
Klorfeniramin maleat
Klorfeniramin maleat; antihistaminik (H1 antagonist) aynı zamanda antikolinerjik etkileri de
olan bir madde olup, kılcal damarlardaki geçirgenliği azaltarak ödemi azaltır; burun akıntısı,
aksırma, gözde sulanma ve kaşıntı gibi belirtileri giderir.
5.2. Farmakokinetik özellikler
Genel özellikler:
Parasetamol
Emilim:
Parasetamolün absorpsiyonu başlıca ince bağırsaklardan pasif difüzyon ile olur. Gastrik
boşalma, oral uygulanan parasetamol absorpsiyonu için hız sınırlayıcı bir basamaktır. Doruk
plazma parasetamol konsantrasyonu formülasyona bağlı olarak genellikle oral uygulamadan
sonra 30 ila 90 dakika arasında meydana gelir. Parasetamol değişken bir oranda ilk geçiş
metabolizmasına uğradığı için oral uygulamadan sonra sistemik dolaşımda tam olarak
bulunmaz. Erişkinlerdeki oral biyoyararlanımının uygulanan parasetamol miktarına bağlı
olduğu görülmektedir. Oral biyoyararlanım 500 mg’lık dozdan sonra %63 iken, 1 veya 2 g
(tablet formu) dozundan sonra yaklaşık %90’a yükselir.
Dağılım:
Parasetamol birçok vücut sıvısına eşit miktarda dağılır; tahmini dağılım hacmi 0.95 l/kg’dır.
Terapötik dozları takiben parasetamol plazma proteinlerine önemli oranda bağlanmaz.
Çocuklardaki dağılım kinetiği (Vd/F) erişkinlerdekine benzerdir.
Biyotransformasyon:
Terapötik dozlardan sonra parasetamolün plazma yarılanma ömrü 1.5-2.5 saat arasındadır.
Parasetamol karaciğerde metabolize olur ve insanda çok sayıda metabolitleri tanımlanmıştır.
İdrarla atılan majör metaboliti glukuronid ve sülfat konjugatıdır. Parasetamolün %10 kadarı
minör bir yolla sitokrom P-450 karma fonksiyonlu oksidaz sistemi (başlıca CYP2E1 ve
CYP3A4) ile reaktif bir metabolit olan asetamidokinona dönüşür. Bu metabolit hızla
13 / 19indirgenmiş glutatyon ile konjuge olur ve sistein ve merkaptürik asit konjugatları şeklinde
atılır. Büyük miktarlarda parasetamol alındığında hepatik glutatyon azalabilir ve vital
hepatoselüler makromoleküllerine kovalan olarak bağlanan hepatosit asetamidokinonun aşırı
birikmesine yol açar. Bu da doz aşımı durumunda görülebilen hepatik nekroza yol açar.
Eliminasyon:
Eliminasyon yarı-ömrü, terapötik dozlarda 1–3 saat kadardır. Dozun %90-100’ü, 24 saat
içerisinde glukuronid (%60), sülfat (%35) veya sistein (%3) konjügasyon ürünleri olarak
böbrekler yoluyla vücuttan atılır. Tek dozu (1000 mg i.v.) takiben parasetamolün total vücut
klerensi yaklaşık 5 ml/dak/kg’dır. Parasetamolün renal klerensi idrar akış hızına bağlıdır,
fakat pH’ye bağlı değildir. Uygulanan ilacın %4’ten daha azı değişmemiş parasetamol halinde
atılır. Sağlıklı bireylerde terapötik dozun yaklaşık %85-95’i 24 saat içinde idrar ile atılır.
Doğrusallık ve doğrusal olmayan durum:
Reaktif parasetamol metabolitlerinin karaciğer hücre proteinlerine bağlanması, hepatoselüler
hasara sebep olur. Terapötik dozlarda, bu metabolitler, glutatyon tarafından bağlanır ve
nontoksik konjugatlar oluştururlar. Ancak masif doz aşımı halinde, karaciğerin (glutatyon
oluşumunu kolaylaştıran ve teşvik eden) SH-donörleri deposu tükenir; ilacın toksik
metabolitleri karaciğerde birikir ve karaciğer hücre nekrozu gelişir ve bu da karaciğer
fonksiyonunda bozulmaya ve giderek hepatik komaya kadar ilerler.
Pozolojiye uygun kullanıldığında farmakokinetiği doğrusaldır.
Hastalardaki karakteristik özellikler
Renal yetmezlikte farmakokinetik: 2-8 saatler arasında ortalama plazma yarılanma ömrü
normal ve böbrek yetmezliği olan hastalarda aynıdır, fakat 8-24 saatler arasında böbrek
yetmezliğinde eliminasyon hızı azalır. Kronik renal yetmezlikte glukuronid ve sülfat
konjugatlarında belirgin birikme olur. Ana bileşiğin kısıtlı rejenerasyonuyla kronik böbrek
yetmezliği olan hastalarda biriken parasetamol konjugatlarında bir miktar ekstra eliminasyon
oluşabilir. Kronik böbrek yetmezliğinde parasetamol doz aralıklarını uzatmak tavsiye edilir.
Hemodiyalizde parasetamol plazma düzeyleri azalabileceğinden terapötik kan düzeylerini
korumak için ilave parasetamol dozları gerekebilir.
Hepatik yetmezlikte farmakokinetik: Hafif karaciğer hastalığı olan hastalardaki ortalama
plazma yarılanma ömrü normal bireylerdekine benzerdir, fakat ciddi karaciğer yetmezliğinde
önemli derecede uzar (yaklaşık %75). Bununla beraber, yarılanma ömrünün uzamasının klinik
önemi açık değildir; çünkü karaciğer hastalığı olan hastalarda ilaç birikmesi ve hepatoksisite
olduğu kanıtlanmamış ve glutatyon konjugasyonu azalmamıştır. Kronik stabil karaciğer
hastalığı olan 20 hastaya 13 gün günde 4 g parasetamol verilmesi karaciğer fonksiyonunda
bozulmaya yol açmamıştır. Hafif karaciğer hastalığında önerilen dozlarda alındığında
14 / 19parasetamolün zararlı olduğu kanıtlanmamıştır. Bununla beraber, şiddetli karaciğer
hastalığında, plazma parasetamol yarılanma ömrü önemli derecede uzamıştır.
Yaşlılarda farmakokinetik: Genç ve yaşlı sağlıklı denekler arasında farmakokinetik
parametrelerde gözlenen farklılıkların klinik olarak önemli olduğu düşünülmemektedir.
Bununla beraber serum parasetamol yarılanma ömrünün belirgin derecede arttığını (yaklaşık
%84) ve parasetamol klerensinin zayıf, hareketsiz ve yaşlı hastalarda sağlıklı genç kişilere
nazaran azaldığını (yaklaşık %47) düşündüren kanıtlar vardır.
Çocuklarda farmakokinetik: Çalışmalar 0-2 gün arasındaki yeni doğanlarda ve 3-10 yaş
arasındaki çocuklarda parasetamol majör metabolitinin parasetamol sülfat olduğunu
göstermiştir. Yetişkinlerdeki ve 12 yaş ve üzeri çocuklardaki veriler, majör metabolitin
glukoronid konjugatı olduğunu göstermiştir. Bununla beraber, parasetamolün genel
eliminasyon hızında veya idrara geçen toplam ilaç miktarında yaşa ilişkin önemli farklılıklar
yoktur.
Butamirat sitrat
Genel özellikler:
Emilim:
Eldeki verilere dayanılarak, butamirat esterinin iyi ve hızla emildiği ve tamamen fenil-2-
butirik asit ve dietilaminoetoksietanole hidrolize olduğu varsayılabilir. Besin alımının etkisi
araştırılmamıştır. 2-fenilbutirik asit ve dietilaminoetoksi etanole maruziyet 22,5 mg-90 mg
doz aralığında tamamen orantılıdır.
Oral uygulamayı takiben butamirat hızla emilir ve 22,5 mg, 45 mg, 67,5 mg ve 90 mg
dozların uygulamasının 5-10. dakikaları içinde kanda, ölçülebilir konsantrasyonlarda tespit
edilmektedir. Tüm dozlar için maksimum plazma konsantrasyonlarına 1 saat içinde, 90 mg
için 16,1 nanogram/ml ortalama değerle ulaşılmaktadır.
Başlıca metabolit olan fenil 2-butirik asitin, 90 mg (3052 nanogram/ml) uygulanmasının
takiben ortalama maksimum plazma konsantrasyonuna yaklaşık 1,5 saat sonra ulaşılır. 90 mg
(160 nanogram/ml) uygulamasını takiben dietil-aminoetoksietanolün ortalama plazma
konsantrasyonuna 0,67 saat içinde ulaştığı gözlenmiştir.
Dağılım:
Butamirat sitrat, yüksek oranda proteinlere bağlanmasının yanında, 81-112 L 8kg olarak
vücut ağırlığına göre) arasında, geniş bir dağılım hacmine sahiptir. 2-fenilbutirik asit tüm
dozlarda (22.5 mg-90 mg) yüksek oranda (%89,3-91,6) plazma proteinlerine bağlanır.
Dietilaminoetoksi etanol bir derece (%28,8-45,7) proteinlere bağlanma oranı gösterir.
Butamiratın plasentayı geçip geçmediği veya süt ile atılıp atılmadığı bilinmemektedir.
15 / 19Biyotransformasyon:
Butamirat sitratın, temel olarak fenil-2-butirik asit ve dietilaminoetoksietanole hidrolizi hızla
ve tamamen gerçekleşir. Çeşitli türler üzerinde yapılan çalışmalara dayanılarak, her iki ana
metabolitin de öksürük rahatlatıcı etkileri olduğu varsayılmaktadır. Alkolik metabolit ile ilgili
insanlardan elde edilen veri yoktur. İnsanlardaki C-14 çalışmalarında plazma proteinlerine
güçlü bağlanma (yaklaşık %95, yüntemsel nedenlerle sadece fenil-2-butirik asit gösterilmiştir)
gözlenmiştir. Fenil-2-butirik asit, ayrıca para pozisyonunda hidroksilasyon yoluyla kısmi
biyotransformasyona uğrar.
Eliminasyon:
Üç metabolitin atılımı başlıca böbrekler yoluyla gerçekleşir. Karaciğerde konjugasyonun
ardından, asit metabolitler geniş oranda glukuronik asite bağlanır. Üriner 2-fenilbutirik asit
konjugat düzeyleri plazmadan çok daha yüksektir. Butamirat sitrat üre içide 48 saate kadar
tespit edilebilir ve 96 saatlik numuneleme periyodunda üre içinde atılan butamirat miktarı
22,5 mg, 45 mg, 67,5 mg ve 90 mg dozlarda sırasıyla %0,02, %0,02, %0,03 ve %0,03’tür.
Butamirat sitratın, butamirata ya da konjuge olmamış 2-fenilbutirik aside kıyasla önemli bir
yüzdesi dietilaminoetoksietanol için ölçülen eliminasyon yarı ömrü sırasıyla 23,26-24,42-
1,48-1,93 ve 2,72-2,90 saattir.
Hastalardaki karakteristik özellikler
Karaciğer veya böbrek fonksiyon bozukluklarının butamiratın farmakokinetik parametreleri
üzerine etkisi bilinmemektedir.
Klorfeniramin maleat
Genel özellikler:
Emilim:
Klorfeniramin, mide-bağırsak kanalından nispeten yavaş emilir. Oral uygulama sonrası en
yüksek plazma konsantrasyonlarına 2,5-6 saat içinde erişilir.
Biyoyararlanımı %25-50 oranındadır.
Dağılım:
Dolaşımda bulunan klorfeniraminin %70’i proteinlere bağlı haldedir.
Klorfeniramin vücutta, santral sinir sistemi de dahil olmak üzere, geniş oranda dağılır.
Biyotransformasyon:
Karaciğerde belirgin oranda ilk-geçiş metabolizmasına uğrar. Klorfeniramin yüksek oranda
metabolize edilir. Metabolitleri desmetil ve didesmetil klorfeniramindir.
16 / 19Eliminasyon:
Klorfeniraminin farmakokinetiğinde belirgin bireysel farklılıklar bulunmaktadır; yarı ömrü 2-
43 saat arasında bildirilmiştir. Klorfenamin maleat vücutta, yüksek oranda
biyotransformasyon geçirir ve değişmeyen ilaç ve metabolitleri başlıca idrar yoluyla atılır.
5.3. Klinik öncesi güvenlilik verileri
Parasetamol
Akut Toksisite:
Parasetamol yetişkin sıçanlara ve kobaylara oral yoldan verildikten sonra hafif toksik olduğu
saptanmıştır. Farelerde ve yenidoğan sıçanlarda önemli oranda daha fazla toksik olmasının
sebebi ise, muhtemelen, farelerde maddenin farklı bir metabolizmasının bulunması ve
yenidoğan sıçanlarda hepatik enzim sisteminin olgunlaşmamış olmasıdır.
Köpeklere ve kedilere daha yüksek dozlarda verildiğinde kusmaya sebep olmuştur; bu
nedenle bu hayvan cinslerinde oral LD değeri saptanamamıştır.
50
Kronik Toksisite:
Toksik dozların verilmesinin ardından deney hayvanlarında yavaş kilo artışı, diürez, asidüri
ve dehidratasyon ile enfeksiyonlara karşı duyarlılık artışı gibi etkiler gözlenmiştir. Otopsi
sırasında, abdominal organlarda kan akımı artışı, intestinal mukoza iritasyonu gözlenmiştir.
Mutajenik ve Tümörojenik Potansiyeli:
Sıçanlarda, hepatotoksik doz düzeyinde potansiyel bir genotoksisite gözlenmiş ve bu bulgu
doğrudan bir DNA hasarı olarak değil, hepatotoksisite/miyelotoksisitenin dolaylı bir sonucu
olarak açıklanmıştır. Dolayısıyla, bir eşik doz varsayılabilir.
Diyeti 6.000 ppm’e kadar olan erkek sıçanlarda yapılan 2 yıllık bir çalışmada parasetamolün
karsinojenik aktivitesine ilişkin herhangi bir bulgu bildirilmemiştir. Mononükleer hücre
lösemisi insidansının artmasından dolayı dişi sıçanlarda bazı karsinojenik aktivite bulguları
söz konusudur. Diyeti 6.000 ppm kadar olan farelerde yapılan 2 yıllık bir çalışmada ise
parasetamolün karsinojenik aktivitesini gösteren herhangi bir bulgu saptanmamıştır.
Üreme Toksisitesi:
İnsanlarda kapsamlı kullanımdan sonra embriyotoksik veya teratojenik riskte bir artış
gözlenmemiştir. Parasetamol hamilelik dönemlerinde de sıklıkla alınmakta olup, gerek
hamileliğin seyri gerekse doğmamış çocuk üzerinde herhangi bir olumsuz etki görülmemiştir.
Hayvanlarda yapılan kronik toksisite araştırmalarında parasetamolün testiküler atrofiye neden
olduğu ve spermatogenezi inhibe ettiği bildirilmiştir.
17 / 19Butamirat sitrat
Klinik olmayan verilere göre insan üzerinde konvensiyonel güvenlilik, farmakoloji,
tekrarlanan doz toksisitesi, genotoksisite, karsinojenik potansiyel, üreme ve gelişim toksisitesi
çalışmalarına dayanarak özel bir zararı bulunmamaktadır.
Klorfeniramin maleat
Yeterli klinik öncesi deneyim bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Sodyum benzoat (E211)
Monopropilen glikol (E1520)
Gliserin
Sorbitol (E420)
Povidon K90
Sodyum siklamat
Sakkarin sodyum (E954)
Ponsa 4R (E124)
Tat maskeleme aroması
Tutti frutti aroması
Trisodyum sitrat dihidrat
Sitrik asit monohidrat (%10’luk çözeltisi)
Saf su
6.2. Geçimsizlikler
Bilinen bir geçimsizliği bulunmamaktadır.
6.3. Raf ömrü
24 ay.
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5. Ambalajın niteliği ve içeriği
Emniyet halkalı, beyaz renkli HDPE kapak ile kapatılmış, 100 ml’lik bal renkli Tip III cam
şişe, 5 ml’lik kaşık ölçek ile karton kutuda.
18 / 196.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Ad : Biofarma İlaç San.ve Tic. A.Ş.
Adres : Akpınar Mah. Osmangazi Cad. No:156
Sancaktepe/İstanbul
Telefon : (0216) 398 10 63
Faks : (0216) 398 10 20
8. RUHSAT NUMARASI
2017/395
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 13.06.2017
Ruhsat yenileme tarihi:
10. KÜB’ÜN YENİLENME TARİHİ
19 / 19