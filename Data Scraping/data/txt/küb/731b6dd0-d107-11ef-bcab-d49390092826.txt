KISA ÜRÜN BİLGİSİ
1. BEŞERİ TIBBİ ÜRÜN ADI
TİROSTU® 12,5 mg/50 ml IV konsantre infüzyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Tirofiban hidroklorür monohidrat 0,281 mg/ml (0,25 mg tirofibana eşdeğer)
Yardımcı maddeler:
Sodyum dihidrojen fosfat dihidrat 1,560 mg/ml
Sodyum hidroksit km (pH ayarlaması için)
Yardımcı maddeler için Bölüm 6.1’e bakınız.
3. FARMASÖTİK FORM
Konsantre infüzyon solüsyonu
TİROSTU seyreltilmek için hazırlanmış konsantre, steril, renksiz bir çözelti olup 50 ml’lik
flakonlarda kullanıma sunulmuştur
4. KLİNİK ÖZELLİKLER
4.1. Terapötik endikasyonlar
TİROSTU kararsız anjina veya Q dalgası oluşturmayan miyokard enfarktüsü ile başvuran ve
göğüs ağrısı atağını son 12 saat içinde yaşamış, EKG değişiklikleri olan ve/veya kardiyak
enzimleri yükselmiş hastalarda erken miyokard enfarktüsünü önlemek için endikedir.
TİROSTU tedavisinden en fazla yarar görebilecek hastalar akut anjina semptomları
başladıktan sonraki ilk 3-4 gün içinde miyokard enfarktüsü gelişme riski yüksek hastalardır
(örn. erken PTCA uygulaması ihtimali olan hastalar) (ayrıca bkz. bölüm 4.2 ve 5.1).
TİROSTU asetil salisilik asit (ASA) ve fraksiyonlanmamış heparin ile birlikte kullanılmak
üzere tasarlanmıştır.
4.2 Pozoloji ve uygulama şekli
Bu ürün yalnızca hastanede, akut koroner sendromların tedavisinde deneyimli uzman
hekimler tarafından uygulanmalıdır.
TİROSTU kullanılmadan önce seyreltilmelidir.
1 / 17Pozoloji:
Aşağıdaki tablo vücut ağırlığına göre doz ayarlaması için kılavuz olarak verilmiştir.
TİROSTU Konsantresi, Kullanım Talimatları kısmında belirtildiği üzere, TİROSTU Çözeltisi
ile aynı etkinlik görülene kadar seyreltilmelidir.
Uygulama sıklığı ve süresi:
NSTE-AKS için erken invaziv bir yol ile tedavi edilen ve tanı sonrası en az 4 saatten 48 saate
kadar anjiografi çekilmesi planlanmayan hastalarda, TİROSTU 30 dakika süreyle 0,4
mikrogram/kg/dk başlangıç infüzyon hızıyla intravenöz yolla verilir. Başlangıç infüzyonunun
sonunda, TİROSTU’a 0,1 mikrogram/kg/dk idame infüzyon hızıyla devam edilmelidir.
TİROSTU fraksiyonlanmamış heparin (genellikle TİROSTU tedavisinin başlaması ile birlikte
intravenöz bolus olarak 5000 ünite (U), daha sonra normalin yaklaşık iki katı tutulması
gerekli aktivite tromboplastin zamanına (APTT) göre titre edilerek, yaklaşık 1000 U/saat
olarak devam edilir) ve kontrendike olmadıkça ASA’yı içeren ama bununla sınırlı olmayan
oral antiplatelet tedavisi ile beraber verilmelidir.
Perkütan Koroner Girişim (PKG) yapılan hastalar: 3 dakikalık bir sürenin üzerinde 25
mikrogram/kg başlangıç bolusu kullanan sonrasında dakikada 0,15 mikrogram/kg bir hızda
2 / 1718-24 saat boyunca ve 48 saate kadar kesintisiz infüzyon olacak şekilde verilen tirofiban
tedavisi ile klinik etkinlik göstermiştir. TİROSTU fraksiyonlanmamış heparin ve kontrendike
olmadığı sürece ASA’yı içeren ama bununla sınırlı olmayan (bkz. Bölüm 5.1) oral
antiplatelet tedavisi ile beraber verilmelidir.
TİROSTU tedavisine başlama ve tedavi süresi
NSTE-AKS için erken invaziv bir yol ile tedavi edilen ve tanı sonrası en az 4 saatten 48 saate
kadar anjiografi çekilmesi planlanmayan hastalarda, tanı konmasıyla beraber dakikada 0,4
mikrogram/kg TİROSTU yükleme dozu başlatılmalıdır. Önerilen süre en az 48 saattir.
TİROSTU ve fraksiyonlanmamış heparin infüzyonuna koroner anjiografi sırasında devam
edilebilir ve anjioplasti/aterektomiden sonra en az 12 saat ve en fazla 24 saat idame
ettirilmelidir. Hasta klinik yönden stabilize olduğunda ve tedavi eden hekim tarafından hiçbir
koroner girişim prosedürü planlanmıyorsa, infüzyon kesilmelidir. Tüm tedavi süresi 108 saati
aşmamalıdır.
NSTE-AKS tanısı konan ve invaziv bir yol ile tedavi edilen hastada tanıdan sonraki 4 saat
içinde anjiografi çekilirse, PKG’nin başlangıcında, 18-24 saat boyunca ve 48 saate kadar
süren, 25 mikrogram/kg TİROSTU bolus dozu başlatılmalıdır.
Eş zamanlı tedavi (fraksiyonlanmamış heparin, oral antiplatelet tedavisi)
Fraksiyonlanmamış heparin tedavisine 5000 U, İ.V. bolus ile başlanır ve daha sonra saatte
1000 U idame infüzyonuyla devam edilir. Heparin dozu normal değerin yaklaşık iki katı
düzeyinde APTT’yi sürdürmek için titre edilir.
Kontrendike olmadıkça, tüm hastalar TİROSTU’a başlamadan önce ASA’yı içeren ama
bununla sınırlı olmayan, oral antiplatelet ilaçları almalıdır (bkz. Bölüm 5.1).
Bu ilaca en azından TİROSTU infüzyonu süresince devam edilmelidir.
Anjiyoplasti (PTCA) gerekirse, heparin PTCA’dan sonra kesilmeli ve pıhtılaşma normale
döndüğü anda yani aktif pıhtılaşma zamanı (ACT) 180 saniyenin altına düştüğünde kılıflar
çıkarılmalıdır (genellikle heparin kesildikten 2-6 saat sonra).
Uygulama şekli:
TİROSTU konsantresi kullanılmadan önce seyreltilmelidir:
1. 250 ml’lik steril %0,9’luk serum fizyolojik ya da %5 dekstroz şişesinden 50 ml dışarı
çekiniz ve 50 mikrogram /ml konsantrasyonuna ulaşmak için bunun yerine 50 ml TİROSTU
(50 ml’lik 1 flakon) ekleyiniz. Uygulamadan önce flakonu iyice çalkalayınız.
2. Yukarıdaki doz tablosuna uygun şekilde kullanınız.
Parenteral ilaçlar kullanımdan önce, solüsyon ve torba uygun olduğu takdirde, gözle görülür
partiküller veya renk değişikliği açısından kontrol edilmelidir.
TİROSTU sadece intravenöz yoldan verilmelidir ve aynı infüzyon tüpünden
fraksiyonlanmamış heparin ile birlikte uygulanabilir.
3 / 17TİROSTU’ın steril ekipman kullanılarak kalibre edilmiş infüzyon setiyle uygulanması
önerilir.
Başlangıç dozu infüzyon süresinin uzamamasına ve hastanın vücut ağırlığına dayalı idame
dozu infüzyon hızları hesaplanırken hata yapılmamasına dikkat edilmelidir.
Özel popülasyonlara ilişkin ek bilgiler:
Böbrek yetmezliği:
Ağır böbrek yetmezliğinde (kreatinin klerensi<30ml/dak) TİROSTU dozu %50 azaltılmalıdır
(ayrıca bkz. Bölüm 4.4 ve 5.2).
Karaciğer yetmezliği:
Hafif-orta derecede karaciğer yetmezliği olan hastalarda tirofibanın plazma klerensinde klinik
yönden anlamlı azalmaya dair kanıt yoktur. Ağır karaciğer yetmezliği olan hastalarda
kullanılmamalıdır.
Pediyatrik popülasyon:
Çocuklarda TİROSTU ile tedavi deneyimi yoktur; dolayısıyla bu hastalarda TİROSTU
kullanımı önerilmez.
Geriyatrik popülasyon:
Yaşlılarda doz ayarlaması gerekmez (ayrıca bkz. Bölüm 4.4).
4.3 Kontrendikasyonlar
TİROSTU, etkin maddeye veya preparatta bulunan yardımcı maddelerden herhangi birine
aşırı duyarlılığı olan veya bir GP IIb/IIIa reseptör antagonistinin daha önce kullanımı
sırasında trombositopeni geçiren hastalarda kullanılmamalıdır.
Trombosit agresyonunun inhibisyonu kanama riskini artırdığından TİROSTU aşağıdaki
hastalarda kontrendikedir:
• Son 30 gün içinde inme hikayesi ya da herhangi bir hemorajik inme hikayesi,
• Bilinen intrakraniyal hastalık hikayesi (örn.,neoplazm, arteriyovenöz malformasyon,
anevrizma),
• Aktif veya yakın tarihte geçirilmiş (tedaviden önceki 30 gün içinde), klinik yönden
anlamlı kanama (örn.,gastrointestinal kanama),
• Malign hipertansiyon,
• Son altı haftada önemli travma veya majör cerrahi müdahale,
• Trombositopeni (trombosit sayısı<100.000/mm3), trombosit fonksiyon bozuklukları,
• Pıhtılaşma bozuklukları (örn.,protrombin zamanı normalin >1.3 katı veya INR
(Uluslararası Normalleştirilmiş Oran) >1.5),
• Ağır karaciğer yetmezliği,
4 / 174.4 Özel uyarılar ve kullanım önerileri
TİROSTU’nun fraksiyonlanmamış heparin olmaksızın tek başına uygulanması önerilmez.
TİROSTU’nun enoksaparin ile birlikte uygulanmasına ilişkin deneyim sınırlıdır (bkz. Bölüm
5.1 ve 5.2). TİROSTU’nun enoksaparin ile birlikte uygulanması, TİROSTU ile
fraksiyonlanmamış heparin ile birlikte uygulanmasına göre kutanöz ve oral kanama
olaylarının (TIMI kanamaları hariç**) sıklığının artmasıyla ilişkilidir. Özellikle anjiyografi
ve/veya PCI (Perkütan koroner girişim) ile birlikte ilave fraksiyonlanmamış heparin alan
hastalarda TİROSTU ve enoksaparinin eş zamanlı uygulanmasıyla ciddi kanama olayları
riskindeki artış gözardı edilemez. TİROSTU ile enoksaparin kombinasyonunun etkinliği
belirlenmemiştir. TİROSTU’nun diğer düşük molekül ağırlıklı heparinlerle uygulanmasının
güvenlilik ve etkinliği araştırılmamıştır.
** TIMI majör kanamaları, odağı belli veya belirsiz >50 g/l hemoglobin düşüşü,
intrakraniyal kanama veya kardiyak tamponad olarak tanımlanır. TIMI minör kanamaları,
bilinen bir bölgeden kanama veya spontan gözle görünür hematüri, hematemez veya
hemoptizi ile >30 g/l fakat ≤50 g/l hemoglobin düşüşü olarak tanımlanır.
Aşağıdaki hastalıklarda ve durumlarda tirofiban hidroklorürün kullanımıyla ilişkili deneyim
yeterli değildir ancak kanama riskinde artıştan kuşkulanılmaktadır. Dolayısıyla, tirofiban
hidroklorür aşağıdaki durumlarda önerilmez:
• Son 2 hafta içinde travmatik veya uzun süren kardiyopulmoner resüsitasyon, organ
biyopsisi veya litotripsi
• > 6 hafta ancak <3 ay öncesinde geçirilen şiddetli travma veya majör cerrahi müdahale
• Son 3 ayda aktif peptik ülser
• Kontrol edilemeyen hipertansiyon (>180/110 mm Hg)
• Akut perikardit
• Aktif veya bilinen vaskülit hikayesi
• Kuşkulanılan aort diseksiyonu
• Hemorajik retinopati
• Dışkıda gizli kan veya hematüri
• Trombolitik tedavi (bkz. Bölüm 4.5)
• Önemli derecede kanama riskini artıran ilaçların eş zamanlı kullanımı (bkz. Bölüm 4.5)
Trombolitik tedavinin endike olduğu hastalarda (örn., EKG’de yeni patolojik Q dalgaları veya
yükselmiş ST segmentleri veya sol dal bloğu ile birlikte akut transmural miyokard enfarktüsü)
TİROSTU ile tedavi deneyimi yoktur. Dolayısıyla bu durumlarda TİROSTU kullanımı
önerilmez.
Trombolitik tedaviyi gerektiren durumlar ortaya çıktığında (PTCA sırasında akut oklüzyon
dahil) veya hastaya acil koroner arter bypass greft (CABG) operasyonu yapılması gerekiyorsa
veya hastanın intraaortik balon pompaya gereksinimi varsa TİROSTU infüzyonu derhal
durdurulmalıdır. Acil PTCA yapılan hastalarda etkinlik verileri sınırlıdır.
5 / 17Çocuklarda TİROSTU ile tedavi deneyimi yoktur; dolayısıyla bu hastalarda TİROSTU
kullanımı önerilmez.
Diğer dikkat edilecek hususlar ve ölçümler
TİROSTU’nun tekrarlanan uygulamaları ile ilişkili veriler yetersizdir.
TİROSTU ile tedavi süresince hastalar kanama açısından dikkatle izlenmelidir. Hemoraji
tedavisi gerekirse, TİROSTU’nun kesilmesi düşünülmelidir (ayrıca bkz. Bölüm 4.9). Majör
veya kontrol edilemeyen kanama durumlarında TİROSTU derhal kesilmelidir.
TİROSTU aşağıdaki durumlarda ve hasta gruplarında çok dikkatli kullanılmalıdır:
• Yakın tarihte klinik olarak anlamlı kanama (1 yıldan az),
• TİROSTU uygulamasından önceki 24 saat içinde kompres edilemeyen bir damara giriş,
• Yakın tarihte epidural prosedür (lumbar ponksiyon ve spinal anestezi dahil),
• Ağır akut veya kronik kalp yetmezliği,
• Kardiyojenik şok,
• Hafif-orta derecede karaciğer yetmezliği,
• Trombosit sayısı <150.000 mm3, bilinen koagülopati, trombosit fonksiyon bozukluğu veya
trombositopeni hikayesi,
• Hemoglobin konsantrasyonu < 11 g/dl veya hematokrit < %34.
Tiklopidin, klopidogrel, adenozin, dipiridamol, sulfinpirazon ve prostasiklin ile eş zamanlı
kullanılırken dikkatli olunmalıdır.
Doza bağlı etkinlik
Tirofibanın 10 mikrogram/kg bolus dozu uygulaması, absiksimab ile kıyaslandığında 30
günde klinik olarak ilgili sonlanım noktalarında daha kötü olmadığını göstermesi bakımından
başarısız olmuştur (bkz. Bölüm 5.1).
Yaşlı hastalar, kadın hastalar ve vücut ağırlığı düşük hastalar
Yaşlı ve/veya kadın hastalarda kanama komplikasyonlarının insidansı sırasıyla genç veya
erkek hastalara göre daha yüksektir. Vücut ağırlığı düşük hastalarda kanama insidansı vücut
ağırlığı daha fazla hastalara göre daha yüksektir. Bu nedenlerle TİROSTU bu hastalarda
dikkatli kullanılmalı ve heparin etkisi dikkatle izlenmelidir.
Böbrek Fonksiyon Bozukluğu
Klinik çalışma bulgularına göre kanama riski kreatinin klerensi azaldıkça ve dolayısıyla
plazmadan tirofiban klerensi azaldıkça artmaktadır. Buna bağlı olarak böbrek fonksiyonu
azalmış hastalar (kreatinin klerensi<60 ml/dak) TİROSTU tedavisi sırasında kanama için
dikkatle takip edilmeli ve heparin etkisi dikkatle izlenmelidir. Ağır böbrek yetmezliğinde
TİROSTU dozu düşürülmelidir (ayrıca bkz. Bölüm 4.2)
Femoral artere giriş
Tirofiban tedavisi sırasında kanama oranları anlamlı olarak artar; bu artış özellikle femoral
6 / 17arter bölgesinde kateter kılıfının girdiği yerde olmaktadır. Damara girerken sadece femoral
arterin ön duvarının delinmesine dikkat edilmelidir. Arter kılıfları pıhtılaşma normale
döndüğü anda yani aktif pıhtılaşma zamanı (ACT) 180 saniyenin altına düştüğünde
çıkarılabilir (genellikle heparin kesildikten 2-6 saat sonra).
Giriş kılıfı çıkarıldıktan sonra hemostaz yakın gözetim altında, dikkatle sağlanmalıdır.
Genel Hemşirelik bakımı
TİROSTU tedavisi sırasında vasküler girişler ve kas içi enjeksiyonlar en aza indirilmelidir.
İntravenöz giriş sadece vücudun kompres edilebilen bölgelerinde yapılmalıdır. Tüm damara
giriş yerleri dokümante edilmeli ve yakından takip edilmelidir. Üriner kateterler, nazotrakeal
intübasyon ve nazogastrik tüplerin kullanımı dikkatle ele alınmalıdır.
Laboratuvar değerlerinin takibi
TİROSTU tedavisine başlamadan önce trombosit sayısı, hemoglobin ve hematokrit düzeyleri
kontrol edilmelidir. Daha sonra tedaviye başlandıktan sonraki 2-6 saatte ve ardından tedavi
boyunca en azından her gün bu kontroller yapılmalıdır (veya belirgin bir azalma kanıtı varsa
daha sık aralıklarla). Daha önce GP IIb/IIIa reseptör antagonistleri alan hastalarda (çapraz
reaksiyon gelişebilir), trombosit sayısı derhal ölçülmelidir (örn., tekrar kullanımdan sonra
uygulamanın ilk saatinde) (ayrıca Bkz. Bölüm 4.8). Trombosit sayısı 90.000/mm3’ün altına
düşerse, psödotrombositopeniyi dışlamak için ek trombosit sayımı yapılmalıdır.
Trombositopeni doğrulanırsa TİROSTU ve heparin kesilmelidir. Hastalar kanama yönünden
izlenmeli ve gerekirse tedavi edilmelidir (ayrıca bkz. Bölüm 4.9).
Ek olarak, aktif tromboplastin zamanı (APTT) tedaviden önce belirlenmeli ve heparinin
antikoagülan etkileri, APTT ölçümlerinin tekrarı ile dikkatle kontrol edilmeli ve doz uygun
şekilde ayarlanmalıdır (ayrıca bkz. Bölüm 4.2). GP IIb/IIIa reseptör antagonistleri gibi,
hemostazı etkileyen diğer preparatlarla birlikte heparin uygulanırken yaşamı tehdit eden
kanamaların görülme potansiyeli vardır.
Bu tıbbi ürün 50 mL’lik flakonda 1 mmol’den (23 mg) daha az sodyum ihtiva eder; yani
aslında “sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
Birçok trombosit agregasyon inhibitörünün kullanımı ve bunların heparin, varfarin ve
trombolitik ajanlarla birlikte uygulanması kanama riskini artırır. Hemostazın klinik ve
biyolojik parametreleri düzenli olarak izlenmelidir.
TİROSTU ile ASA’nın (asetil salisilik asit veya aspirin) birlikte uygulanması ex vivo
adenozindifosfat (ADP) ile indüklenen trombosit agregasyon testinde gösterildiği gibi,
trombosit agregasyonunun inhibisyonunu tek başına aspirine göre daha fazla artırır.
TİROSTU ile fraksiyonlanmamış heparinin birlikte kullanımı kanama zamanını tek başına
fraksiyonlanmamış heparine göre daha fazla uzatır.
7 / 17TİROSTU’nun fraksiyonlanmamış heparin, ASA ve klopidogrel’in eşzamanlı kullanımıyla,
sadece fraksiyonlanmamış heparin, ASA ve klopidogrel’in beraber kullanılmasında benzer bir
kanama insidansı vardır (bölüm 4.4 ve 4.8’e de bakınız).
TİROSTU kanama zamanını uzatmış ancak TİROSTU ile tiklopidinin birlikte uygulanması
kanama süresini ilave olarak etkilememiştir.
Varfarinin, TİROSTU ve heparin ile birlikte kullanılması kanama riskinde artış ile ilişkilidir.
TİROSTU, trombolitik tedavide [TİROSTU uygulamadan önceki <48 saat içinde veya aynı
anda uygulama ya da kanama riskini önemli derecede artıran ilaçlarla birlikte kullanım (örn.
oral antikoagülanlar, diğer parenteral GP IIb/IIIa inhibitörleri, dekstran solüsyonları)]
önerilmez. Bu durumlarda TİROSTU kullanımıyla ilişkili yeterli deneyim yoktur, ancak
kanama riskinde artıştan kuşkulanılmaktadır.
Özel popülasyonlara ilişkin ek bilgiler
Pediyatrik popülasyon
Etkileşim çalışması yapılmamıştır.
4.6 Gebelik ve Laktasyon
Genel tavsiye
Gebelik kategorisi B
Çocuk doğurma potansiyeli bulunan kadınlar/ Doğum kontrolü (Kontrasepsiyon)
TİROSTU için çocuk doğurma potansiyeli bulunan kadınlar ve doğum kontrolüne ilişkin veri
mevcut değildir.
Gebelik Dönemi
TİROSTU için, gebeliklerde maruz kalmaya ilişkin klinik veri mevcut değildir.
Hayvanlardaki çalışmalar gebelik, embriyo/fetüs gelişimi, doğum ve doğumdan sonra gelişme
üzerine etkiler bakımından sınırlı bilgiler sağlamıştır. Kesin gerekli olmadıkça TİROSTU
gebelikte kullanılmamalıdır.
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim ile ilgili olarak doğrudan ya da dolaylı zararlı etkiler
olduğunu göstermemektedir (bkz Bölüm 5.3).
Laktasyon Dönemi
TİROSTU’nun anne sütüne geçip geçmediği bilinmese de, sıçan sütüne geçtiği bilinmektedir.
Emzirilen bebekte yan etki potansiyeli olduğundan, ilacın anne için önemi göz önüne alınarak
emzirme veya ilaç kullanımından hangisine son verileceğine karar verilmelidir.
Üreme yeteneği/Fertilite
Tirofiban hidroklorürün farklı dozlarıyla tedavi edilen erkek ve dişi sıçanlarla yapılan
8 / 17çalışmalarda doğurganlık ve üretkenlik performansı etkilenmemiştir (bkz. Bölüm 5.3).
Bununla birlikte, insanlardaki üreme toksisitesi ile ilgili bir sonuca varmak için hayvan
çalışmaları yeterli değildir.
4.7 Araç ve makine kullanımı üzerine etkiler
TİROSTU’nun araç veya makine kullanma becerisi üzerindeki etkilerine ilişkin veri yoktur.
4.8 İstenmeyen etkiler
Tirofibanın heparin, aspirin ve diğer oral anti-trombosit ajanlarla birlikte kullanıldığında
bildirilen en yaygın yan etki genellikle hafif mukokütanöz veya kateterizasyon yerinde
kanamayı içeren kanama idi. Gastrointestinal, retroperitoneal, intrakraniyal, hemoroidal
kanama, spinal bölgede epidural hematom kanama, hemoperikardiyum, pulmoner (alveoler)
hemoraji bildirilen istenmeyen etkilerdendir. Tirofibanın pivot çalışmalarında TIMI majör ve
intrakraniyal kanama sırasıyla <%2,2 ve <%0,1 idi. En ciddi yan etki fatal kanama idi.
TİROSTU’nun uygulandığı pivot çalışmalarda heparin ve Tirofiban ile tedavi edilen
hastaların %1.5’inde trombositopeni (trombosit sayısı <90.000 mm3) gelişmiştir. Şiddetli
trombositopeni (trombosit sayısı <50.000 mm3) insidansı % 0,3 olarak bildirilmiştir.
Tirofiban ve heparin ile ilişkili olarak en sık görülen kanama dışındaki istenmeyen olaylar;
ilaç reaksiyonları (insidans>%1), bulantı (%1,7), ateş (%1,5), ve baş ağrısıdır (%1,1).
Tablo 1, pazarlama sonrası deneyimler ile bildirilen yan etkilerin yanı sıra klinik
çalışmalardan elde edilen deneyimlere dayalı yan etkileri listelemektedir. Organ sistemi
sınıfları içerisinde, yan etkiler aşağıdaki kategorileri kullanan sıklık başlıkları altında
listelenmiştir: Çok yaygın (> 1/10); yaygın (>1/100’den <1/10’a); yaygın olmayan
(>1/1.000’den<1/100’e); seyrek (>1/10.000’den <1/1.000’e); çok seyrek ( <1/10.000),
bilinmiyor (eldeki verilerden hareketle tahmin edilemiyor). Pazarlama sonrası vakalar
büyüklüğü belirli olmayan bir popülasyondan gelen spontan raporlardan elde edildiğinden,
doğru insidansları belirlemek mümkün değildir. Bu yüzden, bu yan etkilerin sıklığı
bilinmeyen olarak sınıflandırılmıştır.
Tablo 1: Klinik çalışmalardaki ve pazarlaması sonrası elde edilen istenmeyen etkiler
Sistem Organ
Çok Yaygın Yaygın Seyrek Bilinmeyen
Sınıflaması
Trombosit sayımında
Kan ve lenf sistemi
akut ve/veya ciddi
hastalıkları
azalma <20.000mm3
Anafilaktik
Bağışıklık sistemi
reaksiyonlar dahil şiddetli
hastalıkları
alerjik reaksiyonlar
İntrakraniyal kanama,
Sinir sistemi hastalıkları Baş ağrısı
Spinalepidural hematom
9 / 17Kardiyak hastalıklar Hemoperikardiyum
Vasküler hastalıklar Hematom
Solunum sistemi, göğüs
bozuklukları Hemoptizi, Pulmoner (alveolar)
ve mediyastinal epistaksis hemoraji
hastalıklar
Oral
Gastrointestinal GI hemoraji,
Bulantı hemoraji,gingival Retroperitoniyal kanama
hastalıklar hematomez
hemoraji
Deri ve deri altı doku
Ekimoz
hastalıkları
Böbrek ve idrar yolları
Hematüri
hastalıkları
Genel ve uygulama
bölgesi ile ilgili Ateş
bozukluklar
Hasar, zehirlenme ve
Ameliyat sonrası İntravasküler giriş
prosedürle ilgili
hemoraji* bölgesinde hemoraji
komplikasyonlar
Hematokrit ve
Dışkıda veya hemoglobinde
Araştırma bulguları TS <50.000mm3
idrarda gizli kan azalma,
TS <90.000 mm3
Kanama
Tirofiban 0,4 mikrogram/kg infüzyon rejimi ve 25 mikrogram/kg doz bolus rejimi ile önemli
kanama komplikasyonlarının oranı düşüktür ve belirgin olarak artmamıştır.
Tirofiban 0,4 mikrogram/kg infüzyon rejiminin kullanıldığı PRISM-PLUS çalışmasında,
TIMI kriterlerine göre majör kanama insidansı heparin ile beraber verilen Tirofiban için %1,4
ve tek başına heparin için %0,8 dir. TIMI minör kanama insidansı heparin ile beraber verilen
Tirofiban için %10,5 ve tek başına heparin için %8,0 dir. Kan nakli yapılan hastaların
yüzdeleri heparin ile beraber verilen Tirofiban için %4,0 ve tek başına heparin için %2,8 dir.
ADVANCE çalışmasından elde edilen veriler, Tirofibanın 25 mikrogram/kg bolus dozu ile
kanama vakaları sayısının düşük olduğunu ve plasebo ile karşılaştırıldığında belirgin bir
şekilde artmadığını ileri sürmektedir. Her iki grupta da hiç TIMI majör kanaması ve kan nakli
yoktur. Tirofibanın 25 mikrogram/kg bolus dozu ile görülen TIMI minör kanaması plasebo
kolundaki %1’e nazaran %4 olarak bildirilmiştir (p=0,19).
Trombositopeni
Tirofiban tedavisi sırasında trombosit sayısında akut azalma veya trombositopeni plasebo
grubuna göre daha sık görülmüştür. Bu düşüşler Tirofiban kesildikten sonra normale
dönmüştür. Trombositlerde akut ve şiddetli azalmalar(trombosit sayısı <20.000/mm3) daha
önce GP IIb/IIIa reseptör antagonistlerini tekrar uyguladıktan sonra trombositopeni
yaşamamış hastalarda gözlenmiştir kibunlar; üşüme, düşük dereceli ateş veya kanama
10 / 17komplikasyonlarıyla ilişkili olabilir.
Alerjik reaksiyonlar
Anaflaktik reaksiyonları içeren şiddetli alerjik reaksiyonlar (örn; bronkospazm, ürtiker)
tirofiban tedavisinin başlangıcında (ilk günde de gözlenmiştir) ve tekrar uygulandığında
ortaya çıkmıştır. Bazı olgularda şiddetli trombositopeni (trombosit sayısı <10.000/mm3)
görülmüştür.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta:tufam@titck.gov.tr tel:0 800 314 00 08; faks:0 312 218 35 99)
4.9 Doz aşımı ve tedavisi
Klinik çalışmalarda tirofiban hidroklorür ile kasıtsız doz aşımı 3 dakikalık bolus şeklinde 50
mikrogram/kg’a kadar dozlarda veya başlangıç infüzyonu olarak 1,2 mikrogram /kg/dk dozu
ile görülmüştür. 1,47 mikrogram/kg/dk’ya kadar idame infüzyon hızında da doz aşımı
gözlenmiştir.
Semptomlar
En sık bildirilen doz aşımı semptomu kanamadır. Genellikle mukoza kanaması ve kardiyak
kateterizasyon için girilen arter bölgesinde lokalize kanamalar görülmüştür. İntrakraniyal
hemoraji ve retroperitoneal kanamalara ait tekil olgular da bildirilmiştir.
Tedavi
Tirofiban hidroklorür doz aşımı, hastanın durumuna ve hekimin değerlendirmesine göre
tedavi edilmelidir. Hemoraji tedavisi gerekliyse, TİROSTU infüzyonu kesilmelidir. Kan ve
/veya trombosit transfüzyonları da düşünülmelidir. TİROSTU hemodiyalizle uzaklaştırabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Kan ve kan yapıcı organlar – antitrombotik ajanlar – antitrombotik
ajanlar – Heparin hariç plateletagregasyon inhibitörleri
ATC Kodu:B01AC17
Tirofiban hidroklorür trombosit agregasyonunda rol oynayan majör trombosit yüzey reseptörü
olan GP IIb/IIIa reseptörünün peptid yapıda olmayan bir antagonistidir. Tirofiban hidroklorür
fibrinojenin GP IIb/IIIa reseptörüne bağlanmasını engelleyerek trombositlerin agregasyonunu
bloke eder.
Tirofiban hidroklorür trombosit fonksiyonunda inhibisyona yol açar; bu exvivo ADP ile
indüklenmiş trombosit agregasyonunu inhibe etme ve kanama zamanını (BT) uzatma
11 / 17becerisiyle gösterilmiştir. Trombosit fonksiyonu ilaç kesildikten sonraki 8 saat içerisinde
başlangıç düzeyine geri döner.
Bu inhibisyonun derecesi, tirofiban hidroklorürün plazmadaki konsantrasyonuyla paraleldir.
Tirofiban; 0,4 mikrogram/kg/dk infüzyonuyla, fraksiyonlanmamış heparin ve ASA ile
birlikte, hastaların %93’ünde ex vivo ADP ile indüklenmiş trombosit agregasyonunda
%70’den fazla (medyan %89) inhibisyon sağlamış ve kanama süresini infüzyon sırasında 2,9
kat uzatmıştır. İnhibisyon 30 dakikalık yükleme infüzyonuyla hızla sağlanmış ve infüzyon
süresince devam etmiştir.
Tirofibanın 25 mikrogram/kg bolus dozu (sonrasında 18-24 saat boyunca 0,15
mikrogram/kg/dk verilen idame infüzyonu), fraksiyonlanmamış heparin ve oral antiplatelet
tedavisinin varlığında, ışık transmisyon agregometri (LTA) ile ölçüldüğü üzere, tedavinin
başlangıcından 15 ila 60 dakika sonra %92 ila %95 oranlarında ortalama bir azami
agregasyonun ADP ile indüklenen inhibisyonunu sağlamıştır.
PRISM-PLUS Çalışması
Çift kör, çok merkezli, kontrollü PRISM-PLUS çalışması; kararsız anjina (UA) veya yeni
geçici veya kalıcı ST-T dalgası değişikliklerinin veya yükselmiş kardiyak enzimlerin eşlik
ettiği, uzamış tekrarlayan anjinal ağrı veya infarktüs sonrası anjinası olan akut Q dalgası
oluşturmayan miyokard infarktüsü (NQWMI) hastalarında; Tirofiban ve fraksiyonlanmamış
heparinin (n=773) etkinliğini, fraksiyonlanmamış heparin (n=797) ile karşılaştırmıştır.
Hastalar aşağıdaki tedavilere randomize edilmiştir:
- Tirofiban T ( 30 dakika yükleme infüzyonu 0,4 mikrogram /kg/dk, ardından dakikada
0,10 mikrogram /kg/dk idame infüzyonu)
-veya tek başına heparin
Kontrendike olmadığı sürece tüm hastalar ASA aldılar. Çalışma ilacına, son anjina atağından
sonraki 12 saatte başlanmıştır. Hastalar 48 saat tedavi edildikten sonra anjiografi ve endike
ise anjioplasti/aterektomi yapılmış ve bu sırada Tirofibana devam edilmiştir. Tirofiban
ortalama 71,3 saat boyunca infüzyonla verilmiştir.
Kombine primer çalışma sonlanım noktası, tirofibana başlandıktan sonra 7. günde refrakter
iskemi, miyokard enfarktüsü veya ölüm olayının gerçekleşmesidir.
7. günde, primer sonlanım noktası, tirofiban grubunda kombine sonlanım noktası için
%32’lik bir risk azalmasıdır (RR) (%12,9’a karşı %17,9) (p=0,004). Bu tedavi edilen 1000
hastada kaçınılan yaklaşık 50 vakayı temsil etmektedir. 30 gün sonra ölümün, MI’nin,
refrakter iskemik durumların karma sonlanım noktasının veya UA için hastaneye yeniden
yatışın RR’sı %22 idi (%18,5’e karşı %22,3; p=0,029). 6 ay sonra, ölümün, MI’nın, refrakter
iskemik durumların karmasının veya UA için yeniden hastaneye yatışın göreceli riski %19
12 / 17oranında azalmıştır (%27,7’ye karşı %32,1; p=0,024). Ölümün veya MI’nın karması ile ilgili
olarak, 7. gün, 30. gün ve 6. aydaki sonuçlar aşağıdaki gibidir: 7. günde tirofiban grubu için
%43'lük bir (RR) vardı (%4,9’a karşı %1,3; p=0,006); 30. günde (RR) %30 (%8,7’ye
karşı %11,9; p=0,027) ve 6. ayda RR %23 (%12,3’e karşı %15,3; p= 0,063) idi. Tirofiban
alan hastalarda MI’nın azalması tedavinin erken döneminde ortaya çıkmış (ilk 48 saat
içerisinde) ve mortalite üzerine belirgin bir etkisi olmaksızın 6 ay boyunca devam etmiştir.
Hastaneye ilk yatışta anjiyoplasti / aterektomi uygulanan hastaların %30’unda, 30. günde
primer karma sonlanım noktası için ölüm veya MI için %43’lük bir RR (%5,9’a karşı %10,2)
yanı sıra %46’lık bir (RR) dir (%8,8’e karşı %15,2).
Bir güvenlilik çalışmasına dayanarak, UA (kararsız anjina) ve NQWMI (Q dalgası
oluşturmayan miyokard infarktüsü) hastalarında Tirofibanın (0,4 mikrogram /kg/dk olacak
şekilde 30 dakikalık yükleme dozunu takiben 108 saate kadar 0,1 mikrogram /kg/dk’lık bir
idame dozu) enoksaparin ile eşzamanlı verilmesi (n=315); Tirofibanın fraksiyonlanmamış
heparin ile eşzamanlı verilmesiyle (n=210) karşılaştırılmıştır. Enoksaparin grubundaki
hastalara en az 24 saatlik ve azami 96 saatlik bir süre boyunca 12 saatte bir 1,0 mg/kg cilt altı
enjeksiyonu yapılmıştır. Fraksiyonlanmamış heparin grubuna randomize edilen hastalara
5000 ünitelik bir intravenöz bolus ve sonrasında en az 24 saat ve azami 108 saatlik bir süre
boyunca saat başına 1000 ünitelik idame infüzyonu verilmiştir. Toplam TIMI kanama oranı,
tirofiban/enoksaparin grubu için %3,5 ve tirofiban/ fraksiyonlanmamış heparin grubu için
%4,8 dir.
İki grup arasında cilt altı kanama oranları açısından belirgin bir fark olsa da
(fraksiyonlanmamış heparine dönüşen enoksaparin grubunda %29,2 ve fraksiyonlanmamış
heparin grubunda %15,2), her iki grupta da TIMI majör kanamaları yoktur (Bkz.Bölüm 4.4).
Enoksaparin ile beraber verilen tirofibanın etkinliği belirlenmemiştir.
ADVANCE çalışması
ADVANCE çalışması, en az bir koroner damarda %70’den fazla daralmanın ve diyabetin,
NSTE-AKS’nin varlığı, çok damarlı girişimin gerekliliği dahil yüksek risk özellikleri
gösteren, isteğe bağlı veya acil PKG yapılan hastalarda plasebo ile karşılaştırarak tirofiban 25
mikrogram /kg bolus dozunun güvenlilik ve etkililiğini belirlemiştir. Tüm hastalar
fraksiyonlanmamış heparin, asetil salisilik asit (ASA) ve tienopiridin’in, sonrasında idame
dozunun verildiği bir yükleme dozunu almıştır. Toplam 202 hasta, PKG 'nin hemen öncesinde
verilen tirofiban (3 dakikanın üzerinde 25 mikrogram/kg bolus IV sonrasında 24-48 saat
boyunca 0,15 mikrogram/kg/dk sürekli IV infüzyon) veya plasebo grubuna randomize
edilmiştir.
Primer sonlanım noktası; ölüm, ölümcül olmayan MI, acil hedef damarın yeniden
vaskülarizasyonunun (uTVR) bir karması veya indeks işlem sonrası ortalama 180 günlük bir
takibi olan trombotik kurtarma GP IIb/IIIa inhibitörü tedavisidir. Büyük ve küçük
kanamaların güvenlilik sonlanım noktaları, TIMI kriterlerine göre tanımlanmıştır.
13 / 17Tedavi amacına yönelik popülasyonda, primer sonlanım noktasının kümülatif insidansı
plasebo ve Tirofiban gruplarında sırasıyla %35 ve %20 dir (risk oranı [HR] 0,51 [95% güven
aralığı (CI), 0,29’dan 0,88’e]; p=0,01). Plasebo ile karşılaştırıldığında, Tirofiban grubunda
ölüm, MI veya uTVR’nin karmasında belirgin bir azalma vardır (%31’e karşı, %20’HR,
0,57 %95 CI, 0,99–0,33]; p=0,048).
EVEREST çalışması
Randomize açık EVEREST çalışması koroner bakım ünitesinde başlatılan upstream 0,4
mikrogram/kg/dk dozu Tirofiban 25 mikrogram/kg bolus doz ile veya PKG’den 10 dakika
önce başlatılan 0,25 mg/kg absiksimab ile karşılaştırmıştır. Tüm hastalara ilave olarak
ASA ve tienopiridin verilmiştir. Çalışmada kayıtlı n=93 NSTE-AKS hastasına, hastaneye
başvurudan sonraki 24-28 saat içerisinde uygun görüldüğü şekilde anjiyografi ve PKG
uygulanmıştır.
Doku seviyesinde perfüzyonun ve troponin I salımının primer sonlanım noktaları ile ilgili
olarak, EVEREST’in sonuçları PKG TIMI miyokardiyal perfüzyon derecesinin (TMPG) 0/1
sonrası belirgin bir şekilde daha düşük oranlar olduğunu (sırasıyla %6,2’ye karşı %20’ye karşı
%35,5; p=0,015) ve PKG miyokardiyal kontrast ekokardiyografi (MKE) sonrası puan
indeksini (sırasıyla 0,88 ± 0,18’ye karşı 0,77 ± 0,32’ye karşı 0,71 ± 0,30; p<0,05)
iyileştirdiğini göstermiştir.
İşlem sonrası kardiyak Troponin I (cTnI) yükselmesinin insidansı; PKG 25 mikrogram /kg
bolus doz Tirofiban veya absiksimab ile karşılaştırıldığında, upstream Tirofiban rejimi ile
tedavi edilen hastalarda belirgin bir şekilde azalmıştır (sırasıyla, %30’a karşı %38,8’ye karşı
%9,4; p=0,018). PKG, tirofiban (3,8 ± 4,1’e karşı 7,2 ± 12; p=0,015) ve absiksimab (3,8 ±
4,1’e karşı 9 ± 13,8; p=0,0002) ile karşılaştırıldığında; PKG sonrası cTnI seviyeleri de
Tirofibanın süregelen uygulaması ile belirgin bir şekilde azalmıştır. PKG, tirofiban 25
mikrogram/kg bolus doz ve absiksimab rejimlerinin karşılaştırması PKG sonrası TMPG 0/1
oranında belirgin bir farklılık olmadığını göstermiştir (%20’ye karşı %35; p=NS).
Tirofibanın 25 mg/kg bolus dozunu, absiksimab ile karşılaştıran çalışmalar yapılmış ve
bunlardan n=1100 den fazla NTSC-ACE hastanın dahil olduğu çalışmada; 30. gün sonunda
MACE’nin karma primer sonlanım noktalarının her iki ilaçta da farklı olmadığı (Tirofiban
için %5,8’den %6,9’a ve absiksimab için %7,1'den %8,8'e) görülmüştür.
Sonrasında 0,15 mikrogram/kg/dk bir infüzyonun verildiği 10 mikrogram/kg bolus Tirofiban
kullanılan TARGET çalışması, tirofibanın absiksimab’a göre daha yetersiz olduğunu
gösterememiştir: Ağırlıklı olarak 30. günde MI insidansında görülen belirgin bir artışa bağlı
olarak Tirofiban grubunda %7,6 ve absiksimab grubunda %6,0 (p=0,038) olan karma primer
sonlanım noktasının insidansı (30. gündeki ölüm, MI veya uTVR), absiksimabın klinik
açıdan ilgili sonlanım noktalarında belirgin bir şekilde daha etkili olduğunu göstermiştir.
14 / 175.2 Farmakokinetik Özellikler
Genel Özellikler
Emilim:
İntavenöz infüzyon uygulama sonrası % 90 trombosit agregasyonu hızlı bir şekilde oluşur.
Dağılım:
Tirofiban plazma proteinlerine güçlü şekilde bağlanmaz ve 0,01 – 25 mikrogram/ml sınırları
içinde proteinlere bağlanma konsantrasyondan bağımsızdır. İnsan plazmasında serbest
fraksiyon % 35’tir. Tirofibanın kararlı durum dağılım hacmi yaklaşık 30 litredir.
Biyotransformasyon:
14C ile işaretli tirofiban ile yapılan deneyler idrar ve feçesteki radyoaktivitenin esas olarak
değişmemiş tirofibandan yayıldığını göstermiştir. Dolaşımdaki plazmada radyoaktivite,
genelikle değişmemiş tirofibandan kaynaklanır (uygulamadan sonra 10 saate kadar). Bu
veriler tirofibanın sınırlı metabolizmasını gösterir.
Eliminasyon:
14C ile işaretli tirofiban sağlıklı gönüllülere uygulandıktan sonra, radyoaktivitenin %66’sı
idrarda, %23’ü ise feçeste saptanmıştır. Toplam radyoaktivite miktarı %91’dir. Böbrekler ve
safrayla atılım tirofibanın eliminasyonuna anlamlı katkıda bulunur. Sağlıklı gönüllülerde
tirofibanın plazma klerensi yaklaşık 250 ml/dk’dır. Renal klerens plazma klerensinin
%39- 69’udur. Yarılanma ömrü yaklaşık 1,5 saattir.
Hastalardaki karakteristik özellikler
Cinsiyet:
Koroner kalp hastalığı olan erkek ve kadın hastalarda tirofibanın plazma klerensi benzerdir.
Yaşlı hastalar:
Koroner kalp hastalığı olan yaşlılarda (65 yaş ve üzeri) tirofibanın plazma klerensi daha genç
hastalara (≤ 65 yaş) göre yaklaşık %25 daha düşüktür.
Irk:
Farklı etnik kökenlerden hastalarda plazma klerensinde fark saptanmamıştır.
Karaciğer yetmezliği:
Hafif-orta derecede karaciğer yetmezliği olan hastalarda tirofibanın plazma klerensinde klinik
yönden anlamlı azalmaya dair kanıtlar yoktur. Ağır karaciğer yetmezliği olan hastalara ilişkin
hiçbir veri yoktur.
Böbrek yetmezliği:
Böbrek fonksiyonu azalmış hastalarda yürütülen klinik çalışmalar, kreatinin klerensindeki
azalma derecesine bağlı olarak tirofibanın plazma klerensinde azalma olduğunu göstermiştir.
Kreatinin klerensi 30 ml/dak’nın altında olan hastalarda (hemodiyaliz hastaları dahil)
15 / 17tirofibanın plazma klerensi klinik yönden önemli derecede azalır (>%50) (Bkz. Bölüm 4.2).
Tirofiban hemodiyalizle uzaklaştırılabilir.
Koroner arter hastalığı
Kararsız anjinapektoris veya Q dalgalı olmayan miyokard enfarktüsü geçirmiş hastalarda
plazma klerensi yaklaşık 200 ml/dak’dır ve renal klerens plazma klerensinin %39’udur.
Yarılanma ömrü yaklaşık 2 saattir.
Diğer ilaçların etkileri
Aşağıdaki ilaçlardan birini alan hastalarda tirofibanın plazma klerensi PRISM çalışmasında o
ilacı almayan bir hasta alt grubuyla (n=762) karşılaştırılmıştır. Bu ilaçların tirofibanın plazma
klerensi üzerinde belirgin etkileri (>%15) görülmemiştir. Bu ilaçlar; asebutolol, parasetamol,
alprazolam, amlodipin, aspirin preparatları, atenolol, bromozepam, kaptoril, diazepam,
digoksin, diltiazem, dokusat sodyum, enalapril, furosemid, glibenklamid, fraksiyonlanmamış
heparin, insulin, izosorbid, lorazepam, lovastatin, metoklopramid, metoprolol, morfin,
nifedipin, nitrat preparatları, oksazepam, potasyum klorür, propranolol, ranitidin, simvastatin,
sukralfat ve temazepamdır.
Tirofibanın farmakokinetik ve farmakodinamik özellikleri enoksaparin (1 mg/kg; 12 saatte bir
subkutan yolla) ile birlikte uygulanmasında incelenmiş ve Tirofiban ile fraksiyonlanmamış
heparin kombinasyonuyla karşılaştırılmıştır. İki grup arasında Tirofibanın klerensi
bakımından hiçbir fark yoktur.
5.3 Klinik öncesi güvenlilik verileri
Klasik güvenlilik farmakolojisi, tekrarlayan doz toksisitesi ve genotoksisite çalışmalarına
dayanan klinik öncesi veriler insanlar için özel bir tehlikeye işaret etmemektedir. Tirofiban
tavşanlarda ve sıçanlarda plasentadan geçer.
6.FARMASÖTİK ÖZELLİKLER
6.1 Yardımcı maddelerin listesi
Mannitol
Sodyum dihidrojen fosfat dihidrat
Enjeksiyonluk su
Sodyum hidroksit (pH ayarlaması için)
6.2 Geçimsizlikler
Diazepam ile geçimsizlik saptanmıştır. Dolayısıyla TİROSTU ve diazepam aynı intravenöz
hat içinde uygulanmamalıdır.
6.3 Raf ömrü
36 aydır.
Mikrobiyolojik açıdan, seyreltilmiş infüzyon solüsyonu derhal kullanılmalıdır. Solüsyon
hemen kullanılmayacaksa saklama koşulları kullanıcının sorumluluğundadır ve seyreltme
16 / 17kontrollü ve onaylanmış aseptik koşullarda yapılmış olması kaydıyla, normalde 2-8°C’de 24
saatten uzun süre saklanmamalıdır.
6.4 Saklamaya yönelik özel tedbirler
25°C altındaki oda sıcaklığında saklayınız.
Ürünü dondurmayınız. Işıktan korumak için flakonu dış kartonu içerisinde saklayınız.
6.5 Ambalajın niteliği ve içeriği
50 ml’lik Tip I cam flakonlarda kullanıma sunulmuştur.
Her bir kutu 1 adet flakon içerir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliklerine” uygun olarak imha edilmelidir.
7. RUHSAT SAHİBİ
Koçsel İlaç San. ve Tic. A.Ş.
Gebze OSB2 Mah. 1700.sok. No:1703/2 Çayırova Kocaeli
Tel: 0850 250 66 56
e-mail: info@onkokocsel.com
8. RUHSAT NUMARASI
2017/706
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 20.09.2017
Ruhsat yenileme tarihi:
10. KÜB’ÜN YENİLENME TARİHİ
17 / 17