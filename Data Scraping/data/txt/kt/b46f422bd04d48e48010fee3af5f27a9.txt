1 KULLANMA TALİMATI 
 
TAMCEF PLUS 125 + 62,5mg/5 ml oral süspansiyon hazırlamak için kuru toz 
Ağızdan alınır.  
Etkin madde: Oral süspansiyonun 5 ml’sinde 125 mg sefdinir ve 62,5 mg klavulanik asite 
eşdeğer Potasyum Klavulanat-Avicel (1:1) karışımı bulunmaktadır. 
Yardımcı maddeler:  Sakkaroz, sitrik asit, trisodyum sitrat, sodyum benzoat (E 211), ksantan 
zamkı, aerosil 200, magnezyum stearat, çilek aroması ve krem karamel aroması içermektedir. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında: 
 
1. TAMCEF PLUS nedir ve ne için kullanılır? 
2. TAMCEF PLUS’ı kullanmadan önce dikkat edilmesi gerekenler 
3. TAMCEF PLUS nasıl kullanılır? 
4. Olası yan etkiler nelerdir? 
5. TAMCEF PLUS’ın saklanması 
 
Başlıkları yer almaktadır. 
  2 1. TAMCEF PLUS nedir ve ne için kullanılır? 
TAMCEF  PLUS oral geniş spektrumlu, yarı sentetik, bir 3. kuşak sefalosporin olan sefdinir 
ve bir beta laktamaz inhibitörü olan klavulanik asit kombinasyonudur. 
TAMCEF  PLUS 125 + 62,5 mg/5ml Oral Süspansiyon Hazırlamak İçin Kuru Toz (100 ml) 
bal rengi şişe/çocuk kilitli plastik kapak ambalajlarda piyasaya sunulmaktadır. 
TAMCEF  PLUS aşağıda yer alan hastalıkların tedavisinde kullanılır:  
 Alt solunum yolu enfeksiyonları (Toplum kökenli akciğer iltihabı,Bronş iltihabı) 
 Üst solunum yolu enfeksiyonları (Orta kulak iltihabı, Sinüzit (yüz kemiklerinin 
içindeki hava boşluklarının iltihabı), Bademcik iltihabı/Yutak iltihabı) 
 Deri ve yumuşak doku enfeksiyonları 
 
2. TAMCEF PLUS’ı kullanmadan önce dikkat edilmesi gerekenler 
TAMCEF PLUS’ı aşağıdaki durumlarda KULLANMAYINIZ.  
Klavulanik asit, sefdinir ve diğer sefalosporin antibiyotiklere , ya da ilacın içeriğindeki 
yardımcı maddelerden herhangi birine karşı alerjiniz varsa kullanmayınız. 
TAMCEF PLUS’ı aşağıdaki durumlarda DİKKATLİ KULLANINIZ. 
Eğer; 
 Şeker hastasıysanız, 
 Mide-barsak problemleriniz varsa, 
 Hamileyseniz, hamile kalmayı planlıyorsanız, veya emziriyorsanız, 
 K vitamini eksikliğiniz varsa, 
 Kan pıhtılaşma bozukluğunuz varsa,  
 Kolon iltihabı (kolit) geçirdiyseniz, 
 Küçük çocuklara (1 yaşın altı) uygulanacaksa, 
 Penisiline karşı aşırı duyarlılığınız varsa,  
 Böbrek hastalığınız varsa, 
 Canlı tifo aşısı olduysanız veya olacaksanız, 
bu ilacı dikkatli kullanınız. 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız. 
 
  3 TAMCEF PLUS’ın yiyecek ve içecek ile kullanılması 
TAMCEF PLUS yemeklerden önce veya sonra ya da yemeklerle birlikte alınabilir. 
 
Hamilelik 
İlacı kullanmadan önce doktorunuza veya eczacınıza danışınız. 
Hamilelik döneminde TAMCEF PLUS kullanımı hakkında yeterli çalışma olmadığından, 
ancak doktorunuzun uygun gördüğü durumlarda kullanınız. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
TAMCEF PLUS, emzirme döneminde kullanılmamalıdır. 
 
Araç ve makine kullanımı  
TAMCEF PLUS’ın araç ve makine kullanımı üzerine önemli bir etkisi bulunmamaktadır. 
 
TAMCEF PLUS’ın içeriğinde bulunan bazı yardımcı maddeler hakkında önemli bilgiler  
TAMCEF PLUS oral süspansiyon her 5 ml’sinde 1849 mg sakkaroz içermektedir. Bu durum 
diabetes mellitus (şeker hastalığı) hastalarında göz önünde bulundurulmalıdır. 
TAMCEF PLUS her 5 ml’lik süspansiyonda 11,80 mg (0,51 mmol) sodyum ihtiva eder. Bu 
durum kontrollü sodyum diyetinde olan hastalar için göz önünde bulundurulmalıdır. 
 
Diğer ilaçlar ile birlikte kullanımı: 
 Antiasid (aluminyum veya magnezyum içeren ilaçlar ) 
 Probenesid  
 Demir içeren ilaç veya vitaminler  
 Doğum kontrol hapları 
 Varfarin gibi kan pıhtılaşmasını önleyici ilaçlar (antikoagülanlar), 
 Böbrekler üzerine zararlı olma ihtimali olan ilaçlar (aminoglikozit antibiyotikler, 
kolistin, polimiksin, viomisin gibi) ve güçlü etkili idrar söktürücüler (etakrinik asit, 
furosemid gibi)  
 Nifedipin (yüksek tansiyon tedavisinde kullanılır) 
kullanıyorsanız ya da son zamanlarda kullandıysanız doktorunuza ve eczanıza bilgi 
veriniz. 4 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. TAMCEF PLUS nasıl kullanılır? 
Uygun kullanım ve doz/uygulama sıklığı için talimatlar: 
İlacınızı ne zaman ve nasıl kullanacağınız konusunda, doktorunuzun talimatlarını izleyiniz ve 
her zaman için kullanım kılavuzunu okuyunuz. Emin değilseniz doktorunuza veya eczacınıza 
danışarak kontrol ediniz. 
Yetişkin ve 13 yaş üzeri ergenlerde enfeksiyonun tipine ve şiddetine göre 5-10 gün boyunca 
günde 1 defa 24 ml veya günde 2 defa 12 ml TAMCEF PLUS oral süspansiyon kullanılması 
önerilir. 
Çocuklarda (6 ay-12 yaş): 
Verilecek doz çocuğunuzun kilosuna ve yaşına göre değişecektir. Çocuklara kiloya göre 
uygulanacak doz aşağıdaki tabloda verilmiştir. 
TAMCEF PLUS PEDİATRİK DOZ ŞEMASI 
 
Ağırlık Doz 
9 kg 24 saatte bir 5 ml veya 12 saatte bir 2,5 ml 
TAMCEF PLUS oral süspansiyon 
18 kg 24 saatte bir 10 ml veya 12 saatte bir 5 ml 
TAMCEF PLUS oral süspansiyon 
27 kg 24 saatte bir 15 ml veya 12 saatte bir 7,5 ml 
TAMCEF PLUS oral süspansiyon 
36 kg 24 saatte bir 20 ml veya 12 saatte bir 10 ml 
TAMCEF PLUS oral süspansiyon 
≥43 kg 24 saatte bir 24 ml veya 12 saatte bir 12 ml 
TAMCEF PLUS oral süspansiyon 
 
Uygulama şekli:  
Ağızdan uygulanır. 
Kullanıma hazır süspansiyon yemeklerden önce veya yemekle beraber seyreltilmeden alınır. 
 
 5 Süspansiyonun hazırlanması: 
Şişe üzerindeki işaret çizgisinin yarısına kadar kaynatılmış, soğutulmuş su koyarak iyice 
çalkalayınız. Homojen bir dağılım için 5 dakika bekleyiniz. Şişe üzerindeki işaret çizgisine 
kadar su ekleyerek tekrar çalkalayınız. Sulandırılmış süspansiyon buzdolabında 10 gün 
saklanabilir. 
 
Değişik yaş grupları: 
Çocuklarda kullanım:  
6 aylıktan küçük bebeklere TAMCEF PLUS verilmemelidir. 
 
Yaşlılarda kullanımı: 
Böbrek bozukluğu olmayan yaşlı hastalarda doz ayarlaması yapılmasına gerek yoktur. 
 
Özel kullanım durumları: 
Böbrek yetmezliği: 
Kreatinin klerensi <30mL/dakika olan yetişkin hastalara günde bir defa 12 ml TAMCEF 
PLUS Oral Süspansiyon verilmelidir. Kreatinin klerensi <30mL/dakika olan pediyatrik 
hastalara günde bir defa sefdinir dozu 7 mg/kg olacak şekilde TAMCEF PLUS Oral 
Süspansiyon (maksimum 12 ml) verilmelidir. 
Kronik hemodiyaliz hastalarına tavsiyen edilen başlangıç dozu birer gün ara ile 12 ml 
TAMCEF PLUS Oral Süspansiyondur (veya sefdinir dozu 7mg/kg olacak şekilde alınır). Her 
hemodiyalizden sonra hastalara 12 ml TAMCEF PLUS Oral Süspansiyon verilmelidir. 
Hemodiyaliz uygulamasını müteakiben gün aşırı 12 ml TAMCEF PLUS Oral Süspansiyon 
veya sefdinir dozu 7 mg/kg olacak şekilde TAMCEF PLUS Oral Süspansiyon 
uygulanmalıdır. 
Karaciğer yetmezliği: 
Karaciğer yetmezliği olan hastalarda kullanımına dair yeterli veri bulunmamaktadır. 
Eğer TAMCEF PLUS’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden fazla TAMCEF PLUS kullandıysanız: 
TAMCEF PLUS’tan kullanmanız gerekenden fazlasını kullanmışsanız bir doktor veya eczacı 
ile konuşunuz. 
Doktora ya da hastaneye giderken ilacınızı yanınızda götürünüz. 6 Sefdinirin insanlarda fazla kullanımı ile yeterli veri bulunmamaktadır. Antibiyotiklerinin fazla 
kullanımı ile kusma, mide bulantısı, mide rahatsızlığı, ishal ve kafa karışıklığı gibi zehirlenme 
belirtileri görülmektedir. Kan diyalizi  böbrek rahatsızlığı olan bireylerde sefdinir’i vücuttan 
hemen attığından ciddi zehirlenme olaylarının görülmemesinde yardımcı olmaktadır. 
 
TAMCEF PLUS’ı kullanmayı unutursanız 
Unutulan dozları dengelemek için çift doz almayınız.  
TAMCEF PLUS Oral Süspansiyon’u almayı unutursanız hatırladığınız zaman alınız. Birden 
fazla doz almayı unuttuysanız doktorunuza bildiriniz. 
 
TAMCEF PLUS ile tedavi sonlandırıldığında oluşabilecek etkiler: 
 
Eğer TAMCEF PLUS kullanımı konusunda herhangi bir sorun ile karşılaşırsanız doktorunuza 
veya eczacınıza danışınız. 
Doktorunuza danışarak TAMCEF PLUS kullanımını sonlandırabilirsiniz. 
 
4. Olası yan etkiler nelerdir? 
Tüm ilaçlar gibi TAMCEF PLUS’ın içeriğinde bulunan maddelere duyarlı olan kişilerde yan 
etkiler olabilir. 
Aşağıdakilerden biri olursa, TAMCEF PLUS’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Şiddetli alerjik reaksiyonlar (döküntü, kaşıntı, nefes almada güçlük, ağız, yüz, 
dudaklar veya dilde şişme) 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
 İştah kaybı 
 Baş dönmesi  
 Şiddetli ishal, kusma 
Aşağıdakilerden herhangi birini fark edersiniz, doktorunuza söyleyiniz:  
 Kabızlık,hazımsızlık, karın şişkinliği, gaz, mide bozukluğu 
 Bulantı, kusma, mide ağrısı, hafif ishal 
 Baş ağrısı, uykusuzluk, uyku hali 
 Yorgunluk 
 Hiperaktivite 7  Ağız kuruluğu 
 Ağızda anormal veya hoş olmayan tat 
 Hafif kaşıntı veya deri döküntüsü 
 Vajinal kaşıntı veya akıntı 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız 
 
5. TAMCEF PLUS’ın  saklanması 
TAMCEF PLUS’ı çocukların göremeyeceği, erişemeyeceği yerlerde ve ambalajında 
saklayınız. 
25 ºC’nin altındaki oda sıcaklığında saklayınız. 
Sulandırıldıktan sonra buzdolabında 2-8 °C’de 10 güne kadar saklanabilir. 
 
Son kullanma tarihi ile uyumlu olarak kullanınız 
Ambalajdaki son kullanma tarihinden sonra TAMCEF PLUS’ı kullanmayınız. 
Eğer üründe ve/veya ambalajında bozukluklar fark ederseniz TAMCEF PLUS’ı  
kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi:  Celtis İlaç San. Ve Tic. A.Ş. 
    Esenler / İSTANBUL  
    Telefon: 0 850 201 23 23 
    Faks: 0 212 481 61 11 
    e-mail: info@celtisilac.com.tr 8 Üretim Yeri:   Neutec İlaç San. Tic. A.Ş.  
Adapazarı / SAKARYA 
 
Bu kullanma talimatı 18.03.2015 tarihinde onaylanmıştır.  
 