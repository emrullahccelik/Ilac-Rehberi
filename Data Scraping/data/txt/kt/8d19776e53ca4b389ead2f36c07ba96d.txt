 
1 / 11 KULLANMA TALİMATI  
 
MUSCOFLEX DUO 25 mg / 4 mg değiştirilmiş salımlı sert kapsül  
Ağız yolu ile alınır.  
 
• Etkin madde:  Her kapsül 25 mg Diklofenak sodyum ve 4 mg Tiyokolşikosid içerir.  
• Yardımcı maddeler:  Laktoz monohidrat, mikrokristalin selüloz, mısır nişastası, povidon 
K30, sodyum nişasta glikolat, kolloidal anhidrus silika, magnezyum stearat, hidroksipropil 
metil selüloz, triasetin, talk, metakrilik asit kopolimer tip C, titanyum diok sit, sodyum 
bikarbonat, sodyum lauril sülfat, simetikon, jelatin, saf su, indigotin, kinolin sarısı  
 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporla yarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kulla nımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu kullanma talimatında:  
1. MUSCOFLE X DUO nedir ve ne için kullanılır?  
2. MUSCOFLEX DUO’yu kullanmadan önce dikkat edilmesi gerekenler  
3. MUSCOFLEX DUO nasıl kullanılır?  
4. Olası yan etkiler nelerdir? 
5. MUSCOFLEX DUO’nun saklanması  
 Başlıkları yer almaktadır.  1. MUSCOFLEX DUO  nedir ve ne için kullanılır?  
 
• Her bir kapsül etkin madde olarak 25 mg Diklofenak sodyum ve 4 mg Tiyokolşikosid 
içerir.  
• 20 veya 28 adet kapsül blister ambalajda sunulmaktadır.  
• MUSCOFLEX DUO’nun içeriğindeki diklofenak, ağrı ve iltihap tedavisinde kullanılan 
“steroidal  olmayan iltihap giderici ilaçlar” (NSAİİ’ler) isimli bir ilaç grubuna dahildir.  
 
MUSCOFLEX DUO’nun içeriğindeki tiyokolşikosid, esas olarak kas gevşetici etkinliğe sahiptir.   
2 / 11  
MUSCOFLEX DUO, kireçlenme (osteoartrit), omurganın (vertebral  kolon) ağrılı 
hastalıklarının tedavilerinde, eklem dışı romatizma, ani ortaya çıkan omurilik kaynaklı ağrılı kas kasılmalarının tedavisinde, travma sonrası ve ameliyat sonrasında oluşan ağrı tedavisinde kullanılır.  
 MUSCOFLEX DUO, ağrı ve şişlik gibi iltihap belirtilerini hafifletir, ayrıca ateşi düşürür. İltihap ya da ateşin nedenleri üzerinde herhangi bir etkisi yoktur.  
 MUSCOFLEX DUO’nun nasıl etki gösterdiği ya da size neden verildiği konusunda sorularınız varsa lütfen doktorunuza danışınız.  
 2. MUSCOF LEX DUO ’yu kullanmadan önce dikkat edilmesi gerekenler  
 
Doktorunuz ya da eczacınız tarafından verilen tüm talimatlara dikkatle uyunuz. Bu bilgiler bu 
kullanma talimatında yer alan genel bilgilerden farklı olabilir.  
 
MUSCOFLEX DUO ’yu aşağıdaki durumlarda KU LLANMAYINIZ  
Eğer;  
• Diklofenak’a, tiyokolşikosid’e ya da MUSCOFLEX DUO’nun içeriğinde yer alan 
yardımcı maddelerden herhangi birine karşı alerjiniz varsa, 
• İltihap ya da ağrı tedavisinde kullanılan ilaçları (örneğin asetilsalisilik asit/aspirin, 
diklofenak ya  da ibuprofen) aldıktan sonra bir alerjik reaksiyon geçirdiyseniz. Bu reaksiyonlar 
arasında astım, burun akıntısı, deri döküntüsü, yüzde şişlik yer alabilir. Bu hastalarda 
“steroidal olmayan iltihap giderici ilaçlar”a (NSAİİ’ler) şiddetli, nadiren ölümcül olabilen, 
anafilaksi adı verilen dilde şişme, nefes darlığı, tansiyon düşüklüğü ve ciltte döküntülerin eşlik edebildiği tablonun oluşabildiği bildirilmiştir. Alerjiniz olduğunu düşünüyorsanız doktorunuza danışınız.  
• Koroner arter cerrahisi (Koroner arter by -pass gibi) geçirdiyseniz, ameliyat öncesi, sırası 
ve sonrası ağrıların tedavisinde, 
• Mide ya da barsak ülseriniz (yara) varsa,  
• Mide -barsak kanalında kanamanız ya da delinme varsa, böyle durumlarda ortaya çıkan 
belirtiler arasında kanlı ya da siyah dışkılam a da yer alabilir,  
• Şiddetli böbrek ya da karaciğer hastalığınız varsa,  
• Ağır kalp yetmezliğiniz varsa,  
• Kalbin oksijenlenmesini ve kanlanmasını sağlayan damarın daralması (iskemik kalp 
hastalığı) varsa,  
• Atardamarların daralması ve bunun sonucunda damarın be slediği bölgeye yeterince kan 
gidememesi durumu (periferik arter hastalığı) ve/veya beynin beslenmesini bozan hastalığınız 
(serebrovasküler hastalık) ve/veya tanımlanmış kalp hastalığınız (ör. kalp krizi geçirdiyseniz) varsa,  
• Gebelik ve emzirme döneminde i seniz,  
• Gebe kalma olasılığınız varsa ve etkili bir doğum kontrol yöntemi kullanmıyorsanız,  
• 18 yaşından küçükseniz,  
3 / 11 • Kas veya kasların görev yapamaması (kasılamaması) durumu varsa.  
 
Bu uyarılar, geçmişteki herhangi bir dönemde dahi olsa sizin için geçerliyse  lütfen 
doktorunuza danışınız. Doktorunuz bu ilacın sizin için uygun olup olmadığına karar verecektir.  
 
MUSCOFLEX DUO ’yu aşağıdaki durumlarda DİKKATLİ KULLANINIZ  
• Diklofenak tedavisine, kalp damar sistemi hastalıkları için önemli risk faktörlerini 
(örneğin, yüksek kan basıncı, kanınızda yağ (kolesterol, trigliseritler) düzeylerinde anormal 
derecede yükseklik, şeker hastalığı, anjina, sigara kullanımı gibi) taşıyan hastalarda, ancak 
dikkatli bir değerlendirme sonrasında başlanmalıdır. Özellikle yüksek dozda kullanımında (günlük 150 mg) ve uzun süreli tedavilerde bu riskin arttığı görülmüştür. Bu yüzden, diklofenak tedavisinde mümkün olan en kısa tedavi süresi ve en düşük etkili doz tercih edilmelidir. Sağlık mesleği mensupları hastaların diklofenak tedavisine devam etme 
gerekliliğini düzenli olarak tekrar değerlendirmelidir. 
• Bilinen bir kalp ya da kan damarı hastalığınız varsa [ayrıca kontrol edilemeyen yüksek kan 
basıncı, konjestif kalp yetmezliği (kalbin vücudun ihtiyaçlarını karşılayabilecek kadar kan 
pompal ayamaması), bilinen iskemik kalp hastalığı (kalbin oksijenlenmesini ve kanlanmasını 
sağlayan damarın daralması) veya periferik arteriyel hastalık (atardamarların daralması ve bunun sonucunda damarın beslediği bölgeye yeterince kan gidememesi durumu) dahil kalp 
damar sistemi hastalığı olarak tanımlanır.] MUSCOFLEX DUO ile tedavi genellikle önerilmez (Bilinen kalp hastalığınız varsa ya da kalp hastalığı riski taşıyorsanız ve özellikle 4 haftadan uzun süredir tedavi ediliyorsanız; MUSCOFLEX DUO ile tedavinizi sürdürmeniz 
gerekip gerekmediği doktorunuz tarafından yeniden değerlendirilecektir.).  
• Kalp damar sistemine yönelik yan etkiler açısından riskinizi mümkün olan en düşük 
seviyede tutmak üzere ağrı ve/veya şişliğinizi hafifleten en düşük MUSCOFLEX DUO dozunu, mümkün olan en kısa süre boyunca almanız genellikle önemlidir. 
• MUSCOFLEX DUO’yu başka iltihap giderici ilaçlarla (asetilsalisilik asit/aspirin, 
kortikosteroidler (kortizon ve benzeri ilaçlar), “kan sulandırıcılar” ve SSRİ olarak 
sınıflandırılan depresyon ilaçları dahil) eş zamanlı olarak alıyorsanız (bkz. “Diğer ilaçlar ile 
birlikte kullanımı”),  
• Astımınız ya da saman nezleniz (mevsimsel alerjik nezle) varsa,  
• Daha önce mide ülseri, mide kanaması ya da siyah dışkı gibi mide -bağırsak sorunları 
geçirdiyseniz y a da geçmişte iltihap giderici ilaçlar aldıktan sonra mide rahatsızlığı ya da 
mide yanması olduysa,  
• Kolon iltihabı (ülseratif kolit) ya da barsak iltihabı (Crohn hastalığı) varsa,  
• Karaciğer ya da böbrekle ilgili sorunlarınız varsa,  
• Vücudunuzun susuz kalm ış olma olasılığı varsa (örneğin hastalık, ishal, büyük bir ameliyat 
öncesi ya da sonrası),  
• Ayaklarınız şişiyorsa,  
• Kanama bozukluğunuz ya da kanla ilgili başka bozukluklarınız varsa (porfiri adında nadir 
bir karaciğer sorunu dahil olmak üzere),  
• Bağ dokusu hastalıkları ya da benzer bir rahatsızlığınız varsa,  
• Sara hastası iseniz veya sara nöbeti riskiniz var ise.  
4 / 11  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
• MUSCOFLEX DUO, bir enfeksiyonun belirti lerini (örneğin baş ağrısı, yüksek ateş) 
hafifletebilir ve dolayısıyla enfeksiyonun saptanmasını ve yeterli derecede tedavi edilmesini 
güçleştirebilir. Kendinizi iyi hissetmiyor ve doktora görünme ihtiyacı duyuyorsanız, MUSCOFLEX DUO kullandığınızı doktorunuza söylemeyi unutmayınız. 
• Çok nadir durumlarda, diğer iltihap giderici ilaçlar gibi MUSCOFLEX DUO da şiddetli 
alerjik reaksiyonlara (örneğin döküntü) neden olabilir. Bu nedenle, bu tür reaksiyonlar 
meydana geldiği takdirde derhal doktorunuza haber verini z. 
• Açıklanamayan kilo aldığınızda veya vücudunuzda ödem (şişlik) oluştuğunda, 
doktorunuzu bilgilendiriniz.  
• Diğer NSAİ ilaçların kullanımında olduğu gibi, MUSCOFLEX DUO da hastaneye yatma 
veya ölüm ile sonuçlanabilen kalp krizi veya inme gibi ciddi kalp damar hastalıklarına neden olabilir. Bu ciddi hastalıklar herhangi bir belirti oluşturmadan da oluşabilir. Göğ üs ağrısı, 
nefes darlığı, geveleyerek konuşma, halsizlik gibi belirti ve semptomlardan herhangi birini yaşarsanız, doktorunuzu bilgilendiriniz. 
• Bulantı, halsizlik, yorgunluk, sarılık, kaşıntı, sağ üst kadran hassasiyeti, “grip benzeri 
semptomlar” gibi hepa toksisitenin (karaciğer zehirlenmesi) belirti ve semptomlarından biri 
sizde oluşursa, tedaviyi bırakınız ve hemen tıbbi tedavi alınız.  
• Diğer NSAİ ilaçların kullanımında olduğu gibi, MUSCOFLEX DUO da  hastaneye yatma 
veya ölüm ile sonuçlanabilen eksfoliyatif  dermatit, Stevens -Johnson sendromu (ciltte ve göz 
çevresinde kan oturması, şişlik ve kızarıklık ile seyreden iltihap) ve toksik epidermal nekroliz 
gibi ciddi deri reaksiyonlarının oluşmasına neden olabilir. Bu ciddi deri reaksiyonları herhangi bir belirti oluşturmadan da oluşabilir. Kaşıntı, ateş, kızarıklık, kabarcık gibi 
belirtilerden herhangi biri oluşursa ilacınızı kullanmayı bırakınız ve doktorunuzu en kısa sürede bilgilendiriniz. 
• Diğer NSAİ ilaçların kullanımında olduğu gibi, MUSCOFLEX DUO da  hastane ye yatma 
veya ölüm ile sonuçlanabilen gastrointestinal (Gİ) rahatsızlık ve nadir olarak ülser (yara) ve 
kanama gibi ciddi Gİ yan etkilere neden olabilir. Karnın üst kısmında ağrı, kan kusma, hazımsızlık, siyah dışkı gibi ülserasyon veya kanamaya ait belirti ve semptomlarından biri sizde oluşursa doktorunuzu en kısa sürede bilgilendiriniz.  
• MUSCOFLEX DUO kullanırken vücutta oluşan maddelerden biri, MUSCOFLEX DUO 
yüksek dozlarda kullanıldığında bazı hücrelerde hasara (anormal kromozom sayısına) neden olabilir.  Bu durum hayvanlarda ve laboratuarda yapılan çalışmalarda gösterilmiştir. İnsanlarda 
hücrelerde ortaya çıkabilen bu hasar kanser için risk faktörü oluşturur, doğmamış çocuğa zarar verebilir ve erkeklerde kısırlığa neden olabilir. Bu nedenle “Uygun kullanı m ve 
doz/uygulama sıklığı için talimatlar” kısmında belirtilen doza ve tedavi süresine sıkı bir şekilde uyunuz. İlacı daha yüksek dozlarda ve 7 günden fazla kullanmayınız. Başka sorularınız varsa lütfen doktorunuza danışınız.  
• Eğer tedavi sırasında ishal or taya çıkarsa MUSCOFLEX DUO ile tedaviyi kesiniz.  
 
MUSCOFLEX DUO ’nun yiyecek ve içecek ile kullanılması  
MUSCOFLEX DUO bir bardak su ya da başka bir sıvıyla yutulmalıdır.  
5 / 11  
MUSCOFLEX DUO’nun öğünler esnasında veya öğünden sonra (tok) kullanılması önerilmekted ir. 
 
Hamilelik  
İlacı kullanmadan önce doktorunuza veya eczacınıza danışınız . 
 
Hamile iseniz ya da hamile olabileceğinizi düşünüyorsanız MUSCOFLEX DUO’yu kullanmayınız.  
 Tedaviniz sırasında hamile olduğunuzu fark ederseniz hemen doktorunuza danışınız.  
 
Emzi rme 
İlacı kullanmadan önce doktorunuza veya eczacınıza danışınız . 
 
Eğer bebeğinizi emziriyorsanız MUSCOFLEX DUO’yu kullanmayınız.  
Araç ve makine kullanımı  
MUSCOFLEX DUO kullanan hastalarda nadir olarak görme bozuklukları, sersemlik ya da 
uyku hali gibi yan etkiler görülebilir. Bu tür etkilerini fark ederseniz, araç ve makine kullanmamalı ya da dikkatli olmanızı gerektiren başka aktivitelerde bulunmamalısınız . Bu tür 
bir etkiyle karşılaştığınız takdirde bunu mümkün olan en kısa sürede doktorunuza bildiriniz.  
 
MUSCOFLEX DUO ’nun içeriğinde bulunan bazı yardımcı maddeler hakkında önemli 
bilgiler  
MUSCOFLEX DUO’nun içeriğinde bulunan laktoz monohidrat nedeniyle, eğ er daha önceden 
doktorunuz tarafından bazı şekerlere karşı intoleransınız olduğu söylenmişse bu tıbbi ürünü almadan önce doktorunuzla temasa geçiniz.  MUSCOFLEX DUO her dozunda 1 mmol (23 mg)’den daha az sodyum ihtiva eder; dozu nedeniyle herhangi bir uyar ı gerekmemektedir.  
 
Diğer ilaçlar ile birlikte kullanımı 
Aşağıdaki ilaçlardan herhangi birini alıyorsanız bunu doktorunuza söylemeniz özellikle 
önemlidir: 
• Lityum ya da seçici serotonin geri alım inhibitörleri (SSRİ’ler; bazı depresyon tiplerinin 
tedavisinde kullanılan ilaçlar),  
• Digoksin (kalp yetmezliği için kullanılan bir ilaç), 
• Diüretikler (idrar miktarını artırmak için kullanılan ilaçlar),  
• Mifepriston (istenmeyen gebelikleri sonlandırmak için kullanılan bir ilaç),  
• ADE inhibitörleri ya da beta -blokörler  (yüksek kan basıncının ve kalp yetmezliğinin 
tedavisinde kullanılan ilaç sınıfları),  
• Diğer iltihap giderici ilaçlar (asetilsalisilik asit/aspirin ya da ibuprofen gibi steroid olmayan 
ilaçlar (NSAİ ilaçlar) ),  
6 / 11 • Kortikosteroidler (vücudun iltihaptan etkilenen  bölgelerinde rahatlama sağlamak için 
kullanılan ilaçlar),  
• Kan sulandırıcılar (kanın pıhtılaşmasını önlemek için kullanılan ilaçlar),  
• Diyabet (şeker hastalığı) tedavisinde kullanılan ilaçlar (insülin hariç),  
• Metotreksat (bazı kanser ya da artrit (eklem ilt ihabı) türlerinin tedavisinde kullanılan bir 
ilaç),  
• Siklosporin (özellikle organ nakli yapılan hastalarda kullanılan bir ilaç) ve takrolimus 
(organ nakli sonrası doku reddini önlemede kullanılan bir ilaç),  
• Trimetoprim  (idrar yolu enfeksiyonlarından korunmada ve bu enfeksiyonların tedavisinde 
kullanılır), 
• Enfeksiyona karşı kullanılan bazı ilaçlar (kinolon türevi antibakteriyel ilaçlar),  
• Sülfinpirazon (gut tedavisinde kullanılan bir ilaç)  
• Vorikanozol, ketokonazol (mantar enfeksiyonlarında kullanılan ilaçlar) , 
• Fenitoin (kasılma (sara) nöbetlerinin tedavisinde kullanılan bir ilaç),  
• Zidovudin (HIV virüsüne karşı kullanılan bir ilaç),  
• Kolestipol ve kol estiramin (kolest erol düşür ücü olarak kul lanılan ilaçlar), 
• MUSCOFLEX DUO’nun  kas-iskelet sistemi üzerinde kas gevşetici etki gösteren diğer 
ilaçlarla birlikte alınması, birbirlerinin etkisini artırabileceklerinden dolayı önerilmemektedir. 
Aynı sebepten ötürü, düz kaslar üzerine etkili olan bir diğer ilaçla birlikte kullanılması durumunda, istenmeyen etkilerin görülme sıklığının artması ihtimaline karşı dikkatli olunmalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bilgi veriniz.  
3. MUSCOFLEX DUO nasıl kullanılır?  
 
Doktorunuzun verdiği talimatlara dikkatle uyunuz. Önerilen dozu ve tedavi süresini 
aşmayınız.  
 Uygun kullanım ve doz/uygulama sıklığı için talimatlar:  
Önerilen dozu aşmayınız. Ağrınızı kontrol edebilen en düşük dozu kul lanmanız ve 
MUSCOFLEX DUO’yu gerektiğinden uzun süre almamanız önemlidir.  Doktorunuz tam olarak kaç tane MUSCOFLEX DUO alacağınızı size söyleyecektir. Tedaviye verdiğiniz yanıta bağlı olarak doktorunuz daha yüksek ya da daha düşük bir doz önerebilir.  Erişkinlerde:  
Önerilen doz günde iki defa bir kapsüldür. Günlük maksimum doz, her 12 saatte bir (günde 2 kez) 2 kapsül, yani bir günde en fazla 4 kapsüldür.  
 MUSCOFLEX DUO’dan günde 4 kapsülden fazla almayınız.   
7 / 11 Semptomlar geceleri ya da sabahları en belirgin  şekilde ortaya çıktığından, MUSCOFLEX 
DUO tercihen akşamları alınmalıdır.  
 
MUSCOFLEX DUO ile tedavi süresi 5 -7 gündür. Toplam tedavi süresi ardışık 7 gün ile 
sınırlıdır.  
 
Uygulama yolu ve metodu:  
• MUSCOFLEX DUO sadece ağızdan kullanım içindir. 
• MUSCOFLEX DUO, bir bardak suyla veya başka bir sıvıyla birlikte bütün olarak 
yutulmalıdır. MUSCOFLEX DUO’nun yemek sırasında veya sonrasında alınması önerilir. 
Kapsülleri bölmeyiniz veya çiğnemeyiniz.  Doktorunuzun talimatına tam olarak uyunuz. MUSCOFLEX DUO’yu birkaç haftadan daha 
fazla süredir kullanıyorsanız, gözden kaçan yan etkiler olabileceğinden düzenli kontroller için doktorunuza danışmalısınız.  
 
Değişik yaş grupları:  
Çocuklarda kullanımı:  
MUSCOFLEX DUO, dozu nedeniyle çocuklara ve ergenlere (18 yaş alt ı) verilmemelidir.  
 Yaşlılarda kullanımı:  
Doktorunuz durumunuza göre MUSCOFLEX DUO kullanıp kullanmayacağınızı size 
bildirecektir. Yaşlı hastalar MUSCOFLEX DUO etkilerine diğer erişkinlerden daha duyarlı 
olabilir. Bu nedenle, yaşlılar doktor talimatlarına  uymaya özellikle dikkat etmeli ve 
semptomların hafifletilmesi için gereken minimum miktarda kapsül kullanmalıdır. Yaşlı hastaların istenmeyen etkileri derhal doktorlarına bildirmeleri son derece önemlidir.  
Özel kullanım durumları:  
Böbrek/Karaciğer yetmezliği:  
Böbrek/karaciğer yetmezliği olan hastalardaki güvenlilik ve etkililiği incelenmemiştir. Ağır 
karaciğer ve böbrek yetmezliğinde kullanılmamalıdır.  Eğer MUSCOFLEX DUO’nun etkisinin çok güçlü veya zayıf olduğuna dair bir izleniminiz var ise doktorunuz veya eczacınız ile konuşunuz.  
Kullanmanız gerekenden daha fazla MUSCOFLEX DUO  kullandıysanız  
Doktorunuzun size söylediğinden çok daha fazla kapsül aldıysanız, derhal doktorunuzla ya da 
eczacınızla temas kurunuz ya da bir hastanenin acil servisine başvurun uz. Tıbbi bakım 
görmeniz gerekebilir.  
 MUSCOFLEX DUO’dan  kullanmanız gerekenden fazlasını kullanmışsanız bir doktor veya 
eczacı ile konuşunuz.  
 MUSCOFLEX DUO  kullanmayı unutursanız  
Unutulan dozları dengelemek için çift doz almayınız.   
8 / 11  
Bir dozu almayı unutursanız, hatırladığınızda vakit geçirmeden bu dozu alınız. Ancak bu süre 
bir sonraki dozunuzun saatine yakınsa, sadece bir sonraki kapsülü zamanında almanız yeterli olacaktır.  
 4. Olası yan etkiler nelerdir?  
Tüm ilaçlar gibi, MUSCOFLEX DUO’nun içeriği nde bulunan maddelere duyarlı olan 
kişilerde yan etkiler olabilir.  
 
Aşağıdakilerden biri olursa, MUSCOFLEX DUO’yu  kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne 
başvurunuz:  
• Yüzün, dudakların, ağzın, dilin ya da boğazın şişmesiyle ortaya çıkan alerjik reaksiyon 
(buna çoğunlukla döküntü ve kaşıntı eşlik eder). Bu reaksiyon yutma güçlüğüne, hipotansiyona (düşük kan basıncı) ve baygınlığa neden olabilir.  
• Hırıltı ve göğüste sıkış ma hissi (astım belirtileri),  
• Ani ve baskı tarzında göğüs ağrısı (kalp krizi belirtileri),  
• Ani ve şiddetli baş ağrısı, bulantı, sersemlik, uyuşukluk, konuşamama ya da konuşma 
güçlüğü, paraliz (serebral atak ya da inme belirtileri),  
• Boynun sertleşmesi, ate ş (viral menenjit belirtisi),  
• Kasılmalar (havale geçirme),  
• Hipertansiyon (yüksek kan basıncı),  
• Deri renginin kırmızı ya da mor olması; kabarcıklı deri döküntüleri; dudaklarda, gözlerde 
ve ağızda kabarcıkların oluşması; pullanma ya da soyulmayla birlikte g örülen deri iltihabı, 
• Şiddetli mide ağrısı, kanlı ya da siyah dışkılama, kan kusma (mide veya barsakta herhangi 
bir kanama belirtisi),  
• Derinin ya da gözün beyazının sararması (hepatit belirtileri), 
• İdrarda kan, aşırı miktarda protein olması, idrar miktarın ın ciddi şekilde azalması (böbrek 
bozukluklarının belirtileri), 
• Baygınlık (vazovagal senkop), 
• Deri döküntüleri,  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin MUSCOFLEX DUO’ya karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 
Yaygın görülen yan etkiler (100 hastanın 10’unu etkileyen):  
• Baş ağrısı,  
• Sersemlik hissi, uyuklama hali 
• Vertigo (denge bozukluğundan kaynaklanan baş dönmesi),  
• Bulantı,  
• Kusma,  
• İshal,   
9 / 11 • Sindirim güçlüğü (dispepsi (hazımsızlık, sindirim bozukluğu) belirtisi),  
• Karın ağrısı,  
• Gaz,  
• İştah kaybı,  
• Anormal karaciğer fonksiyonu test sonuçları (örneğin transaminaz düzeylerinin 
yükselmesi),  
• Deri döküntüsü,  
• Kendiliğinden oluşan kanama ya da morl uklar (trombositopeni yani kanamayı durduran 
trombosit adı verilen hücrelerin azalmasına bağlı belirtiler),  
• Yüksek ateş sık tekrarlayan enfeksiyonlar, sürekli boğaz ağrısı (agranülositoz yani 
vücudun enfeksiyonlara karşı savunmasında rol alan bazı hücrele rin azalmasına bağlı 
belirtiler),  
• Nefes almada ve yutmada güçlük, deri döküntüsü, kaşıntı, kurdeşen, baş dönmesi (aşırı 
duyarlılık, anafilaktik ve anafilaktoid reaksiyonlar),  
 
Seyrek yan etkiler (10.000 hastanın 1 ila 10’unda görülen)  
• Hırıltı ve öksürük ile birlikte soluk alıp vermede ani güçlük ve göğüste sıkışma hissi 
(astımın ya da ateş varsa pnömonit olarak adlandırılan bir çeşit akciğer iltihabı belirtileri),  
• Ani ve şiddetli baş ağrısı, bulantı, sersemlik, uyuşukluk, konuşamama ya da konuşma 
güçlüğü , güçsüzlük ya da dudaklar ve yüzde felç (serebrovasküler olay ya da inme belirtileri),  
• Boynun sertleşmesi, ateş, bulantı, kusma, baş ağrısı (aseptik menenjit olarak adlandırılan 
beyin zarı iltihabı belirtisi),  
• Şiddetli mide ağrısı, kanlı ya da siyah dış kılama. Kan kusma.  
• Kan kusma (hematemez belirtileri) ve/veya siyah ya da kanlı dışkılama (mide -barsak 
kanaması belirtileri),  
• Kanlı ishal (kanamalı diyare belirtileri),  
• Siyah dışkılama (melena olarak adlandırılan barsak kanaması belirtileri),  
• Mide ağrıs ı, bulantı (mide -barsak ülseri belirtileri),  
• Derinin ya da gözlerin sararması (sarılık belirtileri), bulantı, iştah kaybı, yorgunluk, koyu 
renkli idrar (hepatit [karaciğer iltihabı]/karaciğer yetmezliği belirtileri),  
• Mide ağrısı (gastrit belirtisi),  
• Genel şişme (ödem belirtileri),  
 Çok seyrek yan etkiler (10.000 hastada 1’den az görülen)  
• Tansiyon düşüklüğü, geçici olarak bilinçte bulanıklık, taşkınlık hali,  
• Özellikle yüzün ve boğazın şişmesi (anjiyoödem belirtileri),  
• Havale (konvülsiyon belirtileri ),  
• Deri döküntüsü, morumsu- kırmızı lekeler, ateş, kaşıntı (vaskülit [kan damarlarının iltihabı] 
belirtileri),  
• İshal, karın ağrısı, ateş, bulantı, kusma (kanamalı kolit (kalın barsak iltihabı) ve ülseratif 
kolit veya Crohn hastalığının alevlenmesi dahil kolit belirtileri),  • Midenin üzerinde şiddetli ağrı (pankreas iltihabı belirtileri),   
10 / 11 • Grip benzeri semptomlar, yorguluk hissi, kas ağrıları, kan testi sonuçlarında karaciğer 
enzimlerinde artış (fulminant hepatit, karaciğer nekrozu, karaciğer yetmezliği dahi l karaciğer 
bozukluğu belirtileri),  
• Deride kabarcık (büllöz dermatit belirtileri),  
• Deri renginin kırmızı ya da mor olması (damar iltihabının olası belirtileri), kabarcıklı deri 
döküntüleri, dudaklarda, gözlerde ve ağızda kabarcıkların oluşması, pullanma ya da 
soyulmayla birlikte görülen deri iltihabı (eritema multiforme ya da ateş varsa Stevens -
Johnson sendromu (ciltte ve göz çevresinde kan oturması, şişlik ve kızarıklıkla seyreden 
iltihap) ya da toksik epidermal nekroliz (deride içi sıvı dolu kabarcıklar la seyreden ciddi bir 
hastalık) belirtileri),  
• Pullanma ya da soyulmayla birlikte görülen deri döküntüsü (eksfoliyatif dermatit 
belirtileri),  
• Derinin güneşe hassasiyetinde artış (ışığa duyarlılık reaksiyonu belirtileri),  
• Mor deri lekeleri (purpura ya da bir alerji nedeniyle oluştuysa Henoch -Schonlein purpura 
belirtileri),  • Şişkinlik, güçsüzlük hissi ya da anormal idrara çıkma (akut böbrek yetmezliği belirtileri),  
• İdrarda aşırı miktarda protein (proteinüri belirtileri),  
• Yüzde ya da karında şişme, yüksek kan basıncı (nefrotik sendrom belirtileri),  
• Yüksek ya da düşük idrar çıkışı, sersemlik, zihin karışıklığı, bulantı (tubulointerstisiyel 
nefrit belirtileri),  
• İdrar çıkışının ciddi şekilde azalması (renal papiller nekroz belirtileri),  
• Düşük kırmızı kan hücresi düzeyi (anemi belirtisi),  
• Düşük beyaz kan hücresi düzeyi (lökopeni belirtisi),  
• Zaman, yer, yön algılarında bozulma (Dezoryantasyon)  
• Depresyon,  
• Uyuma güçlüğü (uykusuzluk belirtisi),  
• Kâbus görme,  
• Uyaranlara karşı aşırı duyarlı  olma durumu, (irritabilite),  
• Rahatsız edici düşünceler ya da ruh hali (psikotik bozukluk belirtileri),  
• Ellerde ya da ayaklarda karıncalanma ya da uyuşukluk (parestezi belirtisi),  
• Bellek zayıflaması (hafıza bozukluğunun belirtileri),  
• Anksiyete, Titreme (tremor),  
• Tat alma duyusunda bozulma (disgözi belirtileri),  
• Duymada güçlük (işitme bozukluğunun belirtisi),  
• Görme bozuklukları (görmede bozukluk, bulanık görme, çift görme belirtileri),  
• Kulak çınlaması,  
• Kabızlık, ağızda yaralar (stomatit [ağız içinde  iltihap] belirtileri),  
• Dilde şişme, kızarıklık ve ağrı (glossit [dil iltihabı] belirtileri),  
• Yemek borusunda bozukluk (özofagus bozukluğu),  
• Özellikle yemekten sonra üst karın ağrısı (intestinal diyafram hastalığı belirtisi),  
• Çarpıntı,  
• Göğüs ağrısı,  
• Kaşıntılı, kırmızı ve yanma hissine neden olan döküntü (egzema belirtileri),   
11 / 11 • Deri üzerinde oluşan kızarıklık (eritem),  
• Saç dökülmesi (alopesi),  
• Kaşıntı (prurit),  
• İdrarda kan tespit edilmesi (hematüri)  
 
MUSCOFLEX DUO’yu  birkaç haftadan uzun süre kullandığınız takdirde, fark etmediğiniz 
istenmeyen etkilerin meydana gelmediğinden emin olmak için mutlaka düzenli olarak 
doktorunuza kontrole gidiniz.  
 
Yan etkilerin raporlanması  
Kullanma Talimatında yer alan veya almayan herha ngi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildi rim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. MUSCOFLEX DUO ’nun saklanması  
 
MUSCOFLEX DUO ’yu çocukların göremeyeceği, erişemeyeceği yerlerde ve orijinal 
ambalajında saklayınız.   25ºC’nin altındaki oda sıcaklığında, nemden koruyarak saklayınız.  
 
Son kullanma tarihi ile uyumlu olarak kullanınız  
Ambalajdaki son kullanma tarihinden s onra MUSCOFLEX DUO’yu kullanmayınız. 
 
Eğer üründe ve/veya ambalajında bozukluklar fark ederseniz  MUSCOFLEX DUO’yu 
kullanmayınız.  
 
Ruhsat sahibi:  
BİLİM İLAÇ SAN. ve TİC. A.Ş.  
Kaptanpaşa Mah. Zincirlikuyu Cad. No:184  
34440 Beyoğlu- İSTANBUL  
Tel: +90 (212) 365 15 00  
Faks: +90 (212) 276 29 19 
 
Üretim yeri:  
BİLİM İLAÇ SAN. ve TİC. A.Ş.  
GOSB 1900 Sokak No: 1904 
41480 Gebze -KOCAELİ  
 Bu kullanma talimatı 31.08.2015 tarihinde onaylanmıştır.  