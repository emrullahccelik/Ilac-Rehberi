KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?”
1. BEŞERİ TIBBİ ÜRÜNÜN ADI
TACHOSİL® 5,5 mg/cm2 + 2 IU/cm2 İlaçlı Sünger
9,5cm x 4,8cm’lik 1 yama
Steril
2. KALİTATİF VE KANTİTATİF BİLEŞİM
Etkin madde: TACHOSİL her cm2’sinde 5.5 mg insan fibrinojeni ve 2.0 IU insan trombini
içerir.
Yardımcı maddeler:
Sodyum klorür
Sodyum sitrat (E331)
Yardımcı maddeler için bölüm 6.1’e bakınız.
3. FARMASÖTİK FORM
İlaçlı Sünger
9,5cm x 4,8cm’lik 1 yama
TACHOSİL, soluk beyaz renkli bir süngerdir. Süngerin aktif yüzü fibrinojen ve trombin ile
kaplı olup, sarı renklidir.
4. KLİNİK ÖZELLİKLER
4.1. Terapötik endikasyonlar
TACHOSİL, yetişkinlerde standart tekniklerin yeterli olmadığı durumlarda, hemostazın
iyileştirilmesi, doku sızdırmazlığının desteklenmesi, vasküler cerrahide dikiş desteği amacıyla
cerrahiyi destekleyici tedavi olarak endikedir (bkz. Bölüm 5.1).
4.2. Pozoloji ve uygulama şekli
TACHOSİL yalnızca deneyimli cerrahlar tarafından uygulanmalıdır.
Pozoloji/ uygulama sıklığı ve süresi:
1Uygulanacak TACHOSİL sayısı daima hastanın klinik ihtiyacına göre ayarlanmalıdır.
Uygulanacak TACHOSİL sayısı, yara alanının büyüklüğüne bağlıdır.
TACHOSİL’in nasıl uygulanacağını, tedaviyi gerçekleştiren cerrahın kendisi belirlemelidir.
Klinik çalışmalarda genelde her hasta için 1 ila 3 sünger (9.5 cm x 4.8 cm) kullanılmış, ancak 7
süngere kadar kullanım rapor edilmiştir. Daha küçük yaralar için, örneğin minimal invaziv
cerrahide daha küçük boyutta süngerler (4.8 cm x 4.8 cm veya 3.0 cm x 2.5 cm) tavsiye
edilmektedir.
Uygulama şekli:
Yalnızca lokal uygulama içindir. İntravasküler olarak uygulanmamalıdır.
TACHOSİL steril ambalajlar içerisinde, kullanıma hazır olarak paketlenmiştir ve buna uygun
olarak kullanılmalıdır. Hasar görmüş ambalajları kullanmayınız. Ambalaj açıldıktan sonra
tekrar sterilizasyon mümkün değildir. Dıştaki alüminyum folyo şase, steril olmayan bir
operasyon alanında açılabilir. İçteki steril blisterin ise steril bir operasyon alanında açılması
gerekir. TACHOSİL, içteki steril ambalaj açıldıktan sonra hemen kullanılmalıdır.
TACHOSİL steril koşullar altında kullanılmalıdır. Uygulamadan önce yara yüzeyi kan,
dezenfektan ve diğer sıvılardan arındırılmalıdır. TACHOSİL steril ambalajından çıkarıldıktan
sonra serum fizylojik çözeltisinde nemlendirilmeli ve hemen uygulanmalıdır. Süngerin sarı,
aktif yüzü kanamanın veya sızıntının olduğu yüzeye uygulanarak 3-5 dakika boyunca hafifçe
bastırılır. Bu uygulama, TACHOSİL’in yara yüzeyine kolayca yapışmasını sağlar.
Basınç, nemli bir eldivenle veya nemli bir tamponla uygulanır. Kolajenin kana karşı olan güçlü
afinitesi nedeniyle TACHOSİL, kana bulanmış cerrahi aletlere ve eldivenlere de yapışabilir.
Bunun için alınabilecek önlem, cerrahi araç ve gereçlerin ve eldivenlerin serum fizyolojik ile
önceden nemlendirilmesidir. TACHOSİL yaraya bastırıldıktan sonra eldiven veya tampon
dikkatlice çekilmelidir. Bu esnada süngerin, yapıştığı yerden ayrılmaması için bir ucundan
forseps gibi bir araçla tutulabilir.
Alternatif olarak, örneğin daha şiddetli kanama durumunda, TACHOSİL önceden
ıslatılmaksızın yaraya 3-5 dakika hafifçe bastırılarak da uygulanabilir.
TACHOSİL, yara sınırlarının 1-2 cm dışına taşacak şekilde uygulanmalıdır. Birden fazla
sünger kullanılacaksa bunlar birbirlerinin üzerine gelecek şekilde uygulanmalıdır. Sünger
boyutu büyük gelirse kesilerek, uygulama yüzeyine uygun bir boyut veya şekle getirilebilir.
Özel popülasyonlara ilişkin ek bilgiler:
Pediatrik popülasyon:
18 yaşın altındaki hastalarda güvenlik ve etkililiğine ilişkin yeterli veri olmadığından, bu grup
hastalarda kullanımı tavsiye edilmez.
Geriyatrik popülasyon:
Bu grup hastalarda kullanımına ilişkin özel bir veri bulunmamaktadır.
Böbrek/Karaciğer yetmezliği:
Bu grup hastalarda kullanımına ilişkin özel bir veri bulunmamaktadır.
4.3. Kontrendikasyonlar
TACHOSİL kesinlikle intravasküler olarak uygulanmamalıdır.
2Bileşimindeki etkin maddelere veya bölüm 6.1.’de belirtilen yardımcı maddelerden herhangi
birine karşı aşırı duyarlılığı olanlarda kontrendikedir.
4.4. Özel kullanım uyarıları ve önlemleri
Virüs Güvenliği
TACHOSİL insan plazmasından elde edilmektedir. İnsan plazmasından elde edilen ilaçlar,
virüsler, ve teorik olarak Varyant Creutzfeldt-Jacob (v-CJD) gibi, çeşitli hastalıklara yol
açabilen enfeksiyon yapıcı ajanlar içerebilirler. TACHOSİL’de Varyant Creutzfeldt-Jacob
hastalığının bulaşma riski teorik olarak minimumken, klasik Creutzfeldt-Jacob
hastalığının bulaşma riski hiçbir kanıtla desteklenmez. Alınan önlemlere rağmen, bu tür
ürünler halen potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya inaktivasyonu
ile azaltılmıştır. Bütün bu önlemlere rağmen, bu ürünler hala potansiyel olarak hastalık
bulaştırabilirler. Ayrıca, henüz bilinmeyen enfeksiyon yapıcı ajanların bu ürünlerin
içersinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüslerin etkisi için
önlemlerin alınmasına dikkat edilmelidir. Parvovirus B19 gibi zarflı olmayan virüslere
karşı alınan tedbirler sınırlı sayıda olabilir. Parvovirüs B19 enfeksiyonu, gebelikte (fetal
infeksiyon) ve immün yetmezlik ya da kırmızı kan hücre üretiminde artış olan hastalarda
tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Yalnızca lokal uygulama içindir.
İntravasküler olarak uygulanmamalıdır. Preparatın yanlışlıkla intravasküler olarak uygulanması
durumunda yaşamı tehdit eden tromboembolik komplikasyonlar ortaya çıkabilir.
Bu ürünün beyin cerrahisinde veya gastrointestinal anastomoz cerrahisinde kullanımına dair
özel veri mevcut değildir.
Protein içeren her üründe olduğu gibi, alerjik tip aşırı duyarlılık reaksiyonları ihtimal
dahilindedir. Aşırı duyarlılık reaksiyonlarının belirtileri kurdeşen, yaygın ürtiker, göğüs
sıkışması, hırıltı, hipotansiyon ve anafilaksidir. Bu semptomların meydana gelmesi durumunda
ürünün uygulanması derhal durdurulmalıdır.
Şok durumunda, şok tedavisi için geçerli olan medikal standartlara uyulmalıdır.
İnsan kan veya plazmasından elde edilen tıbbi ürünlerin kullanımından kaynaklanan
enfeksiyonların meydana gelmesini önlemeye yönelik standart önlemler donör seçimi, bireysel
bağışların ve plazma havuzlarının spesifik enfeksiyon işaretleri bakımından taranması ve
virüslerin inaktive edilmesi/giderilmesi için etkin üretim adımlarının kullanılması olarak
sıralanabilir. Yine de, insan kan veya plazmasından elde edilen tıbbi ürünlerin uygulanması
sırasında enfeksiyon ajanlarının bulaşma ihtimali tamamen göz ardı edilemez. Bu durum,
bilinmeyen veya yeni ortaya çıkan virüsler ve diğer patojenler için de geçerlidir.
3Alınan önlemlerin HIV, HBV ve HCV gibi zarflı virüsler için ve zarflı olmayan HAV virüsü
için etkili olduğu düşünülmektedir. Alınan önlemler, parvovirüs B19 gibi zarfsız virüsler için
yetersiz kalabilir. Parvovirüs B19 enfeksiyonu, hamile kadınlarda fetal enfeksiyon gibi,
bağışıklık yetersizliği veya eritropoez artışı olan kişilerde ise hemolitik anemi gibi ciddi
sonuçlara yol açabilir.
Hastaya her TACHOSİL uygulandığında, hasta ile parti numarası arasında bir ilişki kurabilmek
için, daima hasta adı ve ürünün parti numarası kaydedilmelidir.
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
4.5. Diğer tıbbi ürünlerle etkileşimler ve diğer etkileşim şekilleri
Herhangi bir etkileşim çalışması yapılmamıştır.
Benzer ürünlerde veya trombin çözeltilerinde olduğu gibi, alkol, iyot veya ağır metaller içeren
çözeltilere (örneğin: antiseptik çözeltiler) maruz kaldığında denatüre olabilir. Sünger
uygulanmadan önce bu tür maddelerin mümkün olduğu ölçüde uzaklaştırılması gerekir.
Özel popülasyonlara ilişkin ek bilgiler
Özel popülasyonlara ilişkin etkileşim çalışması bildirilmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü(Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut değildir.
Gebelik dönemi
İnsanlarda gebelik döneminde TACHOSİL kullanımının güvenliliği, kontrollü klinik
çalışmalarla gösterilmemiştir. Hayvanlar üzerinde yapılan deneysel çalışmalar, üreme,
embriyonal veya fetal gelişim, gebelik dönemi, doğum öncesi ve doğum sonrası gelişim
bakımından güvenlilik değerlendirmesi için yetersizdir. Bu nedenle, mutlak bir gereksinim
olmadıkça hamile kadınlarda TACHOSİL kullanılmamalıdır.
Laktasyon dönemi
İnsanlarda laktasyon döneminde TACHOSİL kullanımının güvenliği, kontrollü klinik
çalışmalarla gösterilmemiştir. Hayvanlar üzerinde yapılan deneysel çalışmalar, üreme,
embriyonal veya fetal gelişim, gebelik dönemi, doğum öncesi ve doğum sonrası gelişim
bakımından güvenlilik değerlendirmesi için yetersizdir. Bu nedenle, mutlak bir gereksinim
olmadıkça emziren kadınlarda TACHOSİL kullanılmamalıdır.
Üreme yeteneği/Fertilite
TACHOSİL’in üreme yeteneği üzerine etkisi hakkında yeterli veri bulunmamaktadır.
4.7. Araç ve makine kullanımı üzerindeki etkiler
4Mevcut veri bulunmamaktadır.
4.8. İstenmeyen etkiler
Fibrin doku yapıştırıcıları veya hemostatikler ile tedavi edilen hastalarda seyrek olarak aşırı
duyarlılık veya alerjik reaksiyonlar (anjiyo ödem, uygulama yerinde yanma ve kaşınma,
bronkospazm, üşüme, kızarma, yaygın ürtiker, baş ağrısı, kurdeşen, hipotansiyon, letarji, bulantı,
huzursuzluk, taşikardi, göğüs sıkışması, sızlama, kusma, hırıltı vb.) meydana gelebilir. İstisnai
durumlarda bu reaksiyonlar ilerleyerek ciddi anafilaksiye dönüşebilir. Bu reaksiyonlar özellikle,
preparatın tekrarlı olarak uygulandığı veya ürünün bileşenlerine aşırı duyarlılığı olduğu bilinen
hastalara uygulandığı durumlarda görülebilir.
İmmünojenesite:
Fibrin doku yapıştırıcısı/hemostatik ürünlerin bileşenlerine karşı seyrek olarak antikorlar
oluşabilir.
TACHOSİL ile yapılan karaciğer ameliyatı klinik çalışmasında, hastalar antikor gelişimi
açısından incelenmiş, TACHOSİL ile tedavi edilen ve test edilen 96 hastanın %26’sında at
kolejenine karşı antikor gelişimi gözlenmiştir. TACHOSİL kullanımı sonrasında bazı hastalarda
gelişen at kolajeni antikoru insan kolajenine karşı reaktif değildir. Bir hastada insan fibrinojenine
karşı antikor gelişmiştir.
İnsan fibrinojenine veya at kolajenine karşı antikor gelişimi ile bağlantılı advers olay rapor
edilmemiştir.
TACHOSİL’e yeniden maruz kalma ile ilgili klinik veriler sınırlıdır. Bir klinik çalışmada iki
hasta TACHOSİL’e yeniden maruz kalmıştır ve kolajen veya fibrinojene karşı antikor durumları
bilinmemesine rağmen immün yanıt sonucu gelişen herhangi bir advers olay rapor edilmemiştir.
Preparatın yanlışlıkla intravasküler olarak uygulanması durumunda tromboembolik
komplikasyonlar oluşabilir (bkz. Bölüm 4.4).
Viral güvenlilik verileri için Bölüm 4.4’e bakınız.
Güvenlilik profilinin özeti
TACHOSİL’in güvenlilik verileri genellikle, çalışmaların ve uygulamaların gerçekleştiği cerrahi
koşullara ve temeldeki hastalığa bağlı post-operatif komplikasyonları yansıtmaktadır.
Ruhsat sahibi tarafından yürütülen, sekiz kontrollü klinik çalışmadan elde edilen verilerden
entegre bir veri grubu derlenmiştir. Entegre analizde 997 hastaya TACHOSİL ile tedavi, 984
hastaya kıyaslama tedavisi uygulanmıştır. Pratik nedenlerden dolayı (standart cerrahi ve standard
hemostatik tedavi ile kıyaslandığında), TACHOSİL klinik çalışmalarında körleme mümkün
olmamıştır. Bu nedenle çalışmalar açık etiketli çalışmalar olarak gerçekleştirilmiştir.
Advers reaksiyonların tablolaştırılmış özeti
İstenmeyen etkiler aşağıdaki sıklık derecelerine göre sınıflandırılmaktadır:
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila <1/100); seyrek
(≥1/10,000 ila <1/1,000); çok seyrek (<1/10,000), bilinmiyor (eldeki verilerden hareketle tahmin
edilemiyor).
5TACHOSİL pazarlama sonrası deneyimlerinden aşağıdaki advers reaksiyonlar rapor edilmiştir.
Aşağıda listelenen durumların hepsinin sıklık durumu bilinmiyor (eldeki verilerden hareketle
tahmin edilemiyor) kategorisindedir.
Sistem Organ Sınıfı Sıklık: Bilinmiyor
Bağışıklık sistemi hastalıkları Anaflaktik şok, aşırı duyarlılık
Vasküler hastalıklar Tromboz
Gastrointestinal hastalıklar Bağırsak tıkanıklığı (abdominal ameliyatlarda)
Genel bozukluklar ve uygulama bölgesine Adhezyonlar
ilişkin hastalıklar
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Herhangi bir doz aşımı vakası bildirilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup : Lokal hemostatikler
ATC kodu : B02BC30
TACHOSİL, kolajen bir süngerin yüzeyinde kuru bir kaplama olarak fibrinojen ve trombin
içerir. Kan, lenf gibi fizyolojik sıvılarla veya serum fizyolojik ile temas ettiğinde kaplamanın
bileşenleri çözünerek yara yüzeyinin içine kısmen difüze olurlar. Ardından, fibrinojen-trombin
reaksiyonu meydana gelerek fizyolojik kan koagülasyonunun son safhasını başlatır. Fibrinojen,
fibrin monomerlerine dönüşür, onlar da hemen polimerleşerek birer fibrin tıkacı oluştururlar.
Fibrin tıkacı, kolajen süngeri yara yüzeyinde sıkıca tutar. Sonra fibrin, endojen faktör XIII ile
çapraz bağlanarak, sağlam, iyi yapıştırıcı özelliklere sahip, mekanik olarak stabil bir ağ
oluşturur ve dokuyu kapatır.
Hemostazı gösteren klinik çalışmalar, kısmi karaciğer rezeksiyon cerrahisi geçiren 240 hastada
(119 TACHOSİL, 121 Argon Beam koagülatörü), ve yüzeysel renal tümör rezeksiyon cerrahisi
geçiren 185 hastada (92 TACHOSİL, 93 standart cerrahi tedavi) gerçekleştirildi.
Kardiyovasküler cerrahi geçiren 119 hasta üzerinde (62 TACHOSİL, 57 hemostatik örtü)
gerçekleştirilen daha ileri bir kontrollü çalışmada, doku iyileşmesi, hemostaz ve dikiş desteği
gösterildi. Akciğer cerrahisi geçiren hastalarda doku kapanması, iki kontrollü çalışma ile
incelendi. Bunlardan birincisinde, hava kaçağı olmayan çok fazla sayıda hasta (%53) çalışmaya
dahil edildiği için, hava kaçağı ile ölçülen standart tedaviye üstünlük gösterilemedi. Ancak,
doku kapanmasının incelendiği, aynı zamanda intraoperatif hava kaçağının gösterildiği, 299
hastanın (149 TACHOSİL, 150 standart cerrahi tedavi) dahil edildiği ikinci çalışmada,
TACHOSİL’in standart tedaviye üstün olduğu gösterildi.
65.2. Farmakokinetik özellikler
Genel Özellikler
TACHOSİL yalnızca epilezyonel kullanım içindir. İntravasküler uygulanması kontrendikedir.
Bu nedenle insanlar üzerinde intravasküler farmakokinetik çalışmalar gerçekleştirilmemiştir.
Fibrin yapıştırıcılar/hemostatikler, endojen fibrin gibi fibrinoliz ve fagositoz yoluyla metabolize
olur.
Hayvanlar üzerinde yapılan çalışmalarda, TACHOSİL yara yüzeyine uygulandıktan sonra
biyodegradasyona uğrar ve 13 haftadan sonra az miktarda kalıntı kalır. TACHOSİL’in tam
degradasyonu, bazı hayvanlarda karaciğerdeki bir yaraya uygulandıktan 12 ay sonra meydana
gelmiş, bazı hayvanlarda ise hala küçük kalıntılar gözlenmiştir. Degradasyon, granülosit
infiltrasyonu ve TACHOSİL’in degrade olan kalıntılarını kapsayan rezorptif granülasyon dokusu
oluşumu ile ilgilidir. Hayvanlarda lokal toleranssızlık belirtisi gözlenmemiştir.
İnsanlardaki deneyimlerde, fonksiyonel bozukluk belirtisi olmaksızın, kalıntıların tesadüfi
bulgu olarak gözlendiği istisnai vakalar olmuştur.
5.3. Klinik öncesi güvenlilik verileri
Farklı hayvan türlerinde yapılan tek doz toksisite çalışmaları, akut toksik etki belirtisi
göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
At kolajeni
İnsan albümini
Riboflavin (E 101)
Sodyum klorür
Sodyum sitrat (E331)
L-arginin-hidroklorür
6.2. Geçimsizlikler
Geçerli değildir.
6.3. Raf ömrü
36 ay
6.4. Saklamaya yönelik özel tedbirler
Folyo şase açıldıktan sonra TACHOSİL derhal kullanılmalıdır.
25°C’nin altındaki oda sıcaklığında saklanmalıdır.
6.5. Ambalajın niteliği ve içeriği
Her bir sünger, kaplamalı PE folyo ile kapatılmış PET-GAG blister içerisinde ambalajlanmıştır.
7Blister ise, kurutucu bir torba ile birlikte alüminyum folyolu şase ve en dışta da bir karton kutu
içerisinde paketlenmiştir.
Ambalaj büyüklükleri:
9.5 cm x 4.8 cm’lik 1 sünger içeren ambalaj
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne göre imha edilmelidir.
7. RUHSAT SAHİBİ
Tuniva İlaç ve Danışmanlık Ltd. Şti
Atatürk Mah. Ertuğrul Gazi Sok. Metropol İstanbul Sitesi
C1 Blok No 2 B D: 242, Ataşehir, İstanbul
e-posta : info@tuniva.com
8. RUHSAT NUMARASI
2022/132
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 24.03.2022
Ruhsat yenileme tarihi:
10. KÜB’ÜN YENİLENME TARİHİ
8