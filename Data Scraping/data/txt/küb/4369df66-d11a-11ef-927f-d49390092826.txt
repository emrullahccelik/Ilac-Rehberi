KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1.BEŞERİ TIBBİ ÜRÜNÜN ADI
KIOVIG 30 g/300 mL IV infüzyon için çözelti içeren flakon
Steril
2.KALİTATİF VE KANTİTATİF BİLEŞİM
Etkin madde:
1 mL çözelti içinde:
İnsan normal immünoglobulini (IVIg) 100 mg*
* En az % 98’i IgG içeren insan kaynaklı protein içeriğine karşılık gelir.
Her 300 ml’lik flakon 30 g insan normal immünoglobulini içermektedir.
IgG alt sınıflarının dağılımı (yaklaşık değerler):
IgG ≥ % 56,9
1
IgG ≥ % 26,6
2
IgG ≥ % 3,4
3
IgG ≥ % 1,7
4
İmmünoglobulin A (IgA) içeriği maksimum 140 mikrogram/mL’dir.
İnsan donörlerden toplanan plazmadan üretilmiştir.
Yardımcı maddeler:
Yardımcı maddeler için 6.1’e bakınız.
3.FARMASÖTİK FORM
IV infüzyon için çözelti
Çözelti berrak ya da hafif bulanık, renksiz veya açık sarı renktedir.
4.KLİNİK ÖZELLİKLER
4.1. Terapötik endikasyonlar
1. İmmün yetmezlik durumlarında replasman tedavisi için;
a) Antikor üretiminin bozulduğu primer (Konjenital) immün yetmezliklerde,
b) Şiddetli veya tekrarlayan enfeksiyonlar gelişen, antimikrobiyal tedavinin yetersiz kaldığı
ve kanıtlanmış spesifik antikor yetmezliği (SAE)* olan ya da serum IgG düzeyi <4 g/L
olan hastalarda sekonder immün yetmezliklerde (SİY) kullanılır.
1* Kanıtlanmış SAE: IgG antikor titresinde pnömokokal polisakkarit ve polipeptit antijen
aşılarına en az 2 kat artış sağlanamaması.
2. İmmünomodülatuar etki için;
a) Kanama riski yüksek olan veya cerrahi müdahale öncesi trombosit sayısının hızla
yükseltilmesi gereken immün trombositopeni (İTP) olgularında,
b) Guillain-Barré sendromunda,
c) Kawasaki hastalığında,
d) Multifokal motor nöropati hastalığında,
e) Kronik Enflamatuar Demiyenilizan Polinoröpatinin tedavisinde (KIDP),
f) Bulber tutulumu olan Mysentenia Gravis tedavisinde uygulanır.
4.2. Pozoloji ve uygulama şekli
Replasman tedavisi immün yetmezlikler konusunda deneyimli bir uzman hekimin
denetiminde başlatılmalı ve izlenmelidir.
Pozoloji/uygulama sıklığı ve süresi:
Pozoloji ve uygulama sıklığı endikasyona göre değişir.
Replasman tedavisinde hastadaki farmakokinetik ve klinik yanıtına bağlı olarak dozun
bireysel şekilde ayarlanması gerekebilir.
Primer immün yetmezliklerde replasman tedavisi:
Doz, bir sonraki infüzyondan önce ölçülen serum IgG düzeyinin en az 500-600 mg/dL
düzeyinde kararlı olarak sürdürülmesini sağlayacak şekilde ayarlanmalıdır. Bu dengenin
sağlanabilmesi için tedavinin başlangıcından itibaren 3-6 ay gereklidir. Önerilen başlangıç
dozu bir seferde verilen 0,4-0,8 g/kg infüzyonu takiben her 3-4 haftada bir uygulanan en az
0,2 g/kg’dır.
Serum immünoglobulin düzeyinin 500-600 mg/dL olacak şekilde sabit tutulabilmesi için
gereken doz ortalama 0,2-0,8 g/kg düzeyindedir. Kararlı serum düzeyi sağlandıktan sonra doz
aralığı 3 ile 4 hafta arasında değişir.
Hastanın klinik yanıtı ile birlikte kararlı serum düzeyleri ölçülmeli ve değerlendirilmelidir.
Klinik yanıta bağlı olarak (ör, enfeksiyon sıklığı) daha yüksek kararlı serum düzeylerinin
sağlanması amacıyla doz ve/veya doz aralığının ayarlanması düşünülebilir.
Sekonder immün yetmezlikte replasman tedavisi:
Sekonder immün yetmezlikte replasman tedavisinde tavsiye edilen doz 3-4 haftada bir uygulanan
0,2-0,4 g/kg’dır.
Primer immün trombositopenide:
İki alternatif doz şeması vardır:
• Birinci gün 0,8-1 g/kg dozunda uygulanır; doz, 3 gün içerisinde bir kez tekrarlanabilir
veya
• 2-5 gün süreyle 0,4 g/kg/gün dozunda uygulanır.
Relaps olduğunda tedavi tekrarlanabilir.
2Guillain Barré Sendromu:
5 gün süreyle 0,4 g/kg/gün dozunda uygulanır.
Kawasaki Hastalığı:
8-12 saat süreyle tek doz olarak uygulanan 2 g/kg’dır ve asetil salisilik asit ile kombine olarak
verilir.
Multifokal Motor Nöropati (MMN) hastalığında:
Başlangıç dozu: 2-5 gün süreyle bölünmüş dozlarda toplam 2 g/kg
İdame dozu: 2-6 haftada bir 1-2 g/kg
Kronik inflamatuvar demiyelinizan polinöropati (KIDP):
Önerilen başlangıç dozu: 2-5 ardışık günde bölünmüş dozlarda toplam 2 g/kg’dır. Yanıt
alınamaması durumunda 3 haftada bir 1 g/kg total doz 1-2 günde verilir ve 2 ay sonunda yanıt
alınamazsa tedavi kesilir.
İdame dozu: Başlangıç tedavisine yanıt alınmışsa 3 haftada bir 0,4-1 g/kg total doz 1-2 günde
uygulanır. Maksimum yarar elde edilen doz önerilir ve doz doktor tarafından belirlenir. En
düşük etkin idame dozu belirlenene kadar doz azaltılır ve uygulama sıklığı ayarlanır.
Myastenia Gravis:
Diğer özel tedavilere cevap vermeyen kritik fazda 5 gün süreyle 0,4 g/kg/gün dozunda
uygulanır.
Pediyatrik popülasyon
Çocuklar ve adölesanlardaki (0-18 yaş) pozoloji her bir endikasyon için erişkinlerden farklı
değildir ve yukarıda belirtilen durumlardaki klinik sonlanımlara göre ayarlanır.
Uygulama şekli:
İntravenöz yoldan uygulanır.
Azami infüzyon hızı her bir ürün için klinik çalışma protokollerine göre belirlenmelidir.
Özel popülasyonlara ilişkin ek bilgiler:
Böbrek / Karaciğer yetmezliği:
IVIg tedavisi uygulanan hastalarda akut böbrek yetmezliği vakaları bildirilmiştir. Böbrek
yetmezliği riski bulunan hastalarda, IVIg preparatları uygulanabilir en düşük infüzyon hızında
ve dozda kullanılmalıdır. (Bkz. Bölüm 4.4).
Karaciğer yetmezliği olan hastalarla ilişkin ek bir bilgi bulunmamaktadır.
Pediyatrik popülasyon:
Yukarıda bahsedilen her durumda pozoloji vücut ağırlığına göre ve klinikte alınan yanıta göre
verildiğinden, çocuklarda ve adölesanlarda (0-18 yaş) pozoloji değişmez.
Geriyatrik popülasyon:
IVIg tedavisi uygulanan hastalarda akut böbrek yetmezliği vakaları bildirilmiştir. Bu
vakaların çoğunda kişinin 65 yaşın üzerinde olması dahil belirli risk faktörlerinin olduğu
bildirilmiştir. Ayrıca IVIg uygulaması ile yüksek riskli hastalarda tromboembolik olaylar
3arasında bağlantıyı gösteren klinik kanıtlar mevcuttur. Bu nedenle ileri yaş dahil trombotik
olay açısından risk faktörlerini taşıyan hastalarda IVIg reçetelenip infüzyonu uygulanırken
dikkatli hareket edilmeli, uygulanabilir en düşük infüzyon hızında ve dozda kullanılmalıdır
(Bkz. Bölüm 4.4).
4.3. Kontrendikasyonlar
Etkin madde veya bölüm 6.1’de yer alan yardımcı maddelerden herhangi birine karşı aşırı
duyarlılık.
İnsan immünoglobulinlerine karşı aşırı duyarlılık; özellikle IgA’ya karşı antikor bulunan
hastalar.
IgA içeren ürün uygulandığında anafilaksi ile sonuçlanabilecek, IgA’ya antikor geliştiren
seçici IgA eksikliği olan hastalar.
4.4. Özel kullanım uyarıları ve önlemleri
İnfüzyon reaksiyonu
Belirli ciddi advers reaksiyonlar (baş ağrısı, sıcak basması, üşüme, miyalji, hırıltılı solunum,
taşikardi, bel ağrısı, bulantı ve hipotansiyon gibi) infüzyon hızıyla ilişkili olabilir. “4.2.
Pozoloji ve uygulama şekli” bölümünde önerilen infüzyon hızına hassasiyetle uyulmalıdır.
İnfüzyon süresince hastalar herhangi bir semptomun gelişmesi açısından monitorize edilmeli
ve dikkatle izlenmelidir.
Aşağıdaki durumlarda belirli advers reaksiyonlar daha sık görülebilir:
• Yüksek infüzyon hızında uygulama
• İlk kez insan normal immünoglobulini uygulanacak hastalarda veya nadiren, kullanılan
insan normal immünoglobulin preparatı değiştirilmiş ya da en son uygulamadan sonra
uzun bir süre geçmiş hastalarda
• Tedavi edilmemiş enfeksiyonu veya altta yatan kronik inflamasyonu olan hastalarda.
Kullanım önlemleri
Hastalarda olası komplikasyonlar genellikle şu şekilde önlenebilir:
• Başlangıçta preparat yavaş infüzyon ile uygulanarak (saatte 0,5 mL/kg/saat), hastaların
insan normal immünoglobulinine karşı duyarlı olup olmadıklarından emin olunmalıdır.
• Hastaların infüzyon süresince herhangi bir semptom açısından dikkatle izlendiğinden
emin olunmalıdır. Özellikle, daha önce insan normal immünoglobulini infüzyonu
uygulanmamış, farklı bir IVIg preparatı uygulanmış ya da daha önceki infüzyondan
sonra uzun süre geçmiş hastalar, olası advers belirtilerin tespit edilmesi için ilk infüzyon
süresince ve infüzyondan sonraki ilk saat boyunca hastanede dikkatle izlenmelidir.
Diğer tüm hastalar da uygulamadan sonra en az 20 dakika süreyle izlenmelidir.
IVIg uygulanan tüm hastalarda aşağıdaki konular dikkatle değerlendirilmelidir:
• IVIg infüzyonundan önce yeterli hidrasyonun sağlanması
• İdrar miktarının izlenmesi
• Serum kreatinin düzeylerinin izlenmesi
4• Tromboz belirti ve semptomlarının izlenmesi
• Hiperviskozite riski bulunan hastalarda kan viskozitesinin izlenmesi
• Beraberinde kıvrım diüretiklerin kullanımından kaçınılması (bkz. Bölüm 4.5)
Advers reaksiyon görülmesi halinde, uygulama hızı azaltılmalı ya da uygulama
durdurulmalıdır. Uygulanacak tedavi advers reaksiyonun tipine ve şiddetine bağlıdır.
Diabetes mellitus hastaları için KIOVIG’in daha düşük konsantrasyonlara seyreltilmesi
gerekiyorsa, seyreltme işlemi için %5 glukoz çözeltisi kullanımı konusu tekrar
değerlendirilmelidir.
Aşırı duyarlılık
Aşırı duyarlılık reaksiyonları nadirdir.
Aşağıdaki hastalarda aşırı duyarlılık gelişebilir:
- Anti-IgA antikoru olan, tespit edilemeyen IgA hastalarında
- Daha önce insan normal immünoglobulin tedavisi uygulanmış ve tedaviyi tolere
edebilmiş hastalarda.
Şok durumunda, şok için standart medikal tedavi uygulanmalıdır.
Tromboembolizm
IVIg uygulaması ile yüksek riskli hastalarda immünoglobulinin yüksek akış hızı nedeniyle
kan viskozitesinde görülen göreceli artışa bağlı olduğu düşünülen miyokard enfarktüsü,
serebrovasküler olaylar (inme dahil), pulmoner emboli ve derin ven trombozu gibi
tromboembolik olaylar arasında bağlantıyı gösteren klinik kanıtlar mevcuttur. Obez hastalarda
ve tromboembolik olay açısından risk faktörlerini taşıyan hastalarda (ateroskleroz öyküsü,
multipl kardiyovasküler risk faktörleri, ileri yaş, bozulmuş kalp debisi, hipertansiyon, östrojen
kullanımı, diabetes mellitus ve vasküler hastalık ya da trombotik atak öyküsü olan hastalar,
edinsel ya da kalıtsal trombofilik bozukluğu olan hastalar, hiperkoagulabilite bozuklukları
olan hastalar, uzun sürelerle immobilize olan hastalar, ağır hipovolemisi bulunan hastalar, kan
viskozitesinin artmış olduğu hastalıkları olan hastalar, kalıcı vasküler kataterli hastalar ve
yüksek doz ve hızlı infüzyon uygulanan hastalar gibi) IVIg reçetelenip infüzyonu
uygulanırken dikkatli hareket edilmelidir.
IVIg tedavisi alan hastalarda hiperproteinemi, serum viskozitesinin artması ve bunu izleyen
psödohiponatremi oluşabilir. Bu hastalarda gerçek hiponatremi tedavisi başlatılması (yani
serumdaki serbest suyun azaltılması) serum viskozitesini daha da arttırabileceğinden ve bu
nedenle tromboembolik olaylara öncülük edebileceğinden dolayı, bu durum hekim tarafından
göz önünde bulundurulmalıdır.
Tromboembolik advers olaylar açısından riskli hastalarda IVIg preparatları uygulanabilir en
düşük infüzyon hızında ve dozda kullanılmalıdır.
Akut böbrek yetmezliği
IVIg tedavisi uygulanan hastalarda akut böbrek yetmezliği olguları bildirilmiştir. Olgular
arasında akut böbrek yetmezliği, akut tübüler nekroz, proksimal tübüler nefropati ve ozmotik
nefroz bulunmaktadır. Bu olguların çoğunda önceden var olan bir böbrek yetmezliği, diabetes
mellitus, hipovolemi, aşırı kilo, önceden nefrotoksik ilaç kullanım öyküsü, kişinin 65 yaşın
üzerinde olması, sepsis, hiperviskozite veya paraproteinemi gibi risk faktörlerinin bulunduğu
bildirilmiştir.
5IVIg infüzyonu öncesi, özellikle akut böbrek yetmezliği gelişiminde artmış potansiyel riski
olduğu kanısına varılan hastalarda, uygun aralıklarla devamlı surette renal parametreler
değerlendirilmelidir. Akut renal yetmezlik riski bulunan hastalarda, IVIg preparatları
uygulanabilir en düşük infüzyon hızında ve dozda kullanılmalıdır. Böbrek fonksiyon
bozukluğu gelişmesi durumunda IVIg infüzyonunun durdurulması düşünülmelidir.
Böbrek fonksiyon bozukluğu ya da akut böbrek yetmezliğinin sukroz, glukoz ve maltoz gibi
farklı yardımcı maddeler içeren IVIg preparatlarının kullanımıyla ilişkili olabileceği
bildirilmiş olmasına rağmen, olguların çoğundan, stabilizasyon amacıyla sukroz içeren
preparatlar sorumlu tutulmaktadır. Risk altındaki hastalarda, bu tür yardımcı maddeleri
içermeyen preparatların kullanımı düşünülmelidir. KIOVIG sukroz, maltoz ya da glukoz
içermez.
Transfüzyonla İlişkili Akut Akciğer Hasarı (Transfusion Related Acute Lung Injury; TRALI)
IVIg tedavisi uygulanan hastalarda (KIOVIG dahil) nonkardiyojenik pulmoner ödem
(Transfüzyonla İlişkili Akut Akciğer Hasarı; TRALI) olguları bildirilmiştir. TRALI, ciddi
hipoksi, dispne, takipne, siyanoz, ateş ve hipotansiyon ile karakterizedir. TRALI semptomları
tipik olarak transfüzyon sonrası, sıklıkla 1-2 saat içinde olmak üzere, 6 saat içinde gelişir. Bu
nedenle, IVIg alanlar izlenmeli ve pulmoner advers reaksiyon durumunda IVIg infüzyonu
derhal kesilmelidir. TRALI, acil yoğun bakım ünitesi sevki gerektiren potansiyel olarak hayatı
tehdit edici bir durumdur.
Aseptik menenjit sendromu (AMS)
IVIg tedavisiyle ilişkili olarak aseptik menenjit sendromunun meydana geldiği bildirilmiştir.
Sendrom genellikle IVIg tedavisinden birkaç saat sonra ile 2 gün arasında başlamaktadır.
Serebrospinal sıvı incelemeleri sıklıkla, özellikle granülositik seride olmak üzere mm3'de
birkaç bin hücreye kadar pleositoz ile birkaç yüz mg/dL'ye kadar protein yükselmesi şeklinde
pozitif bulunur. AMS yüksek doz (2 g/kg) IVIg tedavisi ile ilişkili olarak daha sık meydana
gelebilir.
Bu tarz belirtiler ve semptomlar gösteren hastalarda, menenjitin diğer belirtilerini elemek için,
beyin-omurilik sıvısı (CSF) çalışması dahil nörolojik bir değerlendirme yapılmalıdır.
IVIg tedavisinin kesilmesiyle AMS birkaç günde sekel bırakmaksızın iyileşmiştir.
KIOVIG’ın pazarlama sonrası verilerinden AMS ile daha yüksek dozlar arasında net bir
bağlantı gözlenmemiştir. Kadınlarda daha yüksek AMS insidansı görülmüştür.
Hemolitik anemi
IVIg preparatları hemolizin olarak etki gösteren kan grubu antikorları içerebilir ve direkt
antiglobulin testinde (Coombs testi) pozitifleşme ile seyrek olarak hemolize yol açacak
şekilde eritrositlerin immünoglobulinlerle in vivo kaplanmasını uyarabilir. IVIg tedavisinden
sonra artmış eritrosit sekestrasyonuna bağlı hemolitik anemi gelişebilir. IVIg uygulanan
hastalar hemoliz klinik belirti ve bulguları açısından izlenmelidir (bkz. Bölüm 4.8).
Nötropeni/Lökopeni
IVIg ile tedavide nötrofil miktarında geçici azalma ve/veya bazen ciddi olabilen nötropeni
vakaları raporlanmıştır. Bu durum tipik olarak IVIg uygulamasından saatler veya günler sonra
olur ve 7 ila 14 gün içinde spontan olarak düzelir.
6Serolojik testlerle etkileşim
İnsan normal immünoglobulin infüzyonundan sonra pasif olarak transfer edilmiş değişik
birçok antikorun hastanın kanında geçici olarak yükselmesi, serolojik testlerde yanlış pozitif
sonuçlara neden olabilir.
A, B, D gibi eritrosit antijenlerine karşı olan antikorların pasif geçişi, direkt antiglobulin testi
(DAT; direkt Coombs testi) gibi alyuvar antikorları için bazı serolojik testleriyle etkileşebilir.
KIOVIG uygulaması, fungal enfeksiyonların tanısı için beta-D-glukanların saptanmasına
dayanan testlerde yanlış pozitif okumalara yol açabilir. Bu, ürünün infüzyonundan sonraki
haftalarda devam edebilir.
Virüs güvenliği
KIOVIG, insan plazmasından elde edilmektedir. İnsan plazmasından elde edilen ilaçlar,
virüsler ve teorik olarak Varyant Creutzfeldt-Jacob (v-CJD) gibi, çeşitli hastalıklara yol
açabilen enfeksiyon yapıcı ajanlar içerebilirler. KIOVIG’de Varyant Creutzfeldt-Jacob
hastalığının bulaşma riski teorik olarak minimumken, klasik Creutzfeldt-Jacob
hastalığının bulaşma riski hiçbir kanıtla desteklenemez. Alınan önlemlere rağmen, bu
tür ürünler halen potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala potansiyel
olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların
bu ürünlerin içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan virüslere
karşı alınan tedbirler sınırlı sayıda olabilir. Parvovirüs B19 enfeksiyonu, gebelikte (fetal
enfeksiyon) ve immün yetmezlik ya da kırmızı kan hücre üretiminde artış olan
hastalarda tehlikeli olabilir (hemofilik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Ayrıca;
KIOVIG kullanılması gerekiyorsa hekim tarafından, hastalık yapıcı etkenlerin hastaya
bulaşmasını önlemek için uygun aşıların (Hepatit A, Hepatit B vb.) yaptırılması önerilebilir.
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
Pediyatrik popülasyon
Yukarıdaki advers olayların hiçbiri ile ilgili spesifik pediyatrik riskler bulunmamaktadır.
Pediyatrik hastalar aşırı hacim yüklenmesine daha duyarlı olabilirler (bkz. Bölüm 4.9).
74.5. Diğer tıbbi ürünler ile etkileşimler ve diğer etkileşim şekilleri
Canlı atenüe virüs aşıları:
İnsan normal immünoglobulin uygulaması kızamık, kızamıkçık, kabakulak ve varisella gibi
canlı atenüe virüs aşılarının etkinliğini en az 6 hafta olmak üzere 3 aya kadar bozabilir. Bu
ilacın uygulamasından sonra, canlı atenüe virüs aşısı uygulamak için 3 aylık bir süre geçmesi
beklenmelidir. Kızamık için, bu durum 1 yıla kadar sürebilir. Bu nedenle kızamık aşısı
uygulanan hastalarda antikor düzeyleri kontrol edilmelidir.
KIOVIG’in %5 glukoz çözeltisi kullanılarak seyreltilmesi durumunda, kan glukoz düzeyi artış
gösterebilir.
Kıvrım diüretikler:
Kıvrım diüretiklerin eşzamanlı kullanımından kaçınılmalıdır.
Özel popülasyonlara ilişkin ek bilgiler
Pediyatrik popülasyon:
KIOVIG ile pediyatrik popülasyonda gerçekleştirilen bir etkileşim çalışması
bulunmamaktadır. Listelenen etkileşimler hem yetişkin hem de çocuklar için geçerlidir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / doğum kontrolü (kontrasepsiyon)
Bilinen olumsuz bir etkisi bulunmamaktadır.
Gebelik dönemi
KIOVIG’in insan gebeliğinde kullanımına yönelik güvenliliği kontrollü klinik çalışmalarla
değerlendirilmediğinden hamile kadınlarda dikkatli kullanılmalıdır. IVIg preparatlarının
plasentadan geçtikleri ve bu geçişin üçüncü trimesterda giderek arttığı gösterilmiştir.
İmmünoglobulinlerle olan klinik deneyimlere göre gebelik seyrinde veya fetüs ve yenidoğan
bebek üzerinde olumsuz etkilerin görülmesi beklenmez.
Hayvanlar üzerinde yapılan çalışmalar, gebelik / ve-veya / embriyonal / fetal gelişim / ve-
veya / doğum / ve-veya / doğum sonrası gelişim üzerindeki etkiler bakımından yetersizdir
(bkz. Bölüm 5.3). İnsanlara yönelik potansiyel risk bilinmemektedir. Bu nedenle gebe
kadınlara verilirken dikkatli olunmalıdır.
Laktasyon dönemi
İmmünglobulinler anne sütüne geçer ve yenidoğanın mukozalarından girebilecek
patojenlerden korunmasında yardımcı olabilir. Yeni doğanların veya bebeklerin
emzirilmesinde olumsuz bir etki beklenmemektedir.
Ancak KIOVIG’in insan gebeliğinde kullanımına yönelik güvenliliği kontrollü klinik
çalışmalarla değerlendirilmediğinden emziren annelerde dikkatli kullanılmalıdır.
8Üreme yeteneği / fertilite
Hayvan üreme çalışmaları yürütülmemiştir. İmmünoglobulinlerle olan klinik deneyimlere
göre fertilite üzerinde zararlı bir etki beklenmez.
4.7. Araç ve makine kullanımı üzerindeki etkiler
KIOVIG ile ilişkili bazı advers reaksiyonlar nedeniyle araç ve makine kullanma yeteneği
bozulabilir. Tedavi sırasında advers reaksiyon görülen hastalar araç ve makine kullanımı
öncesi bu reaksiyonların düzelmesini beklemelidir.
4.8. İstenmeyen etkiler
Güvenlilik profilinin özeti
Titreme, baş ağrısı, baş dönmesi, ateş, kusma, alerjik reaksiyonlar, bulantı, artralji, kan
basıncı düşüklüğü ve orta şiddette bel ağrısı ara sıra görülen advers reaksiyonlardır.
Seyrek olarak insan normal immünoglobulinleri daha önceki uygulamalarda herhangi bir aşırı
duyarlılık görülmemiş olsa bile kan basıncında ani bir düşüşe ve izole vakalarda anafilaktik
şoka neden olabilir.
İnsan normal immünoglobulinleri kullanımıyla geri dönüşümlü aseptik menenjit olguları ve
seyrek olarak geçici deri reaksiyonları (kutanöz lupus eritematozus dahil – sıklığı bilinmiyor)
gözlenmiştir. Özellikle A, B ve AB kan grubundan olan hastalarda olmak üzere geri
dönüşümlü hemolitik reaksiyonlar gözlenmiştir. Seyrek olarak yüksek IVIg dozlarından sonra
transfüzyon gerektiren hemolitik anemi gelişebilir (ayrıca bkz. Bölüm 4.4).
Serum kreatinin düzeylerinde artış ve/veya akut böbrek yetmezliği gözlenmiştir.
Çok seyrek olarak miyokard enfarktüsü, inme, pulmoner embolizm ve derin ven trombozu
olguları ile birlikte transfüzyonla ilişkili akut akciğer hasarı (TRALI) vakaları bildirilmiştir.
Advers reaksiyonların listesi
Şu terimler ve sıklık dereceleri kullanılmıştır: Çok yaygın (≥1/10), yaygın (≥1/100 ila <1/10),
yaygın olmayan (≥1/1.000 ila <1/100), seyrek (≥1/10.000 ila <1/1.000); çok seyrek
(<1/10.000), bilinmiyor (eldeki verilerden hareketle tahmin edilemiyor).
Her bir sıklık gruplandırmasında, advers reaksiyonlar azalan şiddete göre sunulmaktadır.
KIOVIG ile klinik çalışmalardan elde edilen advers reaksiyonlar aşağıda listelenmektedir.
Enfeksiyonlar ve enfestasyonlar:
Yaygın: Bronşit, nazofarenjit
Yaygın olmayan: Kronik sinüzit, mantar enfeksiyonları, enfeksiyon, böbrek enfeksiyonu,
sinüzit, üst solunum yolu enfeksiyonu, idrar yolu enfeksiyonu,
bakteriyel idrar yolu enfeksiyonu, aseptik menenjit
Kan ve lenf sistemi hastalıkları:
Yaygın: Anemi, lenfadenopati
Bağışıklık sistemi hastalıkları:
Yaygın olmayan: Aşırı duyarlılık, anafilaktik reaksiyon
9Endokrin hastalıkları:
Yaygın olmayan: Tiroid bozuklukları
Metabolizma ve beslenme hastalıkları:
Yaygın: İştahta azalma
Psikiyatrik hastalıklar:
Yaygın: Uykusuzluk, anksiyete
Yaygın olmayan: İritabilite
Sinir sistemi hastalıkları:
Çok yaygın: Baş ağrısı
Yaygın: Baş dönmesi, migren, parestezi, hipoestezi
Yaygın olmayan: Amnezi, konuşma bozukluğu, tat alma duyusunda değişiklik, denge
bozukluğu, tremor
Göz hastalıkları:
Yaygın: Konjonktivit
Yaygın olmayan: Gözde ağrı, göz kapaklarında şişme
Kulak ve iç kulak hastalıkları:
Yaygın olmayan: Vertigo, orta kulakta sıvı
Kardiyak hastalıklar:
Yaygın: Taşikardi
Vasküler hastalıklar:
Çok yaygın: Hipertansiyon
Yaygın: Ateş basması
Yaygın olmayan: Periferik bölgelerde soğukluk hissi, flebit
Solunum, göğüs bozuklukları ve mediastinal hastalıkları:
Yaygın: Öksürük, rinore, astım, nazal konjesyon, orofaringeal ağrı, dispne
Yaygın olmayan: Orofaringeal ödem
Gastrointestinal hastalıkları:
Çok yaygın: Bulantı
Yaygın: İshal, kusma, karın ağrısı, dispepsi
Yaygın olmayan: Karın şişliği
Deri ve deri altı doku hastalıkları:
Çok yaygın: Döküntü
Yaygın: Kontüzyon, kaşıntı, ürtiker, dermatit, eritem
Yaygın olmayan: Anjiyoödem, akut ürtiker, soğuk terleme, ışığa duyarlılık reaksiyonu,
gece terlemesi, aşırı terleme
Kas-iskelet bozuklukları, bağ doku ve kemik hastalıkları:
Yaygın: Sırt ağrısı, artralji, ekstremitelerde ağrı, miyalji, kas spazmları, kaslarda
güçsüzlük,
Yaygın olmayan: Kas seğirmesi
10Böbrek ve idrar hastalıkları:
Yaygın olmayan: Proteinüri
Genel bozukluklar ve uygulama bölgesine ilişkin hastalıkları:
Çok yaygın: Lokal reaksiyonlar (infüzyon yerinde ağrı, şişme, reaksiyon, kaşıntı
gibi), yüksek ateş, yorgunluk
Yaygın: Ürperme, ödem, grip benzeri hastalık, göğüste rahatsızlık, göğüste ağrı,
asteni, kırgınlık, rigor
Yaygın olmayan: Göğüste sıkıntı, sıcaklık hissi, yanma hissi, şişme
Araştırmalar:
Yaygın olmayan: Kan kolestrolünde artma, kan kreatinin düzeylerinin yükselmesi, kan
üre düzeyinin yükselmesi, beyaz kan hücresi sayısında azalma, alanin
aminotransferazda artma, hematokritte düşme, kırmızı kan hücresi
sayısında azalma, solunum hızının artması
KIOVIG ile pazarlama sonrası raporlanan advers reaksiyonlar aşağıda listelenmektedir.
Kan ve lenf sistemi hastalıkları:
Bilinmiyor: Hemoliz
Bağışıklık sistemi hastalıkları:
Bilinmiyor: Anafilaktik şok
Sinir sistemi hastalıkları:
Bilinmiyor: Geçici iskemik atak, serebral vasküler olay
Kardiyak hastalıklar:
Bilinmiyor: Miyokard enfarktüsü
Vasküler hastalıklar:
Bilinmiyor: Hipotansiyon, derin ven trombozu
Solunum, göğüs bozuklukları ve mediastinal hastalıkları:
Bilinmiyor: Pulmoner embolizm, pulmoner ödem
Araştırmalar:
Bilinmiyor: Direkt Coombs testinde pozitifleşme, oksijen satürasyonunda azalma
Yaralanma, zehirlenme ve prosedüre bağlı komplikasyonlar:
Bilinmiyor: Transfüzyonla ilişkili akut akciğer hasarı
Seçili advers reaksiyonların tanımı
Kas seğirmesi ve kaslarda güçsüzlük sadece multifokal motor nöropatili (MMN) hastalarda
raporlanmıştır.
Özel popülasyonlara ilişkin ek bilgiler:
Pediyatrik popülasyon
Advers reaksiyonların çocuklarda sıklığı, tipi ve şiddeti erişkinler ile aynıdır.
11Bulaşıcı ajanlar açısından güvenlilikle ilgili olarak bölüm 4.4’e bakınız.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Riskli hasta grubunda (yaşlılar, kalp ya da böbrek yetmezliği olanlar dahil) doz aşımı sıvı
yüklenmesi ve hiperviskoziteye neden olabilir (bkz. Bölüm 4.4.).
Pediyatrik popülasyon
5 yaşından daha küçük çocuklar aşırı hacim yüklenmesine karşı özellikle duyarlı olabilirler.
Bu yüzden, bu popülasyon için dozlama dikkatlice hesaplanmalıdır. Ek olarak, Kawasaki
hastalığı olan çocuklar altta yatan kalp yetmezliğine bağlı olarak yüksek risk altındadır. Bu
nedenle doz ve uygulama hızı dikkatle kontrol edilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İmmün sera ve İmmünoglobulinler: İmmünoglobulin, normal insan,
intravenöz uygulama için.
ATC kodu: J06BA02
İnsan normal immünoglobulini, enfeksiyon etkenlerine karşı geniş bir antikor dağılımına
sahip immünoglobulin G (IgG) içerir.
İnsan normal immünoglobulini normal toplumda bulunan IgG antikorları içerir. Genellikle
1000 vericiden az olmayan sayıda vericinin toplanan plazma havuzlarından elde edilir. IgG alt
sınıflarının dağılımı normal insan plazmasına benzer oranlardadır. Yeterli dozları, düşük
immünoglobulin G miktarlarını normal seviyelerine çıkarabilir.
Replasman tedavisi haricindeki endikasyonlarda etki mekanizması tam olarak
aydınlatılamamış olmasına rağmen immünmodülatör etkiye sahip olduğu bilinmektedir.
Pediyatrik popülasyon
İmmünoglobulinlerin etkisinin çocuklar ve erişkinler arasında teorik ve gözlemlenen bir farkı
bulunmamaktadır.
5.2. Farmakokinetik özellikler
Genel özellikler
KIOVIG intravenöz uygulama sonrası kan dolaşımına hemen ve tam olarak geçer. Plazma ve
damar dışı sıvılar arasındaki geçişi göreceli olarak hızlıdır; intra ve ekstravasküler
kompartmanlar arasında yaklaşık 3 ila 5 günde eşit düzeylere ulaşır.
12KIOVIG’in farmakokinetik özellikleri, Avrupa ve ABD’de primer immün yetmezlik hastaları
üzerinde uygulanan iki klinik çalışmayla belirlenmiştir. Bu araştırmalarda 2 yaşının üstü
toplam 83 kişiye, 6 ila 12 ay boyunca her 21-28 günde bir 300-600 mg/kg dozunda tedavi
uygulanmıştır. KIOVIG’in uygulanmasının ardından IgG yarılanma ömrü medyan 32,5 gün
olarak bulunmuştur. Bu yarılanma ömrü, özellikle primer immün yetmezlik hastalarında,
hastadan hastaya değişiklik göstermiştir. Ürünün farmakokinetik parametreleri aşağıdaki
tabloda gösterilmektedir. Parametrelerin tümü, çocuklar (12 yaş altındakiler, 5 hasta),
adolesanlar (13-17 yaş arasındakiler, 10 hasta) ve erişkinler (18 yaş üzerindekiler, 64 hasta)
için ayrı analiz edilmiştir. Bu çalışmalarda elde edilen değerler diğer insan immünoglobulin
preparatlarıyla elde edilenlerle karşılaştırılabilir bulunmuştur.
KIOVIG farmakokinetik parametrelerinin özeti
Çocuklar Adolesanlar Yetişkinler
Parametre (12 yaş ve altı) (13-17 yaş arası) (18 yaş ve üstü)
Medyan %95 Medyan %95 Medyan %95
GA* GA GA
Terminal yarılanma ömrü 41,3 20,2- 45,1 27,3- 31,9 29,6-
(gün) 86,8 89,3 36,1
C (mg/dL)/(mg/kg) 2,28 1,72- 2,25 1,98- 2,24 1,92-
min
(çukur seviyesi) 2,74 2,64 2,43
C (mg/dL)/(mg/kg) (pik 4,44 3,30- 4,43 3,78- 4,50 3,99-
maks
seviyesi) 4,90 5,16 4,78
İn-vivo geri kazanım (%) 121 87-137 99 75-121 104 96-114
Artan geri kazanım 2,26 1,70- 2,09 1,78- 2,17 1,99-
(mg/dL)/(mg/kg) 2,60 2,65 2,44
EAA (g.saat/dL)(eğri 1,49 1,34- 1,67 1,45- 1,62 1,50-
0-21gün
altındaki alan) 1,81 2,19 1,78
*GA – Güven aralığı
IgG ve IgG-kompleksleri, retiküloendotelyal sistemin hücrelerinde parçalanır.
Emilim:
İntravenöz uygulama sonrası, uygulanan insan normal immünoglobulini miktarının tamamı
dolaşımda tespit edilebilir. İntravenöz uygulama sonrası absorbsiyon tam ve hızlıdır.
Dağılım:
Plazma ve ekstravasküler sıvı arasında nispeten hızlı dağıldığından, preparatın miktarı
uygulamadan 3-5 gün sonra intravasküler ve ekstravasküler kompartmanlar arasında dengeye
ulaşır.
KIOVIG’in maksimum plazma konsantrasyonu (C ) 12 yaş ve altı çocuklarda 4,44 mg/dL
maks
(%95 güven aralığı 3,30 - 4,90), 13-17 yaş arası gençlerde 4,43 mg/dL (%95 güven aralığı
3,78 - 5,16 mg/dL) ve erişkinlerde 4,50 mg/dL (%95 güven aralığı 3,99 - 4,78 mg/dL) olarak
bulunmuştur.
EAA (eğri altındaki alan) ise 12 yaş ve altı çocuklarda 1,49 g.saat/dL (%95 güven
0-21gün
aralığı 1,34 - 1,81 g.saat/dL), 13-17 yaş arası gençlerde 1,67 g.saat/dL (%95 güven aralığı
1,45 - 2,19 g.saat/dL) ve erişkinlerde 1,62 g.saat/dL (%95 güven aralığı 1,50 - 1,78 g.saat/dL)
olarak bulunmuştur.
13Biyotransformasyon:
IgG ve IgG kompleksleri retiküloendotelyal sistemde yıkılır.
Eliminasyon:
Eliminasyon yarı ömrü yaklaşık bir aydır.
KIOVIG’in terminal yarı ömrü 12 yaş ve altı çocuklarda 41,3 gün (%95 güven aralığı 20,2-
86,8 gün), 13-17 yaş arası adolesanlarda 45,1 gün (%95 güven aralığı 27,3 - 89,3 gün) ve
erişkinlerde 31,9 gündür (%95 güven aralığı 29,6 - 36,1 gün).
Metabolitleri inaktiftir.
Doğrusallık / Doğrusal olmayan durumlar:
Eliminasyonu dozla orantılı olarak lineerdir.
5.3. Klinik öncesi güvenlilik verileri
İmmünoglobulinler insan vücudunun normal bileşenlerindendir.
KIOVIG’in güvenliliği çeşitli klinik olmayan araştırmalar ile gösterilmiştir. Klinik olmayan
veriler, güvenlilik, farmakoloji ve toksisite ile ilgili konvansiyonel çalışmalara dayanarak
insanlar için özel bir risk oluşturmadığını göstermiştir.
Heterolog proteinlere karşı gelişen ve etkileşen antikorlar nedeniyle, hayvanlarda tekrarlayan
doza bağlı toksisite, genotoksisite ve üreme üzerindeki toksisite çalışmalarının yapılması
olanaklı değildir.
Klinik deneyimde, immünoglobulinlerin karsinojenik potansiyeliyle ilgili herhangi bir kanıt
bulunmaması nedeniyle, heterojen türlerde deneysel araştırmalar yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Glisin
Enjeksiyonluk Su
6.2. Geçimsizlikler
Geçimlilikle ilgili çalışması olmadığından, bu tıbbi ürün diğer tıbbi ürünler ile
karıştırılmamalıdır.
6.3. Raf ömrü
24 aydır.
Daha düşük konsantrasyonlara seyreltmenin gerekli olması halinde, seyreltme sonrasında
derhal kullanılması önerilir.
% 5 glukoz ile 50 mg/mL immünoglobulin çözeltisi oluşturacak şekilde seyreltildikten sonra,
KIOVIG’in kullanımdaki stabilitesinin 2º C - 8ºC’de ve aynı zamanda 28º C - 30ºC’de 21 gün
boyunca korunduğu gösterilmiştir fakat, bu çalışmalar mikrobiyolojik kontaminasyon ve
güvenlilik konularını içermemektedir.
146.4. Saklamaya yönelik özel uyarılar
25ºC altındaki oda sıcaklığında saklanmalıdır.
Dondurulmamalıdır.
Flakonu ışıktan korumak için dış karton kutusunun içerisinde saklayınız.
Tıbbi ürünün seyreltmeden sonraki saklama koşulları için Bölüm 6.3’e bakınız.
6.5. Ambalajın niteliği ve içeriği
Tıpalı (bromobutil) flakon içerisinde (Tip I cam) 300 mL’lik çözelti.
Ambalaj büyüklüğü: 1 flakon
6.6. Beşeri tıbbi üründen arta kalan maddelerin imhası ve diğer özel önlemler
Ürün, kullanılmadan önce oda sıcaklığı veya vücut ısısına getirilmelidir.
Eğer infüzyon öncesi seyreltme gerekli olursa %5 glukoz çözeltisi ile seyreltilmesi önerilir. 50
mg/mL’lik (%5) bir immünoglobulin çözeltisi elde edebilmek için, KIOVIG eşit miktarda %5
glukoz çözeltisi ile seyreltilmelidir. Seyreltme sırasında mikrobiyal kontaminasyonun
minimize edilmesi önerilir.
Uygulamadan önce ürünün herhangi bir partikül içermediği ya da renginin değişmediği
kontrol edilmelidir. Çözelti berrak ya da hafif bulanık, renksiz veya açık sarı renkte olmalıdır.
Bulanık olan ya da partikül içeren çözeltiler kullanılmamalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Takeda İlaç Sağlık Sanayi Ticaret Ltd. Şti. Levent-Şişli/İstanbul
8. RUHSAT NUMARASI
2016/68
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 01.02.2016
Ruhsat yenileme tarihi:
10. KÜB’ÜN YENİLENME TARİHİ
15