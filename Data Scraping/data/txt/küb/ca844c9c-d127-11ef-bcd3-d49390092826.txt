KISA ÜRÜN BİLGİSİ
1. BEŞERİ TIBBİ ÜRÜNÜN ADI
GAYABEN® şurup
2. KALİTATİF VE KANTİTATİF BİLEŞİM
Her 5 mL’de;
Etkin madde:
Karbetapentan sitrat 8,3 mg
Difenhidramin hidroklorür 10 mg
Potasyum sülfogayakolat 133,3 mg
Guaifenesin 100 mg
Yardımcı maddeler:
Etanol 233,3 mg
Sukroz 3750 mg
Metil paraben (E218) 6 mg
Propil paraben (E216) 0,67 mg
Brown Boya (601802) [Tartrazin (E102), Gün batımı
sarısı (E110), Ponceau 4R (E124), İndigotin (E132)] 0,33 mg
Yardımcı maddeler için 6.1.’e bakınız.
3. FARMASÖTİK FORM
Şurup
Koyu kahverengi, kıvamlı, özel kokulu sıvı.
4. KLİNİK ÖZELLİKLER
4.1. Terapötik endikasyonlar
Soğuk algınlığı ve gribal enfeksiyonlar gibi nedenlerle boğaz ve bronşların tahrişine bağlı
öksürüklerin hafifletilmesi ve semptomatik tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
12 yaşın üzerinde ve erişkinlerde 4-6 saat ara ile günde maksimum 4 kez 10 mL (1 ölçek)
dozunda uygulanmalıdır. Günlük doz 40 mL’yi (4 ölçek) aşmamalıdır.
1/11Uygulama şekli:
Sadece oral yoldan kullanım içindir.
Özel popülasyonlara ilişkin ek bilgiler:
Böbrek/karaciğer yetmezliği: Böbrek yetmezliği olan hastalarda ilacın kullanımını
destekleyen yeterli veri olmadığından bu tip hastalarda dikkatli kullanılmalıdır.
Karaciğer yetmezliği olan hastalarda kullanılmamalıdır (ayrıca bkz. Bölüm 4.3.).
Karaciğer hastalığı olanlarda ürün içeriğindeki etanol dikkate alınmalıdır (ayrıca bkz. Bölüm
4.4.).
Pediyatrik popülasyon:
12 yaş altı kullanımı kontrendikedir.
Çocuk hastalarda ürün içeriğindeki etanol dikkate alınmalıdır (ayrıca bkz. Bölüm 4.4.).
Geriyatrik popülasyon: Yaşlı hastalarda ilacın kullanımını destekleyen yeterli veri
olmadığından bu hastalarda dikkatli kullanılmalıdır.
4.3. Kontrendikasyonlar
 Antihistaminiklere ve kombinasyonundaki maddelerden herhangi birine karşı aşırı duyarlı
olanlarda,
 Astımda olduğu gibi kronik ve inatçı öksürüğü olanlarda veya aşırı mukus sekresyonu
varlığında,
 MAO inhibitörü kullanan veya son 2 hafta içerisinde kullanmış olanlarda,
 Solunum yetersizliği ya da merkezi sinir sistemi depresyonu olanlarda,
 İçerdiği karbapentan sitrat nedeniyle karaciğer yetmezliği olanlarda,
 Ciddi böbrek yetmezliği olanlarda,
 12 yaş altı kullanımı kontrendikedir.
4.4. Özel kullanım uyarıları ve önlemleri
GAYABEN ile birlikte sedatifler, hipnotikler, başka antihistaminik ilaçlar veya alkol
kullanımı depresan etkiyi artıracağından, GAYABEN bu ilaçlarla beraber kullanılmamalıdır.
Alerji dışı nedenlerle kullanımda 12 yaş altı kullanımı kontrendikedir.
Nöbet türü hastalığı olan çocuklar (epilepsi gibi) ilaç kullanımı süresince yakından
izlenmelidir.
Guaifenesinin aşırı kullanımı beta 2 metoksifenoksi laktik asit yapılı ürolitiyaz oluşumuna yol
açabilir.
2/11Difenhidraminin antimuskarinik etkilerinden dolayı miyastenia gravis, epilepsi veya nöbet
bozuklukları, kapalı açılı glokom, üriner retansiyon, prostat hipertrofisi, bronşit ve kronik
obstrüktif akciğer hastalığı (KOAH), orta-ciddi karaciğer hastalığı ve orta-ciddi böbrek
hastalığı olan hastalarda dikkatli kullanılmalıdır.
Öksürüğün bir hafta içerisinde geçmemesi, ateş, döküntü veya inatçı baş ağrısının eşlik ettiği
durumlarda tekrar hekime başvurulması gerekmektedir.
Çocuklarda ve bebeklerde özellikle doz aşımında antihistaminikler halüsinasyonlara,
konvülsiyonlara veya ölüme neden olabilir. Yetişkinlerde olduğu gibi, antihistaminikler
çocuklarda mental depresyona veya eksitasyona neden olabilir.
Antihistaminiklere karşı hassasiyeti olanlarda kullanılmamalıdır.
Böbrek rahatsızlığı olanlarda dikkatli kullanılmalıdır.
Antihistaminikler, yaşlı hastalarda (ortalama 60 yaş ve üzeri), baş dönmesi, sedasyon ve
hipotansiyona neden olmaktadır. Advers etkilerin daha sık izlenebildiği yaşlılarda dikkatli
kullanılmalıdır. Konfüzyonu olan yaşlılarda kullanımından kaçınılmalıdır.
İçerdiği sukroz nedeniyle, nadir kalıtımsal früktoz intoleransı, glikoz-galaktoz
malabsorbsiyon veya sükraz-izomaltaz yetmezliği problemi olan hastaların bu ilacı
kullanmamaları gerekir.
Yüksek miktarda sukroz (1 ölçekte 7,5 gram) içerdiği diabetes mellitus hastalarında göz
önünde bulundurulmalıdır.
Bu tıbbi üründe hacmin %4,66’sı kadar etanol (alkol) vardır; örneğin her bir ölçeğinde 466,6
mg’a kadar 9,33 mL biraya eşdeğer, 3,88 mL şaraba eşdeğer.
Alkol bağımlılığı olanlar için zararlı olabilir. Hamile veya emziren kadınlar, çocuklar ve
karaciğer hastalığı ya da epilepsi gibi yüksek risk grubundaki hastalar için dikkate
alınmalıdır. Hamilelikte kullanıldığında fetal alkol sendromuna yol açabilir.
GAYABEN’in içeriğinde ayrıca, metil paraben ve propil paraben bulunmaktadır. Bu
maddeler, alerjik reaksiyonlara (muhtemelen gecikmiş) sebebiyet verebilir.
Bu tıbbi ürün, içeriğindeki tartrazin, gün batımı sarısı ve ponceau 4R maddelerinden dolayı
alerjik reaksiyonlara neden olabilir.
3/114.5. Diğer tıbbi ürünler ile etkileşimler ve diğer etkileşim şekilleri
Guaifenesin:
Bir doz ilaç kullanımından sonraki 24 saat içerisinde idrar örneği alınırsa, guaifenesinin
metabolitlerinden biri renk değişimine sebep olarak 5-Hidroksiindolasetik asit (5-HIAA) ve
vanil mandelik asit (VMA) testlerinde hatalı pozitif sonuçlara neden olabilir.
Kombinasyonun uygun olmayacağı ve hastalarda istenemeyen advers etkiler ortaya
çıkabileceğinden, Guaifenesin gibi ekspektoranlar öksürük baskılayıcı ilaçlar ile birlikte
kullanılmamalıdır.
Difenhidramin hidroklorür:
Difenhidramin hidroklorür, alkol ve diğer merkezi sinir sistemi depresanları (hipnotikler,
sakinleştirici ilaçlar, antihistaminikler vb) ile additif etkileri vardır. Bu etki sonucu solunum
sisteminin veya merkezi sinir sisteminin baskılanma riskinde ve paralitik ileus riskinde artış
olabilir. MAO inhibitörleri antihistaminiklerin antikolinerjik etkilerini artırıp etki sürelerini
uzatırlar.
Difenhidraminin antimuskarinik etkileri de olduğundan, bazı antikolinerjik ilaçların (atropin,
trisiklik antideprasan gibi) etkileri potansiyalize olabilir, bu nedenle difenhidraminin bu
ilaçlar ile birlikte alınmasından önce tıbbi tavsiye verilmelidir.
Metoprolol ve diğer bazı beta blokörler ile eş zamanlı kullanımı beta blokör maruziyetini
arttırabilir.
Difenhidramin ve tamoksifenin eş zamanlı kullanımı, tamoksifenin aktif metabolitlerinin
plazma konsantrasyonlarında azalmaya neden olabilir.
Prokarbazin ile birlikte kullanımı santral sinir sistemi depresyonuna neden olma riski
taşımaktadır. Dolayısı ile eş zamanlı kullanımında dikkatli olunmalıdır.
Difenhidramin sitokrom P450 izoenzim CYP2D6’yı inhibe ederek, kısmen bu enzimler
tarafından metabolize edilen venlafaksin ve metoprolol gibi ilaçların biyotransformasyonunu
etkileyebilir.
Alkol:
GAYABEN etanol içermektedir. Bu nedenle, disülfiram ile eş zamanlı kullanımı alkol
intoleransına sebep olacağından birlikte kullanımından kaçınılmalıdır.
Metronidazol ile formülasyonunda alkol bulunan preparatların eş zamanlı kullanımı sonucu
disülfiram benzeri reaksiyon görülme riski vardır.
Özel popülasyonlara ilişkin ek bilgiler
Özel popülasyonlara ilişkin etkileşim çalışması bildirilmemiştir.
4/114.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda karbetapentan sitrat, potasyum
sülfogayakolat, difenhidramin hidroklorür ve guaifenesin kullanımına ilişkin yeterli veri
mevcut değildir. İnsan fetüslerine yönelik olası risklerin bilinmediğinden, GAYABEN çocuk
doğurma potansiyeli bulunan kadınlarda etkili bir kontrasepsiyon yöntemi ile beraber
kullanılmalıdır.
Gebelik dönemi
GAYABEN için, gebeliklerde maruz kalmaya ilişkin klinik veri mevcut değildir.
Gebe kadınlarda yeterli ve kontrollü çalışmalar yoktur. Hayvanlar üzerinde yapılan
çalışmalar, gebelik / embriyonal / fetal gelişim / doğum ya da doğum sonrası gelişim
üzerindeki etkiler bakımından yetersizdir (bkz. Bölüm 5.3.). İnsanlara yönelik potansiyel risk
bilinmemektedir.
GAYABEN kesinlikle gerekli olmadıkça gebelik döneminde kullanılmamalıdır.
Laktasyon dönemi
GAYABEN’in içeriğindeki etkin maddelerin emziren annelerde kullanımının güvenliliğine
dair yeterli kanıt yoktur. Bu nedenle emziren annelerde kullanılması tavsiye edilmez.
Laktasyon dönemindeki hastalarda içeriğindeki etanol göz önüne alınmalıdır (bkz. Bölüm
4.4.).
Üreme yeteneği/Fertilite
GAYABEN’in içeriğindeki maddelerin üreme yeteneği ve fertiliteye etkisini gösteren bir
çalışmaya rastlanmamıştır.
4.7. Araç ve makine kullanımı üzerindeki etkiler
GAYABEN’in, içeriğindeki difenhidramin hidroklorür nedeniyle uyuşukluk, uyuklama hali
ve refleks kaybı oluşturma potansiyeli vardır. Ayrıca baş dönmesi, bulanık görme, bilişsel ve
psikomotor bozukluklara da neden olabilir. Bu nedenle GAYABEN uygulanan hastalar araç
ve makine kullanımının sakıncaları konusunda uyarılmalıdır.
4.8. İstenmeyen etkiler
5/11Klinik çalışmalar ve satış sonrası gözetim çalışmalarından elde edilen verilere göre
istenmeyen etkiler aşağıda organ sistem sınıflamasına ve sıklıklarına göre sunulmuştur.
Sıklıklar şöyle tanımlanabilir: Çok yaygın (≥1/10), yaygın (≥1/100 ila <1/10), yaygın
olmayan (≥1/1.000 ila <1/100), seyrek (≥1/10.000 ila <1/1.000), çok seyrek (<1/10.000),
bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Bilinmiyor: Anafilaktik şok, dispne, anjioödem, kaşıntı, ürtiker ve döküntü gibi spesifik
olmayan hipersensitivite reaksiyonları.
Psikiyatrik hastalıklar
Bilinmiyor: Konfüzyon, paradoksal eksitasyon (enerji artışı, huzursuzluk, sinirlilik gibi)
Sinir sistemi hastalıkları
Yaygın: Sedasyon, sersemlik hali, uyuşukluk, dikkat azalması, kararsızlık,
Bilinmiyor: Baş ağrısı, baş dönmesi, hipotoni, uyku hali, konvülsiyon, uyuşma, istemli
hareketlerde bozulma
Göz hastalıkları
Bilinmiyor: Bulanık görme
Kardiyak hastalıklar
Bilinmiyor: Taşikardi, çarpıntı
Solunum, göğüs bozuklukları ve mediastinal hastalıklar
Bilinmiyor: Apne, spesifik olmayan dispne, solunum depresyonu, spesifik olmayan solunum
bozukluğu, bronşial sekresyonlarda yoğunluk artışı
Gastrointestinal hastalıklar
Yaygın: Ağız kuruluğu
Bilinmiyor: Bulantı, kusma, üst abdominal ağrı, diyare gibi gastrointestinal şikayetler
Deri ve deri altı doku hastalıkları
Bilinmiyor: Anjiyonörotik ödem, kaşıntı, dermatit, ürtiker.
Kas-iskelet ve bağ dokusu hastalıkları
Bilinmiyor: Kas seğirmesi
Böbrek ve idrar yolu hastalıkları
Bilinmiyor: İdrar yapma zorluğu, üriner retansiyon
6/11Genel bozukluklar ve uygulama bölgesine ilişkin hastalıklar
Yaygın: Yorgunluk
Özel popülasyonlara ilişkin ek bilgiler
Geriyatrik popülasyon: Yaşlı hastalar istenmeyen etkilere karşı daha duyarlıdır (bkz. Bölüm
4.5.).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Difenhidramin doz aşımında en sık gözlenen belirtiler istenmeyen etkiler başlığı altında
listelenen belirtilerin benzerleridir. Bunlara ek olarak midriyazis, ateş, flushing, ajitasyon,
tremor, distonik reaksiyonlar, halüsinasyonlar ve EKG değişiklikleri olabilir. Yüksek dozlar
rabdomiyoliz, konvülsiyon, deliryum, toksik psikoz, aritmi, koma ve kardiovasküler kollapsa
neden olabilir.
Semptomların sıklığı ve şiddeti ile doz arasında pozitif bir ilişki olduğu çalışmalarla
desteklenmiştir. Ciddi semptomlar 1 g ve üzerindeki dozlarda difenhidramin uygulandığında
ortaya çıkmıştır.
Guaifenesin doz aşımında belirtiler gastrointestinal şikayetler, bulantı ve sersemlik hali
olabilir. Yüksek dozlarda guaifenesin böbrek taşına neden olabilir.
Doz aşımı tedavisi için spesifik bir antidot yoktur. Gastrik lavaj ve destekleyici tedavi ilacın
alımından sonra en kısa sürede uygulanmalıdır. Solunum ve kardiyovasküler fonksiyonlar
hastane koşullarında izlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antitussif ve ekspektoran kombinasyonları
ATC kodu: R05FB02
GAYABEN, antitussif, ekspektoran, antihistaminik ve antiseptik etkili bir üründür.
Karbetapentan sitrat:
7/11Sentetik bir öksürük gidericidir. Etkisini iki ayrı yerde gösterir; bir yandan bulbustaki öksürük
merkezini bastırır, diğer yandan solunum yollarındaki öksürük refleksi reseptörlerini etkisiz
kılar. Ekspektorasyonu engellemez.
Difenhidramin hidroklorür:
Difenhidramin, antitusif, antihistaminik ve antikolinerjik özelliklere sahiptir. Deneyler
antitusif etkisinin (beyin sapı üzerinde etkisinden kaynaklanan) antihistaminik etkisinden
farklı olduğunu göstermiştir. Difenhidramin etki süresi, 4 ila 8 saattir.
Potasyum sülfogayakolat:
Stimülan bir ekspektorandır. Sekresyonların solunum yolundaki hacmini artırarak siliyer
hareket ve öksürük yoluyla uzaklaştırılmasını kolaylaştırır. Ayrıca bronşlarda serbest
gayakole dönüştüğünden antiseptik bir etki de gösterir.
Guaifenesin:
Guafenesinin farmakolojik etkisini gastrik mukozadaki reseptörleri uyararak gösterdiği
düşünülmektedir. Uyarı sonrasında gastrointestinal sistemdeki salgı bezlerinden sıvı çıkışı
artarken refleks olarak solunum yollarındaki bezlerden de sıvı çıkışı artar. Bunun sonucunda
bronş sekresyonlarının hacminde artma, viskozite de azalma olur. Diğer etkileri, bronşların
salgı bezlerinde sonlanan nervus vagusu uyarması ve solunum sistemindeki sıvı akışını
artıracak şekilde beyindeki bazı merkezleri uyarması olabilir. Guaifenesin ekspektoran
etkisini 24 saat içinde gösterir.
5.2. Farmakokinetik özellikler
Emilim:
Guaifenesin:
Farmakokinetiği hakkında sınırlı bilgi olmasına karşın oral uygulamadan sonra guaifenesin
gastrointestinal sistemden iyi emilir. Sağlıklı yetişkin gönüllülere 600 mg guaifenesin
uygulandıktan sonra, C yaklaşık 1,4 mikrog/mL, t 15 dakika bulunmuştur.
maks maks
Difenhidramin hidroklorür:
Genel olarak H antagonistlerinin gastrointestinal kanaldan absorbsiyonları iyidir. Fakat
1
çözünürlüklerinin değişken olması etkilerinin başlama süresi üzerinde etkili olur.
Difenhidramin, ilk geçiş etkisine uğramasına rağmen oral alımı takiben gastrointestinal
yoldan iyi emilir.
Oral yoldan verildiğinde etkisi 15-30 dakika içinde görülür. Plazma doruk
konsantrasyonlarına ulaşma süresi 2-4 saattir. Etkisi 4-6 saat kadar devam eder.
Potasyum sülfogayakolat:
Bu konuda yeterli veri bulunmamaktadır.
Karbetapentan sitrat:
Oral uygulamadan sonra hızla emilir. Plazmadaki doruk düzeye 2 saat içinde ulaşır.
8/11Dağılım:
Guaifenesin:
Plazma yarı ömrü 1 saattir. Özellikle akciğerlerde yüksek konsantrasyonlarda bulunur.
Difenhidramin hidroklorür:
Merkezi sinir sistemi de dahil olmak üzere vücut doku ve sıvılarına geniş ölçüde dağılır. Oral
yoldan 50 mg difenhidramin uygulaması sonrasında dağılım hacmi 3,3-6,8 L/kg aralığındadır
ve plazma proteinlerine %78 oranında bağlanır. Plasentayı aşar ve anne sütüne geçer.
Potasyum sülfogayakolat:
Bu konuda yeterli veri bulunmamaktadır.
Karbetapentan sitrat:
Dağılım hacmi yaklaşık 10 L/kg’dır.
Biyotransformasyon:
Guaifenesin:
%60’ı 7 saat içinde hidrolize olur. Metabolizasyonu sonucu beta 2 metoksifenoksi laktik asit
oluşur.
Difenhidramin hidroklorür:
Karaciğerde önce difenilmetoksiasetik asite metabolize olur ve ardından konjugasyona uğrar.
Karaciğerde diğer metabolitlerine de dönüştürülür. Plazma yarı ömrü 2-8 saat kadardır.
Potasyum sülfogayakolat:
Bu konuda yeterli veri bulunmamaktadır.
Karbetapentan sitrat:
Erişkinlerde yoğun olarak metabolize olur. Karaciğer ekstraksiyon oranı %50’nin üzerindedir.
Eliminasyon:
Guaifenesin:
Değişmeden ve metabolitleri şeklinde idrarla atılır. Eliminasyon yarı ömrü 1 saattir.
Difenhidramin hidroklorür:
Verilen dozu değişmemiş ilaç ve metabolitleri halinde 24-48 saat içinde idrar yolu ile atılır.
Potasyum sülfogayakolat:
Bu konuda yeterli veri bulunmamaktadır.
Karbetapentan sitrat:
Eliminasyon yarı ömrü yaklaşık 2 saattir.
9/11Doğrusallık/doğrusal olmayan durum:
GAYABEN’in içeriğindeki etkin maddelerin doğrusallık ya da doğrusal olmayan durumu
hakkında yeterli çalışma bulunmamaktadır.
Hastalardaki karakteristik özellikler
Bu konuda yeterli veri bulunmamaktadır.
5.3. Klinik öncesi güvenlilik verileri
Geçerli değildir.
6. FARMASÖTİK ÖZELLİKLER
6.1. Yardımcı maddelerin listesi
Etanol
Metil paraben (E218)
Propil paraben (E216)
Brown boya (601802) [Tartrazin (E102), Gün batımı sarısı (E110), Ponceau 4R (E124),
İndigotin (E132)]
Sukroz
Kiraz aroması
Nane aroması
Saf su
6.2. Geçimsizlikler
Bilinen herhangi bir geçimsizlik bulunmamaktadır.
6.3. Raf ömrü
60 ay
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
Karton kutuda, 150 mL şurup içeren, amber renkli cam şişe, beyaz PE contalı “Bilim”
amblemli alüminyum kapak, 2,5-5-7,5 ve 10 mL işaretli kadeh ölçek ve kullanma talimatı ile
birlikte sunulmaktadır.
10/116.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
92/16
9. RUHSAT TARİHİ/RUHSAT YENİLEME TARİHİ
İlk ruhsat tarihi: 29.07.1968
Ruhsat yenileme tarihi: 29.05.2017
10. KÜB’ÜN YENİLENME TARİHİ
11/11