KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8. Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
HAEMOCTIN SDH 1000 IU/10 mL IV Enjeksiyonluk Çözelti Hazırlamak İçin Toz ve Çözücü
Steril, Apirojen
2. KALİTATİF VE KANTİTATİF BİLEŞİMİ
Etkin Madde:
Flakon başına, 1000 IU insan plazmasından türetilmiş koagülasyon faktörü VIII.
HAEMOCTIN SDH 1000 10 mL enjeksiyonluk su ile çözüldüğünde yaklaşık 100 IU/mL insan
koagülasyon faktörü VIII ihtiva eder.
İnsan donörlere ait plazmadan üretilmektedir.
Potensi (IU), Avrupa Farmakopesi kromojenik faktör VIII pıhtılaşma testi ile belirlenir.
Haemoctin SDH'nin spesifik aktivitesi yaklaşık 100 IU / mg proteindir.
Yardımcı Maddeler:
Sodyum klorür ……………………………………. 6,80 mg/mL
Sodyum sitrat ……………………………………... 2,94 mg/ mL
Sodyum iyonları……………………………………3.22 mg/ mL ( 0.14 mmol )
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti için beyaz toz ve berrak, renksiz çözücü.
4. KLİNİK ÖZELLİKLER
4.1. Terapötik Endikasyonlar
- Plazma pıhtılaşma faktörü (Faktör VIII) aktivite eksikliğinin olduğu gösterilen klasik
hemofili tedavisi (Hemofili A) ve kanama profilaksisi için endikedir.
- Edinilmiş faktör VIII eksikliği tedavisinde kullanılabilir.
Bu ürün, farmakolojik olarak etkin miktarlarda von Willebrand faktör içermez ve dolayısıyla von
Willebrand hastalığında endike değildir.
4.2. Pozoloji ve Uygulama Şekli
Tedavi, hemofili tedavisinde deneyimli bir hekim kontrolünde başlatılmalıdır.
Daha önce tedavi görmemiş hastalar: Veri mevcut değildir.
1Tedavi takibi:
Tedavi süresince, uygulanacak dozun ve tekrar edilen infüzyon sıklığının belirlenmesinde, faktör
VIII seviyelerinin uygun şekilde tespit edilmesi önerilir. Hastalar faktör VIII’e farklı farklı
yanıtlar verebilir; farklı yarılanma ömürleri ve iyileşme gösterebilir. Vücut ağırlıkları normalden
düşük ve yüksek olan hastalarda vücut ağırlığına göre ayarlama yapılması gerekebilir. Özellikle
majör cerrahi müdahaleler söz konusu olduğunda, ikame tedavinin koagülasyon analizi ile
(plazma faktör VIII aktivitesi) kesin şekilde izlenmesi gerekmektedir.
Hastaların kan numunelerinde faktör VIII tayini için in vitro tromboplastin zamanı (aPTT) esaslı
tek aşamalı bir pıhtılaşma tayini kullanıldığında, plazma faktör VIII aktivitesi bulguları hem
tayinde kullanılan referans standarttan hem de aPTT reaktifi tipinden anlamlı derecede
etkilenebilir. Ayrıca, aPTT esaslı pıhtılaşma tayini ile ve kromojenik tayin ile (Avrupa
Farmakopesi’ne uygun şekilde) elde edilen tayin bulguları arasında anlamlı çelişkiler olabilir. Bu
durum, özellikle de laboratuvarın ve/veya tayinde kullanılan reaktiflerin değiştirilmesi halinde
önem taşımaktadır.
Pozoloji / uygulama sıklığı ve süresi:
İkame tedavinin doz ve süresi, faktör VIII eksikliğinin şiddetine, kanamanın lokasyon ve
derecesine ve hastanın klinik durumuna bağlıdır. Uygulanan faktör VIII doz birimi, faktör
VIII ürünleriyle ilgili DSÖ standardına uygun şekilde Internasyonel Unite (IU) olarak ifade
edilir. Plazma içindeki faktör VIII aktivitesi (normal insan plazmasıyla ilgili olarak) yüzde ya da
(plazma içinde faktör VIII için İnternasyonel Standartla ilgili olarak) Internasyonel Ünite olarak
ifade edilir.
Bir İnternasyonel Ünite (IU) faktör VIII aktivitesi, normal insan plazmasındaki bir mL faktör
VIII miktarına eşittir. Gerekli faktör VIII dozunu hesaplamak için, aşağıdaki empirik bulgu
kullanılır; kg vücut ağırlığı başına 1 İnternasyonel Ünite (IU) faktör VIII, plazma faktör VIII
aktivitesini, normal aktivitenin %1 ila %2’si oranında arttırmaktadır. Gerekli dozaj, aşağıdaki
formüle uygun şekilde hesaplanır:
Gerekli ünite: vücut ağırlığı (kg) x arzulanan faktör VIII artışı (%) x 0.5
Uygulanacak miktar ve uygulama sıklığı, özel vakalarda klinik etkinliği hedef almalıdır.
Takip eden hemorajik olaylarda, faktör VIII aktivitesi, söz konusu periyotta verilen plazma
aktivite seviyesinin altına düşmemelidir (normalin %’si olarak).
Kanama episodları ve cerrahide, aşağıdaki tablo rehber olarak kullanılabilir:
Hemoraji (kanama) derecesi / Gerekli faktör VIII seviyesi Doz sıklığı (saat)/ Tedavi
Cerrahi prosedür tipi (%) süresi (gün)
Hemoraji (kanama) 20-40 Her 12-24 saatte bir tekrar
Erken hemartroz, kasta kanama ediniz. En az 1 gün, ağrı ile
ya da oral kanama görülen kanama geçene ya da
tamamen iyileşene kadar.
Daha yaygın hemartroz, kasta 30-60 3-4 gün boyunca ya da daha
kanama ya da hematom uzun bir süre, ağrı ve akut
2hareket kısıtlılığı iyileşene dek
her
Yaşamı tehdit eden hemorajiler 60-100 Tehlik e sona ere ne dek 8-24
(kanamalar) saatte bir tekrar ediniz.
Cerrahi müdahale
Minör cerrahi 30-60 En az 1gün, iyileşene dek 24
Diş çekimi dahil saatte bir tekrar ediniz.
Majör cerrahi 80-100 Yara yeterli oranda iyileşene
(operasyon öncesi ve sonrası) kadar her 8-24 saatte bir tekrar
edin, daha sonra, faktör VIII
aktivitesini % 30-60 oranında
sürdürmek için tedaviyi 7 gün
süreyle devam ettiriniz.
Profilaksi:
Şiddetli hemofili hastalarında kanamaya karşı uzun dönem profilaksisi için, olağan doz 2-3 gün
arayla kg vücut ağırlığı başına 20-40 IU faktör VIII’dir. Bazı vakalarda, özellikle daha genç
hastalarda, doz aralıklarının daha kısa tutulması ya da daha yüksek dozlar gerekli olabilir.
Uygulama şekli:
İntravenöz kullanım içindir. Uygulamada 2-3 mL/dak’nın aşılmaması önerilir. Ürünü, 6.6’da
açıklandığı şekilde çözün.
Özel popülasyona ilişkin ek bilgiler: Böbrek / Karaciğer yetmezliği:
HAEMOCTIN SDH’ın böbrek ve karaciğer yetmezliği olan hastalardaki güvenlilik ve etkililiği
incelenmemiştir.
Pediyatrik popülasyon:
6 yaşından küçük çocuklarda ürünün kullanımına dair verilerin kısıtlı olması ve bu yaş grubunda
ilacın yarı ömrünün kısa olabilmesi sebebiyle, ilacın dozunun ve doz aralığının hastaya göre
ayarlanması uygundur.
Geriyatrik popülasyon: Dozaj ve infüzyon hızı hastanın durumuna göre ayarlanır.
4.3.Kontrendikasyonlar
Ürünün etken madde ya da herhangi bir bileşenine karşı aşırı duyarlılığı olan hastalarda
kontrendikedir.
34.4 Özel kullanım uyarıları ve önlemleri
Virüs güvenliği
HAEMOCTIN SDH, insan plazmasından elde edilmektedir. İnsan plazmasından
elde edilen ilaçlar, virüsler ve teorik olarak Varyant Creutzfeldt-Jacob (v-CJD) gibi,
çeşitli hastalıklara yol açabilen enfeksiyon yapıcı ajanlar içerebilirler.
HAEMOCTIN SDH 'de Varyant Creutzfeldt-Jacob hastalığının bulaşma riski teorik
olarak minimumken, klasik Creutzfeldt-Jacob hastalığının bulaşma riski hiçbir
kanıtla desteklenmez. Alınan önlemlere rağmen, bu tür ürünler halen potansiyel
olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin
belirli virüslere önceden maruz kalıp kalmadığının izlenmesi, belirli virüs
enfeksiyonlarının halihazırda varlığının test edilmesi ve belirli virüslerin yok
edilmesi ve/veya inaktivasyonu ile azaltılmıştır. Bütün bu önlemlere rağmen, bu
ürünler hala potansiyel olarak hastalık bulaştırabilirler. Ayrıca, henüz bilinmeyen
enfeksiyon yapıcı ajanların bu ürünlerin içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan
virüslere karşı alınan tedbirler sınırlı sayıda olabilir. Parvovirüs B19 enfeksiyonu,
gebelikte (fetal infeksiyon) ve immün yetmezlik ya da kırmızı kan hücre üretiminde
artış olan hastalarda tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Ayrıca;
HAEMOCTIN SDH kullanılması gerekiyorsa hekim tarafından, hastalık yapıcı etkenlerin
hastaya bulaşmasını önlemek için uygun aşıların (Hepatit A, Hepatit B vb.) yaptırılması
önerilebilir.
Hastalar açısından HAEMOCTIN SDH her uygulandığında, hastayla ürünün seri numarası
arasındaki bağlantının korunabilmesi için, ürünün adı ve seri numarası kaydedilmelidir.
Aşırı duyarlılık
Diğer intravenöz protein ürünleriyle olduğu gibi, alerjik tipte aşırı duyarlılık reaksiyonları
görülebilir. Ürün, faktör VIII dışında eser miktarda insan proteinleri içermektedir. Hastalar,
ürtiker, generalize ürtiker, göğüste sıkışma, hırıltılı solunum, hipotansiyon ve anafilaksi dahil
olmak üzere aşırı duyarlılık belirtileri hakkında bilgilendirilmelidir. Bu semptomlar
oluştuğunda, ürünü kullanmaya hemen son vermeleri ve hekimlerine başvurmaları
önerilmelidir. Şok durumunda, mevcut şok tedavisi uygulanmalıdır.
İnhibitörler
Faktör VIII’e karşı nötralize edici antikor (inhibitörler) oluşumu, hemofili A hastalarının tedavisinde
bilinen bir komplikasyondur. Bu inhibitörler genellikle faktör VIII prokoagülan aktiviteye yönelik
olan IgG immünoglobülinleridir ve modifiye tetkik kullanılarak her ml plazmada Bethesda Ünitesi
(BU) olarak ölçülür. İnhibitör gelişme riski, faktör VIII'e maruziyetin yanı sıra hastalığın şiddeti ile
4ilişkilidir ve bu risk ilk 50 maruziyet gününde en yüksek seviyededir; ancak risk yaygın
görülmemesine rağmen yaşam boyu devam eder.
İnhibitör gelişiminin klinik önemi inhibitör titresine bağlı olacaktır; düşük titrenin teşkil ettiği
yetersiz klinik yanıt riski, yüksek titreli inhibitörlere kıyasla daha az olacaktır.
Genel olarak, koagülasyon faktörü VIII ürünleri ile tedavi edilen tüm hastalar, uygun klinik gözlem
ve laboratuvar testleri ile inhibitörlerin gelişimi açısından dikkatle izlenmelidir. Eğer beklenen faktör
VIII aktivitesinin plazma düzeylerine ulaşılamazsa veya yeterli doz ile kanama kontrol altına
alınamazsa faktör VIII inhibitörü varlığı açısından test yapılmalıdır. İnhibitör düzeyleri yüksek olan
hastalarda faktör VIII tedavisi etkili olmayabilir ve diğer tedavi seçenekleri dikkate alınmalıdır.
Böyle hastaların tedavisi hemofili ve faktör VIII inhibitörleri tedavisi konusunda deneyimli hekimler
tarafından yönlendirilmelidir.
Kardiyovasküler olaylar
Mevcut kardiyovasküler risk faktörleri olan hastalarda, faktör VIII ile sübstitüsyon tedavisi
kardiyovasküler riski artırabilir.
Kateterle ilişkili komplikasyonlar
Eğer bir santral venöz giriş aracı (SVGA) gerekliyse, lokal enfeksiyonlar, bakteremi ve
kateter yerinde tromboz gibi SVGA ile ilişkili komplikasyonlara dikkat edilmelidir.
Sodyum içeriği
Bu tıbbi ürün her flakonda 32,2 mg sodyum (1.4 mmol) ihtiva eder. Bu durum, kontrollü
sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
İnsan koagülasyon faktörü VIII’in, diğer ilaçlarla etkileştiğine dair herhangi bir bildirim
bulunmamaktadır.
Özel popülasyonlara ilişkin ek bilgiler: Böbrek/Karaciğer yetmezliği:
Mevcut veri bulunmamaktadır.
Geriyatrik popülasyon:
Mevcut veri bulunmamaktadır.
Pediyatrik popülasyon:
Mevcut veri bulunmamaktadır.
4.6. Gebelik ve laktasyon
Genel tavsiye
Gebelik kategori C
Çocuk doğurma potansiyeli bulunan kadınlar/ doğum kontrolü (Kontrasepsiyon)
HAEMOCTİN SDH’nin çocuk doğurma potansiyeli bulunan kadınlarda kullanıldığında üreme
kapaitesini etkileyip etkilemediği bilinmemektedir.
Hasta hamile kaldığında veya hamilelik kararı aldığında doktorunu bilgilendirmesi gerektiği
hususunda uyarılmalıdır.
Gebelik dönemi:
HAEMOCTIN SDH’ın gebe kadınlarda kullanımına ilişkin yeterli veri mevcut değildir.
Hayvanlar üzerinde çalışmalar, gebelik /ve-veya/ embriyonal/fetal gelişim /ve-veya/ doğum
5sonrası gelişim üzerindeki etkiler bakımından yetersizdir (bkz. Bölüm 5.3). İnsanlara yönelik
potansiyel risk bilinmemektedir.
HAEMOCTIN SDH gerekli olmadıkça (sadece açıkça gereksinim duyulduğu durumlarda)
gebelik döneminde kullanılmamalıdır.
Laktasyon dönemi:
Faktör VIII’in insan sütüyle atılıp atılmadığı bilinmemektedir. Faktör VIII’in süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da faktör
VIII tedavisinin durdurulup durdurulmayacağına/tedaviden kaçınılıp kaçınılmayacağına ilişkin
karar verilirken, emzirmenin çocuk açısından faydası ve faktör VIII tedavisinin emziren anne
açısından faydası dikkate alınmalıdır.
Üreme Yeteneği/Fertilite:
HAEMOCTIN SDH ile hayvan üreme çalışmaları yapılmamıştır. Bu sebeple üreme kapasitesini
etkileyip etkilemeyeceği bilinmemektedir.
4.7. Araç ve makine kullanımı üzerindeki etkiler
Araç ve makine kullanma yeteneği üzerinde bilinen bir etkisi yoktur. Araç ve makine
kullanırken dikkatli olunmalıdır.
4.8. İstenmeyen etkiler
Güvenlilik profilinin özeti
Aşırı duyarlılık ya da alerjik reaksiyonlar (bunlar arasında anjiyoödem, infüzyon bölgesinde
yanma ve batma, titreme, sıcak basması, yaygın ürtiker, baş ağrısı, kurdeşen, kan basıncında
düşme, letarji, bulantı, huzursuzluk, taşikardi, göğüste sıkışma hissi, karıncalanma, kusma,
hırıltılı solunum yer alabilir) nadiren gözlenmiştir ve bazı olgularda şiddetli anafilaksiye kadar
ilerleyebilir (şok dahil).
İlgili aşırı duyarlılık reaksiyonları ile birlikte, <fare>, <sığır> <ve/veya> <hamster> proteinine
karşı antikor gelişimi çok nadiren gözlenmiştir.
HAEMOCTIN SDH da dahil olmak üzere faktör VIII ile tedavi edilmiş hemofili A hastalarında
nötralize edici antikorlar (inhibitörler) gelişebilir (bkz. bölüm 5.1). Bu tür inhibitörler oluşursa,
durum, yetersiz klinik yanıt şeklinde kendini gösterebilir. Bu gibi durumlarda uzman hemofili
merkezleriyle bağlantı kurulması önerilmektedir.
Advers reaksiyonların tablolaştırılmış listesi
Aşağıda verilen tablo, MedDRA sistem organ sınıflandırmasına (SOC ve Tercihli Terim Düzeyi)
uygundur.
Görülme sıklıkları şu yaklaşıma göre değerlendirilmiştir: Çok yaygın (≥1/10); yaygın (≥1/100
ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000); çok seyrek
(<1/10.000), bilinmiyor (eldeki verilerden hareketle tahmin edilemiyor).
(Advers reaksiyonlar her bir sıklık grubunda azalan ciddiyet sırasına göre verilmiştir.)
MedDRA Standart Sistem Advers reaksiyonlar Sıklık {<Çok yaygın, yaygın,
Organ Sınıfı yaygın olmayan, seyrek, çok
seyrek.>}
Kan ve lenf sistemi FVIII inhibisyonu Yaygın olmayan (TGH’ler)*
bozuklukları Çok yaygın (HTGH’ler)*
Deri ve deri altı doku Ekzantem, ürtiker, eritem Çok seyrek
6hastalıkları:
Araştırmalar Anti faktör VIII antikor Çok seyrek
pozitif
* Sıklık, şiddetli hemofili A hastalarının yer aldığı, tüm FVIII ürünleri ile yapılmış çalışmalara
dayanmaktadır. TGH'ler = daha önce tedavi görmüş hastalar, HTGH'ler = daha önce tedavi
görmemiş hastalar”
Enfeksiyon riskiyle ilgili bilgiler için bkz. 4.4.
Pediyatrik popülasyon
Pediyatrik popülasyonda advers reaksiyonların sıklığı, türü ve şiddetinin erişkinlerdeki ile
aynı olması beklenir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir. ( www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Herhangi bir doz aşımı vakası bildirilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antihemorajikler: kan koagülasyon faktörü VIII. ATC Kodu: B02BD02
Etki mekanizması:
Faktör VIII/von Willebrand faktör kompleksi, farklı fizyolojik işlevlere sahip iki molekülden
oluşmaktadır (faktör VIII ve von Willebrand faktörü).
Bir hemofili hastasına infüzyonla uygulandığında, faktör VIII, hastanın dolaşım sisteminde von
Willebrand faktörüne bağlanır.
Aktive edilen faktör VIII, aktive faktör IX için yardımcı faktör olarak etki eder ve faktör X’in,
aktive faktör X’ de dönüşmesini hızlandırır. Aktive edilmiş faktör X, protrombini trombine
dönüştürür. Daha sonra trombin, fibrinojeni fibrin’e dönüştürür ve pıhtı oluşabilir.
Hemofili A, faktör VIII:C seviyelerinin düşük olmasından kaynaklanan cinsiyetle bağlantılı
kalıtımsal bir pıhtılaşma bozukluğudur ve spontan ya da kazayla ilgili veya cerrahi travma sonucu
eklem yerlerinde, kaslarda ya da iç organlarda kanamayla sonuçlanır. Tamamlayıcı tedavi ile
faktör VIII plazma seviyeleri yükseltilir ve sonuç olarak faktör eksikliği ve kanama eğilimleri
geçici olarak düzeltilir.
Faktör VIII koruma proteini olarak etki etmesinin yanı sıra, von Willebrand trombositlerin
vasküler yaralanma alanlarına yapışmasını sağlar ve trombosit agregasyonunda önemli bir rol
oynar.
7Başarıyla gerçekleştirilmiş İmmün Tolerans İndüksiyonuna (İTİ) ait veriler Faktör VIII’e karşı
inhibitör geliştirmiş Hemofili A hastalarından toplanmıştır.
5.2. Farmakokinetik özellikler
Genel özellikler
Emilim:
İnsan antihemofilik faktörünün infüzyonu sonrası, genellikle koagülasyon düzeyinde ani olarak
bir artış takibinde ise aktivitede hızlı bir azalma vardır; daha sonrasında ise, aktivitede azalma
daha yavaş hızda görülür. Erken hızlı faz ekstravasküler kompartman ile dengeye ulaşma
zamanını temsil eder ve ikinci veya yavaş olan faz ise, degredasyon sonucuyladır ve infüzyonla
uygulanan insan antihemofilik faktörünün gerçek biyolojik yarılanma ömrünü yansıtır.
Dağılım:
Artımlı geri kazanımı yaklaşık olarak 0.020±0.003 IU/ml/IU/kg vücut ağırlığıdır. Kg vücut
ağırlığı başına 1 IU faktör VIII’nun intravenöz kullanımından sonra, faktör VIII aktivite
seviyesi, yaklaşık %2 dir.
Biyotransformasyon:
Bilinmiyor.
Eliminasyon:
Intravenöz kullanımdan sonra, plazma faktör VIII aktivitesi, giderek artan iki fazlı eksilme ile
azalır. Başlangıç fazında, intravasküler ve diğer bölgeler (vücut sıvıları) arasındaki dağılım,1 ila
8 saatlik plazma eliminasyon yarılanma ömrü ile oluşur. Takip eden fazda, yarılanma ömrü 5 ila
18 saat arası değişmektedir ve ortalama 12 saat’tir. Bu değer, gerçek biyolojik yarılanma ömrüne
karşılık gelmektedir.
Doğrusallık / Doğrusal olmayan durumlar: Doğrusal olmayan farmakokinetik gösterir.
HAEMOCTIN SDH ile ilgili diğer farmakokinetik parametreler şu şekildedir: Eğri altındaki
alan (EAA): yaklaşık 17 IU • s / mL; ortalama kalım süresi (MRT): yaklaşık 15 saat, klerens:
yaklaşık 155 mL/saat’dır.
5.3. Klinik öncesi güvenlilik verileri
İnsan plazma koagülasyon faktörü VIII (konsantredeki), insan plazmasının normal bir
bileşenidir ve endojen faktör VIII gibi etki eder. Daha yüksek dozlar aşırı yükleme ile
sonuçlandığından, tek doz toksisite testleri herhangi bir yarar sağlamamaktadır. Hayvanlarda
tekrarlanan doz toksisite testleri, heterolog proteinler karşısında gelişen antikorlarla
etkileşimden dolayı uygulanamaz. İnsanlar için kg vücut ağırlığı başına önerilen dozdan
birkaç kat daha yüksek dozlar uygulanan laboratuvar hayvanlarında, herhangi bir toksik etki
gözlenmemiştir.
Klinik deneyimler, insan plazma koagülasyon faktörü VIII’in tümörojenik ve mutajenik etkileri
ile ilgili hiçbir bulgu vermediğinden, özellikle heterolog türlerde deneysel çalışmalar gerekli
görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
8Toz:
Glisin
Sodyum klorür
Sodyum sitrat
Kalsiyum klorür
Çözücü:
Enjeksiyonluk su
6.2. Geçimsizlikler
Bu tıbbi ürün, diğer tıbbi ürünlerle karıştırılmamalıdır.
İnsan koagülasyon faktörü VIII’in bazı infüzyon ekipmanlarının iç yüzeylerine adsorpsiyonu
sonucu tedavi hataları oluşabileceğinden, yalnızca verilen infüzyon setleri kullanılmalıdır.
6.3. Raf ömrü
24 ay
6.4. Saklamaya yönelik özel tedbirler
25 °C’nin üzerindeki sıcaklıklarda saklamayınız. Dondurmayınız.
Ürünü, dış karton paketi içinde saklayınız ve ışıktan koruyunuz.
6.5. Ambalajın niteliği ve içeriği
1 paket Haemoctin SDH 1000 IU / 10 mL IV Enjeksiyon İçin Toz İçeren Flakon aşağıdakileri
içerir:
Ph. Eur.’e göre toz içeren 1 flakon (20 mL), dışı tip I cam.
Ph. Eur.’e göre dondurarak kurutulan stoperler, dışı tip I halobutil-kauçuk.
Ph. Eur.’e göre çözücü içeren1 flakon (10 mL ), cam tip I. Ph. Eur.’e göre enjeksiyon stoperleri,
dışı tip I halobutil-kauçuk.
Bu paket aynı zamanda:
1 tek kullanımlık şırınga (10 mL) ve dahili filtreli bir transfer sistem ve 1 kelebek kanül
içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi ürünlerin kontrolü yönetmeliği’ ve
‘Ambalaj ve Ambalaj Atıklarının Kontrolü yönetmeliği’ne uygun olarak imha edilmelidir.
Kullanım için talimatlar:
Prosedürün tüm adımlarında, kesin olarak strerilite sağlanmalıdır.
9Konsantrenin çözülmesi:
• Açılmamış flakonlardaki çözücü (enjeksiyonluk su) ve tozu
oda sıcaklığına getirin. Isıtma için bir su banyosu
kullanıldığında, suyun kesinlikle kapak ya da stoperle temas
etmemesi gerekir. Aksi takdirde üründe kirlenme meydana
gelebilir.
• Plastik stoperlerin merkez bölümlerinin açıkta bırakmak için
her iki flakonun da kapağını çıkarınız. (1). Stoperi bir
dezenfektanla temizleyiniz.
• Transfer sistem paketi ambalajının kapağını çekerek açınız
(2). Su şişesi dik durumdayken su şişesine doğru paketin açık
yüzüne yerleştiriniz (transfer sistemin mavi kısmı). (3).
• Ambalajı çıkarınız. Bu transfer sistemin şeffaf kısmını
açacaktır.
• Transfer sistem ve su flakonu kombinasyonunu ters çevirin
ve kuru madde flakonu dik durumdayken transfer sistemin
şeffaf kısmını kuru madde flakonuna doğru itiniz. (4). Kuru
madde flakonundaki vakum suyun ürün flakonuna doğru
girmesini sağlayacaktır (5). Derhal su flakonu ile birlikte
transfer sistemin mavi kısmını çevirerek açınız. Transfer
sistemin mavi kısmı ile birlikte çözücü flakonunu atın (6).
Ürün flakonunu hafifçe sallayarak kuru maddenin
çözünmesini kolaylaştırınız. Sert bir şekilde çalkalamayınız,
köpük oluşumundan kaçınılması gereklidir. Bu çözelti berrak
ila hafif opalesan görünümdedir.
• Kullanıma hazır çözelti çözüldükten sonra hemen
kullanılmalıdır. Bulanık olan veya gözle görülür partiküller
içeren çözeltiyi kullanmayınız.
Enjeksiyon:
• Kuru madde yukarıda belirtildiği gibi çözüldüğünde transfer
sistemin şeffaf bölümü ile Luer-Lock bağlantısı bulunan
kapalı enjektörü substrat flakonuna doğru itiniz. (7). Bu
çözülen preparatın enjektöre çekilmesine izin verecektir.
Transfer sistemi kendi dahili filtreye sahip olduğundan ayrı
bir filtre gerekli değildir.
• Transfer sistemin şeffaf kısmı ile şişeyi dikkatli şekilde
çevirerek açınız ve kapalı kelebek iğne kullanarak enjeksiyon
preparatını intravenöz yolla yavaş şekilde enjekte ediniz.
Enjeksiyon hızı: 2 - 3 ml/dakika.
• Kelebek iğne kullanıldıktan sonra koruyucu kapak ile güvenli
hale getirilebilir.
Kullanılmayan ürün ya da atık malzemeler, “Tıbbi Ürünlerin Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun şekilde atılmalıdır.
Çözelti berrak ya da hafif opak olmalıdır. Bulanık ya da tortu içeren çözeltileri kullanmayınız.
107. RUHSAT SAHİBİ
Maxicells İlaç San. A.Ş.
Oruç Reis Mahallesi Tekstilkent Cad. No:12 A/233
Esenler /İSTANBUL
Tel: 0 212 438 30 30
Faks: 0 212 438 29 29
8. RUHSAT NUMARASI
2023/31
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 09.02.2023
Ruhsat yenileme tarihi:
10. KÜB’ÜN YENİLENME TARİHİ
---
11