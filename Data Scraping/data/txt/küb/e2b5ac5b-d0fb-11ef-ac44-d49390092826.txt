KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Şüpheli advers reaksiyonların raporlanması.
1. BEŞERİ TIBBİ ÜRÜNÜN ADI
CARBAGLU 200 mg dağılabilir tablet
2. KALİTATİF VE KANTİTATİF BİLEŞİM
Etkin madde:
Her tablet 200 mg karglumik asit içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Dağılabilir tabletler beyaz, ince uzun (çubuk şeklinde) olup üç çentiklidir ve bir tarafı
kabartmalıdır. Tabletler eşit parçalara bölünebilmektedir.
4. KLİNİK ÖZELLİKLER
4.1 Terapötik endikasyonlar
CARBAGLU aşağıda hastalıkların tedavisinde endikedir:
• N-asetilglutamat sentaz primer eksikliği kaynaklı hiperamonyemi
• İzovalerik asidemi kaynaklı hiperamonyemi
• Metilmalonik asidemi kaynaklı hiperamonyemi
• Propiyonik asidemi kaynaklı hiperamonyemi
4.2 Pozoloji ve uygulama şekli
Pozoloji/uygulama sıklığı ve süresi
CARBAGLU tedavisi, metabolik rahatsızlıkların tedavisinde deneyimli bir hekim gözetiminde
başlatılmalıdır.
N-asetilglutamat sentaz eksikliği
Klinik deneyime bağlı olarak, tedavi yaşamın ilk günü kadar erken bir dönemde başlatılabilir.
Başlangıçtaki günlük doz 100 mg/kg olmalıdır ve gereken durumlarda tedaviye 250 mg/kg’a
kadar olan yüksek dozlarda başlanabilir.
Daha sonra doz, plazmada normal amonyak plazma düzeylerini idame ettirebilmek için bireysel
olarak ayarlanmalıdır (bkz. bölüm 4.4).
Uzun dönemde, yeterli metabolik kontrol elde edildiği sürece dozun vücut ağırlığına göre
arttırılması gerekmeyebilir; günlük dozlar 10 mg/kg ila 100 mg/kg arasında değişmektedir.Karglumik asit yanıt testi
Herhangi bir uzun dönem tedaviye başlamadan önce, karglumik aside bireysel yanıtın test
edilmesi önerilir. Örnek olarak:
− Komadaki bir çocukta tedaviye, 100 ila 250 mg/kg/gün’lük bir dozla başlanmalı ve en
azından her uygulamadan önce amonyak plazma konsantrasyonu ölçülmelidir; bu
konsantrasyon CARBAGLU tedavisine başladıktan sonra birkaç saat içinde normale
dönmelidir.
− Orta derecede hiperamonyemisi olan bir hastada, sabit bir protein alımı ile 3 gün boyunca
100 ila 200 mg/kg/gün’lük bir test dozu uygulanmalı ve amonyak plazma konsantrasyonu
tayinleri tekrarlı olarak gerçekleştirilmelidir (yemekten önce ve yemekten 1 saat sonra); doz,
normal plazma amonyak düzeylerini koruyacak şekilde ayarlanmalıdır.
İzovalerik asidemi, metilmalonik asidemi ve propiyonik asidemi için:
Organik asidemili hastalarda tedavi hiperamonyeminin görülmesi ile başlanmalıdır.
Başlangıçtaki günlük doz 100 mg/kg olmalıdır ve gereken durumlarda tedaviye 250
mg/kg’a kadar olan yüksek dozlarda başlanabilir.
Doz daha sonra , plazmada normal amonyak düzeylerini idame ettirebilmek için bireysel
olarak ayarlanmalıdır (bkz. bölüm 4.4).
Uygulama şekli:
Bu ilaç YALNIZCA oral kullanıma yöneliktir (yutarak veya gerekli olması halinde, bir enjektör
kullanarak nazogastrik tüp aracılığıyla uygulanır).
Farmakokinetik verilere ve klinik deneyime dayanarak, toplam günlük dozun yemek veya
mamadan önce verilmek üzere iki ya da dörde bölünmesi önerilir. Tabletlerin ortadan ikiye
bölünmesi, gereken birçok pozolojiye göre ayarlama yapılmasına olanak sağlar.
Bazı durumlarda çeyrek tabletlerin kullanılması, doktor tarafından öngörülen pozolojinin
ayarlanması için de faydalı olabilir.
Tabletler en az 5 – 10 mL su içinde dağıtılmalı ve derhal içilmeli veya bir nazogastrik tüp
aracılığıyla enjektörle hızlı şekilde uygulanmalıdır.
Süspansiyon hafif asidik bir tada sahiptir.Özel popülasyonlara ilişkin ek bilgiler:
Böbrek yetmezliği:
Böbrek fonksiyon bozukluğu olan hastalara CARBAGLU uygulanırken dikkatli olunması tavsiye
edilir. GFR'ye göre dozaj ayarlaması gereklidir.
• Orta derecede böbrek yetmezliği olan hastalar (GFR 30-59 mL/dak)
- NAGS eksikliği veya organik asidemiye bağlı hiperamonyemisi olan hastalar için
önerilen başlangıç dozu 50 mg/kg/gün ila 125 mg/kg/gündür,
- Uzun süreli kullanımda günlük doz 5 mg/kg/gün ila 50 mg/kg/gün aralığında olacaktır ve
normal plazma amonyak seviyelerini korumak için bireysel olarak ayarlanmalıdır.
• Ciddi böbrek yetmezliği olan hastalar (GFR ≤ 29 mL/dak)
- NAGS eksikliği veya organik asidemiye bağlı bir hiperamonyemisi olan hastalar için
önerilen başlangıç dozu 15 mg/kg/gün ile 40 mg/kg/gün arasındadır,
- Uzun süreli kullanımda günlük doz 2 mg/kg/gün ila 20 mg/kg/gün aralığında olacaktır ve
normal plazma amonyak seviyelerini korumak için bireysel olarak ayarlanmalıdır.
Karaciğer yetmezliği:
Veri mevcut değildir.
Pediyatrik popülasyon:
CARBAGLU’nun pediyatrik hastaların (doğumdan 17 yaşına kadar) NAGS eksikliğine bağlı
akut veya kronik hiperamonyemi ve IVA, PA veya MMA’ya bağlı akut hiperamonyemi
tedavisindeki etkililiği ve güvenliliği tespit edilmiştir ve bu verilere dayanarak yenidoğanlarda
pozoloji ayarlamaları gerekli görülmemektedir.
Geriyatrik popülasyon:
Veri mevcut değildir.
4.3 Kontrendikasyonlar
Etkin maddeye veya bölüm 6.1 de listelenmiş herhangi bir yardımcı maddeye karşı aşırı
duyarlılık varsa kontrendikedir.
Karglumik asit kullanımı emzirme dönemi boyunca kontrendikedir (bkz. bölüm 4.6 ve 5.3).
4.4 Özel kullanım uyarıları ve önlemleri
Terapötik izleme
Plazma amonyak ve amino asit düzeyleri normal sınırlarda tutulmalıdır. Karglumik asidin
güvenliliği ile ilgili çok az veri mevcut olduğundan, karaciğer, böbrek, kalp fonksiyonlarının
ve hematolojik parametrelerin sistematik olarak izlenmesi önerilir.
Besin yönetimi
Düşük protein toleransı durumunda protein kısıtlaması ve arjinin takviyesi gerekli olabilir.Böbrek yetmezliği
Böbrek yetmezliği olan hastalarda CARBAGLU dozu azaltılmalıdır (bölüm 4.2 ye bakınız)
4.5 Diğer tıbbi ürünler ile etkileşimler ve diğer etkileşim şekilleri
Herhangi bir özel etkileşim çalışması yapılmamıştır.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon
Pediyatrik popülasyona ilişkin herhangi bir etkileşim çalışması tespit edilmemiştir.
4.6 Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresinde etkili doğum kontrolü uygulamak
zorundadırlar.
Gebelik dönemi
Karglumik asit için gebelikte maruziyete ilişkin klinik veri mevcut değildir.
Hayvanlar üzerinde yapılan çalışmalarda minimal düzeyde gelişim toksisitesi görülmüştür
(Bkz. Bölüm 5.3). CARBAGLU gebelik döneminde uygulandığı takdirde ciddi doğum
kusurlarına yol açmakta/yol açtığından şüphelenilmektedir.
Laktasyon dönemi
Karglumik asidin anne sütüne geçip geçmediği bilinmediği halde, emziren sıçanların sütünde
tespit edilmiştir (Bkz. Bölüm 5.3). Dolayısıyla, karglumik asit kullanımı emzirme sırasında
kontrendikedir (Bkz. Bölüm 4.3).
Üreme yeteneği/Fertilite
Erkek veya dişi fertilitesi üzerinde advers etki gözlenmemiştir (Bkz. Bölüm 5.3).
4.7 Araç ve makine kullanımı üzerindeki etkiler
Araç ve makine kullanma yeteneği üzerindeki etkilerine ilişkin herhangi bir çalışma
yapılmamıştır.
4.8 İstenmeyen etkiler
Bildirilen advers reaksiyonlar sistem organ sınıfı ve sıklığa göre aşağıda listelenmektedir.
Sıklıklar çok yaygın (≥1/10), yaygın (≥1/100 ila <1/10), yaygın olmayan (≥1/1000 ila <1/100),
seyrek (≥ 1/10000 ila < 1/1000), çok seyrek (< 1/10000), bilinmiyor (eldeki verilerden hareketle
tahmin edilemiyor) şeklinde tanımlanmaktadır.Her sıklık grubunda istenmeyen etkiler azalan ciddiyet sırasına göre sunulmaktadır.
• N-asetilglutamat sentaz eksikliğinde istenmeyen etkiler
Yaygın: Terlemede artış
Deri ve deri altı doku hastalıkları
Bilinmiyor: Döküntü
Araştırmalar Yaygın olmayan: Transaminazlarda artış
• Organik asidemide istenmeyen etkiler
Kardiyak hastalıklar Yaygın olmayan: Bradikardi
Gastrointestinal hastalıklar Yaygın olmayan: Diyare, kusma
Deri ve deri altı doku hastalıkları Bilinmiyor: Döküntü
Genel bozukluklar ve uygulama bölgesine
Yaygın olmayan: Ateş
ilişkin hastalıklar
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Karglumik asit ile tedavi edilen ve dozun 750 mg/kg/güne kadar yükseltildiği bir hastada
sempatomimetik reaksiyon olarak karakterize edilebilen intoksikasyon semptomları meydana
gelmiştir: taşikardi, aşırı terleme, artan bronşiyal sekresyon, vücut sıcaklığında artış ve
huzursuzluk. Bu semptomlar doz azaltıldığında iyileşmiştir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Amino asitler ve türevleri
ATC kodu: A16AA05
Etki mekanizması
Karglumik asit, üre döngüsünün ilk enzimi olan karbomil fosfat sentetazın doğal olarak
meydana gelen aktivatörü olan N-asetilglutamatın yapısal analogudur. Karglumik asidin in vitro
koşullarda karaciğer karbomil fosfat sentetazı aktive ettiği gösterilmiştir. Karbomil fosfat
sentetazın N-asetilglutamata kıyasla karglumik aside daha düşük afinite göstermesine rağmen,
sıçanlarda karglumik asidin in vivo koşullarda karbomil fosfat sentetazı uyardığı ve amonyak
intoksikasyonuna karşı korumada N-asetilglutamattan daha etkili olduğu gösterilmiştir. Bu
durumun nedeni aşağıdaki gözlemlerle açıklanabilir:
i) Mitokondrial membran, N-asetilglutamata kıyasla karglumik asit için daha geçirgendir
ii) Karglumik asit, sitozolde bulunan aminoaçilazla hidrolize karşı N-asetilglutamata kıyasla
daha fazla dirençlidir.Farmakodinamik etkiler
Diğer çalışmalar, sıçanlarda artan amonyak düzeylerine yol açan farklı koşullarda (açlık,
proteinsiz veya yüksek-proteinli diyet) yapılmıştır. Karglumik asidin, kan amonyak düzeylerini
azalttığı ve kan ve idrarda üre düzeylerini artırdığı gösterilirken, karbamoil fosfat sentetaz
aktivatörlerinin karaciğer içeriği anlamlı ölçüde artmıştır.
Klinik etkililik ve güvenlilik
N-asetilglutamat sentetaz eksikliği olan hastalarda karglumik asidin plazma amonyak
düzeylerini genellikle 24 saat içinde hızla normal düzeylere döndürdüğü gösterilmiştir. Tedavi
herhangi bir kalıcı beyin hasarından önce başlatıldığında, hastalar normal büyüme ve
psikomotor gelişim sergilemektedir. Organik asidemi (yeni doğanlar ve yeni doğan olmayanlar)
hastalarında karglumik asit ile tedavi, amonyak plazma seviyelerinde hızlı bir düşüşe neden
olarak nörolojik komplikasyon riskini azaltmıştır.
5.2 Farmakokinetik özellikler
Karglumik asidin farmakokinetiği, hem radyoaktif işaretli hem de işaretsiz ürün kullanılarak
sağlıklı erkek gönüllülerde araştırılmıştır.
Genel özellikler
Emilim:
Oral yoldan verilen 100 mg/kg vücut ağırlığı tek dozdan sonra karglumik asidin yaklaşık
%30’unun emildiği tahmin edilmektedir. Bu doz-seviyesinde CARBAGLU tablet verilen 12
gönüllüde plazma konsantrasyonları 3 saat (ortalama; aralık 2-4) sonra 2,6 mcg/ml (ortalama;
aralık 1,8-4,8) olarak maksimum düzeye ulaşmıştır.
Dağılım:
Karglumik asidin plazma eliminasyonu eğrisi bifazik olup uygulamadan sonra ilk 12 saat
hızlı fazdır ve bunu yavaş faz takip eder (terminal yarılanma ömrü 28 saate kadar
sürmektedir).
Eritrositlere dağılımı söz konusu değildir. Proteine bağlanma tespit edilmemiştir.
Biyotransformasyon:
Karglumik asidin bir bölümü metabolize edilir. Aktivitesine bağlı olarak, intestinal bakteri
florası bozunma prosesinin başlatılmasına katkıda bulunabilir ve dolayısıyla, bu durum
molekülün farklı derecelerde metabolizması ile sonuçlanır. Feçeste tespit edilen
metabolitlerden biri glutamik asittir. Plazmada metabolitler tespit edilebilir, 36 – 48’nci
saatlerde pik düzeylere ulaşır ve çok yavaş azalır (yarı ömrü yaklaşık 100 saattir).
Karglumik asit metabolizmasının son ürünü akciğerlerden atılan karbondioksittir.
Eliminasyon:
Oral yoldan uygulanan 100 mg/kg vücut ağırlığı tekli dozun ardından, verilen dozun %9’u
idrarda değişmeden atılırken, %60’ına yakın bir kısmı feçesle atılır.
Plazma karglumik asit düzeyleri çeşitli günlük dozlarla (7 -122 mg/kg/gün) tedavi edilen,
bebeklerden adolesanlara tüm yaş kategorilerindeki hastalarda ölçülmüştür. Bu aralık, yeni
doğan bebekler dahil olmak üzere sağlıklı gönüllülerde ölçülenle uyumludur. Günlük doz ne
olursa olsun, 15 saatlik sürede yaklaşık 100 ng/mL seviyesine doğru yavaşça azalmaktadır.Özel Popülasyonlar:
Böbrek Yetmezliği Olan Hastalar
Karglumik asidin farmakokinetiği böbrek yetmezliği olan deneklerle böbrek fonksiyonları normal
olan deneklerde tek doz CARBAGLU 40' mg/kg veya 80 mg/kg’ın oral yoldan uygulanmasını
takiben karşılaştırılmıştır. Karglumik asidin C ve EAA değerleri aşağıdaki tabloda
maks 0-T
özetlenmiştir. Hafif, orta ve şiddetli böbrek yetmezliği olan deneklerde EAA 'nin geometrik
0-T
ortalama oranı (%90 GA) normal böbrek fonksiyonuna sahip eşleştirilmiş kontrol
deneklerindekilere göre sırasıyla yaklaşık 1,8 (1,34, 2,47), 2,8 (2,17, 3,65) ve 6,9 (4,79, 9,96) dir.
Renal klirens (CLr), normal böbrek fonksiyonuna sahip deneklerle karşılaştırıldığında hafif, orta
ve ağır böbrek yetmezliği olan bireylerde sırasıyla 0,79, 0,53 ve 0,15 kat azalmıştır.
Böbrek fonksiyon bozukluğuna eşlik eden karglumik asidin PK değişikliklerinin klinikle ilişkili
olduğu düşünülmektedir. Orta ve ağır böbrek yetmezliği olan kişilerde doz ayarlaması yapılması
gerekebilir. [ Bakınız bölüm 4.2]
Böbrek Yetmezliği Olan Deneklerde ve onlarla eşleştirilmiş Normal Böbrek Fonksiyonuna
Sahip Kontrol Deneklerinde, CARBAGLU 80 mg/kg veya 40 mg/kg’ın Tek Oral Doz
Uygulamasını Takiben Karglumik Asitin Ortalama (± SD) C
maks
ve EAA
0-T
değerleri
Normal Hafif Orta Normal Şiddetli
PK Fonksiyon Yetmezlik Yetmezlik Fonksiyon Yetmezlik
parametreleri (1a) N=8 N=7 N=6 (1b) N=8 N=6
80 mg/kg 40 mg/kg
C maks 5056,1 6018,8 1890,4 8841,8
(ng/mL) 2982,9 (552,1) (2074,7) (2041,0) (900,6) (4307,3)
EAA 0-T 28312,7 53559,3 80543,3 20212,0 144924,6
(ng*sa/mL) (6204,1) (20267,2) (22587,6) (6185,7) (65576,0)
Doğrusallık/Doğrusal olmayan durum :
Veri bulunmamaktadır.5.3 Klinik öncesi güvenlilik verileri
Yapılan güvenlilik farmakolojisi çalışmaları, oral yoldan 250, 500, 1000 mg/kg doz
düzeylerinde uygulanan CARBAGLU’nun solunum, merkezi sinir sistemi ve kardiyovasküler
sistem üzerinde anlamlı bir etkisi olmadığını göstermiştir.
Karglumik asit, yapılan bir dizi in vitro (Ames testi, insan lenfosit metafaz analizi) ve in vivo
(sıçanlarda mikronukleus testi) genotoksisite testinde anlamlı bir mutajenik aktivite
sergilememiştir.
Oral yoldan 2800 mg/kg’a ve intravenöz yoldan 239 mg/kg’a varan tekli karglumik asit dozları
yetişkin sıçanlarda mortalite veya anormal klinik belirtilere neden olmamıştır. Oral sonda ile
18 güne kadar günlük karglumik asit dozları verilen yenidoğan sıçanlarda ve 26 hafta süreyle
günlük dozlar verilen genç sıçanlarda, Herhangi Bir Etki Görülmeyen Düzey (NOEL) 500
mg/kg/gün ve Herhangi Bir Advers Etki Görülmeyen Düzey (NOAEL) 1000 mg/kg/gün olarak
belirlenmiştir.
Erkek veya dişi fertilitesi üzerinde advers etki gözlenmemiştir. Sıçanlarda ve tavşanlarda,
sıçanlarda insanlara kıyasla elli kat ve tavşanlarda yedi kat yüksek maruziyetle sonuçlanan
maternotoksik dozlarda embriyotoksisite, fetotoksisite veya teratojenite gözlenmemiştir.
Karglumik asit, laktasyondaki sıçanların sütüne salgılanır ve gelişim parametreleri
etkilenmediği halde, günde 500 mg/kg’lık dozlar alan annelerden süt emen yavruların
kilosu/vücut ağırlığı artışında bazı etkiler ve maternotoksisiteye neden olan doz olan günlük
2000 mg/kg düzeyinde doz ile tedavi edilen annelerin yavrularında daha yüksek mortalite
gözlenmiştir. 500 ve 2000 mg/kg/günlük dozları takiben maternal sistemik maruziyetler
beklenen insan maruziyetinin yirmi beş katı ve yetmiş katı idi.
Karglumik asitle herhangi bir karsinojenite çalışması yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Mikrokristalin selüloz
Sodyum laurilsülfat
Hipromelloz
Kroskarmelloz sodyum
Silika kolloidal, susuz
Sodyum stearil fumarat
6.2 Geçimsizlikler
Geçerli değil6.3 Raf ömrü
36 ay
Plastik şişe ilk açıldıktan sonra 3 ay boyunca saklanabilir.
6.4 Saklamaya yönelik özel tedbirler
2°C-8°C arasında buzdolabında saklayınız.
Plastik şişe ilk açıldıktan sonra 30°C’nin altındaki oda sıcaklığında saklayınız.
Buzdolabında saklamayınız.
Nemden korumak için tablet kabını sıkıca kapalı şekilde muhafaza ediniz
6.5 Ambalajın niteliği ve içeriği
Entegre edilen silika jel nem tutuculu beyaz polipropilen çocuk emniyetli vidalı kapaklı 60
tablet için uygun beyaz yüksek yoğunluklu polietilen plastik şişe.
6.6 Beşerî tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
RECOFARMA İlaç ve Hammaddeleri Sanayi ve Ticaret Limited Şirketi
Maslak Mah. Sümer Sok. Kar Plaza Apt. No: 4/21
Sarıyer/İSTANBUL, TÜRKİYE
8. RUHSAT NUMARASI
2022/387
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 06.07.2022
Ruhsat yenileme tarihi: -
10. KÜB’ÜN YENİLENME TARİHİ