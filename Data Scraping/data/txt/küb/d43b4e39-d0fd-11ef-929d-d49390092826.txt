KISA ÜRÜN BİLGİSİ
1. BEŞERİ TIBBİ ÜRÜNÜN ADI
BİSA-LAX 5 mg enterik kaplı tablet
2. KALİTATİF VE KANTİTATİF BİLEŞİM
Etkin madde:
Bisakodil 5 mg
Yardımcı maddeler
Laktoz (sığır sütü) 226 mg
Sukroz 86,84 mg
Glukoz şurubu 5,49
Yardımcı maddeler için 6.1’e bakınız.
3. FARMASÖTİK FORM
Enterik Kaplı Tablet
Beyaz veya fildişi renkli, lentikülar, parlak, şeker kaplı enterik kaplı tabletlerdir.
4. KLİNİK ÖZELLİKLER
4.1. Terapötik endikasyonlar
BİSA-LAX,
• Kabızlıkta,
• Daha kolay dışkılama gerektiren hastalıklarda,
• Ameliyat veya röntgen gibi görüntüleme işlemlerinden önce bağırsağın
boşaltılmasında kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
- Kabızlık tedavisi
BİSA-LAX, 10 yaşından büyük çocuklarda ve her yaşta yetişkinlerde kullanılabilir. Hekim
tarafından başka bir biçimde önerilmedikçe;
Yetişkinler ve 10 yaşın üstündeki çocuklarda günde 1–2 enterik kaplı tablet (5-10 mg
bisakodil'e eşdeğer),
BİSA-LAX, 4 yaş altında kullanılmamalıdır. 4-10 yaş arası kullanımında ise çocuğun yutma
fonksiyonları hekim tarafından klinik olarak değerlendirilmeli ve mutlak endikasyon
varlığında günde 1 enterik kaplı tablet olacak şekilde kullanılmalıdır.
BİSA-LAX, akşamları veya sabahları aç karnına bol sıvı ile alınmalıdır. Akşamları alınması
yaklaşık 10 saat sonra dışkılamaya neden olur. Sabah aç karnına alınması yaklaşık 6 saat
sonra dışkılamaya neden olur.
1- Ameliyat ve görüntüleme işlemleri
BİSA-LAX ameliyat ve görüntüleme işlemleri amacıyla kullanılacaksa, sadece tıbbi gözetim
altında kullanılmalıdır.
Yetişkinler ve 10 yaşın üstündeki çocuklarda: sabah 2 enterik kaplı tablet (10 mg), akşam 2
enterik kaplı tablet (10 mg)
4-10 yaş arası çocuklar: Akşamları 1 enterik kaplı tablet (5 mg)
Uygulama şekli:
BİSA-LAX, çiğnenmeden bir bardak su ile yutulmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek/karaciğer yetmezliği olan hastalara ilişkin veri bulunmamaktadır.
Pediyatrik popülasyon:
10 yaşından küçük çocuklarda ancak doktor tavsiyesi ile kullanılmalıdır.
- Kabızlık tedavisi
BİSA-LAX, 4 yaş altında kullanılmamalıdır. 4-10 yaş arası kullanımında ise çocuğun yutma
fonksiyonları hekim tarafından klinik olarak değerlendirilmeli ve mutlak endikasyon
varlığında günde 1 enterik kaplı tablet olacak şekilde kullanılmalıdır.
- Ameliyat ve görüntüleme işlemleri
4-10 yaş arası çocuklarda: akşam 1 enterik kaplı tablet (5 mg)
Geriyatrik popülasyon:
Yaşlılarda doz ayarlaması yapılmasına gerek yoktur.
4.3. Kontrendikasyonlar
BİSA-LAX,
• Bisakodil veya BİSA-LAX’ın içeriğindeki yardımcı maddelerden herhangi birine karşı
aşırı duyarlılığı olanlarda
• İleus
• Akut inflamatuar gastrintestinal hastalıkları
• Su ve elektrolit dengesi bozukluklarında
4.4. Özel kullanım uyarıları ve önlemleri
Kabızlık durumunda, laksatifler sadece kısa bir süre için alınmalıdır.
Genel olarak, BİSA-LAX ile tedavi, yalnızca diyet (lif ve hacim artırıcı maddelerden zengin
beslenmenin yanı sıra yeterli sıvı alımı) ve yaşam tarzı (örneğin, yeterli fiziksel egzersiz)
değişiklikleri gibi uzun vadeli önlemlerle başarı sağlanamadığında veya yetersiz kaldığında
önerilir.
10 yaşın altındaki çocuklar doktor kontrolü olmaksızın BİSA-LAX almamalıdır. BİSA-LAX
4 yaşın altındaki çocuklarda kullanılmamalıdır.
2Laktoz, sukroz ve glukoz içerir. Nadir kalıtımsal galaktoz intoleransı, Lapp laktoz yetmezliği,
fruktoz intoleransı, glukoz-galaktoz malabsorpsiyonu veya sukraz-izomaltaz yetmezliği
problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
BİSA-LAX, diğer ilaçların (örn. diüretikler) neden olduğu potasyum kaybını artırabilir.
Kardiyoaktif glikozitlere duyarlılık potasyum kayıpları ile arttırılabilir. Nötralize edici mide
ilaçlarının ardından (antiasitler) en az yarım saat sonra BİSA-LAX alınmalıdır.
Özel popülasyonlara ilişkin ek bilgiler:
Pediyatrik popülasyon:
Pediyatrik popülasyona ilişkin herhangi bir etkileşim çalışması tespit edilmemiştir.
BİSA-LAX, 4 yaşın altındaki çocuklarda kullanılmamalıdır.
4.6.Gebelik ve laktasyon
Genel tavsiye
Gebelik Kategorisi B'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hamile kalmayı planlayan kadınlarda kullanılmaması ile ilgili herhangi bir veri yoktur.
Gebelik dönemi
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Hamilelik döneminde istenmeyen etkilere ilişkin vaka bildirimi bulunmamaktadır. Kontrollü
çalışmalar yapılmamıştır.
Gebe kadınlara verilirken tedbirli olunmalıdır.
Hamilelik sırasında yüksek dozlarda veya uzun süre kullanılmamalıdır.
Laktasyon dönemi
Emzirme döneminde istenmeyen etkilere ilişkin vaka bildirimi bulunmamaktadır. Kontrollü
çalışmalar yapılmamıştır.
BİSA-LAX, anne sütüne geçişi hakkında yeterli bilgi bulunmadığından emzirme döneminde
kullanılmamalıdır.
Üreme yeteneği /Fertilite
Üreme yeteneği üzerine etkisi bilinmemektedir.
4.7. Araç ve makine kullanımı üzerindeki etkiler
BİSA-LAX’ın araç ve makine kullanma becerileri üzerinde etkisi yoktur veya ihmal edilebilir
düzeydedir.
34.8. İstenmeyen etkiler
İlaca bağlı olduğu kabul edilen advers reaksiyonlar aşağıda listelenmiştir:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları
Çok seyrek: Alerjik reaksiyonlar (Aşırı duyarlılık)
Metabolizma ve beslenme hastalıkları
Yaygın: Sıvı, potasyum ve diğer tuzların kaybı (uzun süreli veya yüksek dozda kullanımı
sıklıkla su, potasyum ve diğer tuzların kaybında artışa neden olur. Bu durum, özellikle
diüretikler ve adrenokortikal steroidler aynı anda alınırsa, kalp fonksiyon bozukluğuna ve kas
güçsüzlüğüne yol açabilir.)
Gastrointestinal hastalıklar
Yaygın: Kabızlık (uzun süreli kullanımı sıklıkla bağırsak tembelliğinde artışa neden olur. Bu
nedenle sadece kısa süre kullanılmalıdır.)
Seyrek: Abdominal kramplar, karın ağrısı, şişkinlik (kısa süreli kullanımda)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta:tufam@titck.gov.tr; tel:0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı ishale ve karın kramplarına neden olabilir. Tedavi birincil semptomlara bağlıdır.
Gerekirse su ve elektrolit kayıplarının telafi edilmesi gibi dengeleme önlemleri
düşünülmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kontakt laksatifler
ATC Kodu: A06AB02
Etki mekanizması:
BİSA-LAX etkin madde olarak bisakodil içerir. Bisakodil, metabolizmadan sonra su
emilimini engelleyen ve su ve elektrolitlerin salgılanmasını artıran triarilmetan grubundan bir
müshildir. Bu, kıvamda azalmaya ve dışkı hacminde bir artışa ve ayrıca peristaltik
stimülasyonuna neden olur.
45.2. Farmakokinetik özellikler
Genel Özellikler:
Emilim:
Veri mevcut değildir.
Dağılım:
Plazma seviyeleri ve plazma proteinlerine bağlanma hakkında bilgi mevcut değildir.
Biyotransformasyon:
Bisakodil, ince bağırsağın mukoza zarındaki enzimler tarafından hidrolize edilir, ortaya çıkan
deasetilbisakodil emilir ve glukuronid olarak safradan salgılanır. Aktif form, serbest difenol,
kolonda bakteriyel bölünme ile üretilir.
Enterohepatik dolaşım, rektal uygulama şeklinin oral uygulamaya kıyasla daha hızlı etki
başlangıcını açıklamaktadır.
Eliminasyon:
Bisakodil esas olarak desasetilbisakodil olarak dışkıyla atılır, küçük bir kısmı glukuronid
olarak renal yoldan atılır.
Doğrusallık/Doğrusal olmayan durum:
Geçerli değil.
Hastalardaki karakteristik özellikler:
Yaş:
Pediyatrik popülasyon: BİSA-LAX pediyatrik popülasyonda kullanılmaktadır. 4 yaşın
altındaki çocuklarda kullanılmamalıdır.
Geriyatrik popülasyon: Ek veri bulunmamaktadır.
Böbrek/Karaciğer yetmezliği:
Böbrek/karaciğer yetmezliği olan hastalara ilişkin veri bulunmamaktadır.
5.3. Klinik öncesi güvenlilik verileri
Akut Toksisite:
Çeşitli hayvan türleri üzerinde yapılan akut toksisite çalışmaları, herhangi bir özel duyarlılık
ortaya koymamıştır.
Kronik Toksisite:
Sıçanlar ve fareler üzerinde yapılan kronik toksisite çalışmaları, toksik etkilere dair hiçbir
belirti vermemiştir.
Mutajenik ve tümörojenik potansiyel
Hayvanlar üzerinde tümörojenik potansiyel için uzun süreli çalışmalar mevcut değildir.
Bisakodil’in vitro (Ames testi) veya in vivo (sıçan mikronükleus testi) mutajenik etki
göstermemiştir.
5Üreme toksikolojisi
Sıçanlarda, 10 mg/kg/gün dozun üzerinde embriyotoksik etkiler gözlenmiştir; Bisakodil'in
olası bir teratojenik potansiyeline dair herhangi bir gösterge yoktur.
6. FARMASÖTİK ÖZELLİKLER
6.1. Yardımcı maddelerin listesi
Magnezyum stearat
Talk
Mikrokristalin selüloz
Makrogol 6000
Laktoz (sığır sütü)
Metilakrilik asit/akrilik asit esteri 50/50 kopolimer 250.000
Gliserid tozu
Sukroz
Arap zamkı
Kalsiyum karbonat
Polisorbat 80
Titanyum dioksit
Stearik palmitik asit
Glukoz şurubu
6.2. Geçimsizlikler
Bildirilmemiştir.
6.3. Raf ömrü
24 ay.
6.4. Saklamaya yönelik özel tedbirler
30ºC altındaki oda sıcaklığında saklanmalıdır.
6.5. Ambalajın niteliği ve içeriği
30 enterik kaplı tabletlik blister ambalajlarda sunulur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mah. Eski Büyükdere Cad. No: 4
34467 Maslak / Sarıyer / İSTANBUL
0212 366 84 00
0212 276 20 20
8. RUHSAT NUMARASI
112/60
69. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 21.06.2002
Ruhsat yenileme tarihi:
10. KÜB’ÜN YENİLENME TARİHİ
7