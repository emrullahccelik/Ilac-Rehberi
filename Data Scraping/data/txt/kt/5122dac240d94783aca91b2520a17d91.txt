1  KULLANMA TALİMATI  
 
OPRELAST  10mg + 20mg + 30mg film kaplı tablet tedavi ye başla ma paketi  
Ağız yolu ile alınır.  
 
Etkin madde: OPRELAST  tedavi ye başla ma paketi  içeriğinde bulunan,  
 
Apremilast  10 mg film kaplı tablet, 10 mg apremilast içerir. 
Apremilast 20 mg film kaplı tablet, 20 mg apremilast içerir. 
Apremilast 30 mg film kaplı tablet, 30 mg apremilast içerir.  
 
Yardımcı maddeler:  
Apremilast  10 mg film kaplı tablet, 57 mg laktoz monohidrat (sığır kaynaklı) içerir. 
Apremilast 20 mg film kaplı tablet, 114 mg laktoz monohidrat (sığır kaynaklı) içerir. 
Apremilast 30 mg film kaplı tablet, 171 mg laktoz monohidrat (sığır kaynaklı) içerir.  
 
Tablet çekirdeğindeki diğer bileşenler: Mikrokristalin selüloz, laktoz monohidrat (sığır 
kaynaklı), kroskarmelloz sodyum, kolloidal silikon dioksit ve magnezyum stearattır.  
Film kaplama: Hipromelloz , titanyum dioksit (E171), makrogol ve  kırmızı  demir oksit (E172) 
içerir. 20 mg film kaplı tablet aynı zamanda sarı demir oksit (E172) içerir. 30 mg film kaplı 
tablet ise sarı demir oksit (E172) ve siyah demir oksit (E172) içerir.  
 
Tedavi ye başla ma paketi  27 tablet içeren blisterler sistemidir:  
4 adet 10 mg tablet, 4 adet 20 mg tablet ve 19 adet  30 mg tablet şeklindedir.  
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu Kullanma Talimatında:  
 
1. OPRELAST  nedir ve ne için  kullanılır?  
2. OPRELAST’ı  kullanmadan önce dikkat edilmesi  gerekenler  
3. OPRELAST  nasıl  kullanılır?  
4. Olası yan etkiler  nelerdir?  
5. OPRELAST’ın  saklanması  
 
Başlıkları yer almaktadır.  Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza  danışınız.  
• Bu ilaç kişisel olarak sizin için reçete edilmiştir, başkalarına  vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  yüksek 
veya düşük doz kullanmayınız.  2  1. OPRELAST  nedir ve ne için  kullanılır?  
OPRELAST  ‘apremilast ’ etkin maddesini içeren bir ilaçtır. İltihabı azaltmaya yardımcı 
fosfodiesteraz  4 inhibitörleri  olarak  adlandırılan  immünomodülatör  (bağışıklığı  düzenleyici)  bir 
ilaç grubuna  aittir.  
 
OPRELAST  aşağıdaki rahatsızlıkların görüldüğü yetişkinlerin tedavisi için kullanılır:  
• Psöriatik artrit – ‘Hastalığı Modifiye Edici Antiromatizmal İlaçlar’ (DMARD’lar) olarak 
adlandırılan bir başka ilaç tipini kullanamazsanız veya bu ilaçlardan birini kullanmışsanız 
ve işe  yaramamışsa.  
• Orta   şiddette   veya  şiddetli   plak   tipi   psöriazis   –   aşağıdaki    tedavilerden   birini 
kullanamazsanız veya bu tedavilerden birini kullanmışsanız ve işe  yaramamışsa:  
- Fototerapi – belli deri alanlarının mor ötesi ışığa tutulduğu bir  tedavi  
- Sistemik tedavi – tek bir lokal bölgeden ziyade bütün vücudu etkileyen ‘siklosporin’ 
veya ‘metotreksat’ gibi bir ilaçla  tedavi  
 
Psöriatik artrit  
Psöriatik  artrit genellikle derinin iltihaplı bir hastalığı olan psöriazisin (sedef hastalığı) eşlik 
ettiği eklemlerin iltihaplı bir hastalığıdır.  
 
Plak tipi psöriazis  
Psöriazis (sedef hastalığı), deride kırmızı, pullu, kalın, kaşıntılı, ağrılı lezyonlara neden 
olabilecek ve aynı zamanda saç derisini ve tırnakları da etkileyebilen iltihaplı bir deri 
hastalığıdır.  
 
Psöriatik artrit ve psöriazis genellikle yaşam boyu süren rahatsızlıklar olup, halihazırda kesin 
bir tedavisi  yoktur.  OPRELAST  iltihap  sürecine  dahil  olan ‘fosfodiesteraz  4’ olarak  adlandırılan 
vücuttaki bir enzimin aktivitesini azaltarak iş görür. Bu enzimin aktivitesini azaltarak, 
OPRELAST  psöriatik artrit ve psöriazis ile ilişkili iltihabın kontrolüne yardımcı olabilir ve 
böylece bu rahatsızlıkların belirtileri ve bulgularını  azaltabilir.  
 
Psöriatik artritte OPRELAST  ile tedavi şiş ve ağrılı eklemlerde iyileşme ile sonuçlanır ve genel 
fiziksel fonksiyonunuzu iyileştirebilir.  
Psöriaziste, OPRELAST  ile tedavi psöriazis deri plaklarında ve hastalığın diğer belirti ve 
bulgularında azalma ile sonuçlanabilir.  
 
OPRELAST’ın  psöriazis veya psöriatik artrit görülen hastalarda yaşam kalitesini iyileştirdiği 
gösterilmiştir. Bu, rahatsızlığınızın günlük aktiviteler, ilişkiler ve diğer faktörler üzerindeki 
etkisinin öncesine göre daha az olacağı anlamına gelmektedir.  
 
2. OPRELAST’ı  kullanmadan önce dikkat edilmesi gerekenler OPRELAST’ı  aşağıdaki 
durumlarda  KULLANMAYINIZ  
Eğer:  
• Apremilasta vey a bu ilacın diğer bileşenlerinden (yardımcı maddeler listesine  bakınız)  
herhangi birine alerjiniz varsa.  
• Hamileyseniz veya hamile olabileceğinizi  düşünüyorsanız  
 
OPRELAST’ı  aşağıdaki durumlarda DİKKATLİ KULLANINIZ  
Bu uyarılar,  geçmişteki  herhangi  bir dönemde  dahi olsa sizin  için geçerliyse  lütfen  doktorunuza 
danışınız.  
 3  Depresyon ve intihar eğilimi  
İntihar  düşüncesi  ile kötüye  giden  bir depresyon  geçiriyorsanız  OPRELAST ’a başlamadan  önce 
doktorunuza bu durumu  söyleyiniz.  
 
Kendiniz veya bakımınızla ilgilenen kimseler, OPRELAST  kullanmaya başladıktan sonra 
davranışlarınızda, ruh halinizde değişiklik fark ederlerse ve depresif duygulara sahip olmanız ve 
intiharı düşünmeniz halinde bu durumu açıkça doktorunuza söyleyiniz.  
 
Ciddi böbrek sorunları  
Ciddi böbrek sorunları yaşıyorsanız kullanacağınız doz farklı olacaktır (Bölüm 3’e bakınız.)  
 
Zayıfsanız  
OPRELAST  kullanırken sebepsiz kilo kaybı yaşadıysanız doktorunuza danışınız.  
 
Gut sorunları  
Şiddetli ishal, baş dönmesi veya kusma durumunuz varsa doktorunuza danışınız.  
OPRELAST  ile tedavinin başlangıcında olması gereken den zayıf iseniz, doktorunuz kilonuzu  
düzenli olarak izlemelidir.  
 
Çocuklarda kullanım  
Apremilast, çocuklar ve ergenlerde araştırılmamıştır.  
Bu nedenle çocuklar ve 18 yaşından küçük ergenler için önerilmemektedir.  
 
OPRELAST’ın  yiyecek ve içecekle kullanılması  
OPRELAST  yiyeceklerle veya tek başına alınabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Apremilast’ın  hamilelikteki etkilerine dair yeterli veri bulunmamaktadır. Apremilast gebelik 
sırasında kullanılmaz. Bu ilacı kullanırken hamile kalmamalı ve Apremilast ile tedavi sırasında 
etkili bir doğum kontrol yöntemi  kullanmalısınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Bu ilacın anne sütüne geçip geçmediği bilinmemektedir.  
Emzirme döneminde Apremilast kullanmayınız.  
 
Araç ve makine kullanımı  
Apremilast’ın araç ya da makine kullanımı üzerinde herhangi bir etkisi bulunmamaktadır.  
 
OPRELAST’ın  içeriğinde bulunan bazı yardımcı maddeler hakkında önemli bilgiler  
OPRELAST , sığır kaynaklı laktoz monohidrat (bir tip şeker) içermektedir.  
Eğer daha önceden doktorunuz tarafından bazı şekerlere karşı intoleransınız olduğu söylenmişse 
bu tıbbi ürünü almadan önce doktorunuzla temasa geçiniz.  
 
Diğer ilaçlar ile birlikte kullanımı  4  Eğer aşağıdaki ilaçlardan herhangi birini kullanıyorsanız ya da yeni kullanmaya başladıysanız 
doktorunuza  veya  eczacınıza  bildiriniz.  Bu ilaçlar  sizin  eczaneden  aldığınız  ama doktorunuzun 
size reçete  yazmadığı  ilaçlar  olabilir.  Bu ilaçların  kullanımı  ilerde  OPRELAST’ın  etkilerini  daha 
güçlü veya daha zayıf yapabilir ve dozlarının doktorunuz tarafından ayarlanması gerekebilir. 
Özellikle aşağıdaki ilaçlardan birini alıyorsanız OPRELAST’ı  kullanmadan önce doktorunuza 
veya eczacınıza  danışınız:  
 
• Rifampisin – tüberküloz için kullanılan bir  antibiyotik  
• Fenitoin, fenobarbital ve karbamazepin – nöbetlerin veya  epilepsinin  tedavisinde  
kullanılan ilaçlar  
• Sarı kantaron – hafif kaygı ve depresyon için bitkisel bir  ilaç. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. OPRELAST  nasıl  kullanılır?  
İlacınızı ne zaman ve nasıl kullanacağınız konusunda, doktorunuzun talimatlarını izleyiniz ve 
her zaman için kullanma talimatını okuyunuz. Emin değilseniz doktorunuza veya eczacınıza 
danışarak kontrol ediniz.  
 
Uygun kullanım ve doz/uygulama sıklığı için talimatlar:  
• OPRELAST’ı  ilk kez almaya başladığınızda size aşağıdaki tabloda listelenen dozların  
tümünü içeren bir ‘ OPRELAST  tedavi ye başla ma paketi ’ verilecektir.  
• “OPRELAST  tedavi ye başla ma paketi ” doğru zamanda doğru tableti  almanızı  
garantilemek için net bir şekilde etiketlenmiştir.  
• Tedaviniz düşük bir dozda başlatılacak ve tedavinin ilk 6 gününde kademeli olarak 
artırılacaktır.  
• ‘OPRELAST  tedavi ye başla ma paketi ’ aynı zamanda  önerilen  dozda  8 gün daha  yetecek  
tabletleri içerecektir (7 ila 14. günler).  
• OPRELAST’ın  önerilen dozu titrasyon fazının tamamlanmasından sonra günde iki kez 
30 mg’dır  – sabah  30 mg’lık  bir doz ve akşam  30 mg’lık  bir doz, yaklaşık  12 saat arayla, 
aç veya tok  karnına.  
• Bu, günlük toplam 60 mg doz anlamına gelmektedi r. 6. günün sonunda önerilen doza  
erişeceksiniz.  
• Önerilen doza erişildiğinde sadece reçete edilen paketlerinizdeki 30 mg’lık tablet 
formunu alacaksınız. Tedaviye yeniden başlasanız bile dozunuzun kademeli olarak 
artırıldığı bu aşamayı tekrar etmeniz  gerekmeyecektir.  
 
Doz:  
Yetişkinler için aşağıdaki günlük tedavi şeması ile dozun kademeli olarak arttırılmasına olanak 
sağlanmaktadır.  
 
Gün  Sabah Dozu  Akşam Dozu  Toplam Günlük 
Doz 
1. Gün  10 mg ( pembe ) Doz almayın  10 mg  
2. Gün  10 mg ( pembe ) 10 mg ( pembe ) 20 mg  
3. Gün  10 mg ( pembe ) 20 mg ( kahverengi ) 30 mg  
4. Gün  20 mg ( kahverengi ) 20 mg ( kahverengi ) 40 mg  
5. Gün  20 mg ( kahverengi ) 30 mg ( bej) 50 mg  
6. Gün ve sonrası  30 mg ( bej) 30 mg (bej ) 60 mg  5   
Uygulama yolu ve metodu:  
• Tabletleri tercihen su ile bir bütün olarak  yutunuz.  
• Tabletleri aç veya tok karnına  alabilirsiniz.  
• OPRELAST’ı  her gün aynı saatte  sabah  bir tablet  ve akşam  bir tablet  olacak  şekilde  alınız.  
• Rahatsızlığınız altı aylık tedaviden sonra iyileşmezse, doktorunuza  danışınız.  
 
Değişik yaş grupları:  
Çocuklarda kullanımı:  
0-18 yaş arasındaki çocuklarda apremilastın güvenliliği ve etkililiği belirlenmemiştir. Herhangi 
bir veri mevcut değildir.  
Yaşlılarda kullanımı:  
Bu hasta popülasyonu için herhangi bir doz ayarlamasına gerek yoktur.  
 
Özel kullanım durumları:  
Böbrek yetmezliği:  
Şiddetli böbrek yetmezliğiniz varsa OPRELAST’ın  önerilen dozu günde bir kez 30 mg’dır 
(sabah dozu). OPRELAST’ı  ilk kez almaya başladığınızda doktorunuz dozu nasıl artıracağınız 
hakkında bilgi verecektir. .  
 
Eğer OPRELAST’ın  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla OPRELAST  kullandıysanız:  
OPRELAST ’tan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
OPRELAST’ı  kullanmayı unutursanız  
• Bir OPRELAST  dozunu  atlarsanız,  hatırlar  hatırlamaz  alınız.  Bir sonraki  dozunuzun  zamanı 
yaklaşmışsa  unuttuğunuz  dozu  atlayınız.  Bir sonraki  dozunuzu  normal  zamanınızda  alınız.  
 
Unutulan dozları dengelemek için çift doz almayınız.  
 
OPRELAST  ile tedavi sonlandırıldığında oluşabilecek etkiler  
• Doktorunuz size söylemediği sürece OPRELAST  almayı  bırakmayınız.  
• OPRELAST  almayı doktorunuzla konuşmadan  sonlandırmayın.  
4. Olası yan etkiler  nelerdir?  
Tüm ilaçlar gibi, OPRELAST’ın  içeriğinde bulunan maddelere duyarlı  olan kişilerde yan  
etkiler olabilir.  
Yan etkiler aşağıdaki kategorilerde gösterildiği şekilde sınıflandırılmıştır: 
Çok yaygın  : 10 hastanın en az 1’inde  görülebilir.  
Yaygın  : 10 hastanın birinden az, fakat 100 hastanın birinden  fazla  görülebilir.  
Yaygın olmayan:100 hastanın birinden az, fakat 1.000 hastanın birinden fazla görülebilir. 
Seyrek  : 1.000 hastanın birinden az, fakat 10.000 hastanın birinden  fazla  görülebilir.  
Çok seyrek  : 10.000 hastanın birinden az  görülebilir.  
Bilinmiyor  : Eldeki verilerden hareketle tahmin  edilemiyor.  
 
Aşağıdakilerden herhangi birini fark ederseniz, hemen doktorunuza bildiriniz veya size 6  en yakın hastanenin acil bölümüne başvurunuz:  
Ciddi yan etkileri – depresyon ve intihar düşüncesi  
Bazı yan etkiler ciddi olabilir. Yaygın olmayan sıklıkta intihar düşüncesi ve intihar davranışı 
bildirilmiştir. Herhangi bir davranış ve duygu durum değişikliği, depresyon hissi, intihar 
düşüncesi veya intihar davranışı durumunda derhal doktorunuza başvuru nuz. 
Çok yaygın  
• İshal  
• Bulantı  
• Baş ağrıları, migren veya gerilim tipi baş  ağrıları  
• Nezle, burun akıntısı, sinüs enfeksiyonu gibi üst solunum yolu  enfeksiyonları  
Yaygın  
• Öksürük  
• Sırt ağrısı  
• Kusma  
• Yorgun  hissetme  
• Mide  ağrısı  
• İştah  azalması  
• Sık bağırsak  hareketleri  
• Uyuma güçlüğü  (uykusuzluk)  
• Hazımsızlık veya mide  yanması  
• Akciğerlerinizdeki soluk yollarında iltihap ve şişlik  (bronşit)  
• Soğuk algınlığı  (nazofarenjit)  
• Depresyon  
 
Yaygın olmayan  
• Aşırı duyarlılık  reaksiyonları  
• Döküntü  
• Kurdeşen  (ürtiker)  
• Kilo kaybı  
• Alerjik  reaksiyon  
• Bağırsak veya midede  kanama  
• İntihar düşüncesi veya  davranışı  
 
Bilinmiyor  
• Şiddetli alerjik reaksiyon (solunum veya yutkunma güçlüğüne yol açabilecek  yüz, 
dudaklar, ağız, dil veya boğazda şişliği içerebilir)  
 
65 yaş veya üzerindeyseniz şiddetli ishal, bulantı ve kusma yan etkilerinin görülme riski 
artabilir. Gut problemleriniz ciddileşirse doktorunuza danışınız.  
 
Bunların hepsi ciddi yan etkilerdir. Acil tıbbi müdahale gerekebilir.  
 
Eğer bu kullanma talimatında bahsi geçmeyen herhangi bir yan etkiyle karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan bir yan etki meydana gelmesi durumunda 7  hekiminiz, eczacınız veya hemşireniz ile konuşunuz. Ayrıca karşılaştığınız  yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güve nliliği hakkında daha fazla bilgi edinilmesine katkı sağlamış olacaksınız.  
 
5. OPRELAST’ın  saklanması  
OPRELAST’ı  çocukların göremeyeceği ve erişemeyeceği yerlerde ve ambalajında saklayınız.  
25°C altındaki oda sıcaklığında saklayınız.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra OPRELAST’ı  kullanmayınız.  
Eğer üründe ve/veya ambalajında bozukluklar fark ederseniz OPRELAST’ı  kullanmayınız.  
 
Son kullanma tarihi geçmiş veya kullanılmayan ilaçları çöpe a tmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  
EİP Eczacıbaşı İlaç Pazarlama A.Ş.  
Büyükdere Caddesi Ali Kaya Sok. No:5  
34394 Levent/İstanbul  
 
Üretim Yeri:  
Gensenta İlaç Sanayi ve Ticaret A.Ş.,  
Yenibosna -Bahçelievler/İstanbul  
 
Bu kullanma talimatı 09/08/2024 tarihinde onaylanmıştır.  
 