1 / 18  
 KISA ÜRÜN BİLGİSİ  
 
▼  Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesleği mensuplarının şüpheli advers reaksiyonları TÜFAM’a 
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanı r? 
 1.     BEŞERİ TIBBİ ÜRÜNÜN ADI  
  
JİNARC  30 mg tablet 
 2.     KALİTATİF VE KANTİTATİF BİLEŞİM  
 Etkin madde:   
Tolvaptan  30 mg  
 Yardımcı maddeler:  
Laktoz monohidrat  73,826 m g 
 Yardımcı maddeler için 6.1’e bakınız.  
 3.     FARMASÖTİK FORM  
 Tablet  
Bir tarafında “OTSUKA” ve “30 ” baskılı, mavi, yuvarlak tabletler  
 4.     KLİNİK ÖZELLİKLER  
 4.1. Terapötik endikasyonlar  
 
JİNARC , hızlı ilerlediği kanıtlanmış 1. ilâ 4. evre kronik böbrek yetmezliği  (KBY) olan 
yetişkinlerde tedavi başlangıcında otozomal dominant polikistik böbrek hastalığı (ADPKD) 
kistlerinin  gelişiminin  ve böbrek yetmezliğinin ilerlemesini yavaşlatma k için endikedir  (bölüm 
5.1’e bakınız) . 
 4.2. Pozoloji ve uygulama şekli  
 Tolvaptan tedavisi, ADPKD’yı tedavi etme konusunda uzmanlığa sahip ve hepatik toksisite de dahil olmak üzere, tolvaptan tedavisinin risklerini ve izleme gerekliliklerini tamamen kavramış olan doktorların gözetimi altında başlatılmalı ve izlenmelidir (bölüm 4.4’e bakınız) . 
 Pozoloji /uygulama sıklığı ve süresi : 
JİNARC , 45 mg + 15 mg, 60 mg + 30 mg ya da 90 mg + 30 mg’lık bölünmüş doz rejimleri 
hâlinde günde iki kez uygulanmalıdır. Sabah dozu, kahvaltıdan en az 30 dakika önce alınmalıdır. İkinci doz tok veya aç karna alınabilir. Bu böl ünmüş doz rejimlerine göre, günlük 
toplam dozlar 60, 90 veya 120 mg’dır.  
 Doz t itrasyonu:  
45 mg + 15 mg’lık bir bölünmüş doz rejimine göre, başlangıç dozu günde 60 mg tolvaptandır (uyandıktan hemen sonra ve kahvaltıdan önce alınan 45 mg ve bundan 8 saat sonra alınan 15 2 / 18  
 mg). Başlangıç dozu, tolere edilmesi durumunda, titrasyonlar arasında en az bir hafta ara olması 
kaydıyla, günlük 90 mg tolvaptan (60 mg + 30 mg) bölünmüş doz rejimine ve ardından, günlük 120 mg tolvaptan (90 mg + 30 mg) hedef bölünmüş doz re jimine yukarı doğru titre edilir. 
Yüksek dozlara karşı aşırı hızlı titrasyon hızı nedeniyle zayıf tolerans gösterilmesini önlemek amacıyla, doz titrasyonu dikkatli yapılmalıdır. Tolerans düzeyine göre, hastalara verilen dozlar aşağı titre edilebilir. Hasta lara, tolere edilebilen en yüksek tolvaptan dozları verilmeli ve doz 
seviyesi korunmalıdır.  Doz titrasyonunun amacı, bir yandan sıvı dengesini korurken, diğer yandan renal V2 reseptöründeki vazopresin aktivitesini, mümkün olduğunca, tamamen ve sürekli ola rak bloke 
etmektir  (bölüm 4.4’e bakınız ).  
 Vazopresin inhibisyonunun yeterli olup olmadığını izlemek için idrar ozmolalitesinin ölçülmesi 
tavsiye edilir. Hastanın su tüketiminin yetersiz olması durumunda, tolvaptanın akuaretik etkilerine bağlı olarak görülebilecek dehidrasyon riskini izlemek amacıyla plazma ozmolalitesi veya serum sodyum (plazma ozmolalitesini ölçmek için) ve/veya  vücut ağırlığı periyodik olarak 
takip edilmelidir.  
 JİNARC ’ın 5. evre KBY hastaları için güvenliliği ve etkililiği ile ilgili araştırma yapılmamıştır 
ve dolayısıyla, böbrek yetmezliği, 5. evre KBY’ye ilerlerse tedavi durdurulmalıdır  (bölüm 4.4’e 
bakınız) . 
 Su içme kabiliyeti ya da suya erişim kısıtlıysa, tedavi kesilmelidir  (bölüm 4.4’e bakınız) . 
Tolvaptan greyfurt suyuyla birlikte alınmamalıdır  (bölüm 4.5’e bakınız) . Hastalara, yeterli 
miktarda su içmeleri veya başka aköz sıvılar tüketmeleri söylenmelidir  (bölüm 4.4’e bakınız).  
 Güçlü CYP3A inhibitörleri alan h astalar için d oz ayarlaması:   
Tolvaptan dozları, güçlü CYP3A inhibitörleri  (bölüm 4.5’e bakınız) alan hastalarda şu şekilde 
düşürülmelidir:  
 
Günlük tolvaptan bölünmüş dozu  Düşürülmüş doz (günde bir kez)  
90 mg + 30 mg  30 mg  
(30 mg’a karşı iyi tolerans gösterilmezse, 15 mg’a 
düşürülür)  
60 mg + 30 mg  30 mg  
(30 mg’a karşı iyi tolerans gösterilmezse, 15 mg’a 
düşürülür)  
45 mg + 15 mg  15 mg  
 Orta dereceli CYP3A inhibitörleri alan h astalar için d oz ayarlaması : 
Tolvaptan dozları, orta dereceli CYP3A inhibitörleri alan hastalarda  şu şekilde düşürülmelidir:  
 
Günlük tolvaptan bölünmüş dozu  Düşürülmüş bölünmüş doz  
90 mg + 30 mg  45 mg + 15 mg  
60 mg + 30 mg  30 mg + 15 mg  
45 mg + 15 mg  15 mg + 15 mg  
 Eğer hastalar düşürülmüş tolvaptan doz seviyelerini tolere edemezlerse, doz seviyelerinin daha fazla düşürülmesi düşünülmelidir.  3 / 18  
 Uygulama şekli:  
Oral yoldan kullanım. 
Tabletler çiğnenmeden, bir bardak suyla yutulmalıdır.  Özel popülasyonlara ilişkin ek bilgiler:  
Böbrek yetmezliği : 
Tolvaptan, anürik hastalarda kontrendikedir (bölüm 4.3’e bakınız).  
 Böbrek yetmezliği  olan hastalar için doz ayarlaması yapılmasına ger ek yoktur.  
 Glomerüler filtrasyon hızı indeksi <10 mL/dk olan denekler veya diyalize giren hastalarla hiçbir 
klinik deney yapılmamıştır. Böbrek fonksiyonları ciddi düzeyde aza lmış hastalar için (yani 
tahmini glomerüler filtrasyon hızı ( eGFR ) <20) karaciğer hasarı riski artabilir; bu hastalar 
karaciğer toksisite si açısından dikkatli bir şekilde izlenmelidir. 1. , 2. veya 3. evredeki hastalar 
için elde edilen verilerle kıyaslandığında, erken 4. evre KBY hastaları için elde edilen veriler 
daha kısıtlıdır  (bölüm 5.1’e bakınız) . Geç 4. evre KBY (eGFR <25 mL/min /1.73 m
2) hastaları 
için kısıtlı veri bulunmaktadır. 5. evre KBY hastaları için veri bulunmamaktadır. Böbrek 
yetmezliği 5. evre KBY’ye ilerlemesi durumunda tolvaptan tedavisi durdurulmalıdır (bölüm 4.4’e bakınız).  
 Karaciğer yetmezliği : 
JİNARC  tedavisinin fayda ve riskleri şiddetli karaciğer yetmezliği olan hastalarda dikkatli bir 
şekilde değerlendirilmelidir. Hastalar dikkatle takip edilerek tedavi edilmeli ve karaciğer enzimleri düzenli olarak iz lenmelidir  (bölüm 4.4’e bakınız) . 
 JİNARC , tolvaptan tedavis inin tamamen kesilmesi koşullarını içeren  tedaviye başlamadan önce 
yüksek karaciğer enzimleri olan ve/veya karaciğer hasarı belirtileri ve semptomları olan 
hastalarda kontrendikedir  (bölüm 4.3 ve 4.4’e bakınız) . 
 
Hafif veya orta dereceli karaciğer yetmezliği olan  hastalar için hiçbir doz ayarlaması 
yapılmasına gerek yoktur (Child- Pugh Sınıf A ve B). 
 Pediyatrik popülasyon : 
Tolvaptan ilacının çocuk ve adolesanlardaki güvenliliği ve etkililiği kanıtlanmamıştır. Bu 
konuda hiçbir veri yoktur. Pediyatrik yaş grubunun tolvaptan kullanması tavsiye edilmez.  
 
Geriyatrik popülasyon:  
Yaş artışının tolvaptan plazma konsantrasyonları üzerinde hiçbir etkisi yoktur. Tolvaptan  
ilacının 55 yaş üzeri ADPKD hastalarındaki güvenliliği ve etkililiğine dair sınırlı veriler bulunmaktadır ( bölüm 5.1’e bakınız).  
 
4.3. Kontrendikasyonlar  
 
JİNARC , aşağıdaki durumlarda kontrendikedir:  
• Etkin maddeye ya da bölüm 6.1’de listelenen herhangi bir yardımcı maddeye veya 
benzazepin veya benzazepin türevlerine (bölüm 4.4’e bakınız)  karşı aşırı hassasiyet i 
olanlarda , 
• Tolvaptan tedavisinin kalıcı olarak kesilme koşulları: tedavi öncesinde karaciğer 
enzimlerinin yükselmesi ve/veya karaciğer hasarı belirtileri ve semptomları (bölüm 
4.4’e bakınız)  4 / 18  
 • Hacim deplesyonu  
• Hipernatremi  
• Susadığını hissedemeyen veya hissettiğinde bir tepki vermeyen hastalarda  
• Hamilelik  (bölüm 4.6’ya bakınız)  
• Emzirme  (bölüm 4.6’ya bakınız)  
• Anüri  
 
4.4. Özel kullanım uyarıları ve önlemleri  
İdiyosenkratik karaciğer toksisitesi  
Tolvaptan, nadir görülen vakalarda total bilirubin (BT) seviyesindeki eşzamanlı yükselmelerle 
birlikte, kan alanin ve aspartat aminotransferaz (ALT ve AST) seviyelerinin idiyosenkratik 
yükselmesiyle ilişkilendirilir.  
 
Tolvaptan ile otozomal dominant polikistik böbrek hastalığında pazarlama sonrası deneyiml ere 
bakıldığında nakil gerektiren karaciğer hasarı raporlanmıştır.  ADPKD’si bulunan hastalarla yapılan bir çift -kör, plasebo- kontrollü çalışmada, hepatoselüler 
hasarın başlama periyodu (>3 x ULN ALT yükselmelerine bağlı), tedavinin başlamasından itibaren 3-14 ay içerisindedir ve bu artışlar 1- 4 ay içerisinde ALT’nin <3 x ULN seviyesine 
dönmesiyle reversibldır. Her ne kadar bu eşzamanlı yükselmeler tolvaptan tedavisinin 
kesilmesiyle reversibl olsa da, önemli ve anlamlı karaciğer hasarı potansiyeli gösterirler. Diğer tıbbi ürünlerle gözlemlenen benzer değişiklikler, irreversibl ve potansiyel olarak yaşamı tehdit edici karaciğer hasarına neden olma potansiyeliyle ilişkilendirilir  (bölüm 4.8’e bakınız) . 
 İlacı yazan doktorların aşağıda belirtilen güvenlik tedbi rlerine harfiyen uyması gerekir.  
Önemli ve/veya irreversibl karaciğer hasarı riskini hafifletmek için, JİNARC  tedavisine 
başlamadan önce hepatik transaminazlar ve bilirubin için kan testleri yapılmalı ve 18 ay boyunca ayda bir kez ve sonrasında düzenli 3 a ylık aralıklarla bu testlere devam edilmelidir. 
Karaciğer hasarı olduğunu gösterebilecek semptomların (örneğin halsizlik, anoreksi, mide bulantısı, sağ üst abdominal bölgede rahatsızlık hissi, kusma, ateş, döküntü, kaşıntı, koyu renkli idrar veya sarılık) eşzamanlı olarak izlenmesi tavsiye edilir.  
 Eğer bir hasta tedaviye başlamadan önce tedavinin kalıcı olarak kesilmesi kriterlerini (aşağıya bakınız) karşılayan anormal ALT, AST veya BT seviyeleri gösterirse, tolvaptan kullanılması kontrendikedir  (bölüm 4.3’e bakınız ). Tedaviyi kalıcı olarak kesmek i çin 
belirlenmiş limitlerin altında kalan anormal taban çizgisi seviyeleri gözlemlenmesi durumunda, tedavi, ancak tedavinin potansiyel faydalarının potansiyel risklere ağır basması şartıyla başlatılabilir ve karaciğer fonksiyon testlerine sıklığı arttırılar ak devam edilmelidir. 
Bir karaciğer uzmanına danışılması tavsiye edilir. Tedavinin ilk 18 ayı boyunca, JİNARC , 
sadece doktorları karaciğer fonksiyonlarının tedaviyi kaldırabileceğini belirten hastalara verilmelidir.  
 Karaciğer hasarıyla tutarlı semptom vey a belirtilerin başlangıcında ya da tedavi süresince 
ALT veya AST seviyelerinde anormal yükselişler olduğu tespit edilirse, JİNARC  
uygulamaları kesilmeli ve ALT, AST, BT ve alkalin fosfataz (AP) testleri de dahil olmak üzere, mümkün olan en kısa zamanda tes tler tekrarlanmalıdır (tercihen 48 -72 saat içerisinde). 
Semptomlar / belirtiler / laboratu var anormallikleri stabilize edilene veya tamamen çözülene 
kadar, testlere sıklığı arttırılarak devam edilmelidir ve ancak bundan sonra JİNARC  tedavisi 
tekrar başlatı labilir.   
 5 / 18  
 ALT ve AST seviyelerinin normal üst limitin (ULN) 3 kat altında olması durumunda, aynı 
veya daha düşük doz seviyeleri verilen hastalar daha sık yapılan ölçümlerle izlendiğinde, 
JİNARC  tedavisine dikkatli bir şekilde tekrar başlanabilir , çünkü sürekli tedavi sırasında 
transaminaz seviyelerinin bazı hastalarda stabilize olduğu görünmektedir.  
 
Güncel klinik uygulama, transaminaz seviyelerinin aynı kaldığının veya arttığının teyit edilmesi üzerine, JİNARC  tedavisinin yarıda kesilmesi ve anlamlı artışların ve/ve ya 
karaciğer hasarına yönelik klinik semptomların kalıcı olması durumunda, tedavinin tamamen 
kesilmesi gerektiğini belirtmektedir.  
 Tedavinin tamamen kesilmesiyle ilgili tavsiye edilen kılavuzlar şunları içerir:  
• ALT veya AST > ULN’nin 8 katı, 
• ALT veya AST > ULN’nin 5 katı, 2 haftadan daha uzun bir süre boyunca,  
• A L T  v e y a  A S T  >  U L N ’ n i n  3  k a t ı  v e  ( B T  >  U L N ’ n i n  2  k a t ı  y a  d a  U l u s l a r a r a s ı  
Normalize Edilmiş Oran [NR] > 1,5),  
• ALT veya AST > ULN’nin 3 katı, yukarıda da bahsi geçen karaciğer hasarıyla ilgili 
kalıcı semptomlarla birlikte.  
 
 
Su tüketimi  
Tolvaptan, örneğin susuzluk, poliüri, noktüri ve pollaküri  (bölüm 4.8’e bakınız) gibi su kaybına 
bağlı advers  reaksiyonlara sebep olabilir. Bundan dolayı, hastaların suya (veya diğer aköz 
sıvılara) erişimi olmalı ve bu sıvıları yeterli miktarda tüketmelidir. Hastalara, aşırı susuzluk veya dehidrasyonu önlemek için, ilk susuzluk belirtisinde su içmeleri veya diğer  aköz sıvıları 
tüketmeleri söylenmelidir.  
 Buna ek olarak, hastalar, susadıklarını hissetseler de hissetmeseler de yatmadan önce 1 -2 
bardak sıvı tüketmeli ve gece idrara kalktıktan sonra yeniden sıvı almalıdırlar.  
 Dehidrasyon  
Tolvaptan kullanan hastalarda hacim durumu izlenmelidir, çünkü tolvaptan tedavisi renal bozukluk için bir risk faktörü teşkil eden aşırı dehidrasyona sebep olabilir. Vücut kilosunun 
doğru takibi önerilmektedir. İlerleyen kilo kaybı, ilerleyen dehidrasyonun erken belirtisi olabilir. Dehidrasyon durumu belirgin hâle gelirse, uygun tedbirler alınmalıdır . Bu tedbirler, 
tolvaptan tedavisinin yarıda bırakılması veya tolvaptan doz seviyesinin düşürülmesini ve sıvı tüketiminin arttırılmasını içerebilir. Uygun düzeyde sıvı tüketmesini engelley en hastalıkları 
olanlarda ya da örneğin kusma veya ishal gibi durumlara bağlı olarak su kaybetme riski artan 
hastalarla özel olarak ilgilenilmelidir.  
 İdrar çıkışını engelleyen durumlar  
İdrar çıkışı sürmelidir. Örneğin prostatik hipertrofi veya miktürisyon bozukluğu olan hastalar 
gibi kısmı idrar çıkışı obstrüksiyonu olan hastaların akut idrar retansiyonu geliştirme riski 
artmaktadır.  
 Sıvı ve e lektrolit dengesi  
Tüm hastaların sıvı ve elektrolit durumu izlenmelidir. Tolvaptan uygulaması bol akuarez indükler ; dehidrasyona neden olabilir; serum sodyum seviyesini yükseltir ve hipernatramik 
hastalarda kontrendikedir. Bundan dolayı, dehidrasyon durumunu izlemek amacıyla, serum kreatinin, elektrolitler ve elektrolit dengesizliğine yönelik semptomlar (örneğin baş d önmesi, 6 / 18  
 baygınlık, palpitasyon, kafa karışıklığı, halsizlik, yürüyüş bozukluğu, reflekslerde aşırı artış, 
nöbetler, koma gibi) tolvaptan tedavisi öncesinde ve sonrasında değerlendirilmelidir.  Uzun -süreli tedavi sırasında, elektrolitler en az her üç ayda bir kez ölçülmeli ve izlenmelidir. 
 Serum sodyum a normallikleri 
Tedavi öncesinde gözlemlenen sodyum anormallikleri (hipoantremi veya hiperantremi), tolvaptan tedavisine başlamadan önce tedavi edilerek düzeltilmelidir.  Anafilaksi  
Pazarlama sonrası tecrübelerde, tolvaptan uygulaması sonrasında rapor edilen anafilaksi (anafilaktik şok ve genel olarak döküntü de dahil) vakası çok nadirdir. Bu tür reaksiyonlar, il k 
tolvaptan uygulaması sonrasında görülmüştür. Hastalar tedavi süresince dikkatle gözlenmelidir. 
Benzazepin veya benzazepin türevlerine (örneğin; benazepril, konivaptan, fenoldopam mesilat veya mirtazapin) karşı aşırı hassasiyeti olduğu bilinen hastalar, t olvaptana karşı aşırıduyarlılık 
reaksiyonu riski altında olabilirler (bölüm 4.3’e bakınız).  Bir anafilaktik reaksiyon ya da başka ciddi alerjik reaksiyon gözlemlenmesi halinde, tolvaptan uygulaması derhal kesilmeli ve uygun tedavi başlatılmalıdır. Aşırı h assasiyet kontrendike bir 
durum olduğundan, bir anafilaktik reaksiyon ya da başka ciddi alerjik reaksiyonlar sonrasında tedavi asla yeniden başlatılmamalıdır.  
 Diabetes mellitus  
Glukoz konsantrasyonu seviyesi yüksek olan (örneğin 300 mg/dl’den fazla) şeker  hastaları 
psödo hiponatremi  gösterebilirler. Bu durum, tolvaptan tedavisi öncesinde ve sırasında göz 
önününde bulundurulmalıdır.  Tolvaptan hiperglisemiye nede n olabilir  (bölüm 4.8’e bakınız) . Bundan dolayı, tolvaptan 
ilacıyla tedavi edilen şeker hastalar ı dikkatli bir şekilde tedavi edilmelidir. Bu durum, özellikle, 
yeterli şekilde kontrol edilmeyen tip II diyabet hastaları için geçerlidir.  
 Ürik asit artışları  
Böbreklerin ürik asit klirensinde azalma tolvaptan  ilacının bilinen bir etkisidir. ADPKD’si olan 
hastalarla yapılan bir çift -kör, plasebo- kontrollü çalışmada, plasebo ile tedavi edilen hastalara 
(%1,7) kıyasla, tolvaptan ile tedavi edilen hastalarda (%6,2) potansiyel olarak klinik açıdan anlamlı düzeyde a rtmış ürik asit (10 mg/dL’den fazla) daha yüksek oranda rapor edildi. Gut 
advers reaksiyonları, plasebo verilen hastalara (7/483, %1,4) kıyasla, tolvaptan ile tedavi edilen hastalarda (28/961, %2,9) daha sık rapor edildi. Buna ek olarak, çift -kör, plasebo- kontrollü 
çalışmada, gut hastalığını tedavi etmek için kullanılan allopurinol seviyesinde artış olduğu ve başka tıbbi ürünler de kullanıldığı gözlemlendi. Serum ürik asit üzerinde gözlemlenen etkiler, tolvaptanın idrar ozmolalitesi üzerindeki etkilerine ka rşı meydana gelen reversibl renal 
hemodinamik değişikliklere atfedilir ve klinik açıdan ilgili olabilir. Bununla birlikte, çift- kör, 
plasebo -kontrollü çalışmada gözlemlenen ürik asitte artış ve/veya gut vakaları ciddi değildi ve 
tedavinin kesilmesine neden olmadı. Ürik asit konsantrasyonları, JİNARC  tedavisi öncesinde 
ve semptomlara bağlı olarak tedavi sırasında belirtildiği şekilde değerlendirilmelidir.  
 Tolvaptanın glomerular filtrasyon hızı (GFR) üzerindeki e tkisi 
Tolvaptan tedavisi başlangıcında, ADPKD çalışmalarında, GFR düzeyinde reversibl bir azalma 
gözlemlenmiştir . 
 7 / 18  
 Kronik böbrek hastalığı  
Geç 4. evre KBY (eGFR <25 mL/ dak./1,73 m2) hastaları için kısıtlı veri bulunmaktadır. 5. evre 
KBY hastaları için veri bulunmamaktadır. Böbrek yetmezliği 5. evre KBY’ye ilerlemesi 
durumunda tolvaptan tedavisi durdurulmalıdır.  Laktoz intoleransı  
JİNARC, yardımcı madde olarak laktoz içermektedir. Nadir kalıtımsal g alaktoz intoleransı, 
Lapp laktaz yetmezliği ya da  glukoz -galaktoz malabsor psiyon problemi olan hastaların bu ilacı 
kullanmamaları gerekir.  
 4.5. Diğer tıbbi ürünler ile etkileşimler ve diğer etkileşim şekilleri  
 
Diğer tıbbi ürünlerin tolvaptan farmakokinetiği üzerine etkileri  
CYP3A4 tolvaptan metabolizmasındaki baskın enzimdir. Tolvaptan diğer CYP3A4 
substratlarının  farmakokinetiğini anlamlı olarak değiştirmemektedir.  
 CYP3A inhibitörleri  
Orta dereceli (örneğin amprenavir, aprepitant, atazanavir, siprofloksasin, krizotinib, darunavir/ritonavi r, diltiazem, eritromisin, flukonazol, fosamprenavir, imatinib, verapamil) 
veya güçlü (örneğin itrakonazol, ketokonazol, ritonavir, klaritromisin) CYP3A inhibitörleri olan tıbbi ürünlerle eşzamanlı kullanılması tolvaptan maruziyet düzeyini arttırır.   Keto konazol  
Tolvaptan ve ketokonazol ilaçlarının birlikte uygulanması, tolvaptan için eğri altında kalan 
alanda  (EAA) %440’lık bir artış ve maksimum plazma konsantrasyonunda (C
maks) %248’ lik 
bir artış ile sonuçlanır . 
 Tolvaptan ve orta dereceli CYP3A  inhibitörü flukonazol ilaçlarının birlikte uygulanması, C
maks 
ve EAA değerlerinde sırasıyla %80 ve %200 artış ile sonuçlanmıştır.  Greyfurt suyu  
Tolvaptan ile birlikte orta dereceli ve güçlü CYP3A inhibitörü greyfurt suyu tüketimi t olvaptan 
zirve konsantrasyonunun (C
maks) iki katına çıkması ile sonuçlanmış tır. 
 
Orta dereceli veya güçlü CYP3A inhibitörleri aldıkları süre boyunca hastalara verilen 
tolvaptanın doz seviyesinin düşürülmesi tavsiye edilir ( bölüm 4.2’ye bakınız). Orta derec eli 
veya güçlü CYP3A inhibitörleri alan hastalar, özellikle de bu inhibitörleri günde bir defadan daha sık alıyorlarsa, dikkatli bir şekilde tedavi edilmelidir.  CYP3A indükleyiciler  
Güçlü CYP3A indükleyicileri (örneğin rifampisin) olan tıbbi ürünlerle eşz amanlı kullanılması, 
tolvaptan maruziyet seviyesini ve etkililiğini azaltacaktır. Tolvaptan ve rifampisin ilaçlarının 
birlikte alınması, tolvaptan için ölçülen C
maks ve EAA değerlerini yaklaşık %85 oranında 
azaltmıştır. Bundan dolayı, tolvaptanın güçlü CYP3A indükleyicileriyle (örneğin rifampisin, 
rifabutin, rifapentin, fenitoin, karbamazepin, ve sarı kantaron) eşzamanlı kullanılmasından kaçınılmalıdır.  
 Serum sodyum konsantrasyonunu a rttıran tıbbi ürünlerle birlikte kullanılması 
Tolvaptanın hipertonik salin, oral sodyum formülasyonları ve serum sodyum konsantrasyonunu arttıran tıbbi ürünlerle birlikte uygulandığı klinik çalışmalardan elde edilmiş hiçbir deneyim ve 8 / 18  
 bilgi yoktur. Efervesan analjezik preparatlar gibi yüksek sodyum içerikli  tıbbi ürünler ve 
dispepsi için sodyum içeren belirli tedaviler de serum sodyum konsantrasyonunu arttırabilir. 
Tolvaptanın serum sodyum konsantrasyonunu arttıran tıbbi ürünlerle eşzamanlı kullanılması, daha yüksek bir hipernatremi geliştirme riskiyle sonuç lanır ve bundan dolayı  tavsiye edilmez.  
 Diüretik  
Diüretik kombinasyonuyla birlikte tolvaptan ADPKD hastalarında geniş ve kapsamlı bir şekilde araştırılmamış tır. Her ne kadar tolvaptan ile  loop ve tiazid grubu diüretiklerin eşzamanlı 
kullanılmasının bir sinerjik veya aditif etkisi varmış gibi görünmese de, her ilaç sınıfının şiddetli dehidrasyona sebep olma potansiyeli vardır – ki bu da, renal bozukluk açısından bir risk teşkil 
eder. Dehidrasyon veya renal bozukluk belirgin hâle gelirse, uygun tedbirler alı nmalıdır ve bu 
tedbirler, tolvaptan tedavisinin yarıda kesilmesini ya da tolvaptan ve/veya diüretik doz seviyelerinin düşürülmesini ve su tüketiminin arttırılmasını içerebilir. Renal bozukluğun veya dehidrasyonun potansiyel diğer nedenleri ele alınarak değerlendirilmelidir.  
 Tolvaptanın Diğer Ürünlerin Farmakokinetik Özellikleri Üzerindeki Etkisi  
CYP3A substratlar  
Sağlıklı deneklerde, bir CYP3A substratı olan tolvaptanın bazı diğer CYP3A substratlarının (örneğin varfarin veya amiodaron) plazma konsantrasyonları üzerinde hiçbir etki  
göstermemiştir . Tolvaptan, lovastatin plazma seviyelerini 1,3 - 1,5 kat arttırmıştır. Her ne kadar 
bu artış klinik açıdan ilgili olmasa da, tolvaptanın CYP3A4 substratlarına karşı maruziyet seviyesini potansiyel olara k arttırabileceğini göstermektedir.  
 Transporter substratlar  
P-glikoprotein substratlar: İn-vitro  çalışmalar, tolvaptanın bir P -glikoprotein (P -gp) substratı 
ve kompetitif inhibitörü olduğunu göstermiştir. Günde bir kez 60 mg’lık çoklu doz tolvaptan 
ile b irlikte kullanımında kararlı durum digoksin konsantrasyonları (maksimum plazma 
konsantrasyonu (C
maks) 1,3 ve plazma eğri altındaki alanı  (EAA)  1,2 kat ) artmıştır. Bundan 
dolayı, digoksin veya diğer dar terapötik P -pg substratları (örneğin dabigatran) kullanan 
hastalar tolvaptan ilacıyla tedavi edildiklerinde dikkatli bir şekilde tedavi edilmeli ve aşırı etkiler açısından değerlendirilmelidir.  
 OATP1B1/OAT3/BCRP ve OCT1: İn-vitro  çalışmalar, tolvaptan veya onun oksobütirik 
metabolitinin OATP 1B1, OAT3, BCRP ve OCT1 transporterleri inhibe etme potansiyeli 
olabileceğini göstermiştir.  Tolvaptan (90 mg) ile rosuvastatin (5 mg) birlikte kullanımı yla, 
BCRP substratı, rosuvastatin C
maks değeri %54 ve EAA değeri %69 artmıştır. Eğer BCRP 
substratları ( örneğin sülfasalazin) tolvaptan ile birlikte kullanılırsa, hastalar dikkatlice takip 
edilmeli ve bu ilaçların aşırı etkileri açısından değerlendirilmelidir.  
 Oksobutirik asit metabolit (OATP1B1 ve OAT3 inhibitörleri) plazma konsantrasyonu 
yükselmiş sağlıklı hastalarda, rosuvastatin (OATP1B1 substratı) veya furosemid (OAT3 
substratı) kullanımı rosuvastatin veya furosemid farmakokinetiğini anlamlı olarak 
değiştirmemiştir. Tolvaptan faz 3 yönlendirici deneyde sıklıkla kullanılan statinler (örneğin 
rosuvastatin ve pitavastatin), OATP1B1 veya OATP1B3 substratlarıdır; bununla birlikte, ADPKD hastalarıyla tolvaptan için yapılan faz 3 yönlendirici deneyi sırasında advers etki profilinde hiçbir değişiklik gözlemlenmemiştir.  
 Eğer OCT1 substratları (örneğin metformin) tolvaptan ile birlikte uygulanırsa, hastalar dikkatli 
bir şekilde tedavi edilmeli ve bu ilaçların aşırı etkilerine karşı değerlendirilmelidir. 
 9 / 18  
 Diüretik veya diüretik olmayan a nti-hipertansif i laç(lar)  
ADPKD hastalarıyla yapılan deneylerde ayakta tansiyon ölçümü rutin olarak yapılmadı; 
bundan dolayı, tolvaptanla farmakodinamik bir etkileşime bağlı bir ortostatik/postural hipotansiyon riski göz ardı edilemez.  
 Vazopresin analogları  ile birlikte kullanım  
Tolvaptan, renal akuaretik etkisinin yanı sıra, endotelyal hücrelerden koagülasyon faktörleri (örneğin von Willebrand faktörü) salınımında yer alan vasküler vazopresin V2 reseptörlerini bloke edebilir. Bundan dolayı, tolvaptanla birlikte uygulandığında, örneğin desmopresin gibi vazopresin analoglarının etkisi, bu tür analogları kanamayı önlemek veya kontrol etmek amacıyla kullanan hastalarda azalabilir. JİNARC ’ın vazopresin analoglarıyla birlikte 
uygulanması tavsiye edilmez.  
 Sigara ve alkol kullanımı 
ADPKD deneylerinde sigara ve alkol geçmişiyle ilgili elde edilen veriler, sigara ve alkol kullanımının tolvaptanla ADPKD tedavisinin etkililiği ve güvenliliğinde olan muhtemel 
etkileşimini tespit etmek için oldukça kısıtlıdır.  
 Özel popülas yonlara ilişkin ek bilgiler  
Pediyatrik popülasyon:  
Etkileşim çalışması yapılmamıştır.  
 4.6. Gebelik ve laktasyon  
 Genel tavsiye  
Gebelik kategorisi C’dir.  
 Çocuk doğurma potansiyeli bulunan kadınlar/Doğum kontrolü (Kontrasepsiyon)  
JİNARC’ın  doğum kontrolü uygulamayan çocuk doğurma potansiyeli olan kadınlarda 
kullanımı önerilmez.  
 Gebelik dönemi  
Gebe kadınlarda tolvaptan kullanımıyla ilgili yeterli veri mevcut değildir. Hayvanlarla yapılan çalışmalar üreme toksisitesi göstermiştir.  
JİNARC’ın  gebelerde kullanımı kontrendikedir  (bölüm 4.3’e bakınız) . 
 Laktasyon dönemi  
Tolvaptanın anne sütüne geçip geçmediği bilinmemektedir. Sıçanlarla yapılan çalışmalar tolvaptanın süte geçtiğini göstermiştir.  Yenidoğanlar için risk gözardı  edilmemelidir. JİNARC, 
emzirme döneminde kontrendikedir.  
 Üreme yeteneği / Fertilite  
Hayvanlarla yapılan çalışmalar, fertilite üzerinde etkisi olduğunu göstermiştir  (bölüm 5.3’e 
bakınız) . İnsanlara yönelik potansiyel risk bilinmemektedir. 
 4.7. Araç ve makin e kullanımı üzerindeki etkiler  
JİNARC’ın  araç veya makine kullanımı üzerindeki etkisi azdır. Bununla birlikte, araç veya 
makine kullanırken, ara sıra baş dönmesi, asteni veya halsizlik meydana gelebileceği göz önünde bulundurulmalıdır.  10 / 18  
 4.8. İstenmeyen etkiler  
 
Güvenlik profili özeti  
Farmakodinamik olarak tahmin edilen ve çoğunlukla rapor edilen advers reaksiyonlar; 
susuzluk, poliüri, noktüri ve polaküri sırasıyla hastaların %55, %38, %29 ve %23’ünde 
gözlenmektedir. Ayrıca tolvaptan, seyrek olan toplam- bilirubin (BT ; %0,2 ) yükselmelerinin 
beraberinde  kan alanin aminotransferaz (ALT ; %4,4) ve aspartat aminotransferaz (AST; %3,1) 
ayrı ayrı yükselmeleri ile ilişkilidir.  
 Advers Reaksiyon Tablosu 
Tolvaptan tedavisi ile ilişkili advers  ilaç reaksiyonları sıklıkları aşağıdaki tabloda verilmektedir. 
Tablo, klinik çalışma veya pazarlama sonrası raporlanan advers ilaç reaksiyonlarını içermektedir.  
 
Çok yaygın (≥ 1/10); yaygın (≥ 1/100 ila <1/10); yaygın olmayan (≥1/1,000 ila <1/100); seyrek 
(≥1/10,000 ila <1/1,000); çok seyrek ( <1/10,000), bilinmiyor (eldeki verilerden hareketle 
tahmin edilemiyor). Her sıklık grubunda istenmeyen etkiler daha ciddi istenmeyen etkilerle başlanıp istenmeyen ola yın ciddiyeti azalacak şekilde devam edilmiştir. 
 
Pazarlama sonrası raporlanan istenmeyen etkilerin sıklığı spontan raporlama ile gerçekleştiği için mümkün olamamaktadır. Bu nedenle pazarlama sonrası raporlanan istenmeyen etkilerin sıklığı “bilinmiyor” ola rak sınıflanmaktadır. 
 
 Çok Yaygın  Yaygın  Yaygın 
Olmayan  Bilinmiyor  
Bağışıklık 
sistemi hastalıkları     Anafilaktik 
şok  
Yaygın 
döküntü  
Metabolizma ve 
beslenme hastalıkları  
 Polidipsi  Dehidratasyon  
Hipernatremi  
İştahsızlık  
Hiperürisemi  
Hiperglisemi 
Gut hastalığı    
Psikiyatrik 
hastalıkları   Uykusuzluk    
Sinir sistemi 
hastalıkları  Baş ağrısı  
Baş dönmesi  Disguzi  
Senkop    
Kardiyak 
hastalıkları   Çarpıntı    
Solunum, göğüs 
bozuklukları ve mediastinal 
hastalıkları   Dispne    
Gastrointestinal 
hastalıkları  İshal  
Ağızda kuruluk Karın ağrısı  
Abdominal distansiyon Kabızlık  
Dispepsi    11 / 18  
 Gastroözofajeal 
reflü  
Hepato -bilier 
hastalıkları   Anormal hepatik 
fonksiyon   Akut hepatik 
yetmezliği*  
Deri ve deri altı 
doku 
hastalıkları   Kuru cilt  
Döküntü Kaşıntı 
Ürtiker    
Kas-iskelet 
bozukluklar, bağ doku ve kemik 
hastalıkları   Artralji  
Kas spazmları  
Miyalji    
Böbrek ve idrar 
yolu hastalıkları  Noktüri  
Pollaküri  
Poliüri     
Genel 
bozukluklar ve uygulama bölgesine ilişkin 
hastalıkları  
 Halsizlik  
Susuzluk Asteni    
Araştırmalar   Alanin 
aminotransferaz seviyesinde artış  
Aspartin aminotransferaz seviyesinde artış  
Ağırlıkta azalma  
Ağırlıkta artış  Bilirubin 
seviyesinde artış
  
*Tolvaptanın ADPKD’de  pazarlama sonrası araştırması sırasında gözlenmiştir. Karaciğer 
transplantasyonu gerek görülmüştür.  Seçilen advers reaksiyonların açıklaması  
Laboratuvar sonuçları  
Tolvaptan alan hastaların %4,4’ünde (42/958) ve plasebo alan hastaların %1,0’ında (5/484)  
ALT seviyesinin yükseldiği (>3 x normal [ULN] üst sınırı) gözlemlenirken, tolvaptan alan 
hastaların %3,1’inde (30/958) ve plasebo alan hastaların %0,8’inde (4/484) AST seviyesinin yükseldiği (>3 x ULN) gözlemlenmiştir. Tolvaptan ile tedavi edilen bu hastala rdan ikisi (2/957, 
%0,2) ve bu çalışmanın uzantısı olarak yapılan açık- etiketli çalışmada yer alan bir hastayla 
birlikte toplam üç hasta, BT seviyesinde gözlemlenen eşzamanlı yükselmeyle (>2 x ULN) birlikte karaciğer enzimleri seviyesinde artış (>3 x ULN) gösterdi.  
 Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonların raporlanması büyük önem taşımaktadır. Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık mesleği  mensuplarının herhangi bir şüpheli advers reaksiyonu Türkiye 12 / 18  
 Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr ; e-
posta:tufam@titck.gov.tr ; tel:0 800 314 00 08; faks: 0 312 218 35 99)  
 
4.9. Doz aşımı ve tedavisi  
 Sağlıklı deneklerde yapılan çalışmalarda, 480 mg’a kadar olan tek oral dozlar (tavsiye edilen maksimum günlük dozun 4 katı) ve 5 gün boyunca günde bir defa 300 mg’a kadar olan çoklu-dozlar iyi tolere edilmiştir . Tolvaptan entoksikasyonuna yönelik spesifik bir antidot yoktur. Bir 
akut doz aşımının belirti ve semptomları, aşırı farmakolojik etkinin belirti ve semptomlarının bir göstergesi olabilir. Bunlar:  Serum sodyum konsantrasyonunda bir artış, poliüri, susuzluk ve 
dehidratasyon / hipovolemi.  2000 mg/kg tek oral dozlarından (maksimum uygun doz) sonra sıçanlarda ve köpeklerde hiçbir mortalite gözlemlenmedi. 2000 mg/kg tek oral doz farelerde letaldi  ve etkilenmiş farelerdeki 
toksisite semptomları arasında, lokomotor aktivitede azalma, sendeleyere k yürüme, tremor ve 
hipotermi bulunmaktaydı.  Aşırı dozdan şüphelenilen hastalarda yaşam belirtilerinin, e lektrolit konsantrasyonlarının, EKG 
ve sıvı durumunun değerlendirilmesi tavsiye edilir. Akuarez sonlanana kadar, uygun su ve/veya elektrolit verilmelidir. İnsan plazma proteinine yönelik yüksek bağlanma afinitesinden (> %98) 
dolayı, diyaliz, tolvaptanı vücuttan atma konusunda etkin olmayabilir  
 5.     FARMAKOLOJİK ÖZELLİKLER  
 5.1. Farmakodinamik özellikler  
Farmakoterapötik grup: Diüretikler, vazopressin antagonistleri  
ATC kodu: C03XA01 
 Etki mekanizması Tolvaptan, spesifik olarak nefronun distal kısımlarında bulunan V2 reseptörlerindeki arginin vazopresin (AVP) bağlanmasını bloke eden bir vazopresin antagonistidir. Tolvaptan, insan V2-reseptörleri için doğal AVP’e göre 1,8 kat daha fazla afinite göstermiştir.  
 Farmakodinamik etkiler  
Sağlıklı deneklerde ve ADPKD görülen hastalarda KBY evreleri 1 ilâ 4 boyunca tolvaptanın farmakodinamik etkileri değerlendirilmiştir. Tolvaptanın  serbest su klirensi ve idrar hacmi 
üzerindeki etkileri, daha sonraki safhalarda gözlemlenen daha az mutlak etkiyle tüm KBY evreleri boyunca aşikârdır – ki bu da, tam işleyen nefron sayısının azalmasıyla tutarlıdır. Ayrıca, 
3 haftalık tedaviyi takiben, tüm  KBY evrelerinde ortalama toplam böbrek hacminde akut 
azalmalar gözlemlenmiş ve bu azalmalar KBY evre 1 için % -4,6 değerinden KBY evre 4 için 
%-1,9 değerine kadar çeşitlilik göstermiştir.  
 Klinik etkililik ve güvenlilik  
Tolvaptan tabletlerin ADPKD tedavisi için geliştirilmesine yönelik klinik programın asli odak 
noktası bir tek pivotal, çok uluslu, faz 3, randomize, plasebo kontrollü çalışmadır ve bu çalışmada oral yoldan bölünmüş dozlar halinde uygulanan tolvaptan tedavi rejimlerinin (60 mg/gün ve 120 mg/gün arasında titre edilmiş) uzun süreli güvenlilik ve etkililiği ADPKD’ si 
olan 1.445 hastada plasebo ile karşılaştırılır. ADPKD endikasyonunda, ABD’de 8, Hollanda’da 
1, Japonya’da 3, Kore’de 1 adet çalışma ve birçok uluslu faz 3 pivotal klinik çalışma olmak  
üzere dünya çapında toplam 14 tane tolvaptan içeren klinik çalışma tamamlanmıştır . 13 / 18  
  
Faz 3 pivotal klinik çalışmada (TEMPO 3:4, 156- 04-251) Amerika kıtası, Japonya, Avrupa ve 
diğer ülkelerdeki 129 merkezden denekler yer almıştır . Bu çalışmanın temel amacı,  plasebo ile 
tedavi edilen deneklere kıyasla, tolvaptanla tedavi edilen denekler için ölçülen toplam böbrek hacmindeki (TBH) değişiklik ( yüzdelik olarak; %) oranı kullanılarak tolvaptanın ADPKD 
hastalarındaki uzun süreli etkililiği değerlendirimiştir . Bu ç alışmada hızlı ilerleyen, erken 
ADPKD (modifiye edilmiş Ravine kriterlerini karşılayan TBH ≥750 mL, tahmin edilen kreatinin klirensi ≥ 60 mL/dk) kanıt ve bulgularını gösteren toplam 1.445 yetişkin (18- 50 yaş) 
hasta, 2:1 oranıyla tolvaptan ve plasebo tedavi lerine randomize edilmiştir . Hastalar 3 yıla kadar 
tedavi edilmiştir . Tolvaptan (N=961) ve plasebo (N=484) grupları, 39 olan yaş ortalamasıyla 
cinsiyet açısından iyi eşleştirilmiştir . Dahil etme kriterleri, başlangıçta erken hastalık ilerlemesi 
kanıt ve bulgularını gösteren hastaları tanımlamıştır . Başlangıçta, hastalar, 82 mL/dk/1,73 
m
2’lik ( Kronik böbrek hastalığı – epidemiyoloji işbirliği; CKD- EPI) ortalama tahmin edilen 
glomerüler filtrasyon hızına (eGFR) sahipti ve hastaların %79’unun hipertansiyonu ve  1692 
mL’lik bir ortalama TBH’si (972 mL/m’ye ayarlanan yükseklik) vardı. Deneklerin yaklaşık %35’i kronik böbrek hastalığı (KBY) evre 1, %48’i KBY evre 2 ve %17’si KBY evre 3 (eGFR
CKD -EPI) hastalarından seçilmiştir . Her ne kadar bu kriterler çalışma popül asyonunun 
hastalığı hızlı progresyon gösteren hastalarla zenginleştirilmesi açısından faydalı olsa da, stratifikasyon kriterlerini (yaş, TBH, GFR, Albüminüri, Hipertansiyon) esas alan alt -grup 
analizleri, bu tür risk faktörlerinin genç yaştaki hastalardaki  mevcudiyetinin daha hızlı hastalık 
progresyonu öngördüğünü göstermektedir.  
 Primer sonlanım noktasına ait sonuçlar ve plasebo grubundaki denekler için TBH’de ölçülen değişiklik oranına kıyasla, tolvaptan grubuna randomize  edilen (yüzde cinsinden normalize 
edilen) denekler için ölçülen değişiklik oranı istatistiksel olarak oldukça anlamlıydı. 3 yıl boyunca gözlemlenen TBH artış oranı, plasebo kullanan deneklerle kıyaslandığında, tolvaptanla tedavi edilen denekler için anlam lı düzeyde daha düşüktü: sırasıyla yılda %5,51’e 
kıyasla yılda %2,80 (geometrik ortalama oranı 0,974; %95 GA 0,969 – 0,980; p < 0,0001).  
 Önceden belirlenmiş sekonder sonlanım noktaları sırayla test edildi. Bileşik ikincil sonlanım noktası (ADPKD progresyonu), aşağıda belirtilenlerin çoklu klinik progresyon vakalarına kadar geçen zamandı:  
1) Kötüleşen böbrek fonksiyonu (tedavi süresince [titrasyon işleminin bitişinden son ilaç vizitesine kadar] resiprokal serum kreatinin  seviyesinde %25’lik kalıcı [en az 2 hafta boyunca 
tekrarlandı] bir azalma olarak tanımlandı),  
2) Medikal olarak anlamlı  böbrek ağrısı (hastalık izni, s on-çare analjezikler, narkotik ve anti -
nosiseptif ilaçlar, radyolojik veya cerrahi müdahale gerektiren durumlar),  
3) Kötüleşen hipertansiyon, 4) Kötüleşen albüminüri.  
 ADPKD’ye bağlı vakaların nispi oranı, tolvaptanla tedavi edilen hastalarda %13,5 azaldı 
(tehlike oranı, 0,87; %95 GA, 0,78 – 0,97; p=0,0095).  
 Bileşik sekonder sonlanım noktasının sonuçları, öncelikle kötüleşen böbrek fonksiyonu ve 
medikal olarak anlamlı böbrek ağrısı üzerindeki etkilere atfedilir. Plaseboyla kıyaslandığında, tolvaptanla tedavi edilen hastalarda renal fonksiyon vakası gözlemleme olasılığı %61,4 oranıyla daha azdı (tehlike oran ı, 0,39; %95 GA, 0,26 – 0,57; nominal p <0,0001); öte yandan, 
tolvaptanla tedavi edilen hastalarda böbrek ağrısı vakası gözlemleme olasılığı %35,8 oranıyla daha azdı (tehlike oranı, 0,64; %95 GA, 0,47 – 0,89; nominal p=0,007). Buna karşılık, 
tolvaptanın ne  hipertansiyon ne de albüminüri progresyonu üzerinde hiçbir etkisi yoktu.  14 / 18  
 TEMPO 4:4, 13 ülke ve 106 merkezden  871 hastanın katılımıyla tamamlanmış olan TEMPO 
3:4 Çalışmasının açık -etiketli uzatma çalışmasıdır. Bu çalışmada tolvaptanın, 5 yıl boyunca 
(erke n tedavi edilen) aktif tedavi alan hastalar ile 3 yıl süreyle plasebo alıp sonradan 2 yıl 
süreyle aktif tedaviye döndürülen (geç tedavi edilen) hastalar üzerinde güvenlilik, TBH (toplam 
böbrek hacmi) ve e GFR üzerine etkililiği karşılaştırılmıştır.  
 Birincil sonlanım noktası olan TBH’de 5 yıllık sürede, erken tedavi alan ve geç tedavi alan 
grupta değişimde, önceden belirlenen istatistiksel anlamlılık eşiğine (p=0.3580) ulaşan bir fark oluşmamıştır ( -%1,7). Her iki grupta da TBH’deki büyüme yavaşlamıştır, bu ilk 3 yılda 
plaseboya göre olmuştur. Hem erken hem geç tedavideki hastalar tolvaptan tedavisinden benzer düzeyde fayda görmüşlerdir.  Böbrek fonksiyonları üzerine olan olumlu etkilerin kalıcılığının değerlendirildiği ikincil sonlanım  noktasına bakıldığında ; TEMPO 3:4 pivot çalışmasının sonunda eGFR’de gözlenen 
koruma (takip viziti 1 ve 2’de  3,01’den 3,34 mL/dak./1,73 m
2 ’ye) açık etiketli çalışmada da 
devam etti. Önceden belirlenmiş karışık etki modeli tekrarlama ölçümü ( MMRM)  analizinde 
(3,15 mL/da k./1,73 m2, %95 GA 1,462’den 4,836’ya, p = 0,0003) ve başlangıç eGFR verisinin 
ileriye taşındığı  duyarlılık analizinde (2,64 mL/dak./1 ,73 m2, %95 GA 0,672’den 4,603’e, p = 
0,0086) fark devam etti. Bu veriler JİNARC’ın böbrek fonksiyonundaki bozulmayı yavaşlatabileceğini ve bu faydaların tedavi süresini aşarak kalacağını gösterebilecektir.  
 
JİNARC tedavisi ile böbrek fonksiyonlarındaki yavaşlama oranının sürüp sürmeyeceği ve son 
dönem böbrek yetmezliğinin başlamasını geciktirme gibi ADPKD’nin klinik sonuçlarına etki si 
ile ilgili daha uzun süreli veriler şu anda bulunmamaktadır. 
 PKD1 ve PKD2 genotiplemesi açık etiketli uzatma çalışmasına (TEMPO 4:4)  dahil edilen 
hastaların çoğunda yapılmıştır fakat sonuçlar henüz bilinmemektedir. 
 
2 yıllık ilave tolvaptan tedavisi so nrasındaki toplam 5 yıllık tolvaptan terapisi sonucunda yeni 
güvenlilik uyarısı tanımlanmamıştır.  
 Çok uluslu, çok merkezli, randomize bırakmalı, plasebo kontrollü, çift kör Faz 3 çalışmada (156- 13-210) tolvaptan 45 mg/gün -120 mg/gün tedavinin plaseboya karşı etkinliği ve 
güvenliliği karşılaştırılmıştır. Bu hastalar çalışma öncesi beş haftalık dönemde yukarıya doğru 
titre edilen tolvaptan dozlarını tolere edebilen hastalardı. Çalışmada randomize bırakılma 
metodundan yararla nılmasının nedeni iki haftası randomizasyon öncesi tek kör doz titrasyonu 
dönemi ve üç haftası çalışmaya alınma dönemi olmak üzere toplam beş haftalık dönemde hastaların tolvaptanı daha fazla tolere etmesini sağlamaktı. Çalışma metodu tedavinin erken 
bırak ılması ve çalışma bitim noktası verilerinde eksik verileri en aza indirgemeye yönelikti.  
 Kronik böbrek yetmezliği bulunan (18- 65 yaş  arası ) 1370 ha sta, eGFR düzeyi 25- 65 
mL/dak./1,73m
2 olan 56 yaştan küçük hastalar veya eGFR düzeyi 25- 44 mL /dak./1,73m2 olan 
ve ek olarak yıl lık eGFR düşüş hızı 2,0 mL/dak./1,73m2 üzerinde  olan 56 - 65 yaş arası hastalar, 
12 aylık bir süreçte tolvaptan (n=683) veya plasebo (n=687) almak üzere randomize edildiler.  
Randomize edilen hastaların başlangıç ortalama eGFR düzeyleri 41 mL/dak./1,73m2 (KBY -
EPI) idi ve 318 kişinin (%23’ünün) geçmiş TBH (toplam böbrek hacmi) değerleri 
bulunmaktaydı, ortalama 2,026 mL. Yaklaşık olarak %5’inin eGFR düzeyleri 60 mL/dak./1,73m
2 veya daha büyük (KBY evre 2), %75’inin eGFR düzeyi 30- 60 mL /dak./1,73m2 
arasında (KBY evre 3)  %20’ sinin eGFR düzeyi 15- 30 mL/dak./1,73m2 arasında (KBY evre 4). 15 / 18  
 KBY evre 3, %30’u evre 3a (eGFR 45- 60 mL/dak./1,73m2 arasında) ve %45’i 3b (eGFR 30-  
45 mL /dak./1,73m2 arasında) olarak iki alt gruba ayrılabilir. 
 
Çalışmanın birincil bitim noktası eGFR düzeyinde başlangıca göre tedavi sonundaki değişimdi. Tolvaptan ile tedavi edilen hastalarda eGFR düzeyindeki azalma plasebo ile tedavi edilen hastalara göre anlamlı olarak daha düşüktü (p <0.0001). Bu çalışmada eGFR d üzeyindeki 1,27 
mL/dak ./1,73m
2’lik tedavi farkı %35’lik bir azalmaya tekabül ediyor. Tolvaptan grubunda bir 
yıl sonunda eGFR düzeyindeki azalma -2,34 mL/dak ./1,73m2, plasebo grubunda is - 3,61 
mL/dak./1,73m2 olarak gözlendi. Kilit ikincil bitim noktası tolvaptan tedavisi ile plasebo 
tedavisinin etkinliğinin çalışma boyunca yıllık eGFR eğrisindeki tüm ölçüm noktalarında karşılaştırılmasıydı. Bu verilerde de tolvaptan plasebo ile karşılaştırıldığında belirgin fayda gösterdi (p < 0.0001).  
 Birincil ve ikincil bitim noktalarının altgrup analizlerine bakıldığında plaseboya göre tedavi etkinliği tüm KBY evrelerinde 2, 3a, 3b ve erken 4 (eGFR 25 -29 mL/ dak./1,73 m
2) olmak üzere 
istikrarlı bir şekilde benzerdi.  Önceden tanımlanmış bir altgrubun analizi tolvaptanın, nispeten daha yavaş eGFR düşüşü olan 
55 yaş üstündeki hastaların olduğu bu küçük grupta tolvaptanın daha az etkili olduğunu gösterdi.  Pediyatrik popülasyon Avrupa İlaç Ajansı, polikistik böbrek hastalığı olan bir veya birden fazla pediyatrik popülasyon 
altkümesinde tolvaptanla yapılan çalışmaların sonuçlarını sunma yükümlülüğünü ertelemiştir.  5.2. Farmakokinetik özellikler  
 
Genel özellikler  
Emilim:  
Tolvaptan, oral uygulamayı takiben, hızla emilerek dozlama işleminden yaklaşık 2 saat sonra pik pla zma konsantrasyonlarına ulaşır. Tolvaptanın mutlak biyoyararlanımı yaklaşık %56’dır.  
 Tolvaptan yağ oranı yüksek yemeklerle birlikte uygulandığında, tolvaptan pik konsantrasyonları 2 kata kadar arttı, ancak EAA değeri değişmedi. Her ne kadar bu bulgunun 
klinik olarak ilgili olup olmadığı bilinmese de, maksimal maruziyet düzeyini arttırma riskini 
asgari düzeye indirmek amacıyla, sabah dozları aç karnına alınmalıdır  (bölüm 4.2’ye bakınız) .  
 Dağılım: 
Pik plazma konsantrasyonlarının, ≥300 mg’lık tek oral dozları takiben, muhtemelen emilim 
satürasyonu nedeniyle stabil duruma geldiği görülmektedir. Tolvaptan plazma proteinlerine reversibl olarak (%98) bağlanır.  Biyotransformasyon:  
Tolvaptan, neredeyse sa dece CYP3A ile karaciğerde kapsamlı olarak metabolize edilir. 
Tolvaptan zayıf bir CYP3A4 substratıdır ve herhangi bir inhibitör aktivitesi olduğu görülmemiştir.  
 İn-vitro  çalışmalar tolvaptanın  CYP3A’ya yönelik hiçbir aktivitesi olmadığını göstermiştir. 
Plazma, idrar ve dışkıda 14 adet metabolit tayin edilmiştir; biri dışında hepsi CYP3A ile metabolize edilmiştir. Sadece oksobütirik asit metaboliti toplam plazma radyoaktivitesinin 16 / 18  
 %10’undan daha  fazla bir düzeyde mevcuttur; diğer tüm metabolitlerin konsantrasyonları 
tolvaptanınkinden daha azdır.  
 Tolvaptan metabolitlerinin tolvaptan farmakolojik etkisine katkısı ya çok azdır ya da hiçbir katkısı yoktur; tolvaptanla kıyaslandığında, tüm metabolit lerin insan V2 reseptörlerine yönelik 
antagonist aktivitesi ya hiç yoktur ya da zayıftır. Terminal eliminasyon yarılanma ömrü yaklaşık 8 saattir ve ilk dozun ardından tolvaptan kararlı durum konsantrasyonları elde edilir.  
 Eliminasyon:  
İntakt etkin maddeni n %1’inden daha azı idrarda değişmeden atılır. Değişmemiş tolvaptanın, 
radyoaktivitenin %32’sine tekabül ettiği r adyoaktif etiketli tolvaptan deneyleri, 
radyoaktivitenin %40’ının idrarda ve %59’unun dışkıda geri kazanıldığını göstermiştir . 
Tolvaptan plazma da sadece küçük bir bileşendir (%3).  
 Doğrusallık / doğrusal olmayan durum:  
Tek oral dozları takiben, C maks değerleri 30 mg’dan 240 mg’a kadar olan dozlarda doz orantılı 
artışlardan daha az artış göstermiş ve ardından, 240 mg’dan 480 mg’a kadar olan dozlarda stabil durumda kalmıştır; EAA doğrusal olarak artmıştır. 
 Tolvaptan maruziyet düzeyi, 30 mg’lık bir doza  kıyasla, günlük 300 mg’lık çoklu dozları 
takiben sadece 6,4 kat arttı. Tolvaptan maruziyet düzeyi ( EAA ), ADPKD hastalarında 30  
mg/gün, 60 mg/gün ve 120 mg/gün’lük bölünmüş doz rejimleri için doğrusal olarak artmıştır.  Özel Popülasyonlardaki Farmakokineti k Özellikleri 
Yaş: 
Hastanın yaşı tolvaptan klirensini anlamlı düzeyde etkilememiştir.  
 Karaciğer yetmezliği:  
Hafif ya da orta derecede zarar görmüş hepatik fonksiyonun ( Child -Pugh sınıf A ve B ) 
tolvaptanın farmakokinetik özellikleri üzerindeki etkisi, farklı sebeplere bağlı karaciğer hastalığı olan 87 hastada araştırıldı. 5 mg’dan 60 mg’a kadar çeşitlilik gösteren dozlar için 
klirenste  klinik olarak anlamlı hiçbir değişiklik görülmemiştir. Şiddetli hepatik bozuklukları 
olan hastalar için mevcut bilgiler oldukça kısıtlıdır ( Child -Pugh sınıf C ). Hepatik ödemi olan 
hastalarla yapılan bir popülasyon farmakokinetik analizinde, tolvaptan EAA değeri, sağlıklı 
deneklere kıyasla, şiddetli (Child- Pugh sınıf C) ve hafif veya orta dereceli (Child- Pugh sınıf A 
ve B) hepatik bozukluğu olan hastalarda 3,1 kat ve 2,3 kat daha yüksekti.  
 Böbrek yetmezliği:  
Bir popülasyon farmakokinetik analizinde, sağlıklı deneklerle kıyaslandığında, ADPKD’si olan hastaların tolvaptan konsantrasyon seviyeleri yükselmiştir, çünkü renal fonksiyon 60 mL/dak ./1,73 m
2’lik eGFR değerinin altına düşmüştür. eGFR CKD -EPI için 72,2’den 9,79’a 
(mL/ dak./1,73 m2) doğru gerçekleşen bir azalma, toplam vücut klirensindeki %32’lik bir 
azalmayla ilişkilendirilmiştir.  
 5.3. Klinik öncesi güvenlilik verileri  Güvenlilik farmakolojisi, tekrarlanan doz toksisitesi, genotoksisite veya karsinojenik potansiyele yönelik geleneksel çalışmalar temelinde, klinik dışı veriler insanlara yönelik özel hiçbir tehlike göstermemiştir.  
 17 / 18  
 1000 mg/kg/gün (120 mg/gün önerilen  maksimum insan dozuna  maruz kalınan ilacın 2,6 katı) 
doz verilen tavşanlarda teratojenisit e olduğu kaydedilmiştir. 300 mg/kg/gün ( EAA bazında, 120 
mg/gün önerilen maksimum insan dozuna maruz kalınan ilacın 1,2 katı) doz verilen tavşanlarda 
hiçbir teratojenik etki görülmemiştir.  
 
Sıçanlarla yapılan bir peri - ve postnatal çalışmada, 1000 mg/kg/gün’lük yüksek dozlarda 
osifikasyonun geciktiği ve yavrunun vücut ağırlığının azaldığı görülmüştür.  Sıçanlarla yapılan iki adet fertilite çalışması, ilacın parenteral jenerasyon üzerindeki etkilerini (besin tüketimi ve vücut ağırlığında gözlemlenen azalma, salivasyon) göstermiştir , ancak 
tolvaptan erkeklerde üreme performansını etkilememiştir  ve fetüs üzerinde hiçbir etkisi 
olmamıştır . Her iki çalışmada da, dişilerde anormal östroz döngüleri gözlemlenmiştir.  
 Dişilerde (100 mg/kg/gün) üreme fonksiyonuna  ilişkin hiçbir advers etki gözlemlenmeme 
düzeyi (NOAEL), insanlar için tavsiye edilen 120 mg/gün düzeyindeki maksimum doz seviyesinin yaklaşık 4,4 katı olarak gözlenmiştir.  
 6.       FARMASÖTİK ÖZELLİKLER  
 6.1. Yardımcı maddelerin listesi  
Hidroksi propilselüloz  
Laktoz monohidrat (sığır sütü)  
Mısır nişastası  
Mikrokristalin selüloz  Magnezyum stearat  
Indigo karmin (E 132) alüminyum lak    
   
6.2. Geçimsizlikler  
Bildirilmemiştir.  
 6.3.Raf ömrü  
48 ay  6.4. Saklamaya yönelik özel tedbirler  
25°C altındaki oda sıcaklığında ışık ve nemden korumak için orijinal ambalajında saklayınız . 
Çocukların göremeyeceği, erişemeyeceği yerlerde ve ambalajında saklayınız.    6.5. Ambalajın niteliği ve içeriği  
PVC/alüminyum folyo blister içerisinde 28 veya 56  tablet.  
 6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve “Ambalaj Atıklarının Kontrolü Yönetmeliği”ne uygun olarak imha edilmelidir.   7.       RUHSAT SAHİBİ  
 Otsuka Pharmaceutical Co., Ltd . / Japonya lisansıyla  
Abdi İbra him Otsuka İlaç San. ve Tic. A.Ş.  
Reşitpaşa Mah. Eski Büyükdere Cad. No.4  
34467 Maslak/Sarıyer -İstanbul  18 / 18  
 8.       RUHSAT NUMARASI  
 
2017/ 800 
 9.       İLK RUHSAT TARİHİ/ RUHSAT YENİLEME TARİHİ  
 İlk Ruhsat Tarihi: 16.10.2017 Ruhsat Yenileme Tarihi:  
 10.      KÜB’ÜN YENİLENME TARİHİ  
 