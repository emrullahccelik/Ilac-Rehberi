KISA ÜRÜN BİLGİSİ
1. BEŞERİ TIBBİ ÜRÜNÜN ADI
KARBALEX 300 mg uzatılmış salımlı tablet
2. KALİTATİF VE KANTİTATİF BİLEŞİM
Etkin madde:
Her tablet 300 mg karbamazepin içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Uzatılmış salımlı tablet.
Beyaz-hafif sarımsı, yuvarlak, haç şeklinde çizgili, düz tablet.
Tabletler iki veya dört eşit parçaya bölünebilir.
4. KLİNİK ÖZELLİKLER
4.1. Terapötik endikasyonlar
− Grand mal epilepsi, fokal nöbetler, temporal lob nöbetleri, karma nöbet şekilleri, psişik
değişikliklerin (coşkunluk) ön planda olduğu nöbet şekilleri;
− Mani, manik-depresif bozukluğun profilaksisi;
− Trigeminal nevralji,
− Diyabetik nöropati,
− Alkolden kesilme sendromu;
− Diabetes insipidus centralis.
4.2. Pozoloji ve uygulama şekli
Pozoloji/uygulama sıklığı ve süresi
Daha yüksek doz gereksinimlerinde KARBALEX 600 mg uzatılmış salımlı tablet mevcuttur.
Antikonvülsif tedavi:
Önceden kullanılan antikonvülsan ilacın dozu kademeli olarak azaltılırken, karbamazepin
dozunun yavaşça artırılması önerilmektedir.
Erişkinlerde ve 10 yaşın üstündeki çocuklarda:
Genelde tedavi günde 2x150 mg’lık bir dozla başlatılır, daha sonra optimum cevap elde
edilinceye kadar düşük dozlarla artırılır. Bu genellikle, günde iki bölünmüş dozda uygulanan
800-1200 mg’dır.
Yetişkinlerde, bireysel vakalarda doz 1600 mg hatta 2000 mg’a kadar çıkabilir.
Mani ve Manik-depresif (bipolar) bozukluğun profilaksisi:
Dozaj aralığı günde yaklaşık 300-1500 mg’dır. Genellikle günlük doz 600 mg, ikiye bölünerek
verilir.
Akut mani tedavi edilirken, doz artırımları nispeten hızlı bir şekilde yapılmalıdır. Bipolar
bozukluğun profilaksisinde ise uygun tolerabiliteden emin olmak için, küçük doz artırımları
önerilmektedir.
Trigeminal nevralji:
Genelde tedavi başlangıcında günde 300 mg, daha sonra ağrı geçinceye kadar kademeli olarak
artırılır. Daha da sonra kademeli doz azaltmalarıyla en düşük etkili doz saptanır. Ortalama
günlük doz 600 mg’dır.
1Diyabetik nöropati, santral diabetes insipidus:
Ortalama idame dozu 600 mg’dır, tek bir doz olarak ya da her bir 300 mg’lık 2 bölünmüş dozda
verilebilir.
Alkolden kesilmenin akut semptomları:
Ortalama günlük doz 600 mg’dır. Ağır vakalarda, tedavinin ilk birkaç günü esnasında günde
1200 mg uygulanabilir.
Uygulama şekli
Yemeklerle birlikte veya yemeklerden sonra yeterli miktarda sıvı ile yutulmalıdır.
Tabletler uzatılmış etkilerini kaybetmeksizin bölünebilirler ve çeşitli sıvılarda çözünebilirler
(bir bardak su, çay, portakal suyu veya süt, fakat greyfurt suyu kullanılmamalıdır, bölüm 5.2’ye
bakınız). Çözelti, hazırlandıktan hemen sonra içilmelidir.
Özel popülasyonlara ilişkin ek bilgiler
Karaciğer yetmezliği:
Ağır karaciğer yetmezliğinde kontrendikedir.
Karaciğer yetmezliği, karaciğer hasarı olan hastalarda düzenli izleme ve dikkatli dozlama
gereklidir.
Ağır böbrek yetmezliği:
Glomerüler filtrasyon hızının 10 ml/dakikanın altına indiği ve diyaliz gereken hastalarda, genel
dozun %75’i uygulanmalıdır.
Pediyatrik popülasyon:
1 - 5 yaş arasındaki çocuklarda günde iki kez (sabah ve akşam) 150 mg.
6 - 10 yaş arasındaki çocuklarda günde 15-20 mg/kg: günde iki kez (sabah ve akşam) 150-300
mg kullanılır.
1 yaşından küçük çocuklarda kontrendikedir.
Geriyatrik popülasyon:
Yaşlı hastalar için özel bir doz ayarı bulunmamaktadır.
4.3. Kontrendikasyonlar
- Karbamazepine ve ilintili maddelere (trisiklik antidepresanlar) veya yardımcı maddelere
karşı aşırı duyarlılık,
- Atriyoventriküler blok,
- Ağır karaciğer yetmezliği,
- Kemik iliği depresyonu,
- 1 yaşından küçük çocuklar.
Ayrıca, monoamin oksidaz inhibitörleri ile kullanımı önerilmemektedir. KARBALEX
uygulamasından önce MAO inhibitörleri minimum 14 gün veya klinik durumu izin verirse daha
uzun süre kesilmelidir.
4.4. Özel kullanım uyarıları ve önlemleri
Tedaviye başlamadan önce, kan testleri ve karaciğer fonksiyon testleri yapılmalıdır.
Tedavi sırasında aşağıdaki parametreler kontrol edilmelidir:
- Kan sayımı: İlk ay içinde haftada bir, daha sonra ayda bir;
- Karaciğer fonksiyonu : Elde edilen değerler normal sınırlar içindeyse, her 3 ila 4 ayda bir
patolojik değerlerin olduğu vakalarda ise daha kısa aralıklarla.
Bozulmuş hematopoez, ilerleyici veya semptomatik lökopeni ya da alerjik deri reaksiyonu
belirti ve bulguları ortaya çıkarsa ya da karaciğer fonksiyonu anlamlı şekilde kötülerse
karbamazepin kesilir.
2Kardiyovasküler hastalığı, karaciğer ve/veya böbrek yetmezliği, karaciğer hasarı olan
hastalarda ve glokom hastalarında düzenli izleme ve dikkatli dozlama gereklidir.
Ciddi dermatolojik reaksiyonlar:
Toksik epidermal nekroliz (TEN) ve Stevens-Johnson sendromu (SJS) dahil ciddi ve bazen
fatal olabilen dermatolojik reaksiyonlar bildirilmiştir. KARBALEX, eğer ilaca bağlı olmadığı
kesin değilse, ilk deri döküntüsü belirtisinde kesilmelidir. Bulgu ve semptomlar SJS/TEN’i
desteklerse bu ilacı kullanmaya devam edilmemeli ve alternatif tedavi düşünülmelidir.
Aplastik anemi ve Agranülositoz:
Herhangi bir ilaca karşı advers hematolojik reaksiyon geçmişi olan hastalarda kemik iliği
depresyonu riski vardır.
Genel:
Diğer antiepileptik ilaçlarda da olduğu gibi, nöbet sıklığında artma potansiyelini en aza
indirmek için karbamazepin dereceli olarak bırakılmalıdır.
Çeşitli endikasyonlarda antiepileptik ilaçlarla tedavi edilen hastalarda intihar düşüncesi ve
davranışı bildirilmiştir. Ayrıca, antiepileptik ilaçların randomize plasebo kontrollü
çalışmalarının meta analizinde intihar düşüncesi ve davranışı riskinde küçük miktarda bir artış
gösterilmiştir (Ayrıca Bölüm 5.1’e bakınız). Bu riskin mekanizması bilinmemektedir ve mevcut
veriler karbamazepin için bu artan risk olasılığını hariç tutmamaktadır.
Bu nedenle hastalar intihar düşüncesi ve davranışı açısından yakından izlenmelidir ve uygun
tedavi değerlendirilmelidir. İntihar düşüncesi ve davranışı ortaya çıktığında, hasta ve hasta
yakınının tıbbi destek alması önerilmelidir.
Tedavi sırasında alkol alımından kaçınılmalıdır.
Karbamazepinin ani kesilmesi veya farklı bir antikonvülzana geçiş sadece hasta koruyucu
tedavi olarak barbitürat veya diazepam alıyorsa yapılmalıdır.
Hormonal kontraseptiflerin etkinliği karbamazepin ile azalabilir. Bu nedenle alternatif doğum
kontrol yöntemleri kullanılmalıdır.
4.5. Diğer tıbbi ürünler ile etkileşimler ve diğer etkileşim şekilleri
Karbamazepin plazma seviyelerini etkileyebilecek ajanlar:
CYP 3A4 inhibitörleri karbamazepinin metabolizmasını inhibe eder ve dolayısıyla plazma
seviyelerini arttırır. Karbamazepinin plazma seviyelerini artırdığı gözlenen veya artırması
beklenen ilaçlar:
Simetidin, danazol, diltiazem, makrolidler, eritromisin, troleandomisin, klaritromisin,
fluoksetin, fluvoksamin, nefazodon, loratadin, terfenadin, dekstropropoksifen, viloksazin,
izoniazid, niasinamid, nikotinamid, azoller (ketakonazol, itrakonazol, flukonazol gibi),
asetazolamid, verapamil, greyfurt suyu, proteaz inibitörleri, valproik asit (aktif 10,11-epoksid
seviyelerinin artışı).
CYP 3A4 indükleyicileri karbamazepinin metabolizmasını artırırlar. Karbamazepinin plazma
seviyelerini azalttığı gözlenen veya azaltması beklenen ilaçlar:
Sisplatin, doksorubisin HCl, felbamat, rifampin, fenobarbital, fenitoin, primidon, metsüksimid,
teofilin (karbamazepin seviyelerinin azalması ve aktif 10,11-epoksid seviyelerinin artışı).
Karbamazepin seviyeleri artıran veya azaltan ilaçlarla birlikte kullanıldığında, karbamazepin
seviyelerinin yakın takibi gereklidir ve doz ayarlaması gerekebilir.
Birlikte kullanılan ilaçların plazma seviyelerine KARBALEX’in etkisi:
Plazma düzeyi artan ilaçlar: Klomipramin HCl, fenitoin, primidon
3Karbamazepinin monoamin oksidaz (MAO) inhibitörleri ile kullanımı önerilmemektedir.
KARBALEX uygulamasından önce MAO inhibitörleri minimum 14 gün veya klinik durumu
izin verirse daha uzun süre kesilmelidir.
Karbamazepin, hepatik CYP aktivitesini indükler. Aşağıdakilerin plazma seviyelerinde azalma
meydana getirir veya meydana getirmesi beklenmektedir:
Asetaminofen, alprazolam, dihidropirin kalsiyum kanal blokörleri (felodipin gibi), siklosporin,
kortikosteroidler (prednisolon, deksametazon gibi), klonazepam, klozapin, dikümarol,
doksisiklin, etosüksimid, haloperidol, itrakonazol, lamotrijin, levotiroksin, metadon,
metsüksimid, midazolam, olanzapin, oral ve diğer hormonal kontraseptifler, okskarbazepin,
fensüksimid, fenitoin, prazikuantel, proteaz inhibitörleri, risperidon, teofilin, tiagabin,
topiramat, tramadol, trisiklik antidepresanlar (imipramin, amitriptilin, nortriptilin gibi),
valproat, varfarin, ziprasidon, zonisamid.
KARBALEX ile birlikte kullanıldıklarında, yukarıdaki ilaçlar için doz ayarlaması gerekebilir.
Lityum ile kombine uygulamada nörotoksik yan etki riski artabilir.
Diğer antikonvülzan ilaçlarla kombine tedavide tiroid fonksiyonunda değişiklikler
bildirilmiştir.
KARBALEX’in hormonal kontraseptif ürünlerle birlikte kullanımı (oral ve levonorgestrel
subdermal implant kontraseptifler gibi) hormonların plazma konsantrasyonları düşeceğinden
kontraseptiflerin etkisini azaltabilir. Ani kanama ve istenmeyen gebelik bildirilmiştir.
Kontrasepsiyon için alternatif veya destek metotlar değerlendirilmelidir.
Santral sinir sistemi depresyonunu artırabileceğinden Valeria, St. John’s wort (Hypericum
perforatum), kava kava ve gotu kola gibi bitkisel preparatlarla birlikte kullanımından
kaçınılmalıdır.
4.6. Gebelik ve laktasyon
Genel tavsiye
Gebelik Kategorisi: D.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hormonal kontraseptiflerin etkinliği karbamazepin ile azalabilir. Bu nedenle alternatif doğum
kontrol yöntemleri kullanılmalıdır. Çocuk doğurma potansiyeli bulunan kadınlarda, yan etkileri
azaltmak amacıyla mümkün olduğu kadar monoterapi tercih edilmelidir.
Gebelik dönemi
Karbamazepinin gebelik ve/veya fetus/yeni doğan üzerinde zararlı farmakolojik etkileri
bulunmaktadır.
Hamilelik sırasında, özellikle ilk üç ay esnasında, herhangi bir ilacın uygulanması potansiyel
olarak tehlikelidir. Ancak, antikonvülzan tedavi gerekli olduğunda, antikonvülzanın kesilmesi
hem anne, hem de fetus için daha büyük bir risk oluşturabileceğinden, hamilelik esnasında
antikonvülzan kesilmemelidir.
KARBALEX gerekli olmadıkça gebelik döneminde kullanılmamalıdır.
Hayvan çalışmalarında karbamazepin karşılaştırmalı olarak düşük bir teratojenik potansiyel
göstermiştir. İnsanlardaki terapötik dozdan (vücut ağırlığına göre hesaplanan) 10-25 kez daha
yüksek dozlar uygulanan kemirgenlerde düşük doğum ağırlığı, düşük organ ağırlığı, tam
olmayan kemikleşme ve seyrek olarak yarık damak görülmüştür.
Daha fazla emniyet ve en düşük etkin dozun daha kolay saptanabilmesi için plazma
konsantrasyonlarının sık olarak izlenmesi (“ilaç izleme”) önerilmektedir (terapötik aralığı: 3-12
mg/l = 13-50 mmol/l).
4Laktasyon dönemi
Karbamazepin fetus kan dolaşımına ve anne sütüne geçmektedir. Anne sütüne geçen
karbamazepinin MSS üzerine sedatif etkisi nedeniyle yeni doğanlarda emme zorluğuna neden
olabilir. Ciddi advers reaksiyon potansiyelinden dolayı ilacın anneye olan yararı göz önünde
bulundurularak ilacın mı yoksa emzirmenin mi kesileceğine karar verilmelidir.
Üreme yeteneği / Fertilite
Üreme yeteneği üzerindeki etkisi bilinmemektedir.
4.7. Araç ve makine kullanımı üzerindeki etkiler
Reaktivite karbamazepinle bozulabilir, dolayısıyla araba kullanırken veya herhangi bir
makinenin işletilmesinde dikkatli olunmalıdır!
4.8. İstenmeyen etkiler
Eğer advers etkiler ilacın kesilmesini gerektirecek şiddetteyse, doktor, ilaca cevap veren
hastalardaki herhangi bir antikonvülzanın ani kesilmesinin nöbetlere veya hatta yaşamı tehdit
edici zararları olabilen status epileptikusa neden olabileceğini göz önünde bulundurmalıdır.
En ciddi advers reaksiyonlar hemopoietik sistem ve deride, karaciğer ve kardiyovasküler
sistemde gözlenmiştir.
En sık gözlenen advers reaksiyonlar, özellikle tedavinin başlarında, baş dönmesi, sersemlik,
kararsızlık, bulantı ve kusmadır. Bu tür reaksiyon olasılığını en aza indirmek için, tedavi
tavsiye edilen düşük dozda başlatılmalıdır.
Advers etkiler çok yaygın (≥1/10), yaygın (≥1/100 ila <1/10), yaygın olmayan (≥1/1000 ila
<1/100), seyrek (≥1/10000 ila <1/1000), çok seyrek (<1/10000), bilinmiyor (eldeki verilerden
hareketle tahmin edilemiyor) olarak listelenmiştir.
Kan ve lenf sistemi hastalıkları
Seyrek:
Lökopeni, trombositopeni, agranülositozis, aplastik anemi, periferik eozinofili, hiponatremi
(bazen kusma, baş ağrısı, konfüzyon ile ilişkili), hipokalsemi, tromboemboli.
Çok seyrek:
Lökositoz, lenf bezlerinde şişme
Bilinmiyor:
Pansitopeni, kemik iliği depresyonu, lupus eritematozus benzeri sendrom.
Bağışıklık sistemi hastalıkları
Seyrek:
Tedavi başlangıcından günler, haftalar veya aylar sonra gözlenebilen çoklu organ aşırı
duyarlılık reaksiyonları bildirilmiştir. Belirtileri: Ateş, kızarıklık, vaskülit, lenfadenopati,
lenfoma benzeri bozukluklar, artralji, lökopeni, eozinofili, hepatosplenomegali ve anormal
karaciğer fonksiyon testleri. Bu belirtiler çeşitli kombinasyonlarda ortaya çıkabilir ve eş
zamanlı olmayabilirler. Başlangıçta orta şiddetle olabilirler. Çeşitli organlar, karaciğer, böbrek,
deri, bağışıklık sistemi, akciğerler, böbrek, pankreas, miyokard ve kolon etkilenebilir ama
bunlarla sınırlı kalmayabilir.
Endokrin hastalıkları
T3 ve T4 ve 25-hidroksikolekalsiferolde azalma.
Metabolizma ve beslenme hastalıkları
Ateş ve üşüme nöbeti. Uygunsuz antidiüretik hormon (ADH) salgı sendromu bildirilmiştir.
Serumda sodyum azalması ve konfüzyon ile birlikte görülen su intoksikasyonu karbamazepin
kullanımı ile ilişkili olarak bildirilmiştir. Kalsiyumun plazma seviyelerinde azalma
bildirilmiştir.
5Akut intermittent porfiri.
Sinir sistemi hastalıkları
Çok seyrek:
Baş ağrısı, baş dönmesi, uyku hali, konuşma bozuklukları. Yaşlı hastalarda konfüzyon,
ajitasyon ile birlikte depresyon, ve - çok nadir olarak - görsel halüsinasyonlar ortaya çıkabilir.
Bu yan etkiler genellikle herhangi bir önlem almadan veya geçici olarak doz azaltılmasıyla 8-
14 gün içinde kaybolur.
Miyoklonus ve periferal eozinofilinin eşlik ettiği aseptik menenjit, diğer tedavilerle birlikte
karbamazepin alan bir hastada bildirilmiştir.
Bilinmiyor:
Koordinasyon bozukluğu, bulanık görme, okulomotor bozukluklar, anormal istemsiz
hareketler, perferal nörit ve parestezi, konuşamama, tinnitus ve hiperakuzi.
Serebral arteriyal yetmezlikle ilişkili paralizi ve diğer semptom bildirimleri vardır fakat bu
reaksiyonların ürünle kesin ilişkisi kanıtlanmamıştır.
Psikotropik ilaçlarla birlikte kullanımında izole nöroleptik malign sendrom vakaları
bildirilmiştir.
Yüksek dozlarda tremor (ayrıca asteriksis).
Göz hastalıkları
Bilinmiyor:
Seyrek punktat kortikal lens bulanıklığı ve konjunktivit bildirilmiştir. Direkt ilişkisi
kanıtlanmasa da çoğu fenotiazinlerin ve benzer ilaçların göz değişikliklerine yol açtığı
gösterilmiştir.
Çok seyrek:
Nistagmus, geçici çift görme.
Kardiyak hastalıklar
Çok seyrek:
Hipertansiyonun şiddetlenmesi, hipotansiyon,
Bilinmiyor:
Konjestif kalp yetmezliği, ödem, senkop ve kollaps, koroner arter hastalığında kötüleşme,
yüksek dozlarda aritmiler ve atrioventriküler blok, tromboflebit, tromboembolizm ve adenopati
veya lenfadenopati.
Bu kardiyovasküler komplikasyonların bazıları ölümcül olaylarla sonuçlanmıştır. Miyokard
enfarktüsü diğer trisiklik maddelerle ilişkilidir.
Solunum, göğüs bozuklukları ve mediastinal hastalıklar
Seyrek:
Ateş, dispne, pnömönit veya pnömoni ile karakterize pulmoner aşırı duyarlılık.
Gastrointestinal hastalıklar
Bulantı, kusma, gastrik distres ve abdominal ağrı, diyare, konstipasyon, iştahsızlık, ağız ve
farenks kuruluğu, glossit ve stomatit.
Hepato-biliyer hastalıklar
Çok seyrek:
Kolestatik ve hepatosellüler sarılık, karaciğer yetmezliği.
Bilinmiyor:
Karaciğer fonksiyon testlerinde anormallikler, hepatit, pankreatit.
Deri ve deri altı doku hastalıkları
Toksik epidermal nekroliz (TEN) ve Stevens-Johnson sendromu (SJS), prüritik ve eritematöz
döküntü, ürtiker, fotosensitif reaksiyonlar, deri renginde değişiklik, eksfoliatif dermatit, eritema
multiforme ve nodosum, purpura, yaygın lupus eritematozusun şiddetlenmesi, saç kaybı ve
6diyaforez. Bazı vakalarda tedavinin kesilmesi gerekebilir. İzole hirsütizm vakaları bildirilmiştir
fakat ilişkisi kesinleşmemiştir.
Alerjik deri reaksiyonları, Lyell sendromu.
Böbrek ve idrar hastalıkları
Bilinmiyor:
İdrara sık çıkma, akut üriner retansiyon, artan kan basıncıyla birlikte oligüri, azotemi, böbrek
yetmezliği ve impotans. İdrarda albüminüri, glikozüri, yükselmiş BUN ve mikroskopik
çökeltiler ayrıca bildirilmiştir.
Genel bozukluklar
Seyrek:
Antikonvülzan alan hastalarda kolesterol, HDL kolesterol ve trigliserit seviyelerinde yükselme
bildirilmiştir.
Çok seyrek:
Yorgunluk. Kas seğirmesi
4.9. Doz aşımı ve tedavisi
Akut toksisite
En düşük letal doz yetişkinlerde 3,2 g, çocuklarda 4 g.
Bulgu ve semptomları
İlk belirtiler 1-3 saat sonrasında gözlenir. Nöromüsküler bozukluk en belirginidir.
Kardiyovasküler bozukluklar genellikle daha hafiftir ve ciddi kardiyak komplikasyonlar sadece
çok yüksek dozlar alındığında (>60 g) meydana gelir.
Düzensiz nefes alma, solunum depresyonu, taşikardi, hipotansiyon veya hipertansiyon, şok,
ileti bozuklukları, komaya gidebilen bilinç bulanıklığı. Özellikle çocuklarda konvülsiyonlar.
Motor hareketlilik, kas seyirmesi, tremor, atetoid hareketler, opistotonos, ataksi, baş dönmesi,
uyuşukluk, midriazis, nistagmus, adiadokokinezi, balizm, psikomotor bozukluklar, dismetri.
Başlangıçta hiperrefleksi sonra hiporefleksi, bulantı, kusma, anüri veya oligoüri, üriner
retansiyon, aşırı dozun izole örnekleri lökositoz, azalmış lökosit miktarı, glikozüri ve
asetonüriyi içerir. EEG disritmi gösterebilir.
Kombine zehirlenmeler: Alkol, trisiklik antidepresanlar, barbitüratlar veya hidantoinlerle
birlikte alındığında akut zehirlenme belirtileri şiddetlenebilir veya değişiklik gösterebilir.
Tedavi
Spesifik bir antidotu yoktur. Ciddi zehirlenmelerde tedavi kritik olarak ilacın hızla vücuttan
uzaklaştırılmasına bağlıdır. Gastrik lavajla mide yıkanması, aktif kömür ve laksatif uygulaması
ve zorlu diürez gibi uygun önlemlerle ilaç vücuttan uzaklaştırılabilir. Bu önlemler için hasta
yaşamsal fonksiyonları korunarak bir hastaneye sevk edilmelidir.
Özel önlemler:
Solunum depresyonunda hava yolunun açılması; eğer gerekliyse endotrakeal intübasyon, suni
solunum ve oksijen uygulaması.
Hipotansiyon, şok durumunda hastanın bacakları yükseltilir ve plazma genişleticiler uygulanır.
Bu tedbirlere rağmen kan basıncı yükselmezse, vazoaktif maddelerin kullanımı düşünülmelidir.
Konvülsiyonlarda diazepam veya barbitüratlar (solunum depresyonunu, hipotansiyonu ve
komayı şiddetlendirebileceklerinden dikkatle verilmelidirler). Bununla birlikte, barbitüratlar,
hasta aşırı doz ile veya mevcut tedavisiyle 1 hafta içinde monoaminoksidazı inhibe eden
ilaçlardan aldıysa kullanılmamalıdır.
Solunum, kardiyak fonksiyonlar (EKG izleme), kan basıncı, vücut sıcaklığı, pupiler refleksler
ve böbrek ve idrar kesesi fonksiyonları akut zehirlenmeden sonraki birkaç gün izlenmelidir.
75. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antiepileptikler, Karboksamid türevleri
ATC kodu: N03A F01
Karbamazepin temel olarak antikonvülzan etkilere sahiptir. Ek olarak belirli bir antikolinerjik,
sedatif ve antidepresan özellikler ve MSS’ne dayalı bir antidiüretik etki gösterir.
Çeşitli epilepsi şekillerindeki mükemmel etkinliğinin yanında, ayrıca karbamazepinin, eşlik
eden psikolojik değişiklikler (coşturucu etki) üzerine olumlu bir etkisi de vardır.
Karbamazepin, trigeminal nevraljide ilk tercih ilaçtır. Alkolden kesilme ile ilişkili yoksunluk
semptomları, karbamazepin uygulamasıyla hızlı bir şekilde düzelir.
Epilepsi, psikiyatrik hastalıklar (bipolar bozukluk dahil) veya diğer hastalıklarda (nöropatik
ağrı dahil) kullanılan 11 antiepileptik ilacı içeren (ilaç grubunda 27.863 ve plasebo grubunda
16.029 hasta içeren toplam 199 çalışmada) randomize plasebo kontrollü çalışmaların meta
analizi, antiepileptik kullanan hastalarda, plaseboya oranla intiharla ilişkili olaylarda (intihar
düşüncesi ve davranışı) bir artış göstermiştir. Olgular, incelenen tüm ilaçlar için eşit olarak
dağıtıldı ve tedavinin 2-24. haftalarında ortaya çıktı. Antiepileptik ilaç tedavisi gören hastalarda
İntihar düşüncesi ve davranışı riski %0.43 olarak hesaplandı, bu değer plasebo grubuna göre
neredeyse iki kat daha fazladır (%0.24) ve her 1000 hastada antiepileptik tedavide plasebo ile
karşılaştırıldığında ilave 2 vakaya karşılık gelmektedir.
5.2. Farmakokinetik özellikler
Genel özellikler
Karbamazepin, suda çok çözünen, metilen klorürde çözünen, aseton ve alkolde eser miktarda
çözünen beyaz veya beyaza yakın kristal bir tozdur.
Emilim
Uzatılmış etkisi yiyecek alımından etkilenmez. Arzu edilirse, uzatılmış salımlı tablet etkilerini
kaybetmeden sıvıların içinde çözündürülebilir (su, çay, portakal suyu, süt).
Dağılım:
Tek doz uygulamadan sonra, karbamazepin nispeten uzun plazma yarılanma ömrüne sahiptir
(25-65 saat).
Metabolizma:
Karbamazepin karaciğerde metabolize edilir. Başlıca metabolitleri 10,11-epoksit ve 10-11-diol
türevleridir. Hidroksillenmiş türevler glukronik asitle konjuge edilip böbrekler yoluyla atılır
Greyfurt suyu, intestinal duvar ve karaciğerde CYP-450-IIIA4 enzimlerini inhibe ederek
karbamazepinin biyoyararlanımını anlamlı derecede artırabilir (Bölüm 4.5’e bakınız).
Eliminasyon:
Başlıca böbrekler yoluyla atılır. Tekrarlanan uygulamalardan sonra, kendi metabolizmasını
indüklemesine bağlı olarak eliminasyon önemli ölçüde hızlanır (12 - 17 saat).
Hastalardaki karakteristik özellikler
Böbrek/Karaciğer yetmezliği: Bilinmemektedir.
5.3. Klinik öncesi güvenlilik verileri
Diğer karaciğer enzimlerini indükleyen maddelerle olduğu gibi, iki yıl süreyle günde 250
mg/kg’a kadar karbamazepin verilen sıçanlarda, daha yüksek bir hepatoma ve selim testiküler
adenom sıklığı bulunmuştur. Bu bulguların insanlardaki anlamı bilinmemektedir.
Karbamazepin ve belli metabolitlerinin mutajenisite testleri negatif sonuçlar göstermiştir.
86. FARMASÖTİK ÖZELLİKLER
6.1. Yardımcı maddelerin listesi
Ammonia Metakrilat Kopolimer (Eudragit RS-PO)
Metakrilik asit-Etilakrilat Kopolimer (1:1) dispersiyonu %30 (Eudragit L 30 D)
Kolloidal susuz silika
Magnezyum stearat
Saf talk
Sodyum nişasta glikolat (Tip A)
Mikrokristalin selüloz
6.2. Geçimsizlikler
Geçerli değildir.
6.3. Raf ömrü
60 ay.
6.4. Saklamaya yönelik özel uyarılar
25°C altındaki oda sıcaklıklarında saklayınız.
Işıktan korumak için orijinal ambalajında saklayınız.
6.5. Ambalajın niteliği ve içeriği
PVC ve alüminyum folyodan yapılmış blister poşetlerde 50 tablet.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereksinim yoktur.
7. RUHSAT SAHİBİ
Liba Laboratuarları A.Ş.
Otağtepe Cad. No:5 Kavacık İstanbul
Tel: 02164653885, Faks: 02164653880
8. RUHSAT NUMARASI
05.12.2019 – 2019/650
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 06.09.1995
Ruhsat yenileme tarihi: 05.12.2019
10. KÜB’ÜN YENİLENME TARİHİ
05.12.2019
9