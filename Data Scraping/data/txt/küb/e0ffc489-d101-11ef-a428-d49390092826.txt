KISA ÜRÜN BİLGİSİ
1. BEŞERİ TIBBİ ÜRÜNÜN ADI
MAJEZİK® PLUS % 0.25+0.12 oral sprey, çözelti
2. KALİTATİF VE KANTİTATİF BİLEŞİM
Etkin madde:
1 ml sprey solüsyonu, 2,5 mg flurbiprofen ve 1,2 mg klorheksidin diglukonat içermektedir.
Yardımcı maddeler:
Sorbitol 70 (E420) 100 mg / 1 ml
Etil alkol 80 mg / 1 ml
3. FARMASÖTİK FORM
Oral sprey, çözelti
Mavi renkli çözelti
4. KLİNİK ÖZELLİKLER
4.1. Terapötik endikasyonlar
MAJEZİK PLUS aşağıdaki hastalıkların tedavisinde kullanılır:
• Ağız ve boğaz mukozasında inflamasyon ve ağrıyla seyreden gingivit, stomatit, farenjit,
tonsillit ve aftöz lezyonlarda,
• Ağız ve boğaz antisepsisi, hastanın yutma fonksiyonunun rahatlaması ve diş eti
rahatsızlıklarında semptom giderici olarak,
• Periodontal girişimlerden önce ve sonra,
• Radyoterapi ve kemoterapi sonrası veya diğer nedenlere bağlı mukozitlerde,
• Dental plakların önlenmesinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
MAJEZİK PLUS, günde 3 defa ağızda ilgili bölgeye doğrudan 2 püskürtme yapılarak uygulanır.
Her bir püskürtme 0,2 ml olup, 0,5 mg flurbiprofen ve 0,24 mg klorheksidin diglukonat içerir.
Aralıksız olarak 7 günden fazla kullanılmamalıdır.
Uygulama şekli:
MAJEZİK PLUS, ağızda veya boğazda ilgili bölgeye püskürtülerek uygulanır, yutulmamalıdır.
Uygulama talimatı:
• MAJEZİK PLUS ilk kullanımdan önce, yüzden uzak bir yöne doğru tutularak, düzenli
bir püskürtme elde edilinceye kadar pompalama düğmesine birkaç kez basılmalıdır.
• Sprey ucundaki aplikatör ağızda ve/veya boğazda istenilen bölgeye yönlendirilerek
püskürtülmelidir.
• Uygulama sonrasında şişe kutusuna yerleştirilip, dik duracak şekilde saklanmalıdır.
1/8Özel popülasyonlara ilişkin ek bilgiler
Böbrek yetmezliği:
Böbrek yetmezliği olan hastalarda dikkatli kullanılmalıdır.
Karaciğer yetmezliği:
Karaciğer yetmezliği olan hastalarda dikkatli kullanılmalıdır.
Pediyatrik popülasyon:
12 yaş altı çocuklarda kullanılmamalıdır.
Geriyatrik popülasyon:
Yaşlılarda kullanım ile ilgili veri bulunmamaktadır.
4.3. Kontrendikasyonlar
• Flurbiprofene, klorheksidin diglukonata veya ürünün formülünde bulunan
yardımcı maddelerden herhangi birine karşı aşırı duyarlılığı olanlarda,
• Asetilsalisilik asit veya diğer steroid olmayan antiinflamatuar ilaçlara karşı
hassasiyeti olanlarda,
• Önceden bronkospazm, asetilsalisilik asit ya da steroid olmayan antiinflamatuar
ilaçların kullanımına bağlı rinit ya da ürtiker geçiren hastalarda,
• Peptik ülseri olan veya geçmişte bu hastalığı geçirmiş olan hastalarda,
• Gebelik ve emzirme döneminde kontrendikedir.
4.4. Özel kullanım uyarıları ve önlemleri
• Haricen kullanılır.
• Yalnızca ağız içinde kullanılır; gözler ve kulaklar ile temas ettirilmesinden
kaçınılmalıdır.
• MAJEZİK PLUS, ağızda ilgili bölgeye püskürtülerek uygulanır, yutulmamalıdır.
• Böbrek yetmezliği, kalp yetmezliği ya da karaciğer yetmezliği olan hastalarda dikkatli
kullanılmalıdır.
• 12 yaşın altındaki çocuklarda kullanılmamalıdır. 12 yaş ve üzerindeki çocuklarda doktor
tavsiyesiyle kullanılmalıdır.
• Tıbbi ürün içeriğindeki klorheksidin diglukonat nedeniyle, ağız içinde, dil ve diş üzerinde
geri dönüşümlü renk değişikliği yapabilir. Diş lekelenmesi zararsızdır ve uygulamadan
önce diş fırçalamayla en aza indirilebilir.
• Aralıksız olarak 7 günden fazla kullanılmamalıdır.
• Bu tıbbi ürün sorbitol içeriğinden dolayı nadir kalıtımsal früktoz intolerans problemi olan
hastaların bu ilacı kullanmamaları gerekir.
• Bu tıbbi ürün az miktarda her “doz” da 100 mg dan az etanol (alkol) içerir.
4.5. Diğer tıbbi ürünler ile etkileşimler ve diğer etkileşim şekilleri
Flurbiprofen, furosemidin diüretik faaliyetini nadiren azaltabilir. Ayrıca, flurbiprofen nadiren
antikoagülan ilaçlarla etkileşime girebilir. Bunun yanı sıra flurbiprofenin digoksin, tolbutamid ve
antiasit ile bir etkileşimi yoktur.
Klorheksidin tuzları sabun ve diğer anyonik bileşiklerle geçimsizdir.
Klorheksidin tuzları katyonik ve noniyonik yüzey aktif maddelerle geçimlidir, ancak yüksek
konsantrasyonlarda beraber kullanıldıklarında miseller bağlanma sebebi ile klorheksidinin
aktivitesi azalabilir.
Klorheksidin’in setrimid ve lissapol NX gibi sürfaktanlarla ise çözünürlükleri arttırılabilir.
2/8Klorheksidin, arap zamkı, sodyum alginat, sodyum karboksi metil selüloz gibi anyonik
polielektrolitlerle, nişasta ve kitre zamkı ile geçimsizdir, aynı zamanda bu maddelerle etkileri de
azalır.
Klorheksidin, brillant green, kloramfenikol, bakır sülfat, floressein sodyum, formaldehit, gümüş
nitrat, çinko sülfat gibi maddelerle de geçimsizdir.
Klorheksidin, sert sularla seyreltildiğinde Ca ve Mg katyonları ile etkileştiğinden çözünmeyen
tuzlar halinde çökebilir.
Benzoatlarla, bikarbonatlarla, karbonatlarla, boratlarla, nitratlarla, fosfatlarla, sülfatlarla bir araya
gelen klorheksidin tuzlarının çözeltileri % 0.05’ten daha derişikse çözünürlüğü daha az tuzlar
oluşturacağından çökelirler. Setrimid bu tuzların çözünürlüklerini arttırdığından setrimid ile
kombine edildiğinde bu çökelmeler olmaz.
Klorheksidin diglukonat, setrimid ve benzalkonyum klorürle geçimlidir. Bunlar bakterisit
etkisini sinerjik olarak arttırırlar. Setrimid sert sularla klorheksidinin çökmesini önler.
Klorheksidin diglukonat hariç klorheksidin ve tuzları alkolde suya göre daha iyi çözünür.
Klorheksidin diglukonat çözeltisi alkol üzerine ilave edildiğinde çökebilir. Formülasyonda %7
oranında alkol bulunması çözeltiyi Gram negatif mikroorganizmalara karşı daha etkin kılar.
Selülozik filtrelerden süzülürken adsorbe olabilirler.
Özel popülasyona ilişkin ek bilgiler
Özel popülasyonlar üzerinde herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyon üzerinde herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C (3.trimesterde D)’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda flurbiprofen ve klorheksidin diglukonat
kullanımıyla ilgili herhangi bir veri yoktur. Ancak alkol içerdiğinden çocuk doğurma potansiyeli
bulunan kadınlar dikkatli kullanmalıdır.
Gebelik dönemi
MAJEZİK PLUS’ın gebelik döneminde kullanımı kontrendikedir.
Hayvanlar üzerinde yapılan çalışmalarda flurbiprofenin teratojenik etkisinin bulunmadığı
gösterilmiş olmasına rağmen insanlar üzerindeki çalışmaların yetersizliğinden dolayı
flurbiprofen, hamilelerde oluşturacağı yarar fetüs üzerinde yapabileceği potansiyel zarardan
fazla ise kullanılmalıdır.
Klorheksidin ile ilgili hayvanlar üzerinde yapılan çalışmalar, gebelik ve/veya embriyonal/fetal
gelişim ve/veya doğum ve/veya doğum sonrası gelişim üzerindeki etkiler bakımından
yetersizdir. İnsanlara yönelik potansiyel risk bilinmemektedir.
3/8Laktasyon dönemi
Prostaglandin inhibitörü ilaçların yeni doğanlar üzerindeki olası yan etkileri nedeniyle
flurbiprofenin laktasyonda kullanılması tavsiye edilmez.
Klorheksidin diglukonatın insan ya da hayvan sütüyle atılıp atılmadığına ilişkin herhangi bir
veri mevcut değildir. Bu nedenle memedeki çocuk açısından bir risk olduğu göz ardı edilemez.
MAJEZİK PLUS’ın emziren annelerde kullanımı kontrendikedir.
Üreme yeteneği/Fertilite
Üreme yeteneği üzerinde bilinen bir etkisi yoktur.
Klorheksidin diglukonat ile üreme ve fertilite üzerine yapılmış çalışmalar mevcuttur. Sıçanlarda
fertilite üzerinde; yine sıçan ve tavşanlarda fetüs üzerinde zararlı etki görülmemiştir.
4.7. Araç ve makine kullanımı üzerindeki etkiler
Flurbiprofenin araç ve makine kullanmaya etkisi konusunda çalışılmamıştır, fakat
farmakodinamik özellikleri ve genel emniyet profiline dayanılarak bir etki oluşturması
beklenmez.
Klorheksidin diglukonatın araç ve makine kullanma yeteneği üzerindeki etkilerine ilişkin
herhangi bir araştırma yapılmamıştır.
4.8. İstenmeyen etkiler
İstenmeyen yan etkilerin sınıflandırılmasında aşağıdaki sistem kullanılmıştır:
Çok yaygın (≥1/10), yaygın (≥1/100 ila <1/10), yaygın olmayan (≥1/1000 ila <1/100), seyrek
(≥1/10000 ila <1/1000), çok seyrek (<1/10000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek: Alerjik reaksiyonlar, hipersensitivite ve anaflaksi
Genel bozukluklar ve uygulama bölgesine ilişkin hastalıkları
Yaygın: Tad almada değişiklik, dişlerde ve diğer oral yüzeylerde lekelenme
Bilinmiyor: Hassasiyet bulguları, lokal iritasyonlar, ağızda iğne batması ve yanma hissi, ağız
kuruluğu veya susuzluk hissi, diş taşı oluşumunda artış
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Semptomlar
Etkin maddenin düşük oranda bulunması ve lokal kullanım göz önünde bulundurulduğunda,
doz aşımı durumlarının görülebilmesi olası değildir.
Doz aşımının semptomları mide bulantısı, kusma, gastrointestinal rahatsızlıklar olabilir.
4/8Tedavi
MAJEZİK PLUS kazara içilirse, semptomatik tedavi yapılmalıdır. Belirli bir antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Boğaz preparatları
ATC kodu: A01AD
MAJEZİK PLUS, antiinflamatuar, analjezik, antipiretik etki gösteren nonsteroidal bir
antiinflamatuar ilaç olan flurbiprofen ve bakterisit etkili katyonik bir antiseptik olan
klorheksidin diglukonat içerir.
Flurbiprofenin etki mekanizması, diğer nonsteroidal antiinflamatuar ilaçlarda olduğu gibi
tamamen anlaşılmamış olup, prostaglandin sentetaz inhibisyonuyla ilgili olduğu
düşünülmektedir.
Diğer NSAİ ilaçlarda olduğu gibi; flurbiprofen, vücut dokularında COX-1 ve COX-2
izoenzimleri dahil olmak üzere siklooksinenajazı (COX) inhibe ederek prostoglandin
sentezini inhibe eder. Flurbiprofen, en güçlü prostoglandin inhibitör aktivite gösteren NSAİ
ilaçlardan biridir.
Klorheksidin diglukonat, pozitif yüklü olduğundan uygulama sırasında, negatif bir yüke sahip
olan diş, plak ve oral mukoza yüzeylerine ve mikroorganizmaların hücre duvarı üzerine
adsorbe olarak bakteri hücre membranının parçalanmasına neden olur. Klorheksidin diglukonat,
adsorbe olduğu bu yerlerden 24 saat süresince kademeli olarak salınır. Bu salınma
bakteriyostatik etkinin devamını sağlar.
5.2. Farmakokinetik özellikler
Genel Özellikler
Emilim:
Flurbiprofen
Flurbiprofen pasif difüzyonal mekanizma yoluyla bukal olarak absorbe edilir. Bukal membran
esas itibariyle bir lipid membrandır ve flurbiprofen yüksek lipid çözünürlüğü nedeniyle, bukal
mukozadan kolayca geçer. Flurbiprofen zayıf asittir ve bunun sonucu olarak da absorbsiyon
oranları pH değişkenlidir.
Flurbiprofen, antiinflamatuar etkisinden dolayı periodontal hastalıkların tedavisinde ve
önlenmesinde kullanılır. Lokal olarak ağza uygulandığında etkisi lokal olacağından, yüksek
sistemik konsantrasyon gerekmemektedir. Bu endikasyon için bukal olarak zayıf absorbsiyon
istenir.
Klorheksidin diglukonat oral solüsyonunun lokal olarak uygulamasını takiben sistemik emilimi
olmadığı görülmektedir. Tarif edildiği gibi kullanıldığında dozun % 4’ü yutulur ve bir kısmı
emilir. Yutulan klorheksidin dozunun % 90’ı emilmez ve doğrudan feçes ile atılır.
Klorheksidin diglukonat oral solüsyonu lokal olarak uygulandığında ilacın yaklaşık %30’u ağız
boşluğunda kalır. Klorheksidin diglukonat 24 saat boyunca kademeli olarak serbest bırakılır.
MAJEZİK PLUS, haricen kullanılan lokal etkili bir ilaçtır. Bu nedenle tarife uygun
kullanımında yutulmaması gerekir. MAJEZİK PLUS kullanımında anlamlı bir sistemik etki
beklenmez. Bununla birlikte, flurbiprofenin oral yolla kullanılan 50-100 mg’lık tedavi
dozlarında aşağıdaki farmakokinetik özellikler bulunur:
5/8Dağılım:
Flurbiprofen; yaklaşık 1,5-2 saat içinde plazma doruk seviyelerine ulaşır. Hem R- hem de S-
flurbiprofenin görünen dağılım hacmi (Vz/F) yaklaşık 0.12 L/kg’dır. Her iki flurbiprofen
enantiomeri de %99’un üzerinde bir oranla albumin başta olmak üzere plazma proteinlerine
bağlanır. Plazma proteinlerine bağlanma, tavsiye edilen dozlarla elde edilen tipik ortalama
kararlı durum konsantrasyonlarında (≤10 µg/ml) nispeten sabittir.
Klorheksidin diglukonat gastrointestinal kanaldan az miktar absorbe edilir. Oral ve perkütan
uygulama sonrasında kanda tayin edilebilir miktarda bulunmamıştır ve anlamlı değildir.
Biyotransformasyon:
İnsan plazması ve idrarında çok sayıda flurbiprofen metaboliti saptanmıştır. Bu metabolitler
arasında, flurbiprofenin iki önemli metaboliti [(2-(2-floro-4-hidroksi-4-bifenil)] ve [(2-(2-
floro-3-hidroksi-4-metoksi-4-bifenil)], ayrıca 4'-hidroksi-flurbiprofen, 3',4'-dihidroksi-
flurbiprofen, 3'-hidroksi-4'-metoksi-flurbiprofen, bunların konjugatları ve konjuge
flurbiprofen yer almaktadır. Diğer arilpropiyonik asit türevlerinin (örneğin, ibuprofen) aksine,
R-flurbiprofenin S-flurbiprofene metabolize olması minimal düzeyde gerçekleşmektedir.
Yapılan in vitro çalışmalar, sitokrom P450 2C9’un flurbiprofenin ana metaboliti olan 4'-
hidroksi-flurbiprofen’in metabolizmasında önemli bir rol oynadığını göstermiştir. 4'-hidroksi-
flurbiprofen metaboliti, hayvan enflamasyon modellerinde çok az antienflamatuar aktivite
göstermiştir. Flurbiprofen, metabolizmasını değiştiren enzimleri indüklememektedir.
Bağlanmamış durumdaki flurbiprofenin toplam plazma klerensi stereoselektif olmayıp,
terapötik aralıkta kullanıldığında flurbiprofenin klerensi bağımsızdır.
Klorheksidinin emilimi minimal düzeyde olduğu için plazmada ölçülemez.
Eliminasyon:
Flurbiprofenin eliminasyon yarılanma ömrü 3 ila 4 saat arasında değişir.
İlacın kullanımı sırasında flurbiprofenin % 3’ten azı değişmeden idrarla atılır ve idrarda
elimine olan dozun yaklaşık % 70’ini ana ilaç ve metabolitleri oluşturur. %20’si serbest ve
konjuge formda, yaklaşık % 50’si ise hidroksillenmiş metabolitleri halinde idrarla vücuttan
atılır. Renal eliminasyon flurbiprofen metabolitlerinin önemli bir eliminasyon yolu olduğu
için, orta veya şiddetli böbrek yetmezliği bulunan hastalarda, flurbiprofen metabolitlerinin
birikimini önlemek amacıyla doz ayarlaması yapmak gerekebilir. R- ve S-flurbiprofenin
ortalama terminal yarı ömürleri (t½) sırasıyla 4,7 ve 5,7 saat olup, birbirleriyle benzerdir.
Çoklu doz uygulaması sırasında flurbiprofen birikimi çok az olmuştur.
Klorheksidin vücutta birikmez ve sadece çok az miktarı metabolize olur Yutulan klorheksidinin
yaklaşık % 10’u, emilimi takiben böbrek yolu ile atılır; emilmeyen %90 ilaç feçes ile atılır.
Doğrusallık/doğrusal olmayan durum:
Flurbiprofenin farmakokinetiği doğrusaldır. Plazma düzeyleri verilen doza bağlı olarak artış
gösterir.
6/85.3. Klinik öncesi güvenlilik verileri
Klinik öncesi veriler, konvansiyonal güvenilirlik farmakolojisi, tekrarlanan doz toksisitesi,
genotoksisite, karsinojenik potansiyel, üreme için toksisite araştırmalarına dayanarak insanlar
için özel tehlike ortaya koymamıştır. Tavşan ve sıçanlarda gerçekleştirilen üreme çalışmalarında
gelişim bozukluğu görülmemiştir. Ancak, hayvan çalışmaları her zaman insanlardaki yanıtı
yansıtmayabilir. Gebe kadınlarda gerçekleştirilmiş yeterli ve iyi kontrollü çalışmalar mevcut
değildir.
Klorheksidin diglukonatın oral LD50’si erkek ve dişi sıçanlarda 3 mg/kg’ı, erkek farelerde 2,5
mg/kg’ı, dişi farelerde 2,6 mg/kg’ı aşar; IV LD50’si erkek sıçanlarda 21 mg/kg, dişi sıçanlarda
23 mg/kg, erkek farelerde 25 mg/kg, dişi farelerde 24 mg/kg’dır; subkutan LD50’si ise erkek ve
dişi sıçanlarda 1 g/kg’dan, erkek farelerde 637 mg/kg’dan, dişi farelerde 632 mg/kg’dan fazladır.
İnsanlarda klorheksidin diglukonatın oral LD50’si yaklaşık 2 g/kg’dır.
6.FARMASÖTİK ÖZELLİKLER
6.1. Yardımcı maddelerin listesi
Sorbitol 70 (E240)
Sakkarin sodyum
Gliserin (Sığır kaynaklı)
Polioksil 40 hidrojene hint yağı
Etil alkol
Patent blue E131 (mavi)
Nane yağı
Sodyum hidroksit
Saf su
6.2. Geçimsizlikler
Klorheksidin glukonat çözeltisi alkol üzerine ilave edildiğinde çökebilir. Arap zamkı, sodyum
alginat, sodyum karboksi metil selüloz gibi anyonik polielektrolitlerle, nişasta ve kitre zamkı ile
geçimsizdir. Klorheksidin tuzları sabun ve diğer anyonik bileşiklerle geçimsizdir. Brillant green,
kloramfenikol, bakır sülfat, sodyum fluoressein, formaldehit, gümüş nitrat, çinko sülfat gibi
maddelerle de geçimsizdir.
Flurbiprofenin bugüne kadar belirlenmiş herhangi bir geçimsizliği bulunmamaktadır.
6.3 Raf ömrü
24 aydır.
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
MAJEZİK PLUS, karton kutuda, plastik valf ve sprey ağızlı, 30 ml amber renkli cam şişede ve
kullanma talimatı ile birlikte sunulmaktadır.
7/86.6. Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
SANOVEL İLAÇ SAN. VE TİC. A.Ş.
Sarıyer/İstanbul
8. RUHSAT NUMARASI
2018/210
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.04.2018
Ruhsat yenileme tarihi:
10. KÜB’ÜN YENİLENME TARİHİ
8/8