KISA ÜRÜN BİLGİSİ
1. BEŞERİ TIBBİ ÜRÜNÜN ADI
COMBİGAN %0.2 + %0.5 göz damlası, çözelti
Steril
2. KALİTATİF VE KANTİTATİF BİLEŞİM
Etkin maddeler: Bir ml çözelti etkin madde olarak;
Brimonidin tartarat 2 mg (1,3 mg brimonidine eşdeğer)
Timolol 5 mg (6,8 mg timolol maleata eşdeğer)
içerir.
Yardımcı maddeler:
Benzalkonyum klorür 0,05 mg/mL
Fosfatlar 10,58 mg/mL
Yardımcı maddeler için 6.1’e bakınız.
3. FARMASÖTİK FORM
Göz damlası, çözelti.
Berrak, yeşilimsi sarı renkte çözelti.
4. KLİNİK ÖZELLİKLER
4.1. Terapötik endikasyonlar
Topikal beta-blokörlere yeterli yanıt vermeyen kronik açık açılı glokom veya oküler
hipertansiyonu olan hastalarda intraoküler basıncı (GİB) düşürmek için kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler için önerilen doz (yaşlılar dahil):
Önerilen COMBİGAN dozu, etkilenen göze (gözlere) 12 saat arayla günde 2 kez 1 damladır.
Uygulama şekli:
Göze damlatılarak uygulanır.
Diğer göz damlalarıyla olduğu gibi, olası bir sistemik emilimi azaltmak için, gözyaşı kesesine
medial kantusa baskı uygulanmalı (punktum oklüzyonu) ya da göz kapakları iki dakika
boyunca kapanmalıdır. Bu yöntem, her bir damlanın damlatılmasından hemen sonra
uygulanmalıdır. Bu, sistemik yan etkilerin azalmasını ve lokal aktivitenin artmasını
sağlayabilir.
1Gözlerin ya da göz damlasının kontaminasyonundan kaçınmak için, damlalığın ucu herhangi
bir yüzey ile temas ettirilmemelidir.
Birden fazla topikal oftalmik ilaç kullanılıyorsa, ilaçlar en azından 5 dakika arayla
uygulanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
COMBİGAN, karaciğer ya da böbrek yetmezliği olan hastalarda incelenmemiştir. Dolayısıyla
bu hastaların tedavisinde dikkatli kullanılmalıdır.
Pediyatrik popülasyon
COMBİGANyeni doğanlarda ve küçük çocuklarda (2 yaşın altındakiler) kontrendikedir (bkz.
Bölüm 4.3, 4.4, 4.8, 4.9).
COMBİGAN'ın etkililiği ve güvenliliği çocuklarda ve adolesanlarda (2 ila 17 yaş arası)
saptanmamış olduğundan, çocuklarda ve adolesanlarda kullanılması önerilmez (bkz. Bölüm
4.4, 4.8 ve 4.9).
Geriyatrik popülasyon:
Topikal oftalmik kullanım ile ilgili olarak yaşlılarda herhangi bir dozaj ayarlaması
bildirilmemiştir.
4.3. Kontrendikasyonlar
 Etkin maddelere ya da bölüm 6.1’de listelenen yardımcı maddelerden herhangi birine
karşı aşırı duyarlılığı olanlarda,
 Bronş astımı ya da bronş astım, ağır kronik obstruktif akciğer hastalığı hikayesi dahil
olmak üzere reaktif solunum yolu hastalığı olanlarda,
 Sinüs bradikardisi, hasta sinüs sendromu, sino atrial bloğu, kalp pili (pace-maker) ile
kontrol edilemeyen ikinci veya üçüncü derecede atrioventriküler bloğu, overt kalp
yetmezliği, kardiyojenik şoku olanlarda,
 Yeni doğanlarda ve infantlarda (2 yaşın altındaki çocuklarda) (bkz. Bölüm 4.8),
 Monoamin oksidaz (MAO) inhibitör tedavisi alanlarda,
 Noradrenerjik iletiyi etkileyen antidepresan (örn: trisiklik antidepresanlar ve mianserin)
alanlarda
kontrendikedir.
4.4. Özel kullanım uyarıları ve önlemleri
Pediyatrik popülasyon
İki yaş ve üstündeki çocukların, özellikle 2 ila 7 yaş arasındakilerin ve/veya 20 kg’dan az
olanların, tedavisi dikkatli bir şekilde yapılmalı ve somnolansın yüksek insidansı ve ağırlığı
nedeniyle yakından takip edilmelidir. COMBİGAN'ın etkililiği ve güvenliliği çocuklarda ve
adolesanlarda (2 ila 17 yaş arası) saptanmamıştır (bkz. Bölüm 4.2 ve 4.8).
2Göz hastalıkları:
Bazı hastalar, klinik çalışmalarda COMBİGAN’la alerjik tipte reaksiyonlar (alerjik
konjunktivit ve alerjik blefarit) yaşamıştır. Alerjik konjunktivit, hastaların %5,2’sinde
görülmüştür. Başlangıç genelde 3 ve 9 ay arasında olmuştur ve %3,1 oranında çalışma
sonlandırılmıştır. Alerjik blefarit yaygın olmayan oranda (<%1) raporlanmıştır. Alerjik
reaksiyonlar görüldüğü taktirde COMBİGAN tedavisi kesilmelidir.
COMBIGAN ile gecikmiş aşırı duyarlılık reaksiyonları bildirilmiştir, bazı bildirimler
intraoküler basınçta artış ile ilişkilendirilmiştir.
COMBİGAN, dar (kapalı) açılı glokom hastalarında çalışılmamıştır.
Sistemik etkiler:
Topikal olarak uygulanan diğer oftalmik ajanlar gibi, COMBİGAN da sistemik olarak
absorbe edilebilir. Bileşimindeki etken maddelerin bireysel olarak sistemik emiliminde bir
artış gözlenmemiştir.
Bileşimindeki beta-adrenerjik madde timolol nedeniyle, sistemik beta-blokörlerle görülebilen
bazı kardiyovasküler, pulmoner ve sistemik beta-adrenerjik blokör ajanlarla görülen diğer
tipte advers reaksiyonlar ortaya çıkabilir. Topikal oftalmik uygulamadan sonraki sistemik
advers reaksiyonlar insidansı, sistemik uygulamadan daha düşüktür. Sistemik absorpsiyonun
düşürülmesi için, bkz. bölüm 4.2.
Kardiyak hastalıklar:
Timolol uygulamasını takiben, kardiyak yetmezlikle ilişkili nadir ölüm vakaları da dahil
kardiyak reaksiyonlar raporlanmıştır. Kardiyovasküler hastalığı (örn: koroner kalp hastalığı,
Prinzmetal anjina ve kardiyak yetmezlik) ve hipotansiyonu olan hastalarda, beta-blokörler ile
tedavi dikkatli bir şekilde değerlendirilmeli ve diğer etkin maddelerle tedavi düşünülmelidir.
Kardiyovasküler hastalıkları olan hastaların, bu hastalıkların kötüye gitme belirtileri ve advers
reaksiyonlar bakımından izlenmesi gerekir.
Betablokörler, kondüksiyon süresine olumsuz etkilerinden dolayı birinci derece kalp bloğu
olan hastalara dikkatli verilmelidir.
Sistemik beta blokörler ile olduğu üzere, koroner kalp hastalığı olan hastalarda tedavinin
sonlandırılması gerekliyse, tedavi ritim hastalıkları, miyokardiyal enfarktüs veya ani ölümün
engellenmesi için aşamalı olarak sonlandırılmalıdır.
Vasküler hastalıklar:
Ciddi periferal dolaşım bozukluğu (örn: ciddi Raynaud’s hastalığı veya Raynaud’s sendromu)
olan hastaların tedavisi dikkatli yapılmalıdır.
Respiratuar hastalıklar:
Bazı oftalmik beta-blokörlerin uygulanmasından sonra, astımlı hastalarda bronkospazma bağlı
ölüm dahil, respiratuar tepkiler bildirilmiştir. COMBIGAN, hafif/orta şiddette kronik
obstrüktif akciğer hastalığı (KOAH) olan hastalarda dikkatle ve sadece olası yarar potansiyel
riskten fazlaysa uygulanmalıdır.
Hipoglisemi/diyabet:
3Beta-blokör ajanlar, spontan hipoglisemisi olan veya labil diyabetik hastalara dikkatle
uygulanmalıdır, zira beta-blokörler akut hipogliseminin belirti ve bulgularını
maskeleyebilmektedir.
Hipertiroidizm:
Beta-blokörler hipertiroidizm bulgularını maskeleyebilir.
COMBİGAN, metabolik asidozu ve tedavi edilmeyen feokromositoması olan hastalarda
dikkatli kullanılmalıdır.
Korneal hastalıklar:
Oftalmik beta-blokörler, gözde kuruluğa neden olabilir. Korneal hastalıkları olan hastalara
dikkatle uygulanmalıdır.
Diğer beta-blokör ajanlar:
Halihazırda bir sistemik beta-blokör ajan kullanan hastalara timolol verildiğinde, intraoküler
basınca etkisini veya sistemik beta-blokörlerin bilinen etkilerini potansiyelize edebilir. Bu
hastaların tedaviye cevabı dikkatle izlenmelidir. İki adet topikal beta-adrenerjik blokör
kullanımı tavsiye edilmemektedir (bkz. Bölüm 4.5).
Anafilaktik reaksiyonlar:
Beta-blokörler kullanılırken, çeşitli alerjenlere karşı ağır anafilaktik reaksiyon hikayesi ya da
atopi hikayesi olan hastalar, bu alerjenlerin sebep olduğu tekrarlanan zorluklara karşı daha
reaktif olabilir ve anafilaktik reaksiyonların tedavisinde kullanılan olağan adrenalin dozuna
yanıt vermeyebilirler.
Koroidal dekolman:
Aközü baskılayan tedavinin (örn: timolol, asetazolamid) uygulanmasıyla, filtrasyon
prosedüründen sonra koroid dekolmanı bildirilmiştir.
Cerrahi anestezi:
Beta-blokör oftalmolojik preparatlar, bazı maddelerin sistemik beta-agonist etkilerini bloke
edebilir, örn: adrenalin. Hasta timolol kullandığını anestezi uzmanına bildirmelidir.
Yardımcı maddeler:
Benzalkonyum klorür:
COMBİGAN’ıniçeriğinde koruyucu olarak bulunan benzalkonyum klorür, göz irritasyonuna,
kuru göz semptomlarına neden olabilir ve uzun kullanımda göz yaşı filmini ve korneal yüzeyi
etkileyebilir. Yumuşak kontak lenslerle temasından kaçınınız. İlacı uygulamadan önce kontak
lensi çıkartınız ve lensi tekrar takmak için en az 15 dakika bekleyiniz. Benzalkonyum
klorürün yumuşak kontak lenslerin renklerinin bozulmasına neden olduğu bilinmektedir.
COMBİGAN’ın kuru göz hastalarında ve kornea hasarı yaşayabilecek hastalarda dikkatle
kullanılması gerekmektedir. Uzun kullanımlar sırasında hastaların takip edilmesi
gerekmektedir.
Fosfat tamponu:
COMBİGAN fosfat içerir ve bu madde, çok nadir vakada tedavi sırasındaki kalsiyum
birikmesine bağlı olarak korneada bulanık alanlar gelişmesine sebep olabilir.
44.5. Diğer tıbbi ürünler ile etkileşimler ve diğer etkileşim şekilleri
Brimonidin timolol sabit kombinasyonu ile etkileşim çalışmaları yapılmamıştır.
COMBİGAN ile spesifik ilaç etkileşim çalışmaları yürütülmemiş olmasına rağmen, santral
sinir sistemi depresanları ile (alkol, barbitüratlar, opiatlar, sedatifler veya anestezikler) additif
ya da potansiyelize edici bir etkinin teorik olasılığı göz önünde bulundurulmalıdır.
Oftalmik beta-blokör çözeltisi, oral kalsiyum kanal blokörleri, beta-adrenerjik blokör ajanlar,
anti-aritmikler (amyodaron dahil), digitalis glikozidleri, parasempatomimetikler veya
guanetidin ile birlikte uygulandığında, hipotansiyon ve/veya belirgin bradikardi ile
sonuçlanabilen additif etki potansiyeli mevcuttur. Brimonidin uygulamasından sonra, çok
nadiren (10.000’de 1’den az) hipotansiyon vakaları bildirilmiştir. Dolayısıyla, COMBİGAN
sistemik antihipertansiflerle birlikte uygulandığında dikkatli olunmalıdır.
Oftalmik beta-blokörler ve adrenalin (epinefrin) birlikte kullanıldığında, bazen midriyazisin
ortaya çıktığı bildirilmiştir. Beta-blokörler, antidiyabetik ajanların hipoglisemik etkisini
arttırabilir. Beta-blokör ajanlar, hipogliseminin belirti ve bulgularını maskeleyebilir (bkz.
Bölüm 4.4).
Beta-blokörler kullanılırken, klonidinin aniden kesilmesine karşı verilen hipertansif reaksiyon
güçlenebilir.
CYP2D6 inhibitörleri (örn: kinidin, fluoksetin, paroksetin) ve timololun kombine tedavisi
sırasında, güçlenmiş sistemik beta-blokaj (örn: kalp hızında azalma, depresyon) bildirilmiştir.
Bir beta-blokör ile anestetik ilaçların birlikte kullanılması, kompensatuvar taşikardiyi
azaltabilir ve hipotansiyon riskini artırabilir (bkz. Bölüm 4.4), bu nedenle hasta COMBİGAN
kullanıyor ise, anestezi uzmanı bilgilendirilmelidir.
COMBİGAN, iyotlu kontrast maddeler ile veya intravenöz verilen lidokain ile birlikte
kullanılıyor ise, dikkatli olunmalıdır.
Simetidin, hidralazin ve alkol, timololün plazma konsantrasyonlarını artırabilir.
COMBİGAN uygulamasından sonra dolaşımdaki katekolamin düzeyine ait veri
bulunmamaktadır. Ancak, dolaşımdaki aminlerin metabolizmasını ve alımını (up-take)
etkileyebilen ilaçları (örn: klorpromazin, metilfenidat, rezerpin) alan hastalarda dikkatli
olunmalıdır.
Adrenerjik reseptör agonistleri veya antagonistleri gibi (örn: izoprenalin, prazosin) α-
adrenerjik agonistlerle etkileşebilecek ya da bunların aktivitelerine müdahale edebilecek
sistemik bir ajanla (farmasötik formuna bakılmaksızın) birlikte tedaviye başlarken (veya dozaj
değiştirilirken) dikkatli olunmalıdır.
COMBİGAN ile spesifik ilaç etkileşim çalışmaları yürütülmemiş olmasına rağmen,
prostamidler, prostaglandinler, karbonik anhidraz inhibitörleri ve pilokarpin ile additif göz içi
basınç düşürücü etkinin teorik olarak olabileceği göz önünde bulundurulmalıdır.
Brimonidinin MAO inhibitörleri ile tedavi gören veya noradrenerjik transmisyonu etkileyen
antidepresan (örn: trisiklik antidepresanlar ve miyaserin) kullanan hastalarda birlikte
5uygulanması kontrendikedir (bkz. Bölüm 4.3). MAO İnhibitörü tedavisi almakta olan
hastalarda, COMBİGAN tedavisine başlamadan önce, ilaç kesildikten sonra 14 gün
beklenmelidir.
4.6. Gebelik ve Laktasyon
Genel tavsiye
İlk trimesterde: Gebelik kategorisi C’dir.
2. ve 3. trimesterde: Gebelik kategorisi D’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Doğum kontrolüyle ilgili klinik veri mevcut değildir.
Gebelik dönemi
Brimonidin timolol sabit kombinasyonunun hamile kadınlarda kullanımıyla ilgili yeterli veri
mevcut değildir. COMBİGAN hamilelik sırasında açıkça gerekmediği haller dışında
kullanılmamalıdır. Sistemik absorpsiyonun azaltılmasıyla ilgili olarak, bkz. bölüm 4.2.
Brimonidin tartarat
Brimonidin tartaratın hamile kadınlarda kullanımıyla ilgili yeterli veri mevcut değildir.
Hayvanlarda yapılan çalışmalar, yüksek maternotoksik dozlarda reproduktif toksisite
göstermiştir (bkz. Bölüm 5.3). İnsanlar için potansiyel risk bilinmemektedir.
Timolol
Hayvanlarda yapılan çalışmalar, klinik kullanımda olacağından önemli ölçüde daha yüksek
dozlarda reproduktif toksisite göstermiştir (bkz. Bölüm 5.3).
Epidemiyolojik çalışmalar malformatif etki açığa çıkarmamıştır. Ancak bu çalışmalarda beta-
blokörler oral yoldan uygulandığında intrauterin gelişim geriliği riski gösterilmiştir. Ek
olarak, doğuma kadar beta-blokörler uygulandığında yenidoğanda beta-blokaj bulgu ve
semptomları (örn: bradikardi, hipotansiyon, solunum yetersizliği ve hipoglisemi)
gözlemlenmiştir. COMBIGAN hamilelik esnasında doğuma kadar uygulandığında, yenidoğan
ilk günlerde dikkatle takip edilmelidir.
Laktasyon dönemi
Brimonidin tartarat
Brimonidinin anne sütüne geçip geçmediği bilinmemektedir, ancak emziren ratların sütüne
geçmektedir.
Timolol
Beta-blokörler, anne sütüne geçmektedir. Ancak, göz damlasındaki timololun terapötik
dozunda, infantta beta-blokaj klinik semptomlarını oluşturması için gereken miktarın anne
sütünde bulunması olası değildir. Sistemik absorpsiyonu azaltmak için, bkz. bölüm 4.2.
COMBİGAN emziren kadınlar tarafından kullanılmamalıdır.
Üreme yeteneği/Fertilite
6Bildirilmemiştir.
4.7. Araç ve makine kullanımı üzerindeki etkiler
COMBİGAN’ın araç ve makine kullanımı üzerine minör etkisi vardır.
COMBİGAN araba veya makine kullanımını etkileyecek şekilde geçici bulanık görmeye,
görme bozukluğuna, yorgunluk ve/veya sersemliğe neden olabilir. Bu nedenle, hasta araç ya
da makine kullanmadan önce bu semptomlar geçene kadar beklemelidir.
4.8. İstenmeyen etkiler
12 aylık klinik verilere dayanarak, en yaygın bildirilen advers olaylar konjunktival hiperemi
(yaklaşık olarak hastaların %15’inde) ve gözde yanma hissidir (yaklaşık olarak hastaların
%11’inde). Bu olguların çoğu hafiftir ve sırasıyla yalnızca %3,4 ve %0,5 oranında ilaç
kesilmesine yol açmışlardır.
Advers olaylar, her bir sıklık grubunda azalan ciddiyet sırasına göre sunulmaktadır. Advers
olayların sıklık derecelerini sınıflandırmak için aşağıdaki terminoloji kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); Çok seyrek (<1/10.000), bilinmiyor (eldeki verilerden hareketle
tahmin edilemiyor).
Psikiyatrik hastalıklar
Yaygın: Depresyon
Sinir sistemi hastalıkları
Yaygın: Başağrısı, somnolans
Yaygın olmayan: Sersemlik, senkop
Göz hastalıkları
Çok yaygın: Konjunktival hiperemi, gözde yanma
Yaygın: Gözde batma hissi, alerjik konjunktivit, korneal erozyon, yüzeyel noktalı keratit, göz
kaşıntısı, konjunktival follikulozis, görme bozukluğu, blefarit, epifora, göz kuruluğu, gözde
akıntı, gözde ağrı, gözde irritasyon, yabancı cisim hissi
Yaygın olmayan: Görme keskinliğinde kötüleşme, konjunktivada ödem, foliküler
konjunktivit, alerjik blefarit, konjunktivit, vitreusta bulanıklık, astenopi, fotofobi, papiller
hipertrofi, göz kapağında ağrı, konjunktivada solukluk, kornea ödemi, kornea infiltratları,
vitreus dekolmanı
Kardiyak hastalıklar
Yaygın olmayan: Konjestif kalp yetmezliği, çarpıntı
Vasküler hastalıklar
Yaygın: Hipertansiyon
Solunum, göğüs hastalıkları ve mediastinal hastalıkları
Yaygın olmayan: Rinit, burun kuruluğu
7Gastrointestinal hastalıklar
Yaygın: Ağız kuruluğu
Yaygın olmayan: Ağızda kötü tat hissi, bulantı, ishal
Deri ve deri altı doku hastalıkları
Yaygın: Göz kapağında ödem, göz kapağında kaşıntı, göz kapağında eritem
Yaygın olmayan: Alerjik kontakt dermatit
Genel bozukluklar ve uygulama bölgesine ilişkin hastalıklar
Yaygın: Astenik durumlar
Aşağıdaki istenmeyen etkiler, COMBİGAN piyasaya çıktıktan sonra bildirilmiştir:
Göz hastalıkları
Bilinmiyor: Bulanık görme
Kardiyak hastalıkları
Bilinmiyor: Aritmi, bradikardi, taşikardi
Vasküler hastalıklar
Bilinmiyor: Hipotansiyon
Deri ve deri altı doku hastalıkları
Bilinmiyor: Yüzde eritem
Komponentlerden biri ile görülen ve COMBİGAN ile görülmesi muhtemel ek istenmeyen
etkiler:
Brimonidin:
Psikiyatrik hastalıklar
Bilinmiyor: İnsomnia
Göz hastalıkları
Bilinmiyor: İritis, iridosiklit (anterior üveit), miyozis
Solunum, göğüs hastalıkları ve mediastinal hastalıkları
Bilinmiyor: Üst solunum semptomları, dispne
Sindirim sistemi hastalıkları
Bilinmiyor: Gastrointestinal semptomlar
Deri ve deri altı doku hastalıkları
Bilinmiyor: Eritem, yüzde ödem, pruritus, döküntü ve vazodilatasyon dahil deri reaksiyonları
Genel bozukluklar ve uygulama bölgesine ilişkin hastalıklar
Bilinmiyor: Sistemik alerjik reaksiyonlar
8Brimonidinin konjenital glokom tedavisinin parçası olarak kullanıldığı vakalarda, brimonidin
uygulanan yenidoğan ve infantlarda (2 yaşın altındaki çocuklarda) bilinç kaybı, letarji,
somnolans, hipotansiyon, hipotoni, bradikardi, hipotermi, siyanoz, solukluk, respiratuar
depresyon ve apne gibi doz aşımı semptomları bildirilmiştir (bkz. Bölüm 4.3).
2 yaş ve üzerindeki çocuklar, özellikle 2-7 yaşındakiler ve/veya ≤20 kg olanlarda, yüksek
insidansta ve ciddiyette somnolans bildirilmiştir.
Timolol:
Diğer topikal uygulanan oftalmik ilaçlar gibi COMBİGAN da sistemik dolaşıma absorbe
edilir. Timololün absorpsiyonu, sistemik beta-blokör ajanlarla görülen benzer istenmeyen
etkilere neden olabilir.
Sistemik istenmeyen etkiler insidansı, topikal uygulamada sistemik uygulamaya göre daha
düşüktür. Sistemik absorpsiyonun azaltılması için, bkz. bölüm 4.2.
Oftalmik beta blokörler ile görülen ve COMBİGAN ile görülmesi muhtemel ek istenmeyen
etkiler:
Bağışıklık sistemi hastalıkları
Bilinmiyor: Anjiyoödem, ürtiker, lokalize ve generalize döküntü, pruritus, anafilaktik
reaksiyon dahil sistemik alerjik reaksiyonlar
Metabolizma ve beslenme hastalıkları
Bilinmiyor: Hipoglisemi
Psikiyatrik hastalıklar
Bilinmiyor: İnsomnia, kâbus, hafıza kaybı, halüsinasyon
Sinir sistemi hastalıkları
Bilinmiyor: Serebrovasküler kaza, serebral iskemi, miyasthenia gravis belirti ve bulgularında
artış, parestezi
Göz hastalıkları
Bilinmiyor: Keratit, filtrasyon cerrahisini takiben koroid dekolmanı (bkz. Bölüm 4.4), kornea
duyarlığında azalma, kornea erozyonu, diplopi, ptozis
Kardiyak hastalıkları
Bilinmiyor: Göğüs ağrısı, ödem, atriyoventriküler blok, kardiyak arest, kardiyak yetmezlik
Vasküler hastalıkları
Bilinmiyor: Raynaud fenomeni, el ve ayaklarda soğukluk
Solunum, göğüs hastalıkları ve mediastinal hastalıkları
Bilinmiyor: Bronkospazm (daha önceden bronkospastik hastalığı olan hastalarda), dispne,
öksürük
Gastrointestinal hastalıkları
Bilinmiyor: Dispepsi, abdominal ağrı, kusma
Deri ve deri altı doku hastalıkları
9Bilinmiyor: Alopesi, psöriasiform döküntü veya psöriasisde alevlenme, deride döküntü
Kas-iskelet bozuklukları, bağ doku ve kemik hastalıkları
Bilinmiyor: Miyalji
Üreme sistemi ve meme hastalıkları
Bilinmiyor: Cinsel işlev bozukluğu, libidoda azalma
Genel bozukluklar ve uygulama bölgesine ilişkin hastalıkları
Bilinmiyor: Bitkinlik
Fosfat içeren göz damlalarında bildirilen istenmeyen etkiler:
Ciddi korneal hasarı olan hastalarda, fosfat içeren göz damlalarının kullanımına bağlı olarak,
çok seyrek olarak korneal kalsifikasyon bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Seyrek olarak bildirilen COMBİGAN doz aşımı vakaları, olumsuz sonuçlanmamıştır. Doz
aşımı tedavisi, destekleyici ve semptomatik tedavi içermektedir, hastanın hava yolları açık
tutulmalıdır.
Brimonidin:
Oftalmik doz aşımı (Yetişkinler):
Bildirilen vakalarda, genelde istenmeyen etkilerde listelenen advers olaylar olmuştur.
Yanlışlıkla yutma sonucu oluşan doz aşımı (Yetişkinler):
Brimonidinin yetişkinlerde yanlışlıkla yutulması hakkında çok az bilgi mevcuttur. Günümüze
kadar bildirilen tek istenmeyen etki hipotansiyondur. Hipotansiyon episodunu posthipotansif
hipertansiyonun izlediği bildirilmiştir. Diğer alfa-2-agonistlerin oral doz aşımlarının
hipotansiyon, asteni, kusma, letarji, sedasyon, bradikardi, aritmi, miyozis, apne, hipotoni,
hipotermi, solunum depresyonu ve nöbet gibi semptomlara neden olduğu bildirilmiştir.
Pediyatrik popülasyon:
Pediyatrik bireylerin brimonidin oftalmik çözeltisini kazara yutması sonucu ciddi istenmeyen
etkiler yayınlanmış ya da Allergan’a bildirilmiştir. Bu bireyler, SSS depresyonu, genelde
geçici koma veya düşük bilinç seviyesi, letarji, somnolans, hipotoni, bradikardi, hipotermi,
solgun beniz, solunum depresyonu ve apne gibi semptomlar tecrübe etmiştir ve gerektiğinde
intübasyonlu yoğun bakıma gereksinim duymuşlardır. Bütün bireylerin, genelde 6-24 saat
içinde tamamıyla iyileştiği bildirilmiştir.
Timolol:
10Sistemik timolol doz aşımı semptomları, bradikardi, hipotansiyon, bronkospazm, baş ağrısı,
baş dönmesi ve kardiyak arest içermektedir. Hastalarla yapılan bir çalışma, timololün kolayca
diyalize edilemediğini göstermiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmik – antiglokom preparatlar ve miyotikler - beta blokör ajanları
– Timolol kombinasyonları
ATC Kodu: S01ED51
Etki mekanizması:
COMBİGAN iki etkin maddeden oluşmaktadır, brimonidin tartarat ve timolol maleat. Bu iki
bileşen tamamlayıcı etki mekanizmalarıyla yüksek göziçi basıncını düşürmektedirler (GİB) ve
kombine etkileri, iki bileşiğin tek tek uygulanmalarına kıyasla ilave göz içi basıncı
azalmasıyla sonuçlanmaktadır. COMBİGAN’ın etki başlangıcı hızlıdır.
Brimonidin tartarat, bir alfa-2 adrenerjik reseptör agonistidir ve alfa-1 adrenoseptörlere göre
alfa-2 adrenoseptör selektivitesi 1000 kat daha fazladır. Bu seçiciliğe bağlı olarak midriyazis
ve insan retina ksenogreftleri ile ilişkili olarak mikrosirkülasyonda vazokonstriksiyon
görülmez.
Brimonidin tartaratın hümör aköz yapımını azaltıp, uveoskleral yoldan dışa akımı arttırarak
göziçi basıncını düşürdüğü düşünülmektedir.
Timolol non-selektif beta-1 ve beta-2 adrenerjik reseptör blokörü ajandır; anlamlı bir
intrensek sempatomimetik aktivitesi, direkt miyokard baskılayıcı etkisi veya lokal anestezik
etkisi (membran stabilize edici) yoktur. Timolol, göz içi basıncını hümör aközün yapımını
azaltarak düşürmektedir. Kesin etki mekanizması açıkça tanımlanmamış olsa da, endojen
beta-adrenerjik uyarının neden olduğu artmış siklik AMP sentezinin inhibisyonu olasıdır.
Klinik etkiler:
Üç adet kontrollü, çift kör klinik çalışmada COMBİGAN (günde iki kere uygulanan), timolol
(günde iki kere uygulanan) ve brimonidin (günde iki kere ya da üç kere uygulanan)
monoterapi ile karşılaştırıldığında ortalama diürnal göz içi basıncının klinik olarak anlamlı
şekilde düşmesini sağlamıştır.
Minimum 3 haftalık herhangi bir monoterapi ile göz içi basıncı yeterince kontrol edilemeyen
hastalarla yapılan bir çalışmada, 3 aylık COMBİGAN (günde 2 kez), timolol (günde 2 kez) ve
brimonidin (günde 2 kez) tedavisi sırasında ortalama diürnal göz içi basıncında sırasıyla 4,5,
3,3 ve 3,5 mmHg’lık ilave azalmalar gözlenmiştir. Bu çalışmada göz içi basıncında önemli
ilave düşüş, sadece brimonidin ile kıyaslandığında gösterilebilmiştir, timolol ile
gösterilememiştir. Yine de diğer zamanlarda üstün bir pozitif trend görülmüştür. Diğer iki
çalışmanın havuzlanmış verilerin genelinde timolole göre istatistiksel üstünlük görülmüştür.
Ek olarak, COMBİGAN’ın göz içi basıncı düşürücü etkisi, brimonidin ve timolol adjuvant
tedavisi ile (tümü, günde 2 kez) ulaşılanın altında olmamıştır.
COMBİGAN’ın göz içi basıncı düşürücü etkisinin, çift kör çalışmalarda 12 aya kadar devam
ettiği gösterilmiştir.
115.2. Farmakokinetik özellikler
Genel özellikler
Emilim:
COMBİGAN:
Sağlıklı kişilerde COMBİGAN tedavisi ile monoterapi tedavilerinin karşılaştırılmasıyla
plazma brimonidin ve timolol konsantrasyonları belirlenmiştir. COMBİGAN ve brimonidin
ile timolol monoterapileri arasında, brimonidin ve timolol EAA’larında istatistiksel olarak
anlamlı farklılık yoktur. COMBİGAN dozu uygulamasını takiben brimonidin ve timolol için
ortalama plazma C değerleri sırasıyla 0,0327 ve 0,406 ng/ml’dir.
max
Brimonidin:
İnsanda %0,2 göz damlası uygulamasından sonra, plazma brimonidin konsantrasyonu
düşüktür.
İnsanda oral uygulamayı takiben, brimonidinin emilimi iyidir ve hızla atılmaktadır.
Brimonidin büyük oranda insan gözünde metabolize olmamaktadır.
Timolol:
Katarakt cerrahisi geçiren hastalara timolol %0,5 göz damlası uygulamasından sonra,
timololün hümör aközdeki doruk konsantrasyonu doz sonrası ilk saatte 898 ng/ml’dir. Dozun
bir kısmı sistemik olarak absorbe edilerek, yaygın bir şekilde karaciğerde metabolize
olmaktadır.
Dağılım:
Brimonidin:
Erkeklerde topikal uygulamadan sonra sistemik dolaşımda brimonidinin ortalama görünür
yarı ömrü yaklaşık 3 saattir.
Brimonidin, herhangi bir istenmeyen etki olmaksızın oküler dokularda yaygın ve reversibl
olarak melanine bağlanmaktadır. Melaninin yokluğunda, birikim ortaya çıkmamaktadır.
Timolol:
Timololün plazmadaki yarı ömrü 7 saat kadardır. Timolol plazma proteinlerine yaygın olarak
bağlanmamaktadır.
Biyotransformasyon:
Brimonidin:
Brimonidin, insan gözü ve insan plazmasında yaygın olarak metabolize edilmemektedir ve
insan plazma proteinlerine bağlanma oranı yaklaşık olarak %29'dur. Hayvanlarda ve insan
karaciğerinde yapılan in vitro çalışmalar, metabolizmaya büyük ölçüde aldehid oksidaz ve
sitokrom P450’nin aracılık ettiğini göstermiştir.
Timolol:
Timolol kısmen karaciğer tarafından metabolize olmaktadır.
12Eliminasyon:
Brimonidin:
Brimonidinin oral verilen dozun büyük bölümü (dozun yaklaşık %75’i) 5 gün içinde
metabolize olarak idrarla atılmıştır. İdrarda dönüşmemiş ilaç tespit edilmemiştir.
Sistemik eliminasyon primer olarak hepatik metabolizma gibi görünmektedir.
Timolol:
Timololün metabolitleri böbrek tarafından atılmaktadır.
5.3. Klinik öncesi güvenlilik verileri
Ayrı ayrı bileşenlerinin oküler ve sistemik güvenlilik profili iyi bilinmektedir. Non-klinik
veriler ayrı ayrı bileşenlerinin güvenlilik farmakolojisi, tekrarlanan doz toksisitesi,
genotoksisite ve karsinojenisiteye ilişkin konvansiyonel çalışmalarına dayanarak, insanlar için
özel hiçbir tehlike göstermemektedir. COMBİGAN’ın ilave tekrarlanan oküler doz toksisite
çalışmaları da, insanlar için özel bir tehlike göstermemiştir.
Brimonidin:
Brimonidin tartarat, hayvanlarda herhangi bir teratojenik etkiye neden olmamıştır, fakat
tavşanlarda ve sıçanlarda, insanda tedaviyle elde edilen sistemik ilaç miktarının sırasıyla 37
ve 134 katı konsantrasyonlarda, düşüklere (tavşan) ve postnatal büyüme geriliğine (sıçan)
neden olmuştur.
Timolol:
Hayvan çalışmalarında beta-blokörlerin göbek kordonu kan akımını ve fötal gelişimi azalttığı,
kemikleşmeyi geciktirdiği ve fötal ve post-natal ölümleri artırdığı, ancak teratojenik olmadığı
gösterilmiştir. Timolol ile, yüksek maternal dozlarda, tavşanlarda embriyotoksisite
(rezorpsiyon) ve sıçanlarda fötotoksisite (kemikleşmede gecikme) görülmüştür.
COMBİGAN’ın insandaki günlük dozunun 4200 katı kadar olan oral timolol dozlarında, fare,
sıçan ve tavşanlardaki teratojenisite çalışmalarında, fötal malformasyona ait herhangi bir kanıt
gösterilememiştir.
6. FARMASÖTİK ÖZELLİKLER
6.1. Yardımcı maddelerin listesi
Benzalkonyum klorür
Monobazik sodyum fosfat monohidrat
Dibazik sodyum fosfat heptahidrat
Hidroklorik asit veya sodyum hidroksit
Saf su
6.2. Geçimsizlikler
Uygulanabilir değil.
6.3. Raf ömrü
13İlk açma öncesinde : 21 ay
İlk açmadan sonra : 28 gün içinde kullanılmalıdır.
6.4. Saklamaya yönelik özel tedbirler
25ºC’nin altında oda sıcaklığında saklayınız.
Açıldıktan sonra 25°C'nin altında saklanmak koşuluyla 28 gün içerisinde kullanılmalıdır.
6.5. Ambalajın niteliği ve içeriği
Polistiren kapaklı, 5 mL’lik düşük yoğunluklu polietilen şişelerde.
6.6. Beşeri tıbbi üründen arta kalan maddelerin imhası ve diğer özel önlemler
Özel bir koşul gerektirmez.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Allergan İlaçları Ticaret A.Ş.
Bilim Sokak, No: 5
Sun Plaza, Kat: 21-22-23
Maslak/Sarıyer/İstanbul
Tel : 0212 365 50 00
Faks : 0212 290 72 11
8. RUHSAT NUMARASI
130/26
9. İLK RUHSAT TARİHİ / RUHSAT YENİLEME TARİHİ
04.11.2010
10. KÜB’ÜN YENİLENME TARİHİ
14