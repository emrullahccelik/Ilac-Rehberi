KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers reaksiyonları
TÜFAM’a bildirmeleri beklenmektedir. Bakınız Bölüm 4.8. Advers reaksiyonlar nasıl
raporlanır?
1. BEŞERİ TIBBİ ÜRÜNÜN ADI
DEMROSE 100 mg/5 ml i.v. enjeksiyon ve infüzyon için konsantre çözelti içeren ampul
Steril
2. KALİTATİF VE KANTİTATİF BİLEŞİM
Etkin madde:
Her bir ampul, 100 mg (20 mg/ml) elementer demire eşdeğer 2700 mg ferik (demir III)
hidroksit sükroz kompleksi içerir.
Yardımcı maddeler:
Sodyum hidroksit (pH 10-11,1 ayarı için)
Yardımcı maddeler için 6.1.’e bakınız.
3. FARMASÖTİK FORM
I.V. enjeksiyon ve infüzyon için konsantre çözelti
Kahverengi, berrak olmayan, gözle görülebilir kontaminasyon varlığı içermeyen çözelti. pH'ı
10.5-11.1 ve osmolaritesi 1150 – 1350 mOsmol/l arasındadır.
4. KLİNİK ÖZELLİKLER
4.1. Terapötik endikasyonlar
• Gastrointestinal sistemden demir emiliminin bozulduğu durumlarda gelişen demir
eksikliği anemisinde,
• Aktif gastrointestinal kanaması olan hastalarda gelişen demir eksikliği anemisinde,
• Total veya subtotal gastroektomili hastalarda gelişen demir eksikliği anemisinde,
• Oral demir tedavisini tolere edemeyen demir eksikliği anemisi olgularında,
• Oral demir tedavisine dirençli demir eksikliği anemilerinde,
• Hızlı bir şekilde demir sağlanması için klinik ihtiyacın olduğu durumlarda,
• Eritropoietin (EPO) tedavisi alan diyalize bağımlı olan veya olmayan kronik böbrek
yetmezliği hastalarında demir eksikliği varlığında endikedir.
DEMROSE ilk trimesterde önerilmemelidir. II. ve III. trimesterde ise hekimin zorunlu
bulduğu hallerde kullanılmalıdır.
DEMROSE, gerekli ve uygun kan tetkikleri (hematokrit, hemoglobin, ferritin düzeyi, eritrosit
sayısı tayini gibi) yapıldıktan sonra uygulanmalıdır.
1/114.2. Pozoloji ve uygulama şekli
DEMROSE uygulaması sırasında ve her bir uygulamayı takiben, aşırı duyarlılık
reaksiyonlarının semptomları ve belirtileri açısından hastalar dikkatlice takip edilmelidir.
DEMROSE sadece anafilaktik reaksiyonları acilen değerlendirme ve yönetme eğitimi almış
personelin varlığında, tüm resüsitasyon araçlarının sağlandığı yerlerde uygulanmalıdır. Her
DEMROSE enjeksiyonunu takiben hasta en az 30 dakika boyunca advers etkiler açısından
gözlenmelidir (bkz. bölüm 4.4).
Pozoloji:
Kümülatif DEMROSE dozu her hasta için özel hesaplanmalı ve doz aşılmamalıdır.
Doz Hesaplanması
Kümülatif DEMROSE dozu hemoglobin (Hb) seviyesi ve vücut ağırlığına (VA) göre
hesaplanan toplam demir eksiği (mg) kadardır. DEMROSE dozu her hasta için ayrı
hesaplanan total demir eksikliğinin aşağıdaki Ganzoni formülüne göre hesaplanması
gereklidir, örneğin:
Toplam Demir Eksiği (mg) = VA (kg) X (hedef Hb – mevcut Hb) (g/dl) X 2,4* + Depo demiri
(mg)
35 kilo altı (VA): Hedef Hb= 13g/dl ve depo demiri= 15mg/kg(VA)
35 kilo ve üstü (VA): Hedef Hb= 15 g/dl ve depo demiri = 500mg
*Faktör 2,4 = 0,0034 (Hb nin demir içeriği=%0,34) X 0,07 (kan hacmi= Vücut ağırlığının %7
si) x 1000 (gramın miligram cinsine çevirisi) x 10.
Toplam uygulanacak DEMROSE miktarı (ml) = Toplam demir açığı [mg] / 20 mg demir /ml
Hedef Hb, Mevcut Hb ve vücut ağırlığına göre verilecek DEMROSE (ml) miktarı*
Toplam uygulanacak DEMROSE miktarı (20 mg demir / ml)
VA Hb 6,0 g/dl Hb 7,5 g/dl Hb 9,0 g/dl Hb 10,5 g/dl
30 kg 47,5 ml 42,5 ml 37,5 ml 32,5 ml
35 kg 62,5 ml 57,5 ml 50 ml 45 ml
40 kg 67,5 ml 60 ml 55 ml 47,5 ml
45 kg 75 ml 65 ml 57,5 ml 50 ml
50 kg 80 ml 70 ml 60 ml 52,5 ml
55 kg 85 ml 75 ml 65 ml 55 ml
60 kg 90 ml 80 ml 67,5 ml 57,5 ml
65 kg 95 ml 82,5 ml 72,5 ml 60 ml
70 kg 100 ml 87,5 ml 75 ml 62,5 ml
75 kg 105 ml 92,5 ml 80 ml 65 ml
80 kg 112,5 ml 97,5 ml 82,5 ml 67,5 ml
85 kg 117,5 ml 102,5 ml 85 ml 70 ml
90 kg 122,5 ml 107,5 ml 90 ml 72,5 ml
2/11*35 kilo altı (VA) : Hedef Hb=13g/dl
35 kilo ve üstü (VA) :Hedef Hb= 15 g/dl
Hb (mM), Hb (g/dl) çevirmek için 1,6 ile çarpılmalıdır.
Eğer gerekli doz bir seferde verilecek maksimum dozu aşar ise dozlar bölünerek verilmelidir.
Pozoloji/uygulama sıklığı ve süresi:
Erişkinlerde, 1-2 ampul (100-200 mg demir) DEMROSE, hemoglobin düzeylerine göre
haftada 1-3 kez şeklinde uygulanır. Hemodiyaliz hastalarında toplam doz, 10 dozda
uygulanacak şekilde 1000 mg'dır. Gerektiğinde önerilen doz tekrarlanabilir. Doz uygulama
sıklığı haftada 3 defadan fazla olmamalıdır.
Uygulama süresince oral demir alımı kesilmelidir.
Uygulama şekli:
DEMROSE, sadece intravenöz yoldan uygulanması gereken bir üründür. Uygulama yavaş
intravenöz enjeksiyon, intravenöz damla infüzyon veya diyaliz makinasının venöz yolu
kullanılarak yapılabilir. İntramüsküler veya bolus intravenöz enjeksiyonla uygulanmamalıdır.
İntravenöz damla infüzyon
DEMROSE sadece %0,9’luk Serum Fizyolojik (NaCl) ile dilue edilmelidir. İnfüzyondan
hemen önce seyreltme yapılmalı ve çözelti aşağıdaki gibi verilmelidir:
Maksimum dilue
DEMROSE dozu DEMROSE dozu Minimum İnfüzyon
edilebilecek steril
(mg demir) (ml DEMROSE) Zamanı
%0,9 NaCl
çözelti hacmi
50 mg 2,5 ml 50 ml 8 dakika
100 mg 5 ml 100 ml 15 dakika
200 mg 10 ml 200 ml 30 dakika
Stabiliteyle ilgili nedenlerle, DEMROSE daha düşük konsantrasyonda seyreltilmemelidir.
İntravenöz enjeksiyon:
DEMROSE yavaş enjeksiyon olarak yapılabilir. 1 ml dilüe edilmemiş DEMROSE 1 dakikalık
sürede verilebilir (5 ml DEMROSE en az 5 dakikalık bir sürede verilmelidir) Bir seferde
10ml’den (200 mg demir) fazla enjeksiyon yapılmamalıdır.
Diyaliz makinasının venöz yoluna enjeksiyon
DEMROSE tıpkı intavenöz enjeksiyonda olduğu gibi hemodiyaliz esnasında diyaliz
makinasının venöz ucundan verilebilir.
Özel popülasyonlara ilişkin ek bilgiler
Böbrek/karaciğer yetmezliği: Böbrek yetmezliği olan hastalarda doz ayarlamasına gerek
yoktur. Karaciğer fonksiyon bozukluğu olan hastalar için bölüm 4.4’e bakınız.
Pediyatrik popülasyon: DEMROSE'un çocuklarda kullanımı yeterince araştırılmamıştır ve
bu nedenle DEMROSE'un çocuklarda kullanılması önerilmez.
3/11Geriyatrik popülasyon: Yaşlı hastalarda doz ayarlamasına gerek yoktur.
4.3. Kontrendikasyonlar
DEMROSE kullanımı aşağıdaki durumlarda kontrendikedir;
• Etkin maddeye, DEMROSE’a ya da 6.1 bölümünde listelenmiş herhangi bir yardımcı
maddeye aşırı duyarlılık,
• Diğer parenteral demir ilaçlarına karşı bilinen ciddi aşırı duyarlılık,
• Demir yüklenmesinin olduğu ya da demir kullanımında herediter bozuklukların söz konusu
olduğu durumlarda,
• Demir eksikliğine bağlı olmayan anemilerde.
4.4. Özel kullanım uyarıları ve önlemleri
Parenteral olarak uygulanan demir ilaçları, ciddi ve potansiyel fatal anafilaktik/anafilaktoid
reaksiyonları içeren aşırı duyarlılık reaksiyonlarına sebep olabilir. Demir sükrozun da dahil
olduğu parenteral demir komplekslerinin önceden sorunsuz seyreden dozlarından sonra da
aşırı duyarlılık reaksiyonları bildirilmiştir. Kounis sendromuna seyreden aşırı duyarlılık
reaksiyonları bildirilmiştir (miyokard enfarktüsüyle sonuçlanabilen akut alerjik koroner
arteriyospazm bkz. Bölüm 4.8). Daha önce ferrik glukonat veya demir dekstrana karşı
hipersensivite hikayesi olan hastalarda gerçekleştirilen pek çok çalışmada demir (III) hidroksit
sükroz kompleksinin iyi tolere edildiği görülmüştür. Diğer parenteral demir ilaçlarına karşı
bilinen ciddi aşırı duyarlılık için bölüm 4.3'e bakınız
Şiddetli astım, egzama veya diğer atopik alerji öyküsü ile ilaç allerjisi olduğu bilinen
hastalarda aşırı duyarlılık reaksiyonlarında risk artmaktadır. İmmün sistem hastalıkları ya da
enfeksiyon durumlarında (örn. sistemik lupus eritematozus, romatoid artrit) parenteral demir
komplekslerine karşı aşırı duyarlılık reaksiyonlarında da artış olmaktadır.
DEMROSE sadece anafilaktik reaksiyonları acilen değerlendirme ve yönetme eğitimi almış
personelin varlığında, tüm resüsitasyon araçlarının sağlandığı yerlerde uygulanmalıdır. Her
DEMROSE uygulamasını takiben hasta en az 30 dakika boyunca advers etkiler açısından
gözlemlenmelidir. Uygulama esnasında aşırı duyarlılık reaksiyonları veya intolerans belirtileri
meydana gelirse tedavi hemen durdurulmalıdır. Akut anafilaktik/anafilaktoid reaksiyonları
yönetmek için, kalp-solunum resüsitasyon araçları ve 1:1000 enjektabl adrenalin çözeltisini de
içeren malzemeler hazır bulundurulmalıdır. Gerekli olduğu durumlarda, antihistaminikler
ve/veya kortikosteroidler ek tedavi olarak verilebilir.
Karaciğer yetmezliği olanlarda parenteral demir risk/yarar değerlendirilmesi yapılarak
verilmelidir. Aşırı demir yüklenmesinin tetikleyici faktör olabileceği düşünülen karaciğer
yetmezliği hastalarında, özellikle porfiria kutena tarda, parenteral demir uygulamasından
kaçınılmalıdır. Demir aşırı yüklenmesinden kaçınmak için dikkatli monitorizasyon
önerilmektedir
Akut veya kronik enfeksiyon durumlarında parenteral demir tedavisi dikkatli uygulanmalıdır.
Bakteriyemisi olan hastalarda DEMROSE tedavisinin durdurulması önerilmektedir. Kronik
4/11enfeksiyonu olanlarda risk / yarar değerlendirilmesi yapılmalıdır.
DEMROSE uygulanırken paravenöz sızıntıdan kaçınılmalıdır. Çünkü DEMROSE enjeksiyon
bölgesinde sızıntı, ağrı, enflamasyon ve ciltte kahverengi renk değişimine neden olur.
Çocuklarda demir içeren ürünlerin yanlışlıkla alınması ölümcül zehirlenmeye yol açabilir.
Çocukların erişemeyeceği yerlerde saklanmalıdır.
Bu tıbbi ürün her dozunda 1 mmol (23 mg)'dan daha az sodyum ihtiva eder; yani esasında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Oral yoldan alınan demirin emilimini azaltabileceği için bütün parenteral demir tedavilerinde
olduğu gibi DEMROSE oral demir preparatları ile birlikte kullanılmamalıdır. Bu nedenle, oral
demir tedavisi son DEMROSE dozundan en az 5 gün sonra başlanmalıdır.
4.6. Gebelik ve laktasyon
Genel tavsiye
Gebelik kategorisi B'dir.
• Bu gebelik kategorisine rağmen hekim, gebenin ilacı kullanıp kullanmaması konusundaki
nihai kararını; gebelik haftasına, gebenin var olan/tespit edilen hastalığına ve diğer
özelliklerine göre ayrıntılı yarar-risk değerlendirmesi yaparak vermelidir.
• Risk kategorileri ilacın gebelikteki potansiyel riski konusunda sağlık personeline
yardımcı olmakla birlikte, hekimin değerlendirmesi esastır.
Çocuk doğurma potansiyeli bulunan kadınlar/Doğum kontrolü (kontrasepsiyon)
DEMROSE, klinik çalışmalarda doğum kontrol önlemleri kullanılarak çocuk doğurma
potansiyeli olan kadınlarda yaygın olarak kullanılmaktadır.
Gebelik dönemi
Birinci trimesterde demir sükroz kullanımı ile ilgili veri yoktur. 2. ve 3. trimesterde kullanım
ile ilgili verilerde (303 gebeye ait veri) anne veya yeni doğanda hiçbir güvenlilik problemi
görülmemiştir.
DEMROSE’un gebe kadınlarda kullanımı ile ilgili yeterli ve iyi kontrol edilmiş çalışma
bulunmamaktadır. Bu nedenle Gebelik sırasında kullanılmadan önce, dikkatli bir yarar/risk
değerlendirmesi yapılmalı ve açık bir biçimde gerekli değilse gebelik sırasında DEMROSE
kullanılmamalıdır. (bkz. Bölüm 4.4.).
Hamileliğin ilk trimesterinde ortaya çıkan demir eksikliği anemisi, birçok vakada oral demir
ile tedavi edilebilir. DEMROSE’un fetüs ve anne için olan potansiyel riskine karşılık yarar
yönü ağır bastığı değerlendirilirse, tedavi ikinci ya da üçüncü trimester ile sınırlandırılmalıdır.
Parenteral demir ürünlerinin uygulanmasını takiben fetal bradikardi oluşabilir. Genellikle
geçicidir ve annede aşırı duyarlılık reaksiyonunun bir sonucudur. Doğmamış bebek, parenteral
demir ürünlerinin hamile kadınlara intravenöz uygulanması sırasında dikkatle izlenmelidir.
5/11Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. bölüm 5.3).
Laktasyon dönemi
İntravenöz demir sükroz tedavisi sonrası demirin anne sütüne geçmesi ile ilgili sınırlı bilgi
mevcuttur. Bir çalışmada süt veren 10 sağlıklı demir eksikliği olan anne 100 mg demir sükroz
almıştır. Tedaviden 4 gün sonra sütte herhangi bir demir artışı olmamış ve kontrol grubu ile
fark bulunmamıştır (n=5). VENİRO kullanımında fetüs veya yenidoğana demir derivesinin
maruziyeti dışlanamayacağı için risk fayda değerlendirilmesi yapılmalıdır.
Preklinik veriler anne sütü alan bebek üzerinde direk veya indirek hehangi bir zararlı etki
göstermemiştir. Süt veren farelerde Fe59 ile işaretli demir sükroz verilmesi sonrası düşük
miktarlarda süte ve sperme geçtiği gözlendi. Metabolize olmamış demir sükrozun anne sütüne
geçmesi beklenmemektedir.
Üreme yeteneği/ Fertilite
Demir sükroz tedavisinin farelerde çiftleşme performansı ve fertilite üzerinde bir etkisi
gözlemlenmemiştir.
4.7. Araç ve makine kullanımı üzerindeki etkileri
DEMROSE kullanımını takiben baş dönmesi, konfüzyon ya da sersemlik olması durumunda,
bu semptomlar geçinceye kadar hastalar araç veya makine kullanmamalıdır.
4.8. İstenmeyen etkiler
Demir (III) hidroksit sükroz kompleksi ile yapılmış klinik çalışmalarda en sık karşılaşılan
advers reaksiyonlar her 100 kişiden 4,5’inde görülen tat alma bozukluğudur. Klinik
çalışmalarda demir (III) hidroksit sükroz kompleksi ile ilgili en ciddi advers olay ise her 100
hastanın 0,25’inde görülen hipersensivite reaksiyonu olmuştur. Anafilaktoid / anafilaktik
reaksiyonlar sadece pazarlama sonrası ortamda bildirilmiştir (seyrek olarak tahmin
edilmektedir); ölümler rapor edilmiştir (bkz. Bölüm 4.4).
Klinik araştırmalar sırasında demir (III) hidroksit sükroz kompleksi kullanan 4064 hasta ve
pazara verildikten sonra kullanılan hastalarda raporlanan advers olaylar aşağıda belirtilmiştir.
Sıklıklar şu şekilde tanımlanır; çok yaygın (≥1/10); yaygın (≥1/100 veya <1/10); yaygın
olmayan (≥1/1.000 veya <1/100); seyrek (≥1/10.000 veya <1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Yaygın olmayan: Hipersensitivite
Bilinmiyor1): Anaflaktoid /anafilaktik reaksiyonlar, anjioödem
Sinir sistemi hastalıkları
Yaygın: Disguzi
Yaygın olmayan: Baş ağrısı, sersemlik hissi, hipoestezi, parestezi
Seyrek: Bayılma, uyku hali
Bilinmiyor1): Tremor, konsantrasyon kaybı, konsantrasyonun baskılanması, konfüzyon
6/11durumu, anksiyete
Kardiyak hastalıklar
Seyrek: Çarpıntı
Bilinmiyor1): Taşikardi, bradikardi, Kounis sendromu
Vasküler hastalıkları
Yaygın: Hipotansiyon, hipertansiyon
Yaygın olmayan: Yüzde kızarma, flebit
Bilinmiyor1): Dolaşım kollapsı, tromboflebit
Solunum, göğüs bozuklukları ve mediastinal hastalıkları
Yaygın olmayan: Dispne
Bilinmiyor1): Bronkospazm
Böbrek ve idrar yolu hastalıkları
Seyrek: Kromaturi
Gastrointestinal hastalıkları
Yaygın: Bulantı
Yaygın olmayan: Kusma, karın ağrısı, diyare, kabızlık
Deri ve deri altı doku hastalıkları
Yaygın olmayan: Kaşıntı, döküntü
Bilinmiyor1) : Ürtiker, eritem
Kas-iskelet bozuklukları, bağ dokusu ve kemik hastalıkları
Yaygın olmayan: Kas krampları, miyalji, artralji, ekstremite ağrısı, sırt ağrısı
Genel bozukluklar ve uygulama bölgesine ilişkin hastalıklar
Yaygın: Enjeksiyon/infüzyon yeri reaksiyonları2)
Yaygın olmayan: Titreme, halsizlik, asteni, periferal ödem, ağrı
Seyrek: Göğüs ağrısı, ateş, terleme
Bilinmiyor1): Halsizlik, soğuk terleme, solukluk, grip benzeri hastalık3)
Araştırmalar
Yaygın olmayan: Gama glutamil transferaz yükselmesi, alanin aminotransferaz yükselmesi,
aspartat aminotransferaz yükselmesi, serrum ferritin yükselmesi
Seyrek: Kan laktat dehidrojenaz yükselmesi
1Pazarlama sonrası spontan raporlar; tahmini olarak seyrek sıklıkta
2En sık bildirilenler şunlardır: enjeksiyon/infüzyon yerinde ağrı, -ekstravazasyon, -iritasyon, -
reaksiyon, -renk değişikliği, -hematom, -kaşıntı.
3Başlangıç birkaç saatten birkaç güne değişebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlanma yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
7/114.9. Doz aşımı ve tedavisi
Doz aşımı kendini hemosideroz şeklinde aşırı demir yüklenmesi olarak gösterebilir. Doz aşımı
hekimin ihtiyaç gördüğü şekilde demir bağlayıcı bir ajan veya standart medikal uygulamalar
ile tedavi edilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Demir, Parenteral Demir Preparatları
ATC kodu: B03AC
Etki Mekanizması
DEMROSE’un aktif maddesi olan demir sükroz, polinüklear demir (III) hidroksit
çekirdeğinin büyük sayılarda non-kovalent sükroz molekülleri ile çevrelenmesiyle oluşur.
Kompleksin ortalama molekül ağırlığı (ma) yaklaşık olarak 43 kDa’dır. Polinükleer çekirdek
fizyolojik koşullarda demir depo etmeye yarıyan ferritin ile benzerdir. Kompleks, vücutta
demir transportu ve depo proteinlerinde demirin kontrollü bir şekilde kullanılması için dizayn
edilmiştir (sırasıyla transferrin ve ferritin).
İntravenöz uygulamayı takiben, polinükleer demir çekirdeği başta karaciğer, dalak ve kemik
iliği olmak üzere retiküloendotelial sistem tarafından alınmaktadır. İkinci basamak olarak
demir, Hb, miyoglobin ve diğer demir içeren enzimlerin sentezinde kullanılmakta veya
ferritin formunda başta karaciğerde depolanmaktadır.
Klinik Etkililik ve Güvenlilik
Kronik böbrek yetmezliği
LU98001, demir eksikliği anemisi olan (Hb >8 ve <11 g/dl, TSAT <%20, ve serum ferritin
≤300 mcg/l) ve rHuEPO almış olan hemodiyaliz hastalarında 100 mg demir olarak demir (III)
hidroksit sükroz kompleksinin 3-4 hafta boyunca 10 seansa kadar etkililik ve güvenliliğinin
araştırıldığı tek kollu çalışmadır. 60/77 hastada Hb ≥11 g/dl elde edilmiştir. Serum ferritin ve
TSAT'deki ortalama artış, başlangıçtan tedavinin sonuna (Gün 24) ve ayrıca 2 ve 5. haftadaki
takip ziyaretine kadar anlamlı olmuştur.
1VEN03027, rHuEPO alan veya almayan diyalize bağımlı olmayan kronik böbrek hastalığı
olan (Hb ≤11 g/dl, serum ferritin ≤300 mcg/l, and TSAT ≤%25) hastalarda yapılan ve demir
(III) hidroksit sükroz kompleksi (14 gün boyunca bölünmüş dozlarda 1000 mg) ile oral ferroz
sülfatın (56 gün boyunca günde 3 kez 325 mg) karşılaştırıldığı randomize çalışmadır. Klinik
cevap (Hb ≥1 g/dl ve serum ferritin ≥160 mcg/l) oral demir (1/82; %1,2); p<0,0001) ile
karşılaştırıldığında demir (III) hidroksit sükroz kompleksi (31/79; %39,2) ile tedavi edilen
grupda daha fazla gözlenmiştir.
İnflamatuvar bağırsak hastalığı
İnflamatuvar bağırsak hastalığı ve anemisi (Hb <11.5 g/dl) olan hasta grubunda yapılan
randomize kontrol gruplu bir çalışmada demir (III) hidroksit sükroz kompleksi (kümülatif
doza ulaşıncaya kadar haftada bir kez veya her iki haftada bir kez 200 mg IV demir) ile oral
demir (20 hafta boyunca günde 2 kez 200 mg) karşılaştırılmıştır. Çalışma sonunda Hb ≥2 g/dl
artış sağlanan hasta oranı demir (III) hidroksit sükroz kompleksi grubunda %66 iken bu oran
8/11oral demir grubunda %47 olmuştur (p=0,07).
Postpartum
Postpartum demir eksikliği anemisi (doğum sonrası 24-48 saatte Hb <9 g/dl ve serum ferritin
<15 mcg/l) olan kadınlarda yapılan randomize çalışmada bir kola demir (III) hidroksit sükroz
kompleksi (n:22) 2x200 mg 2. ve 4. günlerde verilmiştir. Diğer grup ise (n:21) günde iki defa
200 mg oral ferröz sülfatı 6 hafta süre ile almıştır. Tedavinin 5. Gününde demir (III) hidroksit
sükroz kompleksi alan grupta Hb yükselmesi 2,5g/dl iken, oral demir grubunda ise Hb
yükselmesi 0,7g/dl olmuştur (p<0,01).
Gebelik
Randomize, kontrollü bir çalışmada gebeliklerinin 3. trimesterinde olan ve demir eksikliği
anemisi olan (Hb 8 ila 10,5 g/dl ve serum ferritin <13 mcg/l) kadınlar demir (III) hidroksit
sükroz kompleksi (5 gün boyunca uygulanan bireysel olarak hesaplanan toplam demir dozu)
veya oral demir polimaltoz kompleksine (doğuma kadar günde 3 kez 100 mg) randomize
edilmiştir. Başlangıçtaki Hb değeri hem 28. günde hemde doğumda demir (III) hidroksit
sükroz kompleksi grubunda oral demir grubuna göre anlamlı derecede daha üstün olmuştur
(p<0,01).
5.2. Farmakokinetik özellikler
Genel özellikler
Dağılım:
Fe52 ve Fe59 ile işaretlenmiş demir sükrozun ferrokinetiği kronik renal yetmezlikli 6 anemi
hastasında değerlendirilmiştir. İlk 6-8 saatte Fe52 karaciğer dalak ve kemik iliği tarafından
alınmıştır. Makrofajdan zengin dalağın radyoaktif alımı retiküloendotelial sistemin demir
alımının bir göstergesi olarak değerlendirilmiştir.
Sağlıklı gönüllülerde intravenöz olarak verilen tek doz 100 mg demir sükroz sonrası 10.
dakikada ortalama kan konsantrasyonu 538 mikro mol/l seviyesine ulaşmıştır. Merkezi
bölmenin dağılım hacmi, plazma hacmine (yaklaşık 3 litre) karşılık gelmiştir.
Biyotransformasyon:
IV uygulamadan sonra, sükroz büyük oranda çözünmüştür ve polinükleer demir başta
karaciğer, dalak ve kemik iliği tarafından retiküloendotelial sistem tarafından alınmıştır. 4.
haftada alyuvar demir kullanımı %59 ile %97 aralığında olmuştur.
Eliminasyon:
Demir sükroz kompleksinin molekül ağırlığı (ma) yaklaşık 43kDa’dur ve renal eliminasyonu
engellemek için yeterli büyüklüktedir. Renal demir eliminasyonu 100 mg demir
enjeksiyonunu takiben 4 saat içinde olur ve total dozun %5 inden azdır. Alımdan 24 saat sonra
total serum demir konsantrasyonu enjeksiyon öncesi seviyelere ulaşmıştır. Sükrozun renal
eliminasyonu alınan dozun %75’i kadar olmuştur.
5.3. Klinik öncesi güvenlilik verileri
Hayvanlarda yapılan çalışmalara dayanılarak bildirilen klinik öncesi verilerde tekrarlayan
toksisite, gen toksisitesi ve üreme toksisitesine ait zararlı etkiler görülmemiştir.
6. FARMASÖTİK ÖZELLİKLER
9/116.1. Yardımcı maddelerin listesi
Sodyum hidroksit (pH ayarı için)
Enjeksiyonluk su
6.2. Geçimsizlikler
Bu ilaç bölüm 6.6’da yer verilenler dışında herhangi bir ajan ile karıştırılmamalıdır. Diğer
ilaçlar ile karıştırıldığında diğer ajanlarla etkileşime girme ve çökelme riski vardır. Cam,
polietilen ve PVC dışında kaplar ile geçimi konusu bilinmemektedir
6.3. Raf ömrü
36 ay
Açıldıktan sonra raf ömrü
Mikrobiyolojik açıdan ürün açıldıktan hemen sonra kullanılmalıdır.
6.4. Saklamaya yönelik özel uyarılar
25°C'nin altında oda sıcaklığında ve kuru bir yerde ışıktan koruyarak saklayınız.
Dondurmayınız.
Dilüsyon sonrası veya ürün açıldıktan sonraki saklama koşulları için bölüm 6.3’e bakınız
6.5. Ambalajın niteliği ve içeriği
Kutuda, 5 ml’lik amber renkli Tip I otopul cam ampulde 5 adetlik ambalajda piyasaya
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Ampuller kullanılmadan önce çökelti ve hasar konusunda gözle kontrol edilmelidir. Sadece
homojen ve çökeltisiz çözeltileri kullanınız.
DEMROSE’u %0,9’luk NaCl haricinde hiçbir madde veya ilaç ile dilusyon amaçlı
karıştırmayınız. Dilusyon talimatları için bölüm 4.2’ye bakınız.
Seyreltilmiş çözelti kahverengi ve berrak görünür.
Her ampul DEMROSE sadece tek kullanım içindir.
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıkları Kontrolü Yönetmeliği"ne uygun olarak imha edilmelidir.
7. RUHSAT SAHİBİ
Pharmada İlaç San. ve Tic. A.Ş.
Dem Plaza, İnönü Mah. Kayışdağı Cad. No:172
34755 Ataşehir / İSTANBUL
10/11Tel: 0 216 577 8025
Faks: 0 216 577 8024
8. RUHSAT NUMARASI
2015/875
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11.11.2015
Ruhsat yenileme tarihi: 17.11.2020
10. KÜB’ÜN YENİLENME TARİHİ
11/11