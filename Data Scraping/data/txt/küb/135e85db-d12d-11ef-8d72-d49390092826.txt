KISA ÜRÜN BİLGİSİ
1. BEŞERİ TIBBİ ÜRÜNÜN ADI
TRITTICO 300 mg Uzatılmış Salımlı Film Tablet
2. KALİTATİF VE KANTİTATİF BİLEŞİM
Etkin madde:
Her bir tablet 273.2 mg trazodona eşdeğer 300 mg trazodon hidroklorür içerir.
Yardımcı madde:
Sodyum stearil fumarat 9,00 mg
Yardımcı maddeler için 6.1.’e bakınız.
3. FARMASÖTİK FORM
Uzatılmış salımlı film kaplı tablet
Bej-turuncu renkli, her iki yüzü çentikli oblong tablet
Tabletler, çentik sayesinde iki eşit yarıma bölünebilir.
4. KLİNİK ÖZELLİKLER
4.1. Terapötik endikasyonlar
Anksiyetenin eşlik ettiği veya etmediği depresif bozuklukların tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Bu ilacın kullanımı erişkinlerle sınırlandırılmıştır.
Tabletler, hastalığın şiddetine, vücut ağırlığına, yaşa ve hastanın genel durumuna bağlı olarak
kademeli doz artışına olanak sağlamak üzere çentiklidir.
Yetişkinler
75-150 mg/günlük başlangıç dozu, her üç günde 75 mg/günlük (150 mg tabletin yarısı)
artışlar ile (örneğin tedavinin dördüncü gününde doz 225 mg/gün’e çıkar) maksimum 300
mg/günlük doza artırılabilir.
Trazodon uzatılmış salımlı tabletlerin antidepresan etkisinin idamesindeki uzun-dönem
etkililiği çalışılmamıştır.
Uygulama şekli:
Oral kullanım içindir. Tabletler çiğnenmeden bütün olarak yutulmalıdır. Eğer gerekirse,
tabletler ikiye bölünebilir ve çiğnenmeden yutulur.
1Tabletler, tercihen akşam veya uykudan önce günlük tek bir doz olarak, bir bardak su ile aç
karnına alınmalıdır (bkz. bölüm 4.4.).
Tabletler, uzatılmış salım özelliğini korumak için tabletin her iki tarafındaki çentik yardımıyla
bölünmelidir (gerektiğinde). Hiçbir zaman parçalanmamalı veya çiğnenmemelidir.
Özel popülasyonlara ilişkin ek bilgiler:
Böbrek yetmezliği:
Genellikle doz ayarlaması gerekli değildir, fakat şiddetli böbrek yetmezliği olan hastalara
reçete edilirken dikkatli olunmalıdır (bkz. bölüm 4.4. ve 5.2.).
Karaciğer yetmezliği:
Trazodon karaciğerde kapsamlı bir şekilde metabolize olur (bkz. bölüm 5.2.) ve
hepatotoksisite ile ilişkilendirilmiştir (bkz. bölüm 4.4. ve 4.8.).
Bu nedenle; karaciğer yetmezliği, özellikle şiddetli karaciğer yetmezliği olan hastalara reçete
edilirken dikkatli olunmalıdır. Karaciğer fonksiyonunun periyodik olarak takip edilmesi
değerlendirilebilir.
Pediyatrik popülasyon:
Güvenliliğe ilişkin veri eksikliği nedeniyle, trazodon 18 yaş ve altındaki çocuklarda
kullanılmamalıdır (bkz. bölüm 4.4.).
Geriyatrik popülasyon:
Çok yaşlı veya zayıf bünyeli hastalar için; tavsiye edilen başlangıç dozu tek doz halinde gece
uygulanan 75 mg/gündür. Bu doz, tolerans ve etkililiğe göre, gözetim altında, yukarıda
belirtildiği şekilde artırılabilir.
4.3. Kontrendikasyonlar
TRITTICO 300 mg Uzatılmış Salımlı Film Tablet aşağıdaki durumlarda kontrendikedir:
• Trazodon veya üründeki yardımcı maddelerden herhangi birine karşı bilinen aşırı
duyarlılık
• Alkol intoksikasyonu ve hipnotiklerle intoksikasyon
• Akut miyokard infarktüsü
• 18 yaş ve altındaki çocuk ve adolesalarda kontrendikedir.
4.4. Özel kullanım uyarıları ve önlemleri
TRITTICO 300 mg uzatılmış salımlı film tabletler, TRITTICO’nun tok karnına alınan diğer
formlarının aksine, aç karnına alınmalıdır (bkz. bölüm 4.2.).
TRITTICO’nun diğer formülasyonları ile tedaviden TRITTICO uzatılmış-salımlı film kaplı
tabletler ile tedaviye geçiş durumunda, hekim, stabil hale gelene kadar hastanın klinik
durumunu takip ederek doz programını ve uygulama yolunu yeniden değerlendirmelidir.
Çocuklarda ve adolesanlarda (18 yaşından küçük) kullanım
Trazodon çocuklarda ve 18 yaşından küçük adolesanlarda kullanılmamalıdır. Antidepresanla
tedavi edilen çocuklarda ve adolesanlarda yapılan klinik çalışmada intihar davranışı (intihar
2teşebbüsü ve planlanması) ve düşmanlık (esasen saldırganlık, inatlaşma ve öfke) plasebo ile
gözlenenden daha sık gözlemlenmiştir. Ayrıca, büyüme, olgunlaşma ve bilişsel ve davranışsal
gelişime ilişkin çocuklar ve adolesanlar üzerinde gerçekleştirilmiş uzun-dönem güvenlik
verileri mevcut değildir (bkz. bölüm 4.2.).
İntihar/intihar düşünceleri veya klinik kötüleşme
Antidepresan ilaçların çocuklar ve 24 yaşına kadar olan gençlerdeki kullanımlarının, intihar
düşünce ya da davranışlarını artırma olasılığı bulunmaktadır. Bu nedenle özellikle tedavinin
başlangıcı ve ilk aylarda ilaç dozunun artırılma/azaltılma ya da kesilme dönemlerinde
hastanın gösterebileceği huzursuzluk, aşırı hareketlilik gibi beklenmedik davranış
değişiklikleri ya da intihar olasılığı gibi nedenlerle hastanın gerek ailesi gerekse tedavi
edicilerce yakinen izlenmesi gereklidir.
Depresyon; intihar düşünceleri, kendine zarar verme ve intihar (intihar-ilişkili olaylar)
riskinde artış ile ilişkilendirilmiştir. Bu risk, anlamlı remisyon meydana gelinceye kadar
devam eder. Tedavinin ilk birkaç haftası veya daha uzun süre iyileşme
görülmeyebileceğinden; hastalar iyileşme meydana gelinceye kadar yakından takip
edilmelidir. Genel klinik deneyim, intihar riskinin iyileşmenin erken evrelerinde artabildiği
yönündedir.
İntihar-ilişkili olay öyküsü olan hastaların veya tedaviye başlanmadan önce anlamlı derecede
intihar düşüncesi sergileyen hastaların intihar düşünceleri veya intihar girişimleri açısından
büyük risk altında oldukları bilinmektedir ve bu hastalar tedavi sırasında dikkatle
izlenmelidir. Psikiyatrik bozukluklarda antidepresan ilaçlar ile gerçekleştirilen plasebo-
kontrollü klinik çalışmaların meta-analizi, plasebo ile kıyaslandığında 25 yaşın altındaki
hastalarda intihar davranışı riskinin antidepresan ilaçlarla arttığını göstermiştir.
Özellikle tedavinin başlangıcında ve sonrasındaki doz değişikliklerinde hastalar, özellikle de
yüksek risk altındaki hastalar, yakından takip edilmelidir.
İlaç tedavisinin başlangıcı ve doz değişikliklerinde hastalar, özellikle de yüksek risk taşıyanlar
yakından izlenmelidir. Hastalar (ve hastaların bakıcıları), herhangi bir klinik kötüleşme,
intihar davranışı veya düşünceleri ve davranıştaki olağandışı değişikliklerin takibi ve bu
semptomlar görüldüğünde derhal tıbbi yardım almaları gerektiği konusunda uyarılmalıdır.
Özellikle tedavinin başlangıcında, potansiyel intihar girişimleri riskini minimize etmek için,
her fırsatta trazodonun sadece sınırlı miktarları reçete edilmelidir.
Aşağıdaki durumların mevcut olduğu hastalarda dikkatli doz uygulaması ve düzenli takibin
benimsenmesi tavsiye edilmektedir:
• Epilepsi (özellikle dozajın ani artırılması veya azaltılmasından kaçınılmalıdır)
• Karaciğer veya böbrek yetmezliği (özellikle şiddetliyse)
• Angina pektoris, iletim bozuklukları veya farklı derecelerde AV blokları, yakın zamanda
geçirilmiş miyokard infarktüsü gibi kalp hastalığı
• Hipertiroidizm
• Trazodonun antikolinerjik etkileri düşük seviyede olduğu için herhangi bir problem
beklenmemekle birlikte prostat hipertrofisi gibi miktürisyon bozuklukları
• Trazodonun minör antikolinerjik etkisi nedeniyle majör değişiklikler beklenmemekle
birlikte; akut dar açılı glokom, yükselmiş intraoküler basınç
• İnme. Yakın zamanda inme geçirmiş hastalarda da dikkatli kullanılmalıdır.
3Hastada sarılık meydana gelirse trazodon tedavisi kesilmelidir.
Şizofreni veya diğer psikotik bozuklukları olan hastalarda antidepresanların uygulanması
psikotik semptomlarda olası bir kötüleşmeyle sonuçlanabilir. Paranoid düşünceler
şiddetlenebilir. Trazodon ile tedavi sırasında, depresif faz manik-depresif psikozdan manik
faza dönüşebilir. Böyle bir durumda trazodon kullanımı durdurulmalıdır.
Diğer antidepresanlar (örneğin; trisiklik antidepresanlar, SSRİ’ler, SNRİ’ler, MAOİ’ler) ve
nöroleptikler gibi serotonerjik olarak etki gösteren diğer maddelerin eşzamanlı kullanımı
durumunda, serotonin sendromu/malign nöroleptik sendrom bakımından etkileşimler
tanımlanmıştır. Nöroleptikler ile eş zamanlı uygulandığında ölümle sonuçlanan malign
nöroleptik sendromlar rapor edilmiştir, bu sendrom bilinen olası bir advers ilaç reaksiyonudur
(bkz. bölüm 4.5. ve 4.8.).
Agranülositoz klinik olarak influenza benzeri semptomlar, boğaz ağrısı ve ateşle ortaya
çıkabildiğinden; bu vakaların hematolojik bakımdan değerlendirilmesi tavsiye edilmektedir.
Trazodon alan hastalarda ortostatik hipotansiyon ve senkop dahil olmak üzere hipotansiyon
rapor edilmiştir. Trazodon ile antihipertansif tedavinin eşzamanlı uygulanması, antihipertansif
ilacın dozunun azaltılmasını gerektirebilir.
Gebelik
Trazodon gebelik ve laktasyonda döneminde dikkatli kullanılmalıdır (bkz. bölüm 4.6.)
Yaşlılar:
Yaşlı hastalar çoğu zaman antidepresanlara daha duyarlıdır; özellikle ortostatik hipotansiyon,
somnolans ve trazodonun diğer antikolinerjik etkileri daha sık görülebilir.
Diğer psikotroplar veya antihipertansifler ile eş zamanlı tedavi ile artırıcı etkiler için veya bu
reaksiyonları alevlendirebilen komorbid hastalıklar gibi risk faktörlerinin varlığında dikkatli
bir değerlendirme yapılmalıdır. Hastanın/bakıcının bu potansiyel reaksiyonlar bakımından
bilgilendirilmesi ve tedaviye başlamayı takiben, doz artışlarından önce ve sonra ve bu etkiler
bakımından yakından takip edilmesi tavsiye edilmektedir.
Trazodon ile tedaviyi takiben, özellikle uzun süreli tedavi periyodlarında; mide bulantısı, baş
ağrısı ve halsizlikle karakterize olan yoksunluk semptomlarının meydana gelmesini minimize
etmek için dozajın kademeli olarak azaltılması tavsiye edilmektedir.
Trazodon hidroklorürün bağımlılık yaratan özellikleri olduğuna ilişkin herhangi bir kanıt
bulunmamaktadır.
Diğer antidepresan ilaçlarla olduğu gibi; trazodon ile çok nadir olarak QT aralığında uzama
vakaları rapor edilmiştir. Trazodon ile birlikte QT aralığını uzattığı bilinen tıbbi ürünler reçete
edilirken dikkatli olunması tavsiye edilmektedir. Trazodon, QT aralığının uzamasıyla ilişkili
olanlar dahil, bilinen kardiyovasküler hastalığı olan hastalarda dikkatli kullanılmalıdır.
Güçlü CYP3A4 inhibitörleri trazodon serum düzeylerinde artışlara yol açabilir. Daha fazla
bilgi için bölüm 4.5.’e bakınız.
4Alfa-adrenolitik aktiviteye sahip diğer ilaçlarla olduğu gibi; trazodon çok nadir olarak
priapizm ile ilişkili bulunmuştur. Bu, adrenalin veya metaraminol gibi bir alfa-adrenerjik
ajanın intrakavernöz enjeksiyonuyla tedavi edilebilir. Ancak, cerrahi müdahale gerektirmiş
veya kalıcı cinsel fonksiyon bozukluğuna yol açmış trazodon ile indüklenmiş priapizm
raporları bulunmaktadır. Bu şüpheli advers reaksiyonun geliştiği hastalar trazodonu derhal
bırakmalıdır.
Her TRITTICO 300 mg uzatılmış salımlı film tablet 9,00 mg sodyum stearil fumarat içerir.
İçeriğindeki sodyum miktarı, 1 mmol (23 mg)’ den daha azdır; yani esasında “sodyum
içermez”.
4.5. Diğer tıbbi ürünler ile etkileşimler ve diğer etkileşim şekilleri
Genel:
Antipsikotiklerin, hipnotiklerin, sedatiflerin, anksiyolitiklerin ve antihistaminik ilaçların
sedatif etkileri şiddetlenebilir; bu tip durumlarda dozun azaltılması tavsiye edilmektedir.
Antidepresanların metabolizması; hepatik etkileri nedeniyle oral kontraseptifler, fenitoinler,
karmabazepin ve barbitüratlar tarafından hızlandırılır. Antidepresanların metabolizması;
simetidin ve diğer bazı antipsikotikler tarafından inhibe edilir.
CYP3A4 inhibitörleri:
In vitro ilaç metabolizması çalışmaları; trazodon eritromisin, ketokonazol, itrakonazol,
ritonavir, indinavir ve nefazodon gibi sitokrom inhibitörleri P4503A4 (CYP3A4) ile birlikte
verildiğinde, ilaç etkileşimi potansiyelinin bulunduğunu göstermektedir. Kuvvetli CYP3A4
inhibitörlerinin trazodon plazma konsantrasyonlarında belirgin artışa yol açması olasıdır.
Sağlıklı gönüllülerdeki in vivo çalışmalarda, günde 2 kez 200 mg ritonavir dozunun
trazodonun plazma seviyelerini iki kattan fazla artırarak mide bulantısı, senkop ve
hipotansiyona yol açtığı teyit edilmiştir.
Eğer trazodon kuvvetli bir CYP3A4 inhibitörü ile kullanılırsa; daha düşük bir trazodon dozu
düşünülmelidir. Ancak, trazodon ve kuvvetli CYP3A4 inhibitörlerinin eş zamanlı
uygulanmasından mümkün olduğunca kaçınılmalıdır.
Karbamazepin:
Karbamazepin ile birlikte uygulama trazodonun plazma konsantrasyonlarında azalma ile
sonuçlanmaktadır. Günde 400 mg karbamazepin ile eşzamanlı kullanım, trazodon ve aktif
metaboliti m-klorofenilpiperazinin plazma konsantrasyonlarında sırasıyla %76 ve %60’lık bir
azalmaya yol açmıştır. Bu nedenle, karbamazepin ile kombine olarak trazodon kullanan
hastalar, trazodon dozajında bir artış gerekip gerekmediğini saptamak üzere yakından takip
edilmelidir.
Trisiklik antidepresanlar:
Etkileşim riskinden dolayı trazodon ile eşzamanlı uygulamadan kaçınılmalıdır. Serotonin
sendromu ve kardiyovasküler yan etkilere karşı dikkatli olunmalıdır.
Fluoksetin:
Trazodon bir CYP1A2/2D6 inhibitörü olan fluoksetin ile kombine olarak kullanıldığında,
yükselmiş trazodon plazma seviyeleri ve advers etkilere ilişkin nadir vakalar rapor edilmiştir.
5Farmakokinetik etkileşimin altında yatan mekanizma tam olarak anlaşılmış değildir.
Farmakodinamik etkileşim (serotonin sendromu) olasılığı göz ardı edilemez.
Monoamin oksidaz inhibitörleri (MAOİ):
Monoamin oksidaz inhibitörleri ile olası etkileşim nadiren bildirilmiştir. Bazı klinisyenler her
ikisini eş zamanlı olarak verse de, trazodonun MAOİ ile eşzamanlı olarak ya da bu maddelerle
tedavinin sonlandırılmasından sonraki iki hafta içinde kullanılması tavsiye edilmemektedir.
Trazodon tedavisinin sonlandırılmasından itibaren bir hafta içinde MAOİ’lerinin uygulanması
da tavsiye edilmemektedir.
Fenotiazinler:
Klorpromazin, flufenazin, levomepromazin, perfenazin gibi fenotiazinler ile konkomitan
kullanım durumunda şiddetli ortostatik hipotansiyon gözlemlenmiştir.
Anestezikler/kas gevşeticiler:
Trazodon hidroklorür kas gevşeticilerin ve uçucu anesteziklerin etkisini arttırabilir ve bu tip
durumlarda dikkatli olunmalıdır.
Alkol:
Trazodon alkolün sedatif etkilerini şiddetlendirmektedir. Trazodon tedavisi sırasında alkol
kullanımından kaçınılmalıdır.
Levodopa:
Antidepresanlar levodopanın metabolizmasını hızlandırabilir.
Diğer:
Trazodonun QT aralığını uzattığı bilinen ilaçlarla birlikte kullanımı “torsades de pointes”
dahil olmak üzere ventriküler aritmi riskini arttırabilir. Bu ilaçlar trazodon ile birlikte
uygulandığında dikkatli olunmalıdır.
Trazodon yalnızca çok zayıf bir noradrenalin geri alım inhibitörü olduğundan ve tiramine kan
basıncı yanıtını değiştirmediğinden; guanetidin benzeri bileşiklerin hipotansif etkisiyle
etkileşim olası değildir. Ancak, laboratuvar hayvanlarında yapılan çalışmalar, trazodonun
klonidinin akut etkilerinin çoğunu inhibe edebildiğini öne sürmektedir. Diğer antihipertansif
ilaç türleri söz konusu olduğunda, hiçbir klinik etkileşim rapor edilmemesine rağmen, etkide
güçlenme olasılığı dikkate alınmalıdır.
Trazodon Hypericum perforatum içeren preparatlarla birlikte uygulandığında istenmeyen
etkiler daha sık meydana gelebilir.
Trazodon ve varfarini eş zamanlı alan hastaların protrombin zamanında değişiklikler rapor
edilmiştir.
Trazodon ile eşzamanlı kullanım digoksin veya fenitoinin serum seviyelerinde artışla
sonuçlanabilir. Bu hastalarda serum seviyelerinin takibi değerlendirilmelidir.
NSAİ ilaçlar ile birlikte trazodon kullanımı kanama riskini artırabilir.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması gerçekleştirilmemiştir.
6Pediyatrik popülasyon:
Pediyatrik popülasyona ilişkin etkileşim çalışması gerçekleştirilmemiştir.
4.6. Gebelik ve laktasyon
Genel tavsiye
Gebelik kategorisi: C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
TRITTICO’nun çocuk doğurma potansiyeli olan kadınlarda kullanımına ilişkin bir öneri
bulunmamaktadır.
Gebelik dönemi
Trazodona maruz kalınan gebeliğe ilişkin sınırlı sayıda (< 200) veri, trazodonun gebelik
üzerinde ya da fetus/yenidoğan çocuğun sağlığı üzerinde herhangi bir advers etkisi olmadığını
işaret etmektedir. Bugüne kadar, başka ilgili hiçbir epidemiyolojik veri alanı mevcut değildir.
Hayvanlarda yapılan çalışmalar terapötik dozlarda gebelik, embriyonal/fetal gelişim, doğum
veya postnatal gelişim ile ilgili olarak doğrudan veya dolaylı zararlı etkileri işaret
etmemektedir (bkz. bölüm 5.3.).
Gebe kadınlara reçete edilirken dikkatli olunmalıdır. Trazodon doğuma kadar kullanıldığında;
yenidoğanlar yoksunluk belirtilerinin ortaya çıkması bakımından izlenmelidir.
Laktasyon dönemi
Sınırlı veriler, trazodonun insan sütüyle atılımının düşük olduğunu işaret etmektedir; fakat
aktif metabolitin seviyeleri bilinmemektedir. Veri yetersizliği nedeniyle; emzirmenin
durdurulup durdurulmayacağına veya trazodon ile tedavinin durdurulup durdurulmayacağına
ilişkin karar, emzirmenin çocuğa yararı ve trazodon tedavisinin anneye yararı dikkate alınarak
verilmelidir.
Üreme yeteneği/Fertilite
300 mg/kg/güne kadar dozlarda sıçanlarda fertilite üzerinde herhangi bir etki gözlenmemiştir
(bkz. bölüm 5.3.).
4.7. Araç ve makine kullanımı üzerindeki etkiler
Trazodon araç ve makine kullanma yeteneği üzerinde hafif veya orta dereceli bir etkiye
sahiptir. Hastalar uyuşukluk hali, sedasyon, baş dönmesi, konfüzyonel durumlar veya bulanık
görmeden etkilenmediklerine emin oluncaya kadar araç veya makine kullanmanın risklerine
karşı uyarılmalıdır.
4.8. İstenmeyen etkiler
Trazodon tedavisi sırasında veya tedavi kesildikten sonraki erken dönemde intihar düşüncesi
ve intihar davranışları vakaları rapor edilmiştir.
Bazıları tedavi edilmeyen depresyon vakalarında yaygın olarak bildirilen aşağıdaki
semptomlar trazodon tedavisi alan hastalarda da kaydedilmiştir.
7Advers reaksiyonlar sistem organ sınıflandırması ve sıklığa göre listelenmektedir. Sıklıklar
çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor) olarak tanımlanmaktadır.
Kan ve lenfatik sistem hastalıkları
Bilinmiyor: Kan diskrazileri (agranülositoz, trombositopeni, eozinofili, lökopeni ve anemi)
Bağışıklık sistemi hastalıkları
Bilinmiyor: Alerjik reaksiyonlar
Endokrin hastalıklar
Bilinmiyor: Uygunsuz Antidiüretik Hormon Salınımı Sendromu
Metabolizma ve beslenme hastalıkları
Bilinmiyor: Hiponatremi1, kilo kaybı, anoreksi, iştah artışı
Psikiyatrik hastalıklar
Bilinmiyor: İntihar düşüncesi veya intihar davranışları2, konfüzyonel durum, insomnia,
dezoryantasyon, mani, anksiyete, sinirlilik, ajitasyon (çok seyrek olarak deliryumu
alevlendirir), deliryum, saldırganlık reaksiyon, halüsinasyonlar, kabuslar, libidoda azalma,
yoksunluk sendromu
Sinir sistemi hastalıkları
Bilinmiyor: Serotonin sendromu, konvülziyon, nöroleptik malign sendrom, baş dönmesi,
vertigo, baş ağrısı, uyuşukluk hali3, huzursuzluk, azalmış uyanıklık, tremor, bulanık görme,
hafıza bozukluğu, miyoklonus, ifade güçlüğü, parestezi, distoni, tat alma duyusunda
değişiklik
Kardiyak hastalıklar
Bilinmiyor: Kardiyak aritmiler4 (“Torsade de Pointes”, palpitasyonlar, prematüre ventriküler
kontraksiyonlar, ventriküler ikili vurular, ventriküler taşikardi dahil), bradikardi, taşikardi,
EKG anormallikleri (QT uzaması)
Vasküler hastalıklar
Bilinmiyor: Ortostatik hipotansiyon, hipertansiyon, senkop
Solunum, göğüs bozuklukları ve mediastinal hastalıklar
Bilinmiyor: Nazal konjesyon, dispne
Gastrointestinal hastalıklar
Bilinmiyor: Mide bulantısı, kusma, ağız kuruluğu, konstipasyon, diyare, dispepsi, mide ağrısı,
gastroenterit, artmış salivasyon, paralitik ileus
Hepatobiliyer hastalıklar
Bilinmiyor: Karaciğer fonksiyon anormallikleri (sarılık ve hepatoselüler hasar dahil)5,
intrahepatik kolestaz
Deri ve deri altı doku hastalıkları
Bilinmiyor: Deri döküntüsü, pruritus, hiperhidroz
8Kas-iskelet bozuklukları, bağ doku ve kemik hastalıkları
Bilinmiyor: Ekstremitelerde ağrı, sırt ağrısı, miyalji, artralji
Böbrek ve idrar yolu hastalıkları
Bilinmiyor: Miktürisyon bozukluğu
Üreme sistemi ve meme bozuklukları
Bilinmiyor: Priapizm6
Genel bozukluklar ve uygulama bölgesine ilişkin hastalıklar
Bilinmiyor: Zayıflık, ödem, grip-benzeri semptomlar, yorgunluk, göğüs ağrısı, ateş
Araştırmalar
Bilinmiyor: Karaciğer enzimlerinde artış
1Semptomatik hastalarda sıvı ve elektrolit durumu izlenmelidir.
2Ayrıca bkz. bölüm 4.4.
3Trazodon sedatif özelliklere sahip bir antidepresandır ve tedavinin ilk günlerinde görülen,
genellikle devam eden tedaviyle birlikte ortadan kalkan uyuşukluk görülür.
4Hayvanlarda yapılan çalışmalar, trazodonun trisiklik antidepresanlardan daha az
kardiyotoksik olduğunu göstermiştir ve klinik çalışmalar ilacın insanlarda kardiyak aritmilere
neden olma ihtimalinin daha düşük olabildiğini öne sürmektedir. Önceden var olan kardiyak
hastalığı bulunan hastalarda yapılan klinik çalışmalar, trazodonun bu popülasyondaki bazı
hastalarda aritmojenik olabildiğini işaret etmektedir.
5Karaciğer fonksiyonu üzerinde bazen şiddetli olan advers etkiler nadiren rapor edilmiştir.
6Ayrıca bkz. bölüm 4.4.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Toksisite özellikleri:
En sık bildirilen doz aşımı reaksiyonları uyuşukluk hali, baş dönmesi, mide bulantısı ve
kusmayı içermektedir. Daha ciddi vakalarda koma, taşikardi, hipotansiyon, hiponatremi,
konvülziyonlar ve solunum yetmezliği rapor edilmiştir.
Kardiyak özellikte olanlar bradikardi, QT uzaması ve “torsades de pointes”i içerebilir.
Semptomlar doz aşımından sonra 24 saat veya daha uzun bir zaman içinde ortaya çıkabilir.
Diğer antidepresanlar ile kombinasyonda trazodonun doz aşımı serotonin sendromuna neden
olabilir.
9Tedavi:
Trazodonun spesifik bir antidotu yoktur. 1 gramdan fazla trazodon almış yetişkinlerde veya
150 mg’dan fazla trazodon almış çocuklarda semptomların meydana gelmesini takiben 1 saat
içinde aktif kömür uygulaması düşünülmelidir. Alternatif olarak, yetişkinlerde, potansiyel
olarak yaşamı tehdit edici bir doz aşımının alınmasını takiben 1 saat içinde gastrik lavaj
düşünülebilir.
İlacın alınmasından sonra en az 6 saat (veya eğer sürekli salımlı bir preparat alınmışsa 12
saat) süreyle gözlenir. Kan basıncı, nabız ve Glasgow Koma Ölçeği (GCS) takip edilir. Eğer
GCS azalırsa oksijen satürasyonu takip edilir. Semptomatik hastalarda kardiyak takip
uygundur.
Tek kısa süreli konvülziyonlar tedavi gerektirmez. Sık veya uzayan konvülziyonlar intravenöz
diazepam (0.1-0.3 mg/kg vücut ağırlığı) veya lorazepam (yetişkinde 4 mg ve çocukta 0.05
mg/kg) ile kontrol edilir.
Eğer bu önlemler nöbetleri kontrol etmezse, bir intravenöz fenitoin infüzyonu yararlı olabilir.
Oksijen verilir ve asit-baz ve metabolik bozukluklar gerektiği şekilde düzeltilir.
Tedavi, hipotansiyon ve aşırı sedasyon durumunda semptomatik ve destekleyici olmalıdır.
Şiddetli hipotansiyon devam ederse; dopamin veya dobutamin gibi inotropların kullanımı
değerlendirilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Psikoanaleptikler, antidepresanlar
ATC Kodu: N06AX05
Trazodon, anksiyete ve uyku bozuklukları ile ilişkili depresyon dahil, depresif bozuklukların
tedavisinde etkili olan ve kısa bir etki gecikmesiyle (yaklaşık bir hafta) karakterize olan bir
triazolopiridin türevidir.
Trazodon, bir serotonin geri-alım inhibitörüdür; aktivasyonu genellikle uykusuzluk,
anksiyete, psikomotor ajitasyon ve cinsel fonksiyonda değişikliklerle ilişkili bulunan 5-HT
2
reseptörlerinin antagonistidir.
Diğer psikotrop ilaçların aksine, trazodon, glokomda ve üriner sistem bozukluklarında
kontrendike değildir; ekstrapiramidal etkilere sahip değildir ve adrenerjik iletiyi
kuvvetlendirmez; trazodon, antikolinerjik etkinlikten yoksun olmasından dolayı, trisiklik
antidepresanların kalp fonksiyonu üzerindeki tipik etkilerine sahip değildir.
5.2. Farmakokinetik özellikler
Genel özellikler
Trazodon HCl’nin (uzatılmış salım film kaplı tablet formunda) kararlı durumda (ardışık 11
gün süreyle 300 mg’a kadar) uygulanmasını takiben 2068.0 ± 635.7 ng/mL’lik C ss
maks
(kararlı durumdaki maksimum plazma konsantrasyonu), 7:57 ± 2.3’lük t (maksimum
maks
10konsantrasyona ulaşma zamanı) ve 31671.32 ± 10120.98’e eşit EAA ss(= kararlı durumdaki
eğri altı alanı) değerine ulaşılır.
İnsan karaciğer mikrozomlarında gerçekleştirilen in-vitro çalışmalar, trazodonun esas olarak
sitokrom P4503A4 (CYP3A4) enzimleri tarafından metabolize olduğunu göstermektedir.
5.3. Klinik öncesi güvenlilik verileri
Akut toksisite:
Oral uygulanan trazodonun LD değeri farede 610 mg/kg, sıçanda 486 mg/kg ve tavşanda
50
560 mg/kg’dır. Gözlemlenen etkiler sedasyon, salivasyon, palpebral ptosis ve klonik
konvülziyonlardan oluşmuştur.
Tekrarlı toksisite:
Sıçan, tavşan ve köpekte subkronik çalışmalar ve sıçan, köpek ve maymunda kronik
çalışmalar gerçekleştirilmiştir. Uygulanan oral dozlar sıçanda 15 – 450 mg/kg/gün, tavşanda
15 – 100 mg/kg/gün, köpekte 3 – 100 mg/kg/gün ve maymunda 20 – 80 mg/kg/gün aralığında
değişmiştir. Sıçanlarda, tedavi hepotosit hipertrofisine ve düz endoplazmik retikulumda
hepatomegaliye neden olmuştur. Bu etki detoksifikasyon mekanizmasının bir sonucudur ve
patolojik bir olay olarak yorumlanamaz. Ayrıca, letal dozlar akut toksisite çalışmalarında
gözlemlenmekte olan etkileri de ortaya çıkarmıştır. İlgili NOEL (Advers Etki Gözlenmeyen
Seviye) 30 mg/kg/gündür. Tavşanlarda, 50 mg/kg/günlük ilgili NOEL ile yalnızca MSS-
depresan etkileri gözlenmiştir. Köpeklerde, akut intoksikasyon ile gözlenmekte olan
semptomlar tekrarlı doz ile daha da kötüleşmiştir ve ilgili NOEL 10 mg/kg/gündür.
Maymunların, yalnızca farmakodinamik bozukluklar göstererek, köpeklerden daha dirençli
olduğu ortaya çıkmıştır. NOEL 20 mg/kg/gündür.
Üreme toksisitesi:
300 mg/kg/güne kadar dozlarda sıçanlarda fertilite üzerinde herhangi bir etki gözlenmemiştir.
Sıçanda gerçekleştirilen teratojenisite çalışmaları, yalnızca materyal organizmaya toksik olan
dozlarda (300-450 mg/kg/gün) embriyoletal etkilerde artış olduğunu göstermiştir. Yalnızca
gebe tavşana toksik dozlarla (210-450 mg/kg/gün), tavşanlarda embriyoletal etkiler ve nadir
konjenital anomali vakaları gözlenmiştir. Embriyo üzerinde doğrudan etkilerinin olmaması
sıçanlarda plasenta bariyerini geçen trazodon çalışmaları ile desteklenmiştir: yalnızca ihmal
edilebilir konsantrasyonlarda ilaç embriyonal dokularda ve amniyotik sıvıda gözlenmiştir.
Sıçanlardaki peri- ve post-natal çalışmalar yalnızca 30 mg/kg/günü aşan dozlarda yavruların
vücut ağırlığında düşük bir artış gözlenmiştir.
Mutajenisite:
In-vitro mutajenisite testleri (bakteri hücrelerinde, Çin hamsterlerinin V77 hücrelerinde,
murin lenfoma hücrelerinde, CHO, CHL/IU hücrelerinin kromozomik aberasyonlarında ve
insan lenfositlerinde) ve in-vivo mutajenisite testleri (farelerde mikronukleus ve sıçanlarda
kromozomik metafaz analizi) herhangi bir mutajenik etki göstermemiştir.
Karsinojenik potansiyel:
Fare ve sıçanda gerçekleştirilen çalışmalar herhangi bir potansiyel tümör riski ortaya
çıkarmamıştır.
Antijenite:
Trazodonun antijenik aktiviteden yoksun olduğu gösterilmiştir.
11Kardiyotoksisite:
Trazodonun kardiyovasküler etkileri sıçan, Gine domuzu, kedi ve köpekte çalışılmıştır. İlaç
hipotansif olmayan dozlarla EKG izlemelerinde herhangi bir değişikliğe neden olmadığı için;
ilacın kardiyotoksisiteden neredeyse yoksun olduğu gösterilmiştir.
Hormonal etkiler:
Dişi sıçanlara intraperitonal yoldan uygulanan 20 mg/kg’dan daha yüksek tekli dozlar
prolaktin seviyesinde hafif derecede bir artışa neden olmuştur. Bu etki diyetle kronik
uygulama ile ortadan kaybolmuştur.
İlaç bağımlılığı:
Sıçanlarda gerçekleştirilen iki çalışma herhangi bir potansiyel bağımlılık etkisini hariç
tutmuştur.
6. FARMASÖTİK ÖZELLİKLER
6.1. Yardımcı maddelerin listesi
Çekirdek tablet
Hipromelloz
Kolloidal anhidröz silika
Sodyum stearil fumarat
Prejelatinize değiştirilmiş nişasta (E1442)
Film-kaplama
Kısmi hidrolizlenmiş polivinil alkol
Titanyum dioksit (E171)
Makrogol
Talk
Sarı demir oksit (E172)
Kırmızı demir oksit (E172)
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25 ºC’nin altındaki oda sıcaklığında saklanmalıdır.
6.5. Ambalajın niteliği ve içeriği
TRITTICO 300 mg uzatılmış salımlı film tabletler 10, 14, 20 ve 30 tablet içeren PVC-
PVDC/Al blisterlerde, kullanma talimatı ile birlikte karton kutuda sunulur.
126.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
A.C.R. Angelini F. Roma (İTALYA) lisansı ile,
Angelini İlaç San. ve Tic. A.Ş.
RSD 4, Nispetiye Mah. Aytar Cad. Fecri Ebcioğlu Sok. No: 4, Zemin Kat
Levent, Beşiktaş – İstanbul
Tel: 0212 266 24 23
Faks: 0212 266 24 22
8. RUHSAT NUMARASI
2017/515
9. RUHSAT TARİHİ/RUHSAT YENİLEME TARİHİ
İlk ruhsat tarihi: 19.07.2017
Ruhsat yenileme tarihi:
10. KÜB’ÜN YENİLENME TARİHİ
-
13