KISA ÜRÜN BİLGİSİ
1. BEŞERİ TIBBİ ÜRÜNÜN ADI:
DİPEPTİVEN %20 İnfüzyonluk Çözelti Konsantresi
2. KALİTATİF VE KANTİTATİF BİLEŞİM:
Etkin madde:
1 ml içeriği:
N(2)-L-alanil-L-glutamin 200.0 mg (=82.0 mg L-alanin, 134.6 mg L-glutamin)
Teorik Ozmolarite 921 mosmol/l
Titrasyon asidite 90-105 mmol NaOH/l
pH değeri 5,4-6,0
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
İnfüzyon çözeltisi için konsantrat
Berrak renksiz çözelti
4. KLİNİK ÖZELLİKLER
4.1. Terapötik endikasyonlar:
DİPEPTİVEN, hiperkatabolik ve/veya hipermetabolik durumda olan hastalarda klinik nütrisyon
rejiminin bir bölümü olarak endikedir. DİPEPTİVEN parenteral beslenme, enteral beslenme
veya bu iki beslenme şeklinin kombinasyonu ile birlikte uygulanmalıdır.
4.2. Pozoloji ve uygulama şekli:
Pozoloji/uygulama sıklığı ve süresi:
Yetişkinler:
Doz, aminoasit/protein ihtiyacı üzerinden ve katabolik durumun şiddetine bağlıdır.
Paranteral/enteral beslenmede, maksimum günlük doz 2 g aminoasit/ kg v.a.’ yı aşmamalıdır.
DİPEPTİVEN ile glutamin ve alanin sağlanması, hesaplamalarda dikkate alınmalıdır.
DİPEPTİVEN ile sağlanan aminoasitlerin oranı total sağlananın yaklaşık %30’unu aşmamalıdır.
Günlük doz:
1,5-2,5 ml DİPEPTİVEN / kg vücut ağırlığı (v.a.) (0,3-0,5 g N(2)-alanil-L-glutamin/kg v.a.). Bu
70 kg ağırlığındaki hasta için 100-175 ml DİPEPTİVEN’e eşittir.
Maksimum Günlük Doz:
0.5 g N(2)-L-alanil-L-glutamin / kg v.a. na eşdeğer 2,5 ml/kg v.a. DİPEPTİVEN
Maksimum günlük doz (0.5 g N(2)-L-alanil-L-glutamin/kg v.a.), en az 1,0 g/kg v.a./gün amino
asit/protein ile kombine halde uygulanmalıdır. Bu kombinasyon DİPEPTİVEN’deki amino
asitlerle birlikte en az 1,5 g aminoasit/kg v.a./gün dozu ile sonuçlanır.
1Aşağıdaki uyarlamalar DİPEPTİVEN ve parenteral beslenme çözeltileri ve/veya enteral
beslenme formülasyonları ile sağlanan aminoasitler içindir:
Amino asit/protein ihtiyacı: 1,2 g/kg v.a./ gün: 0,8 g amino asit/protein + 0,4 g N(2)-L-alanil-L-
glutamin/kg v.a.
Amino asit/protein ihtiyacı 1,5 g/ kg v.a./gün: 1,0 g amino asit/protein + 0,5 g N(2)-L-alanil-L-
glutamin/ v.a.
Amino asit/protein ihtiyacı 2 g/ kg v.a./gün: 1,5 g amino asit/protein + 0,5 g N(2)-L-alanil-L-
glutamin/ v.a. değerleriyle sonuçlanır.
Total parenteral beslenme uygulanan hastalarda:
İnfüzyon hızı taşıyıcı çözeltiye bağlıdır ve 0,1 g amino asit/protein /kg v.a./ saat’i geçmemelidir.
Enteral beslenme uygulanan hastalarda:
DİPEPTİVEN günde 20-24 saati aşkın süre boyunca sürekli olarak infüze edilir. Periferal venöz
infüzyon için 800 mosmol/l nin altındaki ozmolariteye seyreltilir (Örneğin 100 ml DİPEPTİVEN
+ 100 ml izotonik sodyum klorür çözeltisi).
Total parenteral ve enteral beslenmenin birlikte uygulandığı hastalarda:
DİPEPTİVEN’in tam günlük dozu geçimliliği olan amino asit çözeltileri veya amino asit içeren
infüzyon rejimi ile karıştırılarak parenteral beslenme ile uygulanmalıdır.
İnfüzyon hızı taşıyıcı çözeltiye göre değişir ve parenteral ve enteral beslenmenin oranına göre
ayarlanır.
Uygulama şekli:
DİPEPTİVEN, doğrudan uygulama için hazırlanmış bir konsantre infüzyon çözeltisi değildir.
Geçimli infüzyon çözeltilerine eklendikten sonra santral venöz infüzyon içindir.
800 mosmol/l nin üzerindeki ozmolariteli karışım çözeltileri, santral venöz yol ile infüze
edilmelidir.
Kullanım süresi 3 haftayı aşmamalıdır.
Özel popülasyonlara ilişkin ek bilgiler:
Böbrek/Karaciğer yetmezliği: Şiddetli hepatik yetmezliği ve böbrek yetmezliği olan hastalara
uygulanmamalıdır. (kreatinin klerensi < 25 ml/dakika).
Pediyatrik popülasyon: Çocuklarda kullanımı ile ilgili yeterli veri mevcut değildir.
Geriyatrik popülasyon: Yaşlı hastalara özel herhangi bir veri yoktur.
4.3. Kontrendikasyonlar:
DİPEPTİVEN şiddetli böbrek yetmezliği olan hastalara (kreatinin klerensi <25 ml/dakika),
şiddetli hepatik yetmezlik, şiddetli metabolik asidoz veya etkin maddeye veya yardımcı
maddelerden birine bilinen hipersensitivitesi olan hastalara uygulanmamalıdır.
4.4. Özel kullanım uyarıları ve önlemleri:
Kompanse karaciğer yetmezliği bulunan hastalarda karaciğer işlevlerinin düzenli olarak kontrol
edilmesi tavsiye edilmektedir.
2Hamile veya emziren kadınlar ve çocuklarda DİPEPTİVEN uygulaması ile ilgili yeterli veri
mevcut olmadığı için, bu grup hastalarda preparatın uygulanması önerilmemektedir.
Serum elektrolitleri, serum osmolaritesi, sıvı dengesi, asit-baz dengesi, karaciğer fonksiyon
testleri (alkali fosfataz, ALT, AST) ve olası hiperazotemi bulgularının kontrol edilmeleri
önerilmektedir.
Alkali fosfataz enzimi, GPT, GOT, bilirubin seviyeleri ve asit baz dengesi izlenmelidir.
Kullanılması gereken periferik veya santral venin seçimi konusunda yapılacak bir tercih,
kullanılan konsantratın son osmolarite değeri ile ilişkilidir. Periferik infüzyon için kabul gören
üst sınır yaklaşık 800 mosmol/litre olmakla birlikte, periferik toplardamarın karakteristik
özellikleri, hastanın yaşı ve genel durumuna bağlı olarak değişkenlik göstermektedir.
DİPEPTİVEN’in dokuz günden uzun süreli kullanımı ile ilgili klinik tecrübeler sınırlıdır.
Kompanse edilmiş hepatik yetersizlikli hastaların karaciğer fonksiyon parametrelerinin izlenmesi
tavsiye edilir.
4.5. Diğer tıbbi ürünler ile etkileşimler ve diğer etkileşim şekilleri:
Şu ana kadar bir etkileşime rastlanmamıştır.
4.6. Gebelik ve laktasyon:
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü
Çocuk doğurma potansiyeli bulunan kadınlarda kullanımı ve doğum kontrolü üzerine etkilerine
ilişkin veri yoktur.
Gebelik dönemi
DİPEPTİVEN’in gebe kadınlarda kullanımına ilişkin yeterli veri mevcut değildir. Hayvan
çalışmalarında, 1,6 g N(2)-L-alanil-L-glutamin/kg v.a./gün’e kadar teratojenik veya diğer
embriytoksik ve peripostnatal hasar gözlenmemiştir.
Deneyim eksikliği nedeniyle, DİPEPTİVEN hamilelik süresince kullanılmamalıdır.
Laktasyon dönemi
Deneyim eksikliği nedeniyle, DİPEPTİVEN laktasyon süresince kullanılmamalıdır.
4.7. Araç ve makine kullanımı üzerindeki etkiler:
Ürünle ilişkili değildir.
4.8. İstenmeyen etkiler:
Doğru kullanıldığında istenmeyen etkiye rastlanmamıştır.
4.9. Doz aşımı ve tedavisi
Diğer infüzyon çözeltilerinde olduğu gibi infüzyon hızı aşıldığında titreme, kusma ve mide
bulantısı görülebilir.
Bu durumda infüzyon derhal durdurulmalıdır.
5. FARMAKOLOJİK ÖZELLİKLER:
5.1. Farmakodinamik özellikler:
Farmakoterapötik grubu: aminoasitleri – infüzyon çözeltisi için konsantrat
ATC kodu: B05XB02
3N(2)-L-alanil-L-glutamin dipeptidi endojen olarak kendiliğinden glutamin ve alanin
aminoasitlerine parçalanır, böylelikle infüzyon çözeltisi parenteral beslenme için gerekli
glutamini sağlar. Açığa çıkan aminoasitler besin maddesi olarak kendilerine ait vücut
depolarında toplanırlar ve organizmanın ihtiyaçları doğrultusunda metabolize edilirler. Parenteral
beslenmenin endike olduğu birçok hastalıkta vücudun glutamin depoları boşalır. Glutamin içeren
infüzyon uygulamaları bu bozukluğu düzeltir.
5.2. Farmakokinetik özellikler:
N(2)-L-alanil-L-glutamin infüzyon sonrasında hızlı bir biçimde alanin ve glutamine ayrılır.
İnsanlarda yarı ömrü 2,4 ile 3,8 dakika (son evre böbrek yetmezliği vakalarında 4.2 dakika),
plazma klerensi 1,6 ve 2.71 litre/dakika arasında değerler olarak tespit edilmiştir. Dipeptidin
ortadan kalkmasına glutamin ve alanin seviyelerinde eşdeğer molar miktarlarda bir artış eşlik
etmektedir. Hidroliz olasılıkla tamamen ekstrasellüler boşlukta gerçekleşmektedir. Sürekli
infüzyon sonrasında N(2)-L-alanil-L-glutaminin yüzde 5’inden azı böbrekler yoluyla
atılmaktadır ve bu değer infüze edilen aminoasitlerin değerlerine eşittir.
5.3. Klinik öncesi güvenlilik verileri:
Akut ve subkronik toksisite: Sıçanlarda ve köpeklerde 1 ile 7 gün arası sürelerle değişkenler
arası ilişkilerin değerlendirildiği doz tespit çalışmaları gerçekleştirilmiştir. Sıçanlarda günde dört
saat süreyle vücut ağırlığına göre 50 ml/kg %10, %15, %20 ve %30’luk N(2)-L-alanil-L-
glutamin çözeltisi infüzyonu tonik kasılmalara, solunum hızında artışa ve ölüme sebebiyet
vermiştir. Vücut ağırlığına oranlanan %10’luk çözeltisinden 50 ml/kg infüzyon (5 gr N(2)-L-
alanil-L-glutamin), günde 6 saat süreyle uygulandığında sıçanlarda infüzyon bölgesinde nekrotik
alanlar, vücut ağırlığında azalma ve böbreklerde sararma gözlenmektedir; köpeklerde günde 8
saat süreyle uygulandığında ise, kalp atım hızında geçici bir artışa sebep olmaktadır.
Köpeklerde 13 hafta süreyle günde 8 saat, sıçanlarda ise günde 6 saat süreyle kilogram başına
0.5 ve 1.5 gram N(2)-L-alanil-L-glutamin i.v. uygulama ile veya 4.5 gram N(2)-L-alanil-L-
glutamin dozunda 6 hafta süreyle çalışmalara devam edildi.
Köpeklerde kusmalar gözlendi. Yüksek dozlarda tonik-klonik kasılmalar, hipersalivasyon,
ataksi, sedasyon ve lateral pozisyon alma gözlendi.
Mutajen ve tümorojen potansiyel: İn vitro ve in vivo tetkikler mutajen bir potansiyel yönünde
sonuç vermedi.
Tumorojen potansiyelin araştırıldığı çalışmalar gerçekleştirilmedi. Karsinojen etkiler
beklenmemektedir.
Reproduktif toksisite: Hayvan çalışmalarında, 1,6 g N(2)-L-alanil-L-glutamin/kg v.a./gün’e
kadar teratojenik veya diğer embriytoksik ve peripostnatal hasar gözlenmemiştir.
Lokal tolerans: 13 haftadan daha uzun süreyle tekrarlanan N(2)-L-alanin-L-glutamin (%5 ve 10
çözelti) i.v. infüzyonunda ratlarda ve köpeklerde 0,5 g/kg v.a.’dan itibaren infüzyon bölgelerinde
intolerans reaksiyonları gözlenmiştir.
Histopatolojik olarak, yabancı maddeye bağlı hafif ya da tam gelişmiş enflamatuar reaksiyonlar;
dermatit purulenta nekrozis ve kuyruk vertebrasının osteomalazisi, tromboflebit ve periflebit
ratlarda gözlenmiştir. Köpeklerde, perivasküler enflamasyon reaksiyonları ve bazen damar
blokajı gözlenmiştir.
Köpeklerdeki yürütülen tek doz intraarteriel, paravenöz ve intramuskular uygulama testleri
sonrası lokal toleransta yanlış uygulamaya bağlı olarak olağandışı intolerans reaksiyonları
göstermemiştir.
46. FARMASÖTİK ÖZELLİKLERİ
6.1 Yardımcı maddelerin listesi
Enjeksiyonluk su 863 ml/l
6.2 Geçimsizlikler
Taşıyıcı çözelti ile karıştırıldığı zaman, hijyenik koşullarda enjeksiyondan, düzgün karıştığından
ve geçimliliğinden emin olunuz.
Başka ilaçlar karışıma eklenmemelidir.
6.3 Raf ömrü
24 ay.
Şişe açıldıktan hemen sonra kullanılmalıdır.
Diğer bileşenler eklendikten sonra DİPEPTİVEN saklanmamalıdır.
6.4 Saklamaya yönelik özel tedbirler
25 °C’nin altındaki oda sıcaklığında saklayınız.
Orijinal ambalajında saklayınız
6.5 Ambalajın niteliği ve içeriği
Plastik kapaklı, metal kapşonlu, lastik tıpalı cam şişede
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürün ya da artık materyaller, “Tıbbi atıkların kontrolü yönetmeliği” ve
“Ambalaj ve ambalaj atıklarının kontrolü yönetmelikleri”ne uygun olarak imha edilmelidir.
DİPEPTİVEN, direkt uygulama için tasarlanmış bir infüzyon çözelti konsantresi değildir.
Ambalaj ve çözelti kullanmadan önce gözle incelenmelidir. Sadece berrak, partikül içermeyen ve
hasar görmemiş ambalajları kullanınız. Tek kullanımlıktır.
Konsantratın aminoasit çözeltisine eklenmesi uygulamadan önce aseptik koşullar altında
konsantratın iyi dağıldığından emin olunarak yapılmalıdır.
DİPEPTİVEN taşıyıcı çözelti ile infüze edilir. Bir hacim DİPEPTİVEN en az 5 hacim taşıyıcı
çözelti ile karıştırılır. (yani, 100 ml DİPEPTİVEN + en az 500 ml aminoasit çözeltisi)
Tedavi sırasında, % 3,5 N(2) –L-alanil-L- glutamin maksimum konsantrasyondur.
7. RUHSAT SAHİBİ:
İDE İlaç Ruhsatlandırma, Biyofarmasötik, Danışmanlık,
Eğitim ve Mümessillik Hizmetleri, Dış Tic., İth.-İhr. Ltd. Şti.
Söğütözü Mah. 2176. Cad.
Platin Tower Apt. No:7/42
06530 Çankaya / Ankara
Tel : (0 312) 426 29 29
Fax : (0 312) 426 33 44
8. RUHSAT NUMARASI:
2023/221
9. İLK RUHSAT TARİHİ/RUHSAT YENİLEME TARİHİ:
İlk ruhsat tarihi: 13.06.2023
Ruhsat yenileme tarihi:
510. KÜB’ÜN YENİLENME TARİHİ:
6