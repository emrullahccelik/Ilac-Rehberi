1/9  KULLANMA  TALİMATI  
 
REPALBO  125 mg film kaplı tablet  
Ağızdan alınır.  
 
 Etkin  madde:  Her bir  film kaplı  tablet 12 5 mg palbosiklib içermektedir . 
 Yardımcı maddeler: Mikrokristalin selüloz (pH 101 ), krospovidon, povidon K30,  sitrik asit 
(anhidrus ), kolloidal silikon dioksit, magnezyum sterat, Opadry® 03K200001  Purple  (film 
kaplama) : Hipromelloz (HPMC 2910, 6mPaS ), titanyum dioksit, triasetin, demir oksit 
siyah , demir oksit kırmızı  
 
Bu ilaç ek  izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
 
Bu Kullanma Talimatında:  
1. REPALBO  nedir  ve ne için kullanılır?  
2. REPALBO ’yu kullanmadan  önce  dikkat  edilmesi  gerekenler  
3. REPALBO  nasıl  kullanılır?  
4. Olası  yan etkiler  nelerdir?  
5. REPALBO’nu n saklanması  
 
Başlıkları  yer almaktadır.  
 
1. REPALBO  nedir  ve ne için kullanılır?  
REPALBO , palbosiklib adı verilen etkin maddeyi içeren bir ilaçtır.  
 
Her tablet 12 5 mg palbosiklib içerir.  
 
REPALBO , hızlı salım yapan a çık mor, oval, film kaplı tablet  olarak geliştirilmiştir . Bir karton 
kutu içerisinde 21 adet  film kaplı tablet içeren blister ambalajlarda kullanma talimatı birlikte 
sunulmaktadır.  
Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
 
 Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
 Eğer  ilave  sorularınız  olursa,  lütfen  doktorunuza  veya eczacınıza  danışınız.  
 Bu ilaç kişisel  olarak  sizin için reçete  edilmiştir,  başkalarına  vermeyiniz.  
 Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
2/9   
Palbosiklib, hücre büyüme ve bölünmesini yöneten , siklin bağımlı kinaz 4 ve 6 olarak adlandırılan  
proteinleri bloke eder ek etki gösterir . Bu proteinleri n bloke e dilmesi  kanser hücrelerinin 
büyümesini yavaşlatabilir ve kanserinizin ilerlemesini geciktirebilir.  
 
REPALBO , özel bir tipte [Hormon Reseptörü ( HR) pozitif, insan epidermal büyüme faktörü 2 
(HER2) negatif ] menopoz öncesi (premenopozal), menopoza geçiş (perimenopozal) ve menopoz 
sonrası (postmenopozal) meme kanseri olan, koruyucu yardımcı tedavinin ( adjuvan tedavinin ) 
tamamlanmasından 12 ay sonra hastalığı tekrarlayan  ya da ileri evre meme kanseri için daha önce 
hiçbir endokrin tedavi almamış hastalarda letrozol  (östrojen miktarını azaltarak meme kanserinin 
ilerlemesini önler) isimli ilaç  ile kombine olarak kullanılır.  
 
REPALBO , pre/peri/postmenopozal özel bir tipte (östrojen  hormon  reseptörü  en az %10 pozitif ve 
insan epidermal büyüme hormonu reseptörü negatif) yayılmış meme kanseri  olan ve  daha önce 
fulvestrant (östrojenin bağlanarak aktifleştirdiği birtakım proteinleri inhibe  eder) isimli ilacı 
kullanmamış hastalarda:  
 
1. Yayılmış hastalık tedavisi için daha önce bir sıra ve en az 6 ay aromataz inhibitörü  grubundaki 
ilaçları (östrojen hormonlarının yapılması için gerekli olan aromataz isimli madde ile etkileşerek 
vücuttaki öst rojen hormonu düzeylerini azaltan ve hormona bağımlı meme kanseri tedavisinde 
kullanılan ilaçlar)  alırken hastalığı ilerleyenlerde  fulvestrant  isimli ilaç  ile birlikte kullanılır.  
2. Aromataz inhibitörü grubundaki ilaçlarla  en az 12 ay  tedavi sonrasında ve ya aromataz 
inhibitörü  grubundaki ilaçlarla  tedavi yi tamamladıktan sonraki 12 ay içinde hastalığı  tekrarlayan  
veya  yayılan  hastalarda fulvestrant ile birlikte kullanılır.  
3. Aromataz inhibitörü grubundaki ilaçları alırken ilk 12 ay içinde hastalığı tekrarlayan  hastalarda 
kullanılamaz.  
4. Yayılan  hastalık nedeniyle bir sıradan daha fazla aromataz inhibitörü tedavisi almış hastalarda 
kullanılamaz.  
 
Pre/perimenopozal kadınlarda endokrin tedavisi, l üteinize edici hormon salgılatıcı hormon 
(LHRH) agonisti  adı verilen bir ilaç grubu ile birleştirilmelidir.  
 
2. REPALBO ’yu kullanmadan  önce  dikkat  edilmesi  gerekenler   
REPALBO ’yu aşağıdaki durumlarda KULLANMAYINIZ  
Eğer,  
 Palbosiklibe veya REPALBO’nu n içeriğindeki diğer maddelere  karşı  alerjiniz varsa  
 Hafif depresyon ve ya anksiyete tedavisinde kullanılan  ve bitkisel bir ürün olan sarı kantaron  
otu kullanıyorsanız.  
 
REPALBO ’yu aşağıdaki  durumlarda  DİKKATLİ  KULLANINIZ  
 İlacı kullanmadan önce doktorunuza veya eczacınıza danışınız.  
 
3/9  REPALBO , akyuvarların (hastalığa ve enfeksiyona karşı savaşmaya yardımcı olur)  sayısını 
azaltabilir ve bağışıklık sisteminizi zayıflatabilir. Bu nedenle, REPALBO  kullanırken bir 
enfeksiyon a yakalanma  riskiniz daha yüksek olabilir.  
 
Ateşiniz varsa, ürperme hissediyorsanız veya enfeksiyon geliştiğine dair herhangi bir belirti 
geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
Tedavi sırasında REPALBO’nu n kan hücrelerini (akyuvarlar, alyuvarlar (akciğerden aldıkları 
oksijeni hücrelere ta şır) ve trombositleri (kan pulcukları; kanın pıhtılaşmasında görev alır))  
etkileyip etkilemediğini kontrol etmek için düzenli kan testleri yaptır acaksınız . 
 
REPALBO  damarlarda kan pıhtılaşmasına neden olabilir. Ağrı veya sertlik, etkilenen bacakta 
(veya ko lda) şişlik ve kızarıklık, göğüs ağrısı, nefes darlığı veya baş dönmesi gibi damarlarda kan 
pıhtılaşması belirti veya semptomları yaşarsanız doktorunuza, eczacınıza veya hemşirenize 
danışınız.  
 
REPALBO  akciğerlerde tedavi sırasında ölüme yol açabilecek ola n şiddetli veya yaşamı tehdit 
eden iltihaplanmaya neden olabilir. Aşağıdakileri içeren herhangi bir yeni ya da kötüleşen 
semptomunuz varsa hemen doktorunuza bilgi veriniz:  
 Nefes almada güçlük veya nefes darlığı  
 Kuru öksürük  
 Göğüs ağrısı  
 
Bu uyarılar, geçmi şteki herhangi bir dönemde dahi olsa sizin için geçerliyse lütfen doktorunuza 
danışınız.  
 
REPALBO’nu n yiyecek  ve içecek  ile kullanılması  
REPALBO ’yu yiyeceklerle beraber  veya ayrı olarak al abilirsiniz . 
 
REPALBO’nu n yan etkilerini arttırabileceğinden, tedaviniz sırasında greyfurt suyu içmemeli 
veya greyfurt yememelisiniz.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
 
Hamileyseniz REPALBO  kullanmamalısınız.  
 
REPALBO  alırken hamile kalmaktan kaçınmalısınız.  
 
Hamileyseniz veya h amile kalmayı planlıyorsanız REPALBO  doğmamış bebeğinize  zarar 
verebilir . 
Sizin için uygun olabilecek doğum kontrol yöntemleri konusunda doktorunuzla konuşunuz.  
4/9   
Doğurma potansiyeli olan kadınların veya erkek partnerlerinin REPALBO  tedavisi sırasında ve 
tedavinin bitiminden kadınların en az 3 hafta, erkeklerin en az 14 hafta sonrasına kadar etkili bir 
doğum kontrol (gebelikten korunma) yöntemi (çift bariyer yöntemi; prezervatif ve diyafram gibi) 
kullanmaları şarttır.  
 
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza 
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
 
REPALBO  kullanı yorsanız  emzirmemelisiniz.  
 
REPALBO ’nun anne sütüne geçip geçmediği bilinmemektedir.  Emziriyorsanız veya emzirmeyi 
planlıyorsanız, tedaviye veya emzirmeye devam etme konusunda kararı doktorunuz ile birlikte 
veriniz. Her ikisini beraber yapmamalısınız.  
 
Erkek üreme fonksiyonu (fertilite)  
Palbo siklib erkek üreme fonksiyonunu  (fertilitesini)  azaltabilir.  Bu nedenle erkekler REPALBO  
alımından  önce sperm saklama  yöntemini  düşün melidir . 
 
Araç  ve makine  kullanımı  
Yorgunluk , çok sık görülen  bir yan etkidir. Eğer a lışılmadık şekilde  yorgun hissed erseniz , araç ya 
da alet ve makine kullanırken özel dikkat göster melisiniz . 
 
REPALBO’nu n içeriğinde bulunan bazı yardımcı maddeler hakkında önemli bilgiler  
Uyarı gerektiren yardımcı madde bulunmamaktadır.  
 
Diğer  ilaçlar  ile birlikte  kullanımı  
Reçeteli ilaçlar, reçetesiz ilaçlar, vitaminler ve bitkisel takviyeler dahil olmak üzere kullandığınız 
tüm ilaçları doktorunuza bildiriniz. REPALBO  ve diğer kullandığınız ilaçlar birbirlerini 
etkileyerek yan etkilere sebep olabilir.  
 
Özellikle aşağıdakiler REPALBO  ile görülen yan etkilerin riskini arttırabilir:  
 HIV enfeksiyonu/AIDS tedavisinde kullanılan lopinavir, indinavir, nelfinavir, ritonavir, 
telaprevir ve sakinavir.  
 Bakteriyel enfeksiyon tedavisinde kullanılan  antibiyotikler ola n klaritromisin ve telitromisin.  
 Mantar enfeksiyonlarının tedavisinde kullanılan  vorikonazol, itrakonazol, ketokonazol ve 
posakonazol.  
 Depresyon un tedavisinde kullanıl an nefazodon . 
 
5/9  REPALBO  ile birlikte verildiğinde aşağıdaki ilaçların  yan etki riskinde ar tış olabilir:  
 Kalp rit im problemlerini n tedavi sinde kullanılan kinidin  
 Gut tedavisinde kullanılan kolşisin  
 Yüksek kolesterol seviyelerini tedavi etmek için kullanılan pravastatin , simvastatin, 
atorvastatin, fluvastatin  ve rosuvastatin  
 Romatoid artrit tedav isinde kullanılan s ulfasalazin  
 Cerrahi müdahalelerde anestezik olarak kullanılan alfentanil ve cerrahi prosedürler  
öncesinde ağrı kesici ve anestezik olarak kullanılan fentanil  
 Organ naklinde organ reddini  önlemek amacıyla  kullanıl an siklosporin, everolimu s, 
takrolimus ve sirolimus  
 Migren tedavisinde kullanıl an dihidroergotamin ve ergotamin  
 Şizofreni ve kronik psikoz tedavisinde kullanıl an pimozid  
 
Aşağıdaki ilaçlar REPALBO ’nun etki liliğini azaltabilir:  
 Nöbet veya krizleri  durdurmak amacıyla  kullanılan karbamazepin ve fenitoin.  
 Prostat kanseri tedavi sinde  kullanılan enzalutamid  
 Tüberküloz  tedavi sinde  kullanılan rifampin  
 Hafif depresyon ve ya anksiyete tedavisinde kullanılan ve bitkisel bir ürün  olan sarı kantaron  
(St. John’s Wort) ( Hypericum perforatum ) 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. REPALBO  nasıl  kullanılır?  
Uygun  kullanım  ve doz/uygulama  sıklığı  için talimatlar : 
REPALBO ’yu her zaman doktorunuzun size bildirdiği  şekilde kullanınız . Emin değilseniz 
doktorunuza veya eczacınıza danışınız.  
 
 Doktorunuz  tarafından  aksi belirtilmedikçe  önerilen doz günde 1 kere  alınan 125 mg ’lık bir 
tablettir. Tedavi 21 gün boyunca ilaç  kullanımı ve takip eden 7 gün temizlenme süresi ile 
toplam 28 günlük dönemlerden oluşur.  Doktorunuz size kaç tane REPALBO  tablet  almanız 
gerektiğini söyleyecektir.  
 REPALBO  alırken  belli yan etkiler yaşarsanız (bkz. Bölüm 4 “Olası yan etkiler  nelerdir? ”), 
doktorunuz geçici veya kalıcı olarak dozunuzu azaltabi lir veya tedaviyi durdurabilir.  Doz 
diğer mevcut dozlardan, 100 mg ve 75 mg, birine düşürülebilir.  
 REPALBO  letrozol  ile birlikte  kullanılırken  letrozolün  önerilen  dozu  28 günlük  dönem 
boyunca ağızdan al ınan günde 2,5  mg’dır.  
 REPALBO  fulvesterant ile birlikte kullanılırken fulvestrant için önerilen doz 500 mg’dır. 
Önerilen fulverstrant dozu 1., 15., ve 29. günlerde ve daha sonra ayda bir alınmalıdır. 
Tabletlerin her gün aynı saatte alınması gerekir. REPAL BO’yu her gün aynı saatte almanız 
tabletleri almayı hatırlamanıza yardımcı olacaktır. Palbosiklib ve fulvestrant kombinasyonu 
ile tedaviye başlamadan önce ve tedavi süresi boyunca, pre/perimenopozal kadınlar yerel 
6/9  klinik uygulamaya göre LHRH agonisti adı v erilen ilaçlar ile tedavi edilmelidir.  
 
Doktor unuz söylediği sürece REPALBO ’yu her gün almaya devam ediniz.  
 
Doktorunuz söylemedikçe dozunuzu değiştirmeyiniz veya tedaviyi bırakmayınız.  
 
 Uygulama  yolu ve metodu:  
 REPALBO  tabletleri her gün aynı saatte yemeklerle beraber veya ayrı olarak alabilirsiniz.  
 REPALBO ’yu her gün aynı saatte almanız tabletleri almayı hatırlamanıza yardımcı olacaktır.  
 REPALBO  ile tedaviniz sırasında greyfurt suyu veya greyfurt meyvesinden uzak durun uz. 
 REPALBO  tabletleri bir bardak su ile bütün olarak yutun uz. 
 Tabletleri çiğnemeyin, ezmeyin veya bölmeyin iz. 
 Kırılmış, çatlamış veya başka bir şekilde hasarlı görünen tabletleri kullanmayın ız. 
 
Değişik  yaş grupları:  
Çocuklarda kullanımı:  
REPALBO’nu n çocuklarda güvenli ve etkili olup olmadığı bilinmemektedir. Çocuklarda ve 
ergenlerde kullanımı önerilmemektedir.  
 
Yaşlılarda kullanımı:  
Yaşlı hastalar ile daha genç hastalar arasında, güvenlilik veya etkililik bakımından herhangi bir 
fark gözlenmemiştir.  Fakat bazı yaşlı hastalardaki yüksek duyarlılık göz ardı edilemez.  
 
Özel  kullanım  durumları:   
Karaciğer/Böbrek yetmezliği:  
REPALBO , hafif veya orta karaciğer yetmezliği olan hastalarda doz ayarlaması gerektirmez. 
Ciddi karaciğer yetmezliği olan hastalar için önerilen REPALBO  dozu günde bir kez 75 mg’dır.  
 
Hafif, orta veya ciddi böbrek yetmezliği olan hastalar için REPALBO  doz ayarlaması gerekli 
değildir.  Hemodiyaliz (zararlı maddelerin ve fazla suyun vücuttan uzaklaştırılmasını sağlayan bir 
tedavi şekli) gereken hastalardaki veriler, bu popülasyonda herhangi bir doz ayarlaması önerisi 
yapmak için yetersizdir.  
 
Eğer REPALBO’nu n etkisinin çok güçlü veya zayıf olduğuna dair bir izleniminiz var  ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla  REPALBO  kullandıysanız:  
Gerektiğinden fazla REPALBO  alınması durumunda, hemen doktora başvurulmalı veya en yakın 
sağlık kuruluşuna gidilmelidir.  
 
REPALBO ’dan kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
7/9   
REPALBO ’yu kullanmayı  unutursanız  
Unutulan dozları dengelemek  için çift doz almayınız.  
 
Bir dozu unuttuğunuzu fark ettiğinizde, sadece sonraki dozu zamanında alınız, unuttuğunuz dozu 
almayınız.  
 
Eğer REPALBO  aldıktan sonra kusarsanız, fazladan bir doz almayınız. Bir sonraki dozunuzu 
zamanı geldiğinde alınız.  
 
 
REPALBO  ile tedavi sonlandırıldığında  oluşabilecek etkiler  
Doktorunuz tarafından belirtilmedikçe  REPALBO  kullanmayı bırakmayınız. REPALBO  
kullanımı  ile ilgili herhangi bir sorunuz  varsa, doktorunuza veya eczacınıza danışınız . 
 
4. Olası  yan etkiler nelerdir?  
Tüm  ilaçlar  gibi, REPALBO’nu n içeriğinde  bulunan  maddelere  duyarlı  olan kişilerde  yan etkiler 
olabilir.  
 
Aşağıdaki belirtilerden herhangi birin i görürseniz hemen doktorunuzla iletişime geçiniz: : 
 Ciddi bir kan hastalığınız olduğunun belirtisi olabilen ateş, üşüme, halsizlik,  nefes darlığı, 
kanama ve hafif travma il e ciltte kolay morarma  
 Akciğer lerde  iltihabın belirtisi  olabilen nefes almada zorluk, kuru öksürük , göğüs ağrısı  
 Ağrılı şiş bacak, göğüs ağrısı, nefes darlığı, hızlı nefes alma veya hızlı kalp atış hızı, damardaki 
kan pıhtılaşmasının belirtileri olabilir ( 10 kişiden en fazla 1’ ini etkileyebilir)  
 
Bunlar ciddi bir kan hastalığının belirtileri olabilir.  
Yan etkiler aşağıdaki kategorilerde gösterildiği şekilde sıralanmıştır.  
Çok yaygın   : 10 hastanın en az 1’inde görülebilir.  
Yaygın   : 10 hastanın  birinden  az, fakat  100 hastanın  birinden  fazla  görülebilir.  
Yaygın  olmayan  : 100 hastanın  birinden  az, fakat  1.000  hastanın  birinden  fazla  görülebilir. 
Seyrek   : 1.000 hastanın birinden az , fakat 10.000 hastanın birinden fazla görülebilir.  
Çok seyrek   : 10.000 hastanın birinden az görülebilir.  
Bilinmiyor   : Eldeki  verilerden  hareketle  tahmin  edilemiyor.  
 
Diğer yan etkiler  
Çok y aygın : 
 Enfeksiyonlar  
 Kanda lökosit (akyuvar), eritrosit (alyuvar) ve trombosit sayısında  düşme  
 Yorgun hiss etme  
 İştah ta azalma  
 Ağız ve dudak larda  iltiha p (stomatit), bulantı, kusma, ishal  
 Döküntü  
8/9   Saç dökülmesi  
 Zayıflık  (güçsüzlük)  
 Ateş 
 Karaciğer kan testlerinde anormallikler  
 Kuru cilt  
 
Yaygın : 
 Lökosit  sayısında düş me ile  birlikte ateş (febril nötropeni)  
 Bulanık görme, gözyaşında artış, göz kuruluğu  
 Tat değişikli kleri (disguzi)  
 Burun kanaması  
 Avuç içlerinde ve/veya ayak tabanlarında kızarıklık, ağrı, soyulma, şişme ve kabarma (Palmar 
Plantar Eritrodisestezi Sendromu [PPES]) (el ayak sendromu)  
 Anormal böbrek kan testi sonucu (kanda yüksek kreatinin seviyesi)  
 
Yaygın olmayan : 
 Pullu kırmızı  lekelere neden olan , muhtemelen eklemlerde ağrı ve yüksek ateşle birlikte 
görülen deri  iltihabı ( Kutanöz lupus eritematozus [KLE]) 
 Ciltte, soluk kırmızı halkalarla çevrili koyu kırmızı bir merkeze sahip bir nokta veya “boğa 
gözü” gibi görünebilen kırmızı lekelere veya yamalara neden olan bir cilt reaksiyonu (eritema 
multiforme)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilen diriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gele n yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. REPALBO’nu n saklanması  
REPALBO ’yu çocukların  göremeyeceği,  erişemeyeceği  yerlerde  ve ambalajında  saklayınız .  
 
30°C altın daki oda sıcaklığında saklayın ız. Nemden korumak için orijinal ambalajında 
saklayın ız. 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve İklim 
Değişikliği  Bakanlığınca belirlenen toplama sistemine veriniz.  
 
9/9  Son kullanma  tarihiyle  uyumlu  olarak kullanınız.  
Kutu  üzerinde  yazılı  olan son kullanma  tarihinden  sonra  REPALBO ’yu kullanmayınız.  
 
Ruhsat  Sahibi : 
Saba İlaç San. ve Tic. A.Ş.  
Küçükçekmece/İstanbul  
Tel: 0212 692 92 92  
Faks: 0212 697 00 24  
E-posta:  saba@sabailac.com.tr  
 
Üretim  Yeri:   
Deva Holding A.Ş .  
Kapaklı/ TEKİRDAĞ  
 
Bu kullanma  talimatı  26/11/2024  tarihinde onaylanmıştır.  
