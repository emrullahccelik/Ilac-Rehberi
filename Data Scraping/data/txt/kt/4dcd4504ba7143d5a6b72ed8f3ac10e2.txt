 1 / 7  Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz, çünkü sizin için önemli bilgiler içermektedir.  
• Bu kullanma  talimatını saklayınız.  Daha sonra tekrar okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza  veya eczacınıza  danışınız. 
• Bu ilaç kişisel  olarak  sizin için reçete edilmiştir,  başkalarına vermeyiniz.  
• Bu ilacın kullanımı  sırasında,  doktora  veya hastaneye  gittiğinizde  bu ilacı 
kullandığınızı doktorunuza söyleyiniz. 
• Bu talimatta  yazılanlara aynen uyunuz. İlaç hakkında size önerilen  dozun dışında 
yüksek  veya düşük  doz kullanmayınız. KULLANMA TALİMATI  
 
NOBİCİA 5 mg film kaplı tablet 
Ağızdan  alınır.  
 
• Etkin  madde : Tadalafil  
Her film kaplı  tablet  5 mg tadalafil içerir.  
• Yardımcı maddeler: Laktoz anhidrus (inek sütü kaynaklı), kroskarmeloz sodyum, sodyum 
lauril sülfat, hidroksipropil selüloz, mikrokristalin selüloz, magnezyum stearat, Opadry II  
Sarı 31F38002 (içeriği: laktoz monohidrat (inek sütü kaynaklı), hipromelloz, titanyum 
dioksit (E17 1), polietilen glikol/makrogol ve sarı demir oksit (E172))  
 
 
Bu Kullanma  Talimatında : 
1. NOBİCİA nedir  ve ne için kullanılır?  
2. NOBİCİA’yı  kullanmadan  önce  dikkat  edilmesi  gerekenler  
3. NOBİCİA nasıl  kullanılır?  
4. Olası  yan etkiler nelerdir?  
5. NOBİCİA’nın  saklanması  
 
Başlıkları yer almaktadır.  
 
1. NOBİCİA nedir  ve ne için kullanılır?  
 
NOBİCİA 5 mg, sarı renkli, damla şeklinde film kaplı tablet halindedir. 14, 28 veya 56 
tabletlik blister ambalajdadır.  
 NOBİCİA,  fosfodiesteraz tip 5 inhibitörleri  olarak  adlandırılan  ilaç grubuna  dahildir.  
 NOBİCİA 5 mg yetişkin erkeklerde aşağıdaki hastalıkların tedavisinde kullanılır:  
Erektil disfonksiyon, cinsel  aktivite  için gerekli  penis  sertleşmesinin  sağlanamaması  veya 
sertliğin korunamaması durumudur. NOBİCİA’nın cinsel aktivite için uygun penis sertleşmesinin sağlanması yeteneğini önemli ölçüde geliştirdiği gösterilmiştir. Cinsel uyarıyı takiben NOBİCİA, penis içerisindeki kan da marlarının gevşemesine yardımcı olarak kanın 
penis içerisine akışını sağlar. Bunun sonucunda peniste sertleşme gerçekleşir. Eğer sertleşme sorununuz yoksa NOBİCİA yardımcı olmayacaktır.  
 Cinsel uyarının olmadığı durumlarda NOBİCİA’nın tek başına işe yaramayacağı önemle göz 
önünde bulundurulmalıdır. Bu nedenle sizin ve partnerinizin, sertleşme sorunu tedavisi için ilaç almıyormuş gibi, ön cinsel aktivitede bulunması gerekmektedir.  
 2 / 7  İyi huylu prostat büyümesine (benign prostat hiperplazisi) bağlı alt idr ar yolları bulguları, 
prostatın yaşla birlikte büyüyerek, idrar yapmaya başlamada zorlanma, idrar torbasının tam 
boşalamaması ve daha sık olarak hatta gece bile idrara çıkma gerekliliği şeklinde tanımlanabilen bir durumdur. NOBİCİA, kan akımını artırarak, prostat ve mesane kaslarını 
gevşeterek benign prostat hiperplazisinin semptomlarını azaltabilir. Tedaviye başladıktan sonra NOBİCİA’nın 2 hafta içinde üriner semptomlarda düzelme sağlamaya başladığı gösterilmiştir.  
 
2. NOBİCİA’yı  kullanmadan önce  dikkat  edilm esi gerekenler  
 NOBİCİA’yı aşağıdaki durumlarda KULLANMAYINIZ  
Eğer,  
• Tadalafil veya NOBİCİA’nın içinde yer alan diğer maddelerden herhangi birine karşı 
alerjiniz (aşırı hassasiyet) varsa.  
• Herhangi bir formda organik nitrat veya amil nitrit gibi nitrik oksi t içeren ilaçlar 
kullanıyorsanız. Bu grup ilaçlar (nitratlar), koroner kalp hastalığına bağlı göğüs ağrısı 
(anjina pektoris) tedavisinde kullanılmaktadır. NOBİCİA’nın bu ilaçların etkilerini arttırdığı gösterilmiştir. Eğer herhangi bir formda nitrat kullan ıyorsanız veya emin 
değilseniz doktorunuzu bilgilendiriniz.  
• Ciddi kalp rahatsızlığınız varsa ya da yakın zamanda (son 90 gün içinde) kalp krizi geçirdiyseniz.  
• Stabil olmayan  göğüs  ağrısı  ya da cinsel  birleşme sırasında  göğüs  ağrınız  varsa.  
• Son 6 ayda New York Heart Association sınıflandırmasına göre “Sınıf 2” ya da daha ağır 
kalp yetmezliğiniz varsa. 
• Kontrol  edilemeyen  kalp ritim  bozukluğunuz  (aritmi) varsa.  
• Tansiyonunuz çok düşükse 90/50 mmHg ya da kontrol altına alınamamış yüksek 
tansiyonunuz varsa.  
• Yakın zamanda  (son 6 ay içerisinde)  felç geçirdiyseniz.  
• Göz felci olarak da tanımlanan non- arteritik anterior iskemik optik nöropati (NAION) 
nedeniyle görme kaybınız olduysa.  
• Riosiguat kullanıyorsanız. Bu ilaç akciğerde yüksek kan basıncı (pulmoner arteriyel hipertansiyon)  ve kan pıhtısına  bağlı  akciğerde yüksek  kan basıncı  (kronik tromboembolik 
pulmoner hipertansiyon) tedavisi için kullanılır. NOBİCİA gibi PDE5 inhibitörlerinin bu 
ilacın tansiyon düşürücü etkisini arttırdığı gösterilmiştir. Riosiguat kullanıy orsanız veya 
emin değilseniz doktorunuzla konuşunuz. 
 
NOBİCİA’yı  aşağıdaki  durumlarda  DİKKATLİ  KULLANINIZ 
NOBİCİA’yı  kullanmadan önce  doktorunuzla  konuşunuz.  
 Cinsel  aktivite  kalbinize  ekstra  bir zorlama yaptığından, kalp hastalığı olan  hastalarda olası  bir 
risk taşır. Bu nedenle, kalp probleminiz varsa doktorunuzu bilgilendirmelisiniz.  
 İyi huylu prostat büyümesi (benign prostat hiperplazisi) ve prostat kanseri benzer belirtiler gösterebilir, doktorunuz benign prostat hiperplazisi tedavisine başlamadan önce sizi prostat kanseri ya da benzer diğer ürolojik belirtiler açısından kontrol etmelidir. NOBİCİA’nın  
prostat kanseri tedavisinde kullanılması önerilmemektedir.  
 
Aşağıdaki nedenler, NOBİCİA’nın sizin için neden uygun olmayabileceğini gösteren nedenlerdi r. Eğer bunlardan herhangi bir tanesi size uyuyorsa, ilacı almadan önce doktorunuz 
ile konuşunuz:  
• Kırmızı kan hücrelerinin anormalliği (orak hücreli anemi), kemik iliği kanseri (multipl 
 3 / 7  miyelom), kan hücrelerinin kanseri (lösemi) veya peniste şekil bozukluğunuz varsa.  
• Ciddi  karaciğer  probleminiz  varsa.  
• Ciddi  böbrek rahatsızlığınız  varsa.  
• Peniste herhangi  bir cinsel  isteğe bağlı  olmaksızın  sık ve uzun  süreli  sertleşme varsa.  
 
Bel ve leğen kemiğinin içindeki oluşumları ilgilendiren cerrahi girişim (pelvik cerrahi) veya 
prostat bezinin etrafındaki bazı dokularla birlikte alınması olarak tanımlanan sinirin korunmadığı radikal prostatektomi geçiren hastalarda NOBİCİA’nın etkili olu p olmadığı 
bilinmemektedir.  
 
NOBICIA kullanırken g örmede ani azalma ya da görme kaybı ya da görme bozukluğu 
yaşar sanız, NOBİCİA kullanmayı bırakınız ve derhal doktorunuza başvurunuz.  
 
Bu uyarılar geçmişteki herhangi bir dönemde dahi olsa sizin için geçerli yse lütfen  
doktorunuza danışınız.  
 
Tadalafil kullanan bazı hastalarda azalmış veya ani işitme kaybı kaydedilmiştir. Olayın doğrudan tadalafille ilişkili olup olmadığı bilinmese de işitmede azalma veya ani işitme kaybı yaşarsanız, NOBİCİA kullanmayı bırakınız ve derhal doktorunuza başvurunuz.  
 
NOBİCİA,  kadınların  kullanımı için değildir.  
 
NOBİCİA’nın  yiyecek  ve içecek  ile kullanılması 
NOBİCİA’yı  aç veya  tok karna  kullanabilirsiniz.  
Alkol ile birlikte kullanımının etkileri için bölüm 3'e bakınız. Greyfurt suyu NOBİCİA’nın etkisi üzerine etkili olabilir ve dikkatle kullanılmalıdır. Daha fazla bilgi için doktorunuzla 
konuşunuz.  
 
Hamilelik  
Geçerli  değildir. 
 
Emzirme  
Geçerli  değildir. 
 Fertilite  
Köpekler tedavi edildiğinde testislerde sperm gelişiminde azalma meydana gelmiştir. Sperm sayısında azalma bazı erkeklerde görülmüştür. Bu etkilerin doğurganlık eksikliğine yol  
açması olası değildir.  
 
Araç  ve makine  kullanımı 
Klinik araştırmalarda tadalafil kullanan erkeklerin bazılarında baş dönmesi bildirilmiştir. Bu 
nedenle, taşıt veya makine kullanmadan önce tabletlere karşı nasıl bir tepki gösterdiğinizi bilmeniz gerekir.  
 
NOBİCİA’nın içeriğinde bulunan bazı yardımcı maddeler hakkında önemli bi lgiler 
NOBİCİA,  laktoz  (inek  sütü kaynaklı)  içermektedir.  Eğer  daha  önceden  doktorunuz  
tarafından  bazı şekerlere  intoleransınız  olduğu  söylenmişse bu tıbbi ürünü almadan  önce 
doktorunuzla temasa geçiniz.  
 
Diğer  ilaçlar  ile birlikte kullanımı  
Özellikle  nitratlarla  tedavi  görüyorsanız  doktorunuzu veya  eczacınızı  bilgilendirmeniz  çok 
 4 / 7  önemlidir çünkü nitratlarla birlikte NOBİCİA kullanmamalısınız.  
 
Aşağıdaki  ilaçları  NOBİCİA ile birlikte  kullanacaksanız NOBİCİA ya da belirtilen  ilaçlar 
etkilenebileceği için  doktorunuz ya da eczacınıza bilgi veriniz:  
- Seçici olmayan alfa blokör olarak adlandırılan ilaçlar, (bazen  yüksek tansiyonu ya da iyi  
huylu prostat büyümesine eşlik eden idrar yolu bulgularının tedavisinde kullanılır.)  
- Yüksek tansiyonu tedavi  eden  diğer  ilaçlar  
- Riosiguat  
- 5 alfa redüktaz  inhibitörü  (büyümüş  prostatın  tedavisinde  kullanılır) 
- Ketokonazol  gibi ilaçlar  (mantar  enfeksiyonlarının tedavisi  için) ve AIDS  ya da HIV 
enfeksiyonu tedavisi için proteaz inhibitörleri  
- Fenobarbital, fenitoin ve  karbamazepin  (konvülziyona  karşı  kullanılan  ilaçlar)  
- Rifampisin,  eritromisin,  klaritromisin  veya itrakonazol  (gibi bakteri  ve mantar 
enfeksiyonlarının tedavisinde kullanılan ilaçlar)  
- Sertleşme tedavisinde  kullanılan  diğer  ilaçlar  
 
Eğer  doktorunuz  kullanamayacağınızı  söylediyse,  diğer  ilaçlar  ile birlikte  NOBİCİA  
kullanmayınız.  
 
Eğer,  erektil  disfonksiyon tedavisi  oluyorsanız, NOBİCİA’yı  diğer  ilaçlar ile birlikte 
kullanmayınız.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlar da 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. NOBİCİA nasıl  kullanılır?  
 Uygun  kullanım  ve doz/uygulama sıklığı için talimatlar:  
NOBİCİA’yı  kullanırken  her zaman  doktorunuzun söylediği  şekilde  alınız.  Eğer  emin 
değilseniz doktorunuza ya da eczacınıza danışınız. 
 
Önerilen doz, her gün yaklaşık aynı saatte alınan günde bir kez 5 mg’lık tablettir. Doktorunuz NOBİCİA’ya verdiğiniz cevaba göre doz ayarlaması yapabilir. NOBİCİA tabletler ağız yoluyla kullanılır.  
 
Alkol  kullanımı geçici olarak tansiyonunuzu düşürebilir. Eğer NOBİCİA aldıysanız ya da 
almayı düşünüyorsanız, ayağa kalktığınızda baş dönmesi riskini artıracağından, fazla alkol alımından (kandaki alkol oranı %0.08 ya da daha fazla olmamalı) kaçınınız.  
 
Erektil disfonksiyon tedavisi  
Genel  olarak  önerilen  doz öngörülen cinsel  aktiviteden en az 30 dakika  önce  alınan  10 mg 
(2x5mg) ’dır. 10 mg(2x5mg)  tadalafilin yeterli bir etki göstermediği hastalarda doz 20 mg’a 
yükseltilebilir.  
 Günlük maksimum 1 doz kullanılmalıdır.  
 Tadalafilin 10 mg (2x5 mg) veya 20 mg’lık dozları öngörülen cinsel aktiviteden önce 
alınmalıdır ve sürekli günlük kullanım için önerilmemektedir. 
 
İlişki öncesi tadalafilin daha sık kullanımına (ör. en az haftada 2 kez) ihtiyaç duyan  
hastalarda, hastanın tercihine ve hekimin değerlendirmesine göre en düşük günlük doz 
 5 / 7  düşünülebilir.  
 Bu hastalarda önerilen doz günde 1 defa 5 mg olmakla birlikte bireysel tolerabiliteye göre doz günde 1 defa 2,5 mg’a düşürülebilir. Günlük rejimin sürekli kullanım uygunluğu periyodik olarak tekrar değerlendirilmelidir.  
 
Günde bir kez alınan NOBİCİA, günün 24 saati içinde cinsel uyarı olduğu herhangi bir zamanda sertleşme sağlar. Günde 1 kez kullanılan NOBİCİA, haftada iki veya daha sık cinsel aktivite beklentisi olan erkekler için uygundur. Cinsel uyarı olmadığı durumlarda NOBİCİA’nın etki etmeyeceğini bilmeniz gerekmektedir. Bu nedenle sizin ve partnerinizin, sertleşme sorunu tedavisi için ilaç almıyormuş gibi, ön cinsel aktivitede bulunmanız gerekmektedir.  
 
Alkol  kullanımı sertleşme yeteneğini  olumsuz yönde  etkileyebilir.  
 
İyi huylu prostat büyümesi (benign prostat hiperplazisi) ne bağlı alt idrar yolları bulgularının 
tedavisinde ve hem erektil disfonksiyon hem de iyi huylu prostat büyümesi (benign prostat 
hiperplazisi) olan hastaların tedavisinde:  
Önerilen doz, her gün yaklaşık aynı saatte alınan, günde 1 kez 5 mg’lık tablettir. Benign 
prostat hiperplazisi için 5 mg tadalafil kullanımını tolere edemeyen ya da bu dozun etkili olmadığı hastalarda alternatif tedavi seçenekleri değerlendirilmelidir.  
 
5
 mg tadalafil  içeren  ürünler  için (çentikli  tabletler  hariç)  ürünün  bölünerek 
kullanılması uygun değildir.  
 
NOBİCİA’yı günde  1 kezden  fazla ALMAMALISINIZ.  
 
Uygulama yolu ve metodu:  
NOBİCİA tabletler yalnız erkeklerde ağız yoluyla kullanım içindir. Tableti bütün olarak bir  
miktar su ile yutunuz. NOBİCİA aç veya tok karna alınabilir.  
 
Değişik  yaş grupları:  
Çocuklarda  kullanımı: 
NOBİCİA,  18 yaşın  altındaki  çocuklar  ve ergenlerin  kullanımı  için uygun değildir.  
 
Özel  kullanım durumları  
Özel  kullanımı  yoktur.  
 
Eğer  NOBİCİA’nın  etkisinin  çok güçlü veya zayıf  olduğuna dair bir izleniminiz  var ise 
doktorunuz veya eczacınız ile konuşunuz. 
 
Kullanmanız  gerekenden  fazla  NOBİCİA kullandıysanız  
NOBİCİA’dan  kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
 
Bölüm  4’de belirtilen  yan etkiler ile karşılaşabilirsiniz.  
 
NOBİCİA’yı  kullanmayı unutursanız  
Hatırlar hatırlamaz dozunuzu hemen alınız ancak unutulan dozları dengelemek için çift doz  
almayınız.  
 
 6 / 7  Bu ürünün kullanımıyla ilgili başka herhangi bir sorunuz varsa doktorunuza ya da eczacınıza 
danışınız. NOBİCİA’yı günde bir kezden fazla almamalısınız. 
 
NOBİCİA ile tedavi  sonlandırıldığında  oluşabilecek  etkiler  
Bulunma maktadır.  
 
4. Olası yan etkiler  nelerdir?  
 Tüm  ilaçlar  gibi, bu ilacın  içeriğinde  bulunan maddelere duyarlı  olan kişilerde  yan etkiler 
olabilir. Bu etkiler normalde hafifle orta derece arasındadır.  
 
Yan etkiler aşağıdaki  kategorilerde  gösterildiği şekilde  sınıflandırılmaktadır. 
Çok yaygın : 10 hastanın en az birinde görülebilir. 
Yaygın  : 10 hastanın birinden az, fakat 100 hastanın birinden fazla görülebilir. 
Yaygın olmayan  : 100 hastanın  birinden az, fakat  1000 hastanın  birinden fazla görülebilir.  
Seyrek  : 1.000 hastanın  birinden az fakat  10.000 hastanın  birinden fazla 
görülebilir.  
Çok seyrek  :10.000 hastanın birinden az görülebilir. 
Bilinmiyor  : Eldeki  verilerden  hareketle  tahmin  edilemiyor.  
 Aşağıdakilerden biri olursa, NOBİCİA’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Alerjik  reaksiyon (döküntü dahil)  (sıklık: yaygın olmayan)  
• Göğüs  ağrısı - nitrat  kullanmayınız, derhal  medikal yardımı aramalısınız  (sıklık: yaygın 
olmayan)  
• NOBİCİA kullandıktan sonra uzamış ve ağrılı sertleşme, priapizm (sıklık: seyrek). 
Eğer bunun gibi 4 saatten daha uzun süren sertleşme ile karşılaşırsanız hemen doktorunuza başvurunuz.  
• Ani görüş  kaybı  (sıklık: seyrek) , 
görmede bozulma, karartılı görme, bulanık sant ral görüş 
veya ani görüş azalması (sıklık: bilinmiyor).  
 
Raporlanan diğer  yan etkiler: 
Yaygın:  
Baş ağrısı, sırt ağrısı , kas ağrıları, kollar  ve bacaklarda  ağrı, yüzde  kızarma, burun tıkanıklığı , 
hazımsızlık  
 Yaygın  olmayan:  
Baş dönmesi , mide  ağrısı, bulantı, kusma , reflü , bulanık görme, göz ağrısı , nefes almada zorluk , 
idrarda  kan varlığı, uzamış  sertleşme , çarpıntı  hissi, hızlı  kalp atımı , yüksek tansiyon, düşük 
tansiyon, burun kanaması  ve kulaklarda  çınlama, ellerde,  ayaklarda  ve bileklerde  şişme ve 
yorgun hissetme.  
 Seyrek : 
Bayılma , nöbet  ve geçici  hafıza kaybı , göz  kapaklarının şişmesi , kırmızı gözler , ani  duyma  
azalması ya  da kaybı , kurdeşen (cilt yüzeyindeki  kaşıntılı  kırmızı şerit şeklinde  döküntüdür) , 
idrar yolundan kan gelmesi , menide  kan varlığı ve terlemede artış 
 
Tadalafil kullanan erkeklerde kalp krizi ve inme rapor edilmiştir. Bu erkeklerin çoğunda bu  
ilacı kullanmadan önce kalp problemleri olduğu biliniyordu. 
 
Tek veya  her iki gözde  seyrek  olarak  görme  yeteneğinde  kısmi,  geçici  veya  kalıcı azalma 
 7 / 7  veya görme kaybı rapor edilmiştir.  
 
Klinik  araştırmalarda  tadalafil  kullanan erkeklerde görülen  bazı ilave  seyrek  yan 
etkiler:  
Migren , yüzün şişmesi, yüzün ya da boğazın şişmesine neden olan ciddi  alerjik  reaksiyonlar, 
ciltte  kızarıklık, gözlere  giden kan akışını  etkileyen  bazı  bozukluklar, düzensiz kalp  atımı,  anjina  
ve ani kardiyak ölüm, görmede bozulma, karartılı görme, bulanık santral görüş veya ani görüş 
azalması (sıklık: bilinmiyor) 
 
75 yaş üzerinde tadalafil kullanan erkeklerde baş dönmesi yan etkisi daha sıklıkla rapor 
edilmiştir. 65 yaş üzerinde tadalafil kullanan erkeklerde ishal yan etkisi daha sıklıkla rapor edilmiştir.  
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karş ılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. NOBİCİA’nın  Saklanması  
NOBİCİA’yı  çocukların göremeyeceği, erişemeyeceği  yerlerde ve ambalajında saklayınız.  
 
NOBİCİA tabletler, nemden korumak için orijinal ambalajında ve 25ºC’nin altındaki oda sıcaklığında saklanmalıdır.  
 
Son kullanma  tarihiyle  uyumlu olarak  kullanınız.  
 
Ambalajdaki  son kullanma tarihinden  sonra NOBİCİA’yı  kullanmayınız.  
 
Son kullanma  tarihi geçmiş  veya  kullanılmayan  ilaçları  çöpe  atmayınız!  Çevre,  Şehircilik  ve 
İklim  Bakanlığınca  belirlenen  toplama  sistemine veriniz.  
 
Eğer  üründe  ve/veya  ambalajında  bozukluklar  fark ederseniz NOBİCİA’yı kullanmayınız.  
 
Ruhsat sahibi:  
Nobis  Scientific  İlaç Ve San. Tic. A.Ş.  
Tuzla/İstanbul  
 
Üretim yeri:  
World  Medicine İlaç San. ve Tic. A.Ş.  
Bağcılar/İstanbul  
 
Bu kullanma  talimatı …/…/…  tarihinde  onaylanmıştır.  
