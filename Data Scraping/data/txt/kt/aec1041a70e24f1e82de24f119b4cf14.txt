Sayfa  1 / 11  Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü sizin için önemli  bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave sorularınız  olursa, lütfen  doktorunuza veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu ilacı 
kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  yüksek  
veya düşük  doz kullanmayınız.  KULLANMA  TALİMATI  
 
FASENRA® 30 mg/ml  Kullanıma  Hazır  Enjeksiyon  Kalemi  içinde  Enjeksiyonluk  Çözelti  
Deri  altına  uygulanır.  
Steril  
 
Etkin madde: Her kullanıma hazır enjektör mL’de 30 mg benralizumab içerir. Benralizumab,  
rekombinant  DNA  teknolojisi  ile memeli  (Çin hamsterı  overi)  hücrelerinde üretilen bir  
insan  immünoglobulin  monoklonal  antikordur.  
Yardımcı  maddeler : L-histidin,  L-histidin  hidroklorür  monohidrat,  α,α-trehaloz  dihidrat,  
polisorbat 20 (bitkisel kaynaklı), enjeksiyonluk su.  
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini  
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan  
etkilerin  nasıl raporlanacağını öğrenmek için 4.  Bölümün sonuna  bakabilirsiniz.  
 
 
Bu Kullanma  Talimatında:  
1. FASENRA® nedir  ve ne için kullanılır?  
2. FASENRA®’yı kullanmadan  önce  dikkat  edilmesi  gerekenler  
3. FASENRA® nasıl  kullanılır?  
4. Olası  yan etkiler  nelerdir?  
5. FASENRA®’nın saklanması  
 
Başlıkları  yer almaktadır.  
 
1. FASENRA® nedir ve ne  için kullanılır?  
• FASENRA® bir adet kullanıma  hazır  enjektör  içeren  ambalajlarda  kullanıma  
sunulmuştur.  
• FASENRA® her enjektör  kaleminde  1 mL çözelti  içinde  30 mg (30 mg/mL)  
benralizumab  içerir.  FASENRA®  steril,  berrak  ila opak  arası,  renksiz  ila hafif sarı 
renkli,  beyaz ila beyazımsı  gözle  görülebilir partiküller içerebilen  çözeltidir.  
• FASENRA®, vücuttaki spesifik bir hedef maddeyi tanıyan ve ona bağlanan bir protein  
türü ve bir monoklonal antikor olan benralizumab etkin maddesini içeren bir ilaçtır.  
Benralizumabın hedefi, özellikle eozinofil olarak adlandırılan bir beyaz kan hücresi  
tipinde  bulunan ve interlökin -5 reseptörü olarak adlandırılan  bir proteindir.  
• FASENRA®, yetişkinlerde  şiddetli eozinofilik  astımın  tedavisi  için kullanılmaktadır  
(hastanın kanındaki eozinofil seviyesi en az ≥300 hücre/μl olan hastalar). Eozinofilik  
astım, hastaların kanında ya da akciğerlerinde çok fazla eozinofilin olduğu bir astım  
tipidir.  FASENRA®, hastalığın  tek başına  diğer  ilaçlarla  (yüksek  doz “kortikosteroid  
Sayfa  2 / 11  inhalerler”, uzun etkili bronş genişleticiler vb) iyi bir şekilde kontrol edilemediği, son 1  
yılda en az 2 kere hastanın tedavisini değiştirmeye sebep olacak ciddiyette hastalık  
bulgularında kötüleşme yaşayan hastalarda (hastanın kötüleşme sebebiyle en az 3 gün  
ağız ya da damar yolundan kortikosteroid alanlar) astım tedavisi için diğer ilaçlarla  
birlikte  kullanılır.  
• Eozinofiller, astıma bağlı iltihaplanmada rol alan beyaz kan hücreleridir. FASENRA®, 
eozinofillere bağlanarak bunların sayısının ve enflamasyonun azaltılmasına yardımcı  
olur. 
• FASENRA® yaşadığınız  astım  atağı  sayısını  azaltabilir,  daha  iyi nefes  almanıza  
yardımcı  olabilir  ve astım  semptomlarınızı  azaltabilir.  Eğer  “oral  kortikosteroidler”  
olarak adlandırılan ilaçları alıyorsanız, FASENRA® kullanmak astımınızı kontrol etmek  
için kullandığınız oral kortikosteroidlerin günlük dozunu azaltmanıza ya da bu ilaçları  
kesmenizi  sağlayabilir.  
2. FASENRA®’yı kullanmadan önce dikkat edilmesi gerekenler  
FASENRA®’yı aşağıdaki  durumlarda  KULLANMAYINIZ  
Eğer:  
• Benralizumaba  veya  bu ilacın  bileşiminde  bulunan  yardımcı  maddelerden  herhangi  
birine  karşı  alerjiniz  varsa.  Bunun  sizin  için geçerli  olduğunu  düşünüyorsanız  
doktorunuza,  hemşirenize  ya da  eczacınıza  danışınız.  
 
FASENRA®’yı aşağıdaki  durumlarda  DİKKATLİ  KULLANINIZ  
Eğer  aşağıdaki  durumlar  sizin  için geçerliyse  FASENRA® almadan  önce  doktorunuz,  
hemşireniz  ya da eczacınızla konuşunuz:  
• Parazit  enfeksiyonunuz  varsa  ya da parazit  enfeksiyonlarının  yaygın  olduğu  bir 
bölgede  yaşıyorsanız veya böyle  bir bölgeye seyahat edecekseniz,  
Bu ilaç belirli  tipteki parazit  enfeksiyonlarıyla  savaşma  yeteneğinizi zayıflatabilir.  
• Geçmişte  bir enjeksiyona  ya da ilaca  karşı  alerjik  reaksiyon  yaşadıysanız  (bir 
alerjik  reaksiyonun belirtileri  için bkz.  4. Olası yan  etkiler  nelerdir?).  
 
Eğer  size FASENRA® verilirken  aşağıdaki  durumlar  gelişirse  doktorunuz,  hemşireniz  ya da 
eczacınızla  konuşunuz:  
 
• Bu ilaçla  tedavi  sırasında  astımınız  kontrol  altına  alınamaması  ya da kötüleşmesi,  
• Enjeksiyonları  alırken  astım  semptomlarınızın  kötüleşmesi,  
• Alerjik  reaksiyon  belirtileri  yaşanması  (bkz.  4. Olası  yan etkiler  nelerdir?).  
 
FASENRA® bir kurtarma  ilacı değildir.  Ani bir astım  krizini  tedavi  etmek  için kullanmayın.  
 
Ciddi  alerjik  reaksiyon  belirtilerine  karşı  dikkat  ediniz  
FASENRA® potansiyel  olarak  ciddi  alerjik  reaksiyonlara  neden  olabilir.  FASENRA® 
kullanırken, bu reaksiyonların belirtilerine dikkat etmelisiniz (kurdeşen, döküntü, solunum  
problemleri, bayılma, sersemlik hali, baş dönmesi ve/veya yüzünüz, diliniz veya ağzınızın  
şişmesi  gibi).  
 
Ciddi alerjik reaksiyonların erken belirtilerini nasıl tanıyacağınız ve bu reaksiyonların ortaya  
çıkarsa  nasıl  davranacağınız  hakkında doktorunuzla konuşmanız önemlidir.  
Sayfa  3 / 11  Astıma  yönelik  diğer  ilaçlar  
FASENRA®’ya başladığınızda,  astımınıza  yönelik  koruyucu  ilaçları  kullanmayı  aniden  
bırakmayınız.  
 
Eğer tedaviye verdiğiniz yanıt izin veriyorsa, doktorunuz, özellikle “kortikosteroidler” olarak  
adlandırılanlar  olmak  üzere  bu ilaçların  bazılarının  dozunu  azaltmayı  deneyebilir.  Bu, 
doktorunuzun  gözetimi altında ve aşamalı olarak  yapılmalıdır.  
 
Bu uyarılar  geçmişteki  herhangi  bir dönemde  dahi olsa sizin  için geçerliyse  lütfen  
doktorunuza  danışınız.  
 
Biyoteknolojik  ürünlerin  takip  edilebilirliğinin  sağlanması  için uygulanan  ürünün  ticari  ismi 
ve seri numarası  mutlaka hasta dosyasına kaydedilmelidir.  
 
FASENRA®’nın yiyecek  ve içecek  ile kullanılması:  
FASENRA® tedavisi ile yiyecek ya da içecekler arasında etkileşim meydana gelmesi olası  
değildir.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
Hamileyseniz,  hamile  olabileceğinizi  düşünüyorsanız  veya  hamile  kalmayı  planlıyorsanız  bu 
ilacı kullanmadan önce  doktorunuza danışınız . 
Doktorunuz  aksini  söylemedikçe,  hamileyseniz  FASENRA® kullanmayınız.  FASENRA®’nın 
doğmamış  bebeğe zarar verip vermediği bilinmemektedir.  
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza  
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
FASENRA®’nın anne  sütüne  geçip  geçmediği  bilinmemektedir.  Emziriyorsanız  veya  
emzirmeyi  planlıyorsanız  doktorunuza söyleyiniz.  
 
Araç  ve makine  kullanımı  
FASENRA®’nın araç ve makine  kullanma yeteneğinizi  etkilemesi  olası  değildir.  
 
FASENRA®’nın içeriğinde bulunan bazı yardımcı maddeler hakkında önemli bilgiler  
FASENRA®’nın içeriğinde  özel uyarı  gerektiren  herhangi  bir yardımcı  madde  
bulunmamaktadır.  
 
Diğer  ilaçlar  ile birlikte  kullanımı  
FASENRA® kullanmadan  önce  halihazırda  almakta  olduğunuz,  kısa süre önce  aldığınız  ya da 
alabileceğiniz  tüm ilaçları doktorunuza söyleyiniz.  
 
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda  
kullandınızsa  lütfen doktorunuza veya eczacınıza  bunlar hakkında bilgi veriniz.  
 
3. FASENRA® nasıl  kullanılır?  
Bu ilacı her zaman  tam olarak  doktorunuzun  söylediği  gibi kullanınız.  Emin  değilseniz  
doktorunuza,  hemşirenize  veya eczacınıza danışınız.  
Sayfa  4 / 11  Uygun  kullanım  ve doz/uygulama  sıklığı  için talimatlar:  
• Önerilen doz, 30 mg enjeksiyondur. İlk 3 enjeksiyon 4 haftada bir yapılır. Bundan sonra  
size 8 haftada bir 30  mg verilecektir.  
 
Uygulama  yolu ve metodu:  
• FASENRA®, derinizin  hemen  altına  (subkütan  olarak)  enjeksiyonla  uygulanır.  Siz ve 
doktorunuz veya hemşireniz FASENRA®’yı kendiniz enjekte edip etmeyeceğinize karar  
vermelisiniz.  Daha  önce  FASENRA® kullanmadıysanız  ve daha  önce  FASENRA® ile 
alerjik  reaksiyon  yaşadıysanız,  FASENRA®’yı kendiniz  enjekte etmemelisiniz.  
 
• Siz veya bakıcınız FASENRA®’nın doğru bir şekilde enjekte edilmesi hakkında eğitim  
almalısınız.  FASENRA®’yı kullanmadan  önce  FASENRA® Kalemi  için “Kullanım  
Talimatlarını”  dikkatle okuyun.  
 
Değişik  yaş grupları:  
Çocuklarda  kullanımı:  
FASENRA®’nın, 18 yaşın  altındaki  ergenlerde  ve çocuklarda  güvenliliği  ve faydalarının  
bilinmemesi  sebebiyle  bu popülasyona verilmemelidir.  
 
Yaşlılarda  kullanımı:  
Yaşlı  hastalar  için doz ayarlaması  gerekli  değildir.  
 
Özel  kullanım  durumları:  
Böbrek  yetmezliği:  
Böbrek  yetmezliği  olan hastalar  için doz ayarlaması gerekli  değildir.  
 
Karaciğer  yetmezliği:  
Karaciğer  yetmezliği  olan hastalar  için doz ayarlaması  gerekli  değildir.  
 
Eğer  FASENRA®’nın etkisinin  çok güçlü  veya zayıf  olduğuna  dair bir izleniminiz  var ise 
doktorunuz  veya eczacınız  ile konuşunuz.  
 
Kullanmanız  gerekenden  daha  fazla  FASENRA® kullandıysanız:  
FASENRA®’dan kullanmanız gerekenden fazlasını kullanmışsanız bir  doktor  veya eczacı  ile 
konuşunuz.  
 
FASENRA®’yı kullanmayı  unutursanız:  
Randevunuzu  yeniden  planlamak  üzere  mümkün  olan en kısa sürede  bir sağlık  mesleği  
mensubu  ya da hastane ile iletişime geçiniz.  
 
Unutulan  dozları  dengelemek  için çift doz uygulamayınız.  
 
FASENRA® ile tedavi  sonlandırıldığında  oluşabilecek  etkiler:  
Doktorunuz önermedikçe FASENRA® kullanmayı durdurmayınız. FASENRA® tedavisine ara  
verilmesi ya da tedavinin durdurulması astım belirtilerinizin ve ataklarınızın geri gelmesine  
neden olabilir.  
 
4. Olası yan etkiler  nelerdir?  
Tüm  ilaçlar  gibi herkeste  görülmemesine  rağmen bu  ilaç yan etkilere  neden  olabilir.  
Sayfa  5 / 11  Yan etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastanın  en az 1’inde görülebilir.  
Yaygın   : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az, fakat 10.000 hastanın birinden fazla görülebilir.  
Çok seyrek  : 10.000 hastanın birinden az görülebilir.  
Bilinmiyor  (mevcut  veri doğrultusunda  sıklığı bilinmiyor)  
 
Ciddi  alerjik  reaksiyonlar:  
Aşağıdakilerden   biri   olursa,   FASENRA®’yı kullanmayı  durdurunuz  ve DERHAL  
doktorunuza  bildiriniz veya size en  yakın hastanenin acil  bölümüne  başvurunuz:  
 
Bilinmiyor  (mevcut  veri doğrultusunda  sıklığı  bilinmiyor)  
• Anafilaksi  
belirtiler  genellikle  şunları  içerir:  
• Şişmiş yüz,  dil veya  boğaz,  
• Solunum  problemleri,  
• Bayılma,  baş dönmesi,  sersemlik  hissi (kan basıncındaki  düşme  nedeniyle),  
 
Yaygın  (10 hastanın  birinden  az, fakat  100 hastanın  birinden  fazla  görülebilir)  
Aşırı  duyarlılık  reaksiyonları  (kurdeşen  , döküntü)  
 
Bunların  hepsi  çok ciddi  yan etkilerdir  ve enjeksiyondan  saatler  veya  günler  sonra  meydana  
gelebilirler.  
 
Eğer  bunlardan  biri sizde  mevcut  ise, sizin  FASENRA®’ya karşı  ciddi  alerjiniz  var demektir.  Acil 
tıbbi müdahaleye veya hastaneye yatırılmanıza gerek olabilir.  
Aşağıdakilerden herhangi birini fark ederseniz, doktorunuza söyleyiniz:  
Yaygın  
• Baş ağrısı  
• Boğaz  ağrısı  (farenjit)  
• Ateş (yüksek  sıcaklık)  
• Enjeksiyon  yeri reaksiyonları  (örneğin;  ağrı, kızarıklık,  kaşıntı,  enjeksiyonun  yapıldığı  
yerin  yakınında şişme)  
 
Bunlar  FASENRA®’nın hafif  yan etkileridir.  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu  veya eczacınızı bilgilendiriniz.  
 
Yan etkilerin raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın  
güvenliliği  hakkında daha fazla bilgi  edinilmesine katkı sağlamış olacaksınız.  
Sayfa  6 / 11  5. FASENRA®’nın saklanması  
FASENRA®’yı çocukların  göremeyeceği,  erişemeyeceği  yerlerde  ve ambalajında  saklayınız.  
FASENRA® tek kullanımlıktır.  
 
Son kullanma  tarihi ile  uyumlu  olarak  kullanınız.  
Enjektörün  ve kartonun  üzerinde  belirtilen  son kullanma  tarihinden  sonra  FASENRA®’yı 
kullanmayınız.  
Son kullanma  tarihi belirtilen  ayın son  gününü ifade  etmektedir.  
Kullanıma hazır enjektörü ışıktan korumak için orijinal ambalajında saklayınız.  
2ºC - 8ºC arasında buzdolabında  saklayınız.  
FASENRA, 25ºC’nin  altında  oda sıcaklığında  en fazla  14 gün boyunca  saklanabilir.  
Buzdolabından  çıkarıldıktan  sonra,  FASENRA 14 gün içerisinde  kullanılmalı  veya  
atılmalıdır.  
Dondurmayınız.  Çalkalamayınız.  
 
Eğer  üründe  ve/veya  ambalajında  bozukluklar fark  ederseniz  FASENRA®’yı kullanmayınız.  
 
Çevreyi korumak amacı ile kullanmadığınız FASENRA®’yı şehir suyuna veya çöpe atmayınız.  
Bu konuda eczacınıza danışınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik  
Bakanlığınca  belirlenen  toplama sistemine veriniz.  
 
Ruhsat  sahibi:  
AstraZeneca İlaç San. ve Tic. Ltd.Şti.  
Büyükdere Cad. Yapı Kredi Plaza B Blok  
Kat 3-4 34330 Levent -İstanbul  
 
Üretim  yeri:  
Catalent  Indiana,  LLC  
1300  South  Patterson  Drive/Bloomington/ABD  
 
Bu kullanma  talimatı  15/08/2024  tarihinde  onaylanmıştır.  
Sayfa  7 / 11  Uygulama  talimatları  
 
FASENRA® 30 mg/ml  Kullanıma  Hazır  Enjeksiyon  Kalemi  içinde  Enjeksiyonluk  Çözelti  
Benralizumab  
Deri altına uygulanır.  
Kullanıma  Hazır  Tek Kullanımlık  Enjeksiyon  Kalemi  
 
FASENRA® kaleminizi  kullanmadan  önce,  sağlık  uzmanınız  size veya  bakıcınıza  nasıl  doğru  
kullanılacağını  göstermelidir.  
 
FASENRA® kaleminizi  kullanmaya  başlamadan  önce  ve her yedek  alımınızda  bu 
“Kullanım Talimatları”nı okuyunuz. Yeni bilgi olabilir. Bu bilgi, sağlık uzmanınızla tıbbi  
durumunuz  veya  tedaviniz hakkında  konuşmanızın  yerini almaz.  
Sizin  veya  bakıcınızın  herhangi  bir sorusu  olursa,  sağlık  uzmanınızla  konuşun.  
 
Önemli  Bilgiler  
FASENRA®’yı kullanmaya hazır olana kadar buzdolabı içinde, kutusunda, 2°C ila 8°C  
arasında bir sıcaklıkta saklayın. FASENRA® en fazla 14 gün oda sıcaklığında 25 °C’ye  
kadar tutulabilir. Buzdolabından çıkarıldıktan sonra, FASENRA® 14 gün içinde kullanılmalı  
veya atılmalıdır.  
 
Aşağıdaki  durumlarda  FASENRA® Kalem’i  kullanmayınız : 
• Donmuşsa  
• Düşürülmüş  veya hasar  görmüşse  
• Kutu  üzerindeki  güvenlik  mührü  kırılmışsa  
• Son kullanma tarihi  (SKT) geçmişse  
 
Şunları  yapmayınız : 
• FASENRA® Kalem’inizi  sallamayınız  
• FASENRA® Kalem’inizi  paylaşmayınız  veya  yeniden kullanmayınız  
 
Yukarıdakilerden  herhangi  biri meydana  gelirse,  FASENRA® Kalem’i  delinmeye  karşı  
dayanıklı  bir kesici/delici  malzeme  kabına  atınız  ve yeni bir FASENRA® Kalemi  kullanınız.  
 
Her FASENRA® Kalemi,  sadece  bir kerelik  kullanım  için 1 doz FASENRA® içerir.  
 
FASENRA® Kaleminiz  
Bu talimatların  6. adımına  ulaşana  ve FASENRA®’yı enjekte  etmeye  hazır  olana  kadar  kapağı  
çıkarmayınız . 
 
İzleme  
penceresi  Kullanımdan önce  Kullanımdan  Sonra  
  
Kapak  Sıvı ilaç Son kullanma  tarihli  etiket  İğne muhafazası  Yeşil  piston  
Sayfa  8 / 11  Adım  1 - Sarf Malzemelerini  Toplayınız  
• Buzdolabından  1 FASENRA® Kalemi  
• 1 alkollü mendil  
• 1 pamuk topu veya  gazlı  bez 
• 1 delinmeye  karşı  dayanıklı  kesici/delici  malzeme kutusu.  
(Bkz.  Adım  10 - Kullanılmış  FASENRA® Kalem’i  güvenli  bir şekilde  atın) 
 
 
 
 
FASENRA® Kalem  Alkollü  mendil  Pamuk  topu veya  
gazlı  bez Kesici/delici malzeme  
kutusu  
 
Adım  2 - FASENRA® Kalem’inizi  hazırlayınız  
Son kullanma tarihini (SKT) kontrol ediniz. Son kullanma tarihi  
geçmişse kullanmayınız. Enjeksiyonu yapmadan önce  
FASENRA®’nın oda sıcaklığında 20°C ila 25°C arasında yaklaşık  
30 dakika boyunca  ısınmasını sağlayınız.  
FASENRA® Kalemini başka bir şekilde ısıtmayınız . Örneğin,  
mikrodalga  fırında veya  sıcak  suda ısıtmayın  veya diğer  ısı 
kaynaklarının  yanına  koymayınız.  
FASENRA®’yı buzdolabından çıkardıktan sonraki 14 gün içinde  
kullanınız.  
6. adıma  ulaşana  kadar  kapağı çıkarmayınız.   
 
Adım  3 - Sıvıyı  kontrol  ediniz  
 
 FASENRA® Kalemi’nde bulunan sıvıya izleme  
penceresinden bakınız. Sıvı berrak ve renksiz ila sarı  
olmalıdır.  Küçük  beyaz  parçacıklar  içerebilir.  
Sıvı eğer bulanıksa, renk bozukluğu varsa veya büyük  
parçacıklar içeriyorsa FASENRA®’yı enjekte etmeyiniz . 
Sıvıda küçük bir hava kabarcığı görebilirsiniz. Bu  
normaldir. Bu konuda herhangi bir şey yapmanıza gerek  
yoktur.  
Sayfa  9 / 11  
Adım 4 - Enjeksiyon  bölgesini  seçiniz  
 
 
 
 
 
Sadece  
bakıcı  Önerilen enjeksiyon bölgesi uyluğunuzun önüdür.  
Karnınızın  alt kısmını  da kullanabilirsiniz.  
Aşağıdaki  bölgelere  enjekte  etmeyiniz : 
- Göbek  deliğinizin  etrafındaki 5  cm’lik alana  
- Cildin  hassas,  çürük,  pullu  veya  sert olduğu  yerlerde  
- Yara izlerine  veya  hasarlı  cilde  
- Kıyafetler  üzerinden  
Bakıcı ilacı size üst kol, uyluk veya karından enjekte  
edebilir. Kendinize koldan enjekte etmeye çalışmayınız . 
Her enjeksiyon için, en son enjekte ettiğiniz yerden en az 3  
cm uzakta farklı bir yer seçiniz.  
Adım 5  - Enjeksiyon  bölgesini  temizleyiniz  
 
 Ellerinizi  sabun  ve su ile iyice yıkayınız.  
Enjeksiyon bölgesini alkollü mendille dairesel hareketlerle  
temizleyiniz.  Kendiliğinden  kurumasını  bekleyiniz.  
 
Enjekte etmeden önce temizlenmiş alana dokunmayınız . 
Temizlenen  alanı havalandırmayın  veya üflemeyiniz.  
Adım  6 - Kapağı  çekerek  çıkarınız.  
 
 Bir elinizle FASENRA® Kalemi tutunuz. Kapağı diğer  
elinizle  dikkatlice çekip  çıkarınız.  
Daha sonra atmak için kapağı bir kenara koyunuz.  
Yeşil iğne muhafazası şimdi açıktadır. Amacı iğneye  
dokunmanızı önlemektir.  
İğneye  dokunmaya  veya  iğne muhafazasını  parmağınızla  
itmeye çalışmayınız . 
Kapağı FASENRA® Kalemine geri takmaya çalışmayınız . 
Enjeksiyonun çok erken gerçekleşmesine neden olabilir  
veya  iğneye  zarar verebilirsiniz.  
Kapağı  çıkardıktan  hemen  sonra  aşağıdaki  adımları  
tamamlayınız.  
Adım  7 – FASENRA®’yı enjekte  ediniz  
 
Nasıl enjekte edileceği konusunda sağlık uzmanınızın talimatlarını izleyin. Enjeksiyon yerini  
hafifçe  kıstırabilir veya  cildi sıkmadan enjeksiyon  yapabilirsiniz.  
Şekil  a, b, c ve d’deki  adımları  takip  ederek FASENRA®’yı enjekte  ediniz.  
 
Enjeksiyon  sürecinin  tamamında  FASENRA® Kalemini  sabit  tutunuz.  
Enjeksiyon  başladıktan  sonra  FASENRA® Kaleminin  konumunu değiştirmeyiniz . 
 
Sayfa  10 / 11   
     
FASENRA® Kalemini  enjeksiyon  bölgesine  yerleştiriniz.  
FASENRA® Kaleminin iğne muhafazasını cildinize düz olarak yerleştirin (90 derece açı).  
İzleme  penceresini gördüğünüzden emin olunuz.  
 
  
  
 
Aşağı yönde sıkıca bastırınız.  
Bir tıklama duyacaksınız. Bir  
‘klik’  sesi, enjeksiyonun  
başladığını bildirecektir. Yeşil  
piston  enjeksiyon  sırasında  
izleme penceresinde aşağı  
doğru hareket edecektir.  15 saniye boyunca sıkıca  
basılı tutunuz. İkinci bir  
‘klik’ sesi duyacaksınız.  
İkinci tıklama, enjeksiyonun  
bittiğini bildirir. Yeşil piston  
izleme  penceresini  
dolduracaktır.  FASENRA® kalemi  
doğrudan yukarı yönde  
kaldırınız.  
İğne muhafazası aşağı  
doğru kayacak ve iğnenin  
üzerini kapatarak  
kilitlenecektir.  
Adım  8 - İzleme penceresini  kontrol ediniz.  
 
 Tüm sıvının enjekte edildiğinden emin olmak için izleme  
penceresini  kontrol  ediniz.  
Yeşil piston izleme penceresini doldurmazsa, tam dozu  
almamış olabilirsiniz. Bu olursa veya başka endişeleriniz  
varsa  sağlık  uzmanınızı  arayınız.  
 
Enjeksiyondan  
önce   
  
Enjeksiyondan  
sonra  
Sayfa  11 / 11  Adım  9 - Enjeksiyon  bölgesini  kontrol  ediniz  
 
 Enjekte ettiğiniz yerde az miktarda kan veya sıvı olabilir. Bu  
normaldir.  
Kanama durana kadar pamuk top veya gazlı bezle cildinize  
hafifçe  bastırınız.  
Enjeksiyon  bölgesini ovalamayınız . 
Gerekirse,  enjeksiyon bölgesini  küçük  bir bandla  kapatınız.  
Adım  10 - Kullanılmış  FASENRA® Kalemini  güvenle atınız  
 
 • Her FASENRA® Kalemi tek bir doz Fasenra içerir ve tekrar  
kullanılamaz.  
• Kullanılmış FASENRA® Kaleminizi kullanımdan hemen  
sonra delinmeye karşı dirençli kesici/delici malzeme  
kutusuna  koyunuz.  
FASENRA® Kalemi evsel atıklarınıza atmayınız . Kapağı ve  
diğer  kullanılmış malzemeleri  ev atıklarınızla  atınız.  
Tıbbi  Atıkların  Kontrolü  Yönetmeliği  
Dolu kabı sağlık uzmanınız veya eczacınız tarafından belirtildiği şekilde atınız. Kullanılmış  
kesici/delici  malzeme kutusunu  geri dönüşüme  vermeyiniz.  
 
