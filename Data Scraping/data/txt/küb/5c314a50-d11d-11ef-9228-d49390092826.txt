KISA ÜRÜN BİLGİSİ
1. BEŞERİ TIBBİ ÜRÜNÜN ADI
BRUNAC % 5 Göz Damlası, Çözelti.
2. KALİTATİF VE KANTİTATİF BİLEŞİM
Etkin madde:
1 ml BRUNAC® % 5 Göz Damlası, Çözelti
N-asetilsistein……………..50 mg içerir.
Yardımcı maddeler:
1 ml BRUNAC® % 5 Göz damlası, Çözelti
Benzalkonyum klorür………..0,1 mg içerir.
Yardımcı maddeler için bölüm 6.1’e bakınız.
3. FARMASÖTİK FORM
Göz Damlası
Kahverengi cam şişede renksiz şeffaf bir solüsyon içeren göz damlasıdır.
4. KLİNİK ÖZELLİKLER
4.1 Terapötik endikasyonlar
BRUNAC® % 5 Göz Damlası, Çözelti:
 Korneal kollajenaz enzim inhibitörüdür. Korneal ülserlerde, farklı etiyolojili
keratopatilerde, lakrimal sekresyon değişiminden doğan korneal hastalıklarda
endikedir.
4.2 Pozoloji ve uygulama şekli
Pozoloji/Uygulama sıklığı ve süresi:
Günde 3–4 defa 1–2 damla konjunktival fornikse damlatılır.
Uygulama şekli:
Alüminyum kapak açılarak damlalık takılır. Konjunktival fornikse damlatılır.
1Özel popülasyonlara ilişkin ek bilgiler:
Böbrek/Karaciğer yetmezliği: Bu popülasyona ait ilave bir bildirim bulunmamaktadır.
Pediatrik popülasyon: Hekim tarafından gerekli olduğu kesin olarak bildirilmedikçe
çocuklarda kullanılmamalıdır.
Geriyatrik popülasyon: Bu popülasyona ait ilave bir bildirim bulunmamaktadır.
4.3 Kontrendikasyonlar
Etkin madde ya da yardımcı maddelerinden herhangi birine karsı aşırı duyarlılığı olanlarda
kontrendikedir. (bkz. bölüm 6.1)
4.4 Özel kullanım uyarıları ve önlemleri
Bu ürün prezervatif madde olarak benzalkonyum klorür içerir. Benzalkonyum klorür gözde
irritasyona sebebiyet verebilir. Yumuşak kontakt lenslerle temasından kaçınınız.
Uygulamadan önce kontakt lensi çıkartınız ve lensi takmak için en azından 15 dakika
bekleyiniz. Yumuşak kontakt lenslerin renklerinin bozulmasına neden olduğu bilinmektedir.
Şişe açıldığı zaman hissedilen hoş olmayan sülfür kokusu, etkin maddenin özelliği olup
ürünün bozuk olduğunu göstermez.
4.5 Diğer tıbbi ürünler ile etkileşimler ve diğer etkileşim şekilleri
Bu ilaçla ilgili etkileşme bildirilmemiştir. Hekim tavsiyesi üzerine antibiyotik veya diğer
etken maddeleri içeren göz damlaları ile birlikte kullanılabilir.
4.6 Gebelik ve Laktasyon
Genel Tavsiye:
Gebelik Kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut
değildir.
Gebelik Dönemi:
BRUNAC® için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. (bkz. kısım 5.3).
İlacın farmasötik formu nedeniyle, ulaşılan sistemik seviyeleri, oral uygulamada ulaşılana
kıyasla çok daha düşüktür. Ancak hamile kadınlara uygulanırken dikkatli olunmalıdır.
2Laktasyon Dönemi:
N-Asetilsistein’in insan sütüyle atılıp atılmadığı bilinmemektedir. N-asetilsistein’in süt ile
atılımı hayvanlar üzerinde araştırılmamıştır.
İlacın farmasötik formu nedeniyle, ulaşılan sistemik seviyeleri, oral uygulamada ulaşılana
kıyasla çok daha düşüktür.
Üreme Yeteneği/ Fertilite:
Üreme yeteneği üzerine bilinen bir etkisi yoktur.
4.7 Araç ve makine kullanımı üzerindeki etkiler
BRUNAC®’ın, araç ve makine kullanma etkisi hakkında bilgi yoktur.
4.8 İstenmeyen etkiler
Çok yaygın (≥1/10); yaygın (≥ 1/100 ila < 1/10) ; yaygın olmayan (≥1/1.000 ila 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor.
Göz Hastalıkları:
Seyrek: Hafif geçici irritasyon görülebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz Aşımı
Bu ilaçla ilgili zehirlenme vakaları bildirilmemiştir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer Oftalmolojikler
ATC Kodu: S01XA08
BRUNAC® % 5 Göz Damlası aktif bileşen olarak, mukolitik ve korneal kollajenaz enzim
inhibitörü etkilere sahip N-asetilsistein içerir. Uzun zamandan beri seçici mukolitik etkisinden
dolayı pek çok solunum sistemi hastalıklarında kullanılan N-asetilsistein, korneal
kollajenazisi inhibe edici etkisi nedeni ile oftalmolojide kullanılmıştır.
3Sağlıklı korneada bulunmayan veya latent olarak bulunan kollajenaz enzimi kornea değişimi
veya laserasyonu sonucu ortaya çıkar. Kollajenaz enzimi kornea epiteli üzerinde litik etki
göstererek delinme riski olan kornea ülserini oluşturur.
N-asetilsistein kimyasal olarak asetilamino-2-merkapto-3-propiyonik asit olarak
tanımlanabilir. N-asetilsistein, korneal kollajenaziste görev alan enzim bağlarını parçalayarak
ve kollajenaz aktivitesinin ko-faktörleri olan çinko ve kalsiyum iyonlarını şelatlaştırarak
korneal kollajenaziste spesifik inhibitör etki gösterir. Bu etki sonucu epitel parçalanması
bloke edilir, dolayısıyla kornea ülserinin sikatrizasyonuna olanak tanır. Ayrıca aşırı mukus
salgılanması ve karakteristik filamentlerin ortaya çıkması ile oluşan lakrimal sıvı eksikliği
vakalarında da N-asetilsistein molekülünde bulunan serbest sülfidril (-SH) grubunun,
mukusun mukoprotein moleküllerindeki disülfür (-S-S-) köprülerini kırması ile N-
Asetilsisteinin mukolitik etkisi kullanılmaktadır. Sisteinin diğer türevleri de kollajenazisi
inhibe eder, ancak N-asetilsistein daha stabil olduğu ve daha iyi tolere edildiği için tercih
edilmektedir.
5.2 Farmakokinetik özellikler
Genel Özellikler
N-asetilsistein’in sistemik ve topik düzeyde iyi tolere olduğu, farklı hayvan türleri üzerinde
yapılan toksikolojik testlerle kanıtlanmıştır. N-Asetilsistein teratojenik veya mutajenik etki
göstermez.
Emilim:
Oral yolla uygulanan N-asetilsistein hızla absorblanır. 2-3 saatte maksimum plazma
konsantrasyonuna erişerek, saatlerce terapötik düzeyde kalır. İlacın farmasötik formu
nedeniyle ulaşılan plazma düzeyleri oral uygulamada ulaşılana kıyasla düşüktür. Topikal
uygulamayı takiben, N-asetilsistein göze girer, kollajenaz inhibitörü ve mukolitik ajan olarak
etkisi korneada gerçekleşir. İlave bir topikal emilim bilgisi bulunmamaktadır.
Dağılım ve Biyotransformasyon:
Oral uygulanan asetilsistein değişmemiş haliyle küçük oranlarda organizmaya difüze olur.
Değişik metabolitleri halinde daha yüksek oranlarda difüze olur ve plazma ve doku
proteinlerine bağlanır. Topikal dağılım ve biyotransformasyon bilgisi bulunmamaktadır.
Eliminasyon:
Oral uygulanan N-asetilsistein ve metabolitleri başlıca böbreklerden atılırlar. Topikal
eliminasyon bilgisi bulunmamaktadır.
5.3 Klinik öncesi güvenlilik verileri
Değişik hayvan türlerinde yapılmış toksikolojik testler, asetilsisteinin hem sistemik hem de
topikal seviyede iyi düzeyde tolere edildiğini konfirme etmiştir. Herhangi bir teratojenik veya
mutajenik farmakokinetik özellikler göstermez.
6. FARMASÖTİK ÖZELLİKLERİ
6.1 Yardımcı maddelerin listesi
4Polivinilpirolidon
Ditiyotreitol
Sodyum edetat
Dibazik sodyum fosfat
Benzalkonyum klorür
Sodyum hidroksit
Saflaştırılmış su.
6.2 Geçimsizlikler
Bilinen bir geçimsizlik yoktur.
6.3 Raf ömrü
Açılmayan ambalajda 24 ay.
6.4 Saklama yönelik özel tedbirler
Açılmadan önce 25°C’nin altındaki oda sıcaklıklarında, ışıktan koruyarak saklayınız.
Açıldıktan sonra buzdolabında (+4°C/ + 8°C ) saklanmalıdır.
Açıldıktan sonra 15 gün içinde kullanılmalıdır.
6.5 Ambalajın niteliği ve içeriği
5 ml solüsyon içeren kahverengi cam şişede, plastik damlalık ile birlikte.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
Bio-Gen İlaç San. Tic. Ltd. Şti
Çankaya /Ankara.
8. RUHSAT NUMARASI: 03.01.2011-130/64
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 18.06.2004
Ruhsat yenileme tarihi: 03.01.2011
10. KÜB’ÜN YENİLEME TARİHİ
5