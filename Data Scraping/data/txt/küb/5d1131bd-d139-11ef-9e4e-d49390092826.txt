KISA ÜRÜN BİLGİSİ
1. BEŞERİ TIBBİ ÜRÜNÜN ADI
ROSENDAMET 1 mg/500 mg film tablet
2. KALİTATİF VE KANTİTATİF BİLEŞİM
Etkin maddeler :
Her film tablet;
• 1 mg Rosiglitazon’a eşdeğer Rosiglitazon maleat
• 500 mg Metformin HCl içerir.
Yardımcı maddeler :
• Laktoz ~29,53 mg
• Kroskarmelloz sodyum 35 mg
Yardımcı maddeler için 6.1’e bakınız.
3. FARMASÖTİK FORM
Film tablet
Tabletler beyaz renkli, oblong, bikonveks ve çentiksizdir.
4. KLİNİK ÖZELLİKLERİ
4.1. Terapötik endikasyonlar
ROSENDAMET daha önceden Rosiglitazon ve Metformin ile kombine tedavi edilmiş olan ya
da yalnız Rosiglitazon veya yalnız Metformin ile yeterli kontrol sağlanamayan Tip 2 diyabetli
hastalarda egzersiz ve diyete ek olarak glisemik kontrolü sağlamak için endikedir.
4.2. Pozoloji ve uygulama şekli
Pozoloji :
ROSENDAMET dozunun seçimi hastanın almakta olduğu Rosiglitazon ve/veya Metformin
dozuna göre yapılmalıdır. Tip 2 diyabetli hastalarda ROSENDAMET’in başlangıç tedavisi
olarak güvence ve etkinliği belirleyici nitelikte yeterli klinik çalışma yoktur.
Rosiglitazon ve Metformin monoterapileri ile yeterli kan şekeri kontrolü sağlanamayan
hastalarda ROSENDAMET kullanımı için aşağıdaki öneriler Rosiglitazon ile Metformin’in
klinik pratiğinde kombine kullanım esaslarına dayanmaktadır :
1
ROSENDAMET 1 mg/500 mg film tablet - Kısa Ürün Bilgileri• ROSENDAMET ile antidiyabetik tedavi etkinlik ve tolerabilite yönlerinden bireysel
olarak tayin edilmeli, maksimum önerilen doz olan 8 mg/2000 mg geçilmemelidir.
• Terapötik yanıtın değerlendirilmesi için yeterli zaman tanınmalıdır. ROSENDAMET’e
terapötik yanıtı ölçmek için açlık plazma glukoz düzeyi kullanılmalıdır. Metformin
dozunun arttırılmasından sonra eğer hastanın diyabeti 1-2 hafta sonra hala kontrol
edilemiyorsa doz titrasyonuna gidilmelidir. Rosiglitazon dozu arttırıldıktan 8-12 hafta
sonra hala yeterli diyabetik kontrol sağlanamıyorsa doz titrasyonuna gidilmelidir.
Dozlama önerileri :
Metformin monoterapisi ile iyi kontrol edilemeyen hastalar : ROSENDAMET’in tavsiye
edilen başlangıç dozu 4 mg Rosiglitazon (total günlük doz) ve Metformin’in alınmakta olan
dozudur (Tablo 1’e bakınız).
Tablo 1 : ROSENDAMET Başlangıç Dozu
Önceki tedavi ROSENDAMET başlangıç dozu
Total günlük doz Tabletteki doz Tablet sayısı
Metformin HCl*
1000 mg/gün 1 mg/500 mg Günde 2 kez 1 tablet
2000 mg/gün 2 mg/1000 mg Günde 2 kez 1 tablet
Rosiglitazon
4 mg/gün 2 mg/500 mg Günde 2 kez 1 tablet
8 mg/gün 4 mg/1000 mg Günde 2 kez 1 tablet
* Günde 1000 mg–2000 mg arasında Metformin alan hastalarda ROSENDAMET tedavisi
başlanırken doz bireyselleştirilmelidir.
Rosiglitazon monoterapisi ile iyi kontrol edilemeyen hastalar : ROSENDAMET’in başlangıç
dozu 1000 mg Metformin (total günlük doz) ve Rosiglitazon’un alınmakta olan dozudur
(Tablo 1’e bakınız).
Ayrı ayrı Rosiglitazon ve Metformin tabletlerinden ROSENDAMET’e geçiş :
ROSENDAMET’in başlangıç dozu hastanın o sırada aldığı Rosiglitazon ve Metformin
dozudur.
Daha çok glisemik kontrol gerekiyorsa : ROSENDAMET dozu 4 mg Rosiglitazon ve/veya
500 mg Metformin basamakları şeklinde önerilen maksimum günlük doz olan 8 mg/2000
mg’a kadar arttırılabilir.
Tip 2 diyabette tedavideki her değişim glisemik kontrolün değişmesine neden olabileceğinden
hasta yakından izlenmelidir.
Uygulama sıklığı ve süresi :
Tedavi süresi ve uygulama sıklığı hekim tarafından hastalara özel olarak belirlenmelidir.
Tedavi süresi tedaviye alınan yanıta bağlı olarak değişir.
Uygulama şekli :
ROSENDAMET dozlara bölünerek yemeklerle birlikte verilmeli, doz arttırılması yavaş yavaş
yapılmalıdır. Bu gastrointestinal yan etkileri azaltır (gastrointestinal yan etkiler daha çok
metformin kaynaklıdır) ve hasta için minimal efektif doz tayinine imkan verir.
2
ROSENDAMET 1 mg/500 mg film tablet - Kısa Ürün BilgileriÖzel popülasyonlara ilişkin ek bilgiler
Böbrek/karaciğer yetmezliği :
Metformin başlıca böbrek yoluyla vücuttan atılır. Bunun için de böbrek fonksiyonunun
azaldığı hastalarda dikkatli kullanılmalıdır. Yaşlı hastalarda ROSENDAMET glisemik
kontrol sağlayacak minimal dozda verilmelidir.
Metformin ile laktik asidoz riski söz konusu olduğu için ROSENDAMET karaciğer
hastalığının klinik veya laboratuvar belirtileri olanlarda kullanılmamalıdır.
Sürekli Metformin kullanan hastalarda vitamin B düzeyleri her yıl takip edilmelidir.
12
Pediyatrik popülasyon :
Rosiglitazon maleat ve Metformin hidroklorür kombinasyonunun pediyatrik hastalarda
güvence ve etkinliği araştırılmamıştır.
Geriyatrik popülasyon :
Yaşlılarda renal fonksiyon azalmış olacağından ROSENDAMET yaşlı hastalarda dikkatle
kullanılmalı, böbrek fonksiyonu periyodik olarak kontrol edilmelidir. Genelde yaşlı hastalarda
ROSENDAMET dozu maksimuma kadar titre edilmemelidir.
4.3. Kontrendikasyonlar
ROSENDAMET aşağıdaki hastalarda kontrendikedir :
• Böbrek hastalığı veya böbrek fonksiyonunda azalma (serum kreatinini erkeklerde
≥ 1,5 mg/dl, kadınlarda ≥ 1,4 mg/dl ise veya kreatinin klirensi anormal ise)
• Kalp yetmezliği ve kalp yetmezliği öyküsü olan hastalarda (NYHA 1-4)
• Akut koroner sendrom (unstabil angina, ST yükselmeli veya ST yükselmesiz
miyokard enfarktüsü)
• Rosiglitazon maleat veya Metformin hidroklorür’e veya preparattaki maddelerden
herhangi birine karşı aşırı duyarlılığı olanlarda
• Akut veya kronik metabolik asidoz, koma ile beraber olan veya olmayan diyabetik
ketoasidozda ve diyabetik pre-komada
• Aktif karaciğer hastalığı olanlarda
• İnsülinle birlikte kullanımı kontrendikedir.
4.4. Özel kullanım uyarıları ve önlemleri
Tiazolidindion grubu ilaçlar (Rosiglitazon, pioglitazon) konjestif kalp yetmezliğine
neden olabilir ya da mevcut konjestif kalp yetmezliğini şiddetlendirebilir. Bu nedenle,
bu grup ilaçların kullanımı konjestif kalp yetmezliği olan hastalarda (NYHA Sınıf 1-4)
kontrendikedir.
3
ROSENDAMET 1 mg/500 mg film tablet - Kısa Ürün BilgileriLiteratürdeki mevcut veriler Rosiglitazon tedavisinin artmış miyokard iskemik olaylar ile
ilişkili olduğunu göstermektedir. İskemik kalp hastalığı ve/veya periferal arter hastalığında
Rosiglitazon kullanımı ile ilgili sınırlı klinik veri mevcuttur. Bu nedenle önlem olarak
Rosiglitazon’un bu grup hastalarda, özellikle miyokard iskemisi semptomları olanlarda
kullanılmaması önerilir.
ROSENDAMET laktoz içermektedir. Bu nedenle kalıtsal galaktoz intoleransı, özel kalıtsal
laktaz eksikliği formu (Lapp Lactase Deficiency) veya glukoz-galaktoz malabsorbsiyonu olan
hastalarda kullanılmamalıdır.
ROSENDAMET her bir tablette 1 mmol (23 mg)’dan daha az sodyum (35 mg kroskarmelloz
sodyum) içerir. Sodyum miktarına bağlı herhangi bir olumsuz etki beklenmez.
• Rosiglitazon maleat
Genel :
Etki mekanizması gereği Rosiglitazon yalnız endojen insülin varlığında etkisini gösterir.
Bundan ötürü ROSENDAMET Tip 1 diyabette kullanılmamalıdır.
Kalp yetmezliği ve diğer kardiyak etkiler :
Rosiglitazon diğer tiazolidindionlarda olduğu gibi tek başına veya diğer antidiyabetik
ajanlarla kombine olarak sıvı retansiyonuna neden olabilir ki bu da kalp yetmezliğini
ağırlaştırabilir veya kalp yetmezliğine neden olabilir. Hasta kalp yetmezliği belirtileri
yönünden izlenmelidir. Eğer hastada kalp yetmezliği belirtileri ortaya çıkarsa veya kalp
yetmezliği bulguları hekim tarafından tespit edilirse ROSENDAMET kesilmelidir.
Rosiglitazon maleat ile yapılan klinik araştırmalarda New York Kardiyoloji Cemiyeti
(NYHA) Klas 3 ve 4 sınıflarına giren hastalar incelenmemiştir. Farmakolojik tedavi
gerektiren ve konjestif kalp yetmezliği olan hastalarda ROSENDAMET kullanılmamalıdır.
İnsülinle kombine olarak kullanıldığında tiazolidindionlar kardiyovasküler advers olayların
riskini arttırırlar. Rosiglitazon 4 mg ve 8 mg dozlarda insülinle kombine olarak
kullanıldığında ödem, kalp yetmezliği ve diğer advers kardiyovasküler olaylar yalnız insüline
göre ve plaseboya göre daha yüksek oranda görülmüştür. ROSENDAMET ve insülin
kombinasyonu ile tedavi edilen hastalar advers kardiyovasküler etkiler yönünden izlenmelidir.
Hastalar 4-5 ay içinde kombinasyon tedavisine cevap vermiyorsa ya da önemli yan etkiler
görülürse tedavi kesilmelidir.
Ödem :
Ödemi olan hastalarda ROSENDAMET dikkatle kullanılmalıdır. Rosiglitazon dahil
tiazolidindionlar sıvı retansiyonu yaparak konjestif kalp yetmezliğine yol açtığından
ROSENDAMET kalp yetmezliği riski olan hastalarda dikkatle kullanılmalıdır. Hastalar kalp
yetmezliği belirtileri yönünden izlenmelidir. Rosiglitazon maleat ile tedavi edilen Tip 2
diyabetli hastalarda hafif ve orta derecede ödem bildirilmiştir. Bu dozla bağlantılı olabilir.
Ödemli hastalara insülin ve Rosiglitazon kombinasyon tedavisi uygulanırsa ödeme bağlı
advers etkilerin ortaya çıkma riski daha yüksektir.
4
ROSENDAMET 1 mg/500 mg film tablet - Kısa Ürün BilgileriAğırlık artışı :
Tek başına veya diğer hipoglisemik ajanlarla kombine olarak verildiğinde vücut ağırlığında
doza bağlı olarak artış gözlenmiştir. Bunun mekanizması bilinmemektedir. Sıvı retansiyonu
ve yağ birikimi sonucu olabilir.
Hematolojik değişmeler :
Rosiglitazon maleatın tek başına veya diğer hipoglisemik ajanlarla birlikte kullanıldığı
kontrollü klinik araştırmalarda hemoglobin (≤ 1,0 g/dl) ve hematokritte (≤ % 3,3) azalma
gözlenmiştir. Bu azalmalar en çok tedavinin başında veya Rosiglitazon dozunun arttırılması
sırasında olmaktadır. Lökositlerde de hafif bir azalma görülebilir. Görülen değişmeler
Rosiglitazon etkisi ile plazma hacminin artmasına bağlı olabilir.
Ovülasyon :
Diğer tiazolidindionlarda olduğu gibi Rosiglitazon ile de premenopozal anovulatuvar
kadınlarda ovülasyon görülebilir. İstenmeyen gebeliklerin engellenmesi için kontraseptif
yöntemlere başvurulmalıdır.
Göz bozukluğu :
Pazarlama sonrası araştırmalar, Rosiglitazon’un içinde bulunduğu tiazolidindionlar ile
tedavide, görme keskinliğinde azalmanın eşlik ettiği diyabetik makular ödem ataklarının
varlığının arttığını veya varolan atakların kötüleştiğini raporlamıştır. Bu hastaların çoğunda
periferik ödemin eşlik ettiği görülmüştür. Rosiglitazon ve makular ödem arasında direkt bir
bağlantı olup olmadığı açık değildir; fakat, hastaların görme keskinliğinde bozukluklukların
oluşması durumunda tedavi ediciler makular ödem riskini düşünmelidir ve göz muayenesi
yapılmalıdır.
Kemik yapısında bozukluk :
Bir uzun dönem çalışmasında, sadece Rosiglitazon ile tedavi edilen kadın hastalarda kemik
kırıklarının (ayak, el ve kol) sıklığının arttığı gözlenmiştir. Kemik kırıklarında artış 1 yıllık
tedaviden sonra gözlenmiş ve çalışma boyunca sabit kalmıştır. Rosiglitazon ile tedavi edilen
hastalarda özellikle, kadınlarda kemik kırığı riski göz önünde bulundurulmalıdır.
• Metformin hidroklorür :
Laktik asidoz :
Laktik asidoz Metformin birikimi nedeniyle meydana gelebilen ender fakat ciddi bir
metabolik komplikasyondur. Metformin alan hastalarda bildirilen laktik asidoz vakaları
öncelikle ciddi böbrek yetmezliğine sahip diyabetik hastalarda meydana gelmiştir. Metformin
ve dolayısıyla da ROSENDAMET tedavisi öncesinde laktik asidozun ilgili risk faktörleri,
örneğin; diyabet kontrolünde yetersizlik, ketozis, uzun süreli diyet, aşırı alkol alımı, karaciğer
yetmezliği veya doku hipoksisi ile ilgili herhangi bir durum değerlendirilmelidir. Laktik
asidozdan şüphelenildiği takdirde, ROSENDAMET kesilmelidir ve hasta derhal hastaneye
yatırılmalıdır.
5
ROSENDAMET 1 mg/500 mg film tablet - Kısa Ürün Bilgileriİntravasküler iyotlu kontrast maddelerin kullanıldığı radyolojik çekimler (intravenöz ürogram,
intravenöz kolanjiyografi, anjiyografi ve bilgisayarlı tomografi (CT) taramaları :
İyotlu maddelerle yapılan intravasküler kontrast maddelerin kullanıldığı tanı yöntemlerinin
Metformin alan hastalarda laktik asidoza neden olduğu bildirilmiştir. Bunun için böyle bir
işlem yapılacak hastalarda ROSENDAMET işlem gününde veya daha önceden geçici olarak
kesilmeli ve işlemden sonraki ilk 48 saaat boyunca verilmemelidir. Daha sonra böbrek
fonksiyonu incelenerek normal bulunursa tedaviye devam edilebilir.
Hipoksik durumlar :
Hangi nedenle olursa olsun kardiyovasküler kollaps (şok), akut konjestif kalp yetmezliği, akut
miyokard enfarktüsü ve hipoksemi yapan diğer durumlarda laktik asidoz görülür. Ayrıca
prerenal azotemi de bulunabilir. ROSENDAMET alan hastalarda bu olaylar görülürse ilaç
derhal kesilmelidir.
Operasyonlar :
Bir cerrahi müdahale sırasında (besin ve sıvı alımının kısıtlanmadığı küçük müdahaleler
dışında) ROSENDAMET kullanımı geçici olarak durdurulmalıdır. Hasta yeniden ağız yoluyla
besin ve sıvı almaya başladıktan sonra ve renal fonksiyonu normalse ROSENDAMET
tedavisine yeniden başlanabilir.
Alkol alımı :
Alkol, Metformin’in laktat metabolizması üzerindeki etkisini potansiyalize eder. Bundan
ötürü hastalar akut veya kronik fazla alkol alımına karşı uyarılmalıdır.
Hipoglisemi :
Normal şartlarda yalnız başına Metformin hidroklorür alan hastalarda hipoglisemi görülmez
fakat kalori yetersizliği, ağır egzersiz, hipoglisemik ilaç kullanımı (sulfonilüre veya insülin)
veya alkol alınması sonucu görülebilir.
Karaciğer fonksiyon azalması :
Karaciğer fonksiyon azalması bazı vakalarda laktik asidoz ile birlikte olduğundan
ROSENDAMET karaciğer hastalığının klinik veya laboratuar belirtileri olanlarda
kullanılmamalıdır. Sürekli Metformin kullanan hastalarda vitamin B düzeyleri her yıl takip
12
edilmelidir. ROSENDAMET tedavisine başlanmadan önce ve ondan sonra periyodik olarak
karaciğer enzimleri tayin edilmelidir. Enzim düzeyi yüksekse (ALT > 2,5x normalin üst
sınırı) tedaviye başlanmamalıdır. Daha az enzim yükselmelerinde bunun nedeni araştırılmalı
ve tedaviye dikkatle devam edilmelidir. ALT düzeyi normalin üst sınırının 3 katını geçerse
tedavi kesilmelidir.
Böbrek fonksiyonunun izlenmesi :
ROSENDAMET tedavisine başlamadan önce ve ondan sonra en az yılda bir böbrek
fonksiyonu incelenmeli ve normal olduğuna karar verilmelidir. Renal fonksiyonun bozulacağı
düşünülüyorsa bu inceleme daha sık yapılmalı ve fonksiyon azalması görülürse
ROSENDAMET kesilmelidir.
6
ROSENDAMET 1 mg/500 mg film tablet - Kısa Ürün BilgileriBöbrek fonksiyonunu veya Metformin metabolizmasını etkileyen ek ilaçların kullanılması :
Renal fonksiyonu etkileyecek, önemli hemodinamik değişmeler yapabilecek veya Metformin
metabolizmasını engelleyecek ek ilaçlar, örneğin katyonik ilaçlar dikkatle kullanılmalıdır.
4.5. Diğer tıbbi ürünler ile etkileşimler ve diğer etkileşim şekilleri
Rosiglitazon maleat :
Rosiglitazon başlıca CYP2C8, daha az ölçüde de 2C9 enzim sistemi tarafından metabolize
olur. CYP2C8 inhibitörleri (örneğin gemfibrozil) Rosiglitazon metabolizmasını azaltabilir.
CYP2C8 aktivatörleri (örneğin rifampin) Rosiglitazon metabolizmasını arttırabilir. Günde 2
kez 600 mg dozda gemfibrozil ile günde 1 kez 4 mg Rosiglitazon birlikte 7 gün süre ile
verildiğinde Rosiglitazona ait EAA (eğrinin altındaki alan) 2 kat artar. Bunun için
Rosiglitazon dozunda azaltma gerekebilir.
Metformin hidroklorür :
Furosemid :
Tek doz araştırmalarında Metformin ile furosemid birlikte verilirse her iki ilacın da
farmakokinetik parametreleri değişir. Furosemid Metformin’in plazma ve kan C ’ını % 22,
maks
kandaki EAA’sını % 15 arttırır. Metformin klirensi değişmez. Metformin ile birlikte
verildiğinde furosemidin C ’ı % 31, EAA’sı % 12 azalır, terminal yarı ömrü % 32 azalır,
maks
renal klirensi değişmez. Kronik kullanımda iki ilacın birbirlerini nasıl etkiledikleri konusunda
veri bulunmamaktadır.
Nifedipin :
Sağlıklı gönüllülerde yapılan tek doz araştırmalarında nifedipin Metformin’in plazma
C ’ını % 20, EAA’sını % 9 yükseltmiş ve idrarla çıkan miktarını arttırmıştır. T (C ’a
maks maks maks
varmak için geçen zaman) ve yarı ömür ise değişmemiştir. Nifedipin Metformin’in
absorpsiyonunu arttırmaktadır. Metformin’in nifedipin üzerindeki etkisi ise minimaldir.
Katyonik ilaçlar :
Renal tübüler sekresyon yoluyla elimine edilen katyonik ilaçlar (amilorid, digoksin, morfin,
prokainamid, kinidin, kinin, ranitidin, triamteren, trimetoprim ve vankomisin) teorik olarak
ortak bir renal tübüler transport sistemi için rekabete girerek etkileşebilirler. Sağlıklı
gönüllülerde yapılan Metformin/simetidin etkileşim araştırmasında Metformin’in plazma ve
tam kan C ’ında % 60, EAA’sında % 40 artış gözlenmiştir. Metformin ise simetidin
maks
farmakokinetiğini etkilememiştir. ROSENDAMET ve katyonik ilaçlar bir arada dikkatle
kullanılmalı ve gerekirse doz ayarlamasına gidilmelidir.
Diğer :
Belirli bazı ilaçlar hiperglisemiye yol açma eğilimi göstermekte olup glisemik kontrolün
kaybına yol açabilirler. Bu ilaçlar arasında tiazid ve diğer diüretikler, kortikosteroidler,
fenotiazinler, tiroid ürünleri, östrojenler, oral kontraseptifler, fenitoin, nikotinik asit,
sempatomimetikler, kalsiyum kanalını bloke eden ajanlar ve isoniazid yer almaktadır. Söz
konusu ilaçlar ROSENDAMET alan hastalara verildiğinde, yeterli seviyede glisemik
kontrolünü sağlamak için hasta yakından izlenmelidir. Sağlıklı gönüllülerde tek dozlu
7
ROSENDAMET 1 mg/500 mg film tablet - Kısa Ürün Bilgilerietkileşim çalışmalarında birlikte verilen Metformin ve propanolol ve Metformin ve ibuprofen
etkileşme göstermemiştir.
Metformin önemsiz derecede plazma proteinlerine bağlanır ve bu nedenle, salisilatlar,
sülfonamidler, kloramfenikol ve probensid gibi yüksek derecede proteine bağlanan ilaçlarla
etkileşme olasılığı düşüktür.
Özel popülasyonlara ilişkin ek bilgiler
Böbrek/karaciğer yetmezliği :
ROSENDAMET ile böbrek veya karaciğer yetmezliği olan hastalarda herhangi bir etkileşim
çalışması yapılmamıştır.
Pediyatrik popülasyon :
ROSENDAMET ile pediyatrik hastalarda herhangi bir etkileşim çalışması yapılmamıştır.
4.6. Gebelik ve Laktasyon
Genel tavsiye
Gebelik kategorisi C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Klinik veri mevcut değildir.
Gebelik dönemi
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz. kısım
5.3). İnsanlara yönelik potansiyel risk bilinmemektedir.
ROSENDAMET gerekli olmadıkça gebelik döneminde kullanılmamalıdır.
Laktasyon dönemi
Rosiglitazon ve Metformin’in insan sütüyle atılıp atılmadığı bilinmemektedir.
ROSENDAMET ile tedavi sırasında emzirme durdurulmalıdır. Eğer diyet tedavisi ile kan
şekeri kontrol edilemiyorsa insülin tedavisine başlanmalıdır.
Üreme yeteneği/Fertilite
Bakınız 5.3 (klinik öncesi güvenlilik verileri)
8
ROSENDAMET 1 mg/500 mg film tablet - Kısa Ürün Bilgileri4.7. Araç ve makine kullanımı üzerindeki etkiler
ROSENDAMET’in araç ve makine kullanımı üzerine bilinen bir etkisi yoktur.
4.8. İstenmeyen etkiler
Rapor edilen istenmeyen etkiler aşağıdaki sıklık derecesine göre listelenmiştir :
Çok yaygın (≥1/10); yaygın (≥1/100 ila ≤1/10); yaygın olmayan (≥1/1.000 ila ≤1/100);
seyrek (≥1/10.000 ila ≤1/1.000); çok seyrek (≤1/10.000), bilinmiyor (eldeki verilerden
hareketle tahmin edilemiyor).
Genelde Rosiglitazon ve Metformin kombinasyonu ile tedavi edilen hastalarda görülen yan
etkilerin sıklığı Rosiglitazon monoterapisinde görülenlere yakındır.
Hipoglisemi değişik tedavi gruplarında şu sıklıkta görülmüştür :
• Yaygın : Rosiglitazon ve maksimum dozda Metformin kombinasyonu,
Metformin monoterapisi
• Yaygın olmayan : Rosiglitazon monoterapisi, plasebo
Ödem değişik tedavi gruplarında şu sıklıkta görülmüştür :
• Çok yaygın : Rosiglitazon ve insülin
• Yaygın : İnsülin, Rosiglitazon, Metformin, Rosiglitazon ve Metformin,
plasebo
Tablo 2 : Klinik araştırmalarda tedavi guruplarında bildirilen yan etkilerin görülme sıklıkları
Tedavi rejimine göre advers etki görülme sıklığı
Rosiglitazon Metformin Rosiglitazon ve
Advers etki monoterapisi monoterapisi Metformin
Enfeksiyonlar ve enfestasyonlar
Üst solunum yolları enfeksiyonu Yaygın Yaygın Çok yaygın
Viral enfeksiyon Yaygın Yaygın Yaygın
Nazofarenjit Yaygın Yaygın Yaygın
Sinüzit Yaygın Yaygın Yaygın
Kan ve lenf sistemi hastalıkları
Anemi Yaygın Yaygın Yaygın
Metabolizma ve beslenme hastalıkları
Hiperglisemi Yaygın Yaygın Yaygın
Hipoglisemi Yaygın olmayan Yaygın Yaygın
B vitamin eksikliği1 Yaygın
12
Sinir sistemi hastalıkları
Baş dönmesi Yaygın Yaygın Yaygın
Baş ağrısı Yaygın Yaygın Yaygın
9
ROSENDAMET 1 mg/500 mg film tablet - Kısa Ürün BilgileriGastrointestinal hastalıkları
Diyare Yaygın Çok yaygın Çok yaygın
Konstipasyon Yaygın Yaygın Yaygın
Dispepsi Yaygın Yaygın Yaygın
Karın ağrısı Yaygın Yaygın Yaygın
Bulantı/kusma Yaygın Çok yaygın Çok yaygın
Hepato-bilier hastalıkları
Hepatik fonksiyon bozukluğu Yaygın olmayan
(hepatik enzim yükselmeleri)
Hiperbiluribinemi Yaygın olmayan
Kas-iskelet bozukluklar, bağ doku ve kemik hastalıkları
Artralji Yaygın Yaygın Yaygın
Sırt ağrısı Yaygın Yaygın Yaygın
Genel bozukluklar ve uygulama bölgesine ilişkin hastalıklar
Yorgunluk Yaygın Yaygın Yaygın
Ödem Yaygın Yaygın Yaygın
Yaralanma ve zehirlenme
Yaralanma Yaygın Yaygın Yaygın
Laboratuar bulgularında anomaliler
Hematolojik bulgular :
Yalnız başına veya kombinasyon şeklinde Rosiglitazon alan hastalarda hemoglobin (1,0
g/dl’ye kadar) ve hematokrit (% 3,3’e kadar) değerlerinde azalmalar görülmüştür.
1 Metformin alan hastaların % 7’sinde serum B vitamini düzeylerinde düşme gözlenir. Bu
12
Metformin’i kesmekle veya B vitamini vermekle düzelir.
12
Lipidler :
Rosiglitazon maleat monoterapisi ve Rosiglitazon ve Metformin kombinasyonuyla tedavi
sırasında serum lipidlerinde değişmeler bildirilmiştir. Bunlar total kolesterol, LDL ve HDL’de
yükselme ve serbest yağ asitlerinde azalma şeklindedir.
Serum transaminaz düzeyleri :
Kontrollü klinik araştırmalarda Rosiglitazon maleat ile tedavi edilen hastaların % 0,2’sinde
serum ALT düzeylerinde normalin üst sınırının 3 katını aşan geri dönüşümlü yükselmeler
görülmüştür. Bu oran plasebo alanlarda % 0,2 ve başka ilaç alanlarda % 0,5 olarak
belirlenmiştir.
4.9. Doz aşımı ve tedavisi
Rosiglitazon maleat :
İnsanlarda doz aşımı ile ilgili veriler sınırlıdır. Klinik araştırmalarda gönüllülere günde 20
mg’a kadar dozda verilmiş ve iyi tolere edilmiştir. Doz aşımında hastanın klinik durumuna
uygun destekleyici tedavi uygulanmalıdır.
10
ROSENDAMET 1 mg/500 mg film tablet - Kısa Ürün BilgileriMetformin hidroklorür :
85 grama kadar Metformin alındığında hipoglisemi görülmemişse de laktik asidoz
görülmüştür. Metformin diyalize edilebilir. İyi hemodinamik şartlarda 170 ml/dk’lık bir
klirens sağlanabilir. Bundan ötürü Metformin doz aşımı şüphe edilen hastalarda hemodiyaliz
yapılması faydalıdır.
5. FARMAKOLOJİK ÖZELLİKLER
5.1. Farmakodinamik özellikler
ATC kodu : A10BD03
Farmakoterapötik grup : Oral kan şekeri düşürücü ilaç kombinasyonları
ROSENDAMET Tip 2 diyabette glisemi kontrolü için hazırlanmış, etki mekanizmaları
değişik 2 oral antidiyabetik ajanın kombinasyonudur. Tiazolidindion sınıfından bir
antidiyabetik olan Rosiglitazon insülin duyarlılığını arttırarak ve dolaşımdaki insülin düzeyini
azaltarak glisemik kontrolü artırır. Rosiglitazon peroksizom proliferatör-aktivasyonlu
reseptör-gamma (PPAR (gamma)) için yüksek derecede selektif ve güçlü bir agonisttir.
İnsanda PPAR reseptörleri insülin etkisinin hedef organları olan yağ dokusu, kas ve
karaciğerde bulunur, PPAR (gamma) nükleer reseptörlerin aktivasyonu glukoz yapımının
kontrolünde rol oynayan insüline duyarlı genlerin transkripsiyonunu kontrol eder. PPAR
gamma duyarlı genler aynı zamanda yağ asitlerinin metabolizmasının düzenlenmesine de
katkıda bulunurlar. Rosiglitazon deneysel Tip 2 diyabet modellerinde kanda glukoz
konsantrasyonlarını ve hiperinsülinemiyi azaltır. Metformin hidroklorür antihiperglisemik bir
ilaç olup Tip 2 diyabetli hastalarda glukoz toleransını iyileştirerek bazal ve postprandial
glukoz düzeylerini azaltır. Metformin hepatik glukoz yapımını azaltır, bağırsaktan glukoz
absorpsiyonunu azaltır ve glukozun periferik alımını ve kullanımını arttırır. Metformin
tedavisi sırasında insülin salgısı normal düzeyde sürer ve gün boyunca plazma insülin tepkisi
azalır.
5.2. Farmakokinetik özellikler
Genel özellikler
• Emilim :
ROSENDAMET 4 mg/1000 mg Film Tablet ile bir arada verilen 4 mg Rosiglitazon maleat
tablet ve 1000 mg Metformin hidroklorür tabletin gerek Rosiglitazon gerekse Metformin
yönünden biyoeşdeğer oldukları gösterilmiştir. ROSENDAMET 4 mg/1000 mg besinlerle
birlikte alındığında ne Rosiglitazon ne de Metformin için EAA değişmez fakat C
maks
Rosiglitazon için % 22, Metformin için % 15 azalır, T ise (C ’a erişme süresi)
maks maks
Rosiglitazon için 1,5 saat, Metformin için 0,5 saat uzar. Bu değişmelerin klinikte önemli
olması beklenmez. Rosiglitazon maleat 4 mg ve Metformin 1000 mg ayrı ayrı tabletler
şeklinde bir arada verildiğinde buna benzer bir farmakokinetik profil gösterir.
Rosiglitazon maleat : Rosiglitazon’un mutlak biyoyararlanımı % 99’dur. Doruk plazma
konsantrasyonları dozlamadan 1 saat sonra görülür.
11
ROSENDAMET 1 mg/500 mg film tablet - Kısa Ürün BilgileriMetformin hidroklorür : Aç karnına verilen 500 mg’lık bir Metformin hidroklorür tabletin
mutlak biyoyararlanımı % 50 - % 60 arasındadır.
• Dağılım :
Rosiglitazon maleat : Rosiglitazon yaklaşık % 99,8 plazma proteinlerine, başlıca albumine
bağlanır.
Metformin hidroklorür : Metformin plazma proteinlerine önemsiz ölçüde bağlanır. Klinik
dozlarda kararlı durum plazma konsantrasyonları 24-48 saatte oluşur ve genelde 1 mcg/ml’nin
altındadır. Maksimum dozda verilse bile plazma konsantrasyonları 5 mcg/ml’yi geçmez.
• Biyotransformasyon :
Rosiglitazon maleat : Rosiglitazon idrarda değişmemiş ilaç olarak atılmayacak kadar yoğun
bir biçimde metabolize olur. Rosiglitazon’un dolaşımdaki bütün metabolitleri ana moleküle
göre daha az aktiftir ve Rosiglitazon’un insüline duyarlılığı arttırıcı etkisine katkıları
beklenmez. İn vitro verilere göre Rosiglitazon bir P450 (CYP) izoenzimi olan 2C8 tarafından
metabolize olur, CYP2C9’un katkısı ise minimaldir.
Metformin hidroklorür : Normal kimselerde yapılan intravenöz tek doz araştırmaları
Metformin’in karaciğerde metabolize olmadan idrarla atıldığını göstermiştir.
• Eliminasyon :
Rosiglitazon maleat : (14C) Rosiglitazon maleatın oral veya intravenöz yolla verilmesinden
sonra % 64’ü idrarla, % 23’ü feçes ile atılır. (14C) işaretli maddelerin plazma yarı-ömrü 103-
105 saattir.
Metformin hidroklorür : Metformin ayrıca safraya da geçmez. Metformin’in renal klirensi,
kreatin klirensden 3,5 kat daha fazladır. Bu da tübüler sekresyonun Metformin için başlıca
eliminasyon yolu olduğunu gösterir. Oral yolla verildikten sonra absorbe olan ilacın % 90’ı
ilk 24 saat içinde idrarla atılır. Plazma eliminasyon yarı ömrü yaklaşık 6,2 saattir. Kandaki
ilacın eliminasyon yarı ömrü yaklaşık 17,6 saattir.
• Doğrusallık/Doğrusal olmayan durum :
Rosiglitazon maleat : Rosiglitazon’un maksimum plazma konsantrasyonları (C ) ve eğrinin
maks
altındaki alanı (EAA) terapötik doz aralığında dozla orantılı olarak artar. Eliminasyon yarı
ömrü 3-4 saat olup dozdan bağımsızdır.
Metformin hidroklorür : Tek oral doz olarak verilen 500 mg, 1500 mg ve 850 mg-2550 mg
Metformin hidroklorür ile yapılan araştırmalar dozun artmasıyla orantılı olarak plazma
konsantrasyonlarının artmadığını göstermiştir. Bu atılımdaki değişmelerden çok yükselen
dozla absorpsiyonun azalması ile ilgilidir.
Hastalardaki karakteristik özellikler
• Böbrek hastaları :
Renal fonksiyonu azalmış kimselerde Metformin’in plazma ve kandan eliminasyon yarı ömrü
uzar. Bu uzama kreatinin klirensindeki azalma ile orantılıdır. Metformin renal fonksiyonu
12
ROSENDAMET 1 mg/500 mg film tablet - Kısa Ürün Bilgileriazalmış kimselerde kontrendike olduğundan ROSENDAMET de böyle hastalarda
kontrendikedir.
• Karaciğer hastaları :
Orta ve ilerlemiş derecede karaciğer hastalığı olanlarda (Child-Pugh Klas B/C)
Rosiglitazon’un oral klirensi önemli derecede azalır. Bunun sonucu olarak C 2 kat, EAA 3
maks
kat artar. Sağlıklı kimselerle karşılaştırıldığında Rosiglitazon’un eliminasyon yarı ömrü
karaciğer hastalarında 2 kat daha uzundur.
Aktif karaciğer hastalığının klinik belirtileri olan ya da ALT düzeyleri normalin üst limitinin
2,5 katından fazla olan hastalarda ROSENDAMET tedavisi başlatılmamalıdır.
• Cinsiyet :
Rosiglitazon’un ortalama oral klirensi kadınlarda erkeklere göre % 6 daha düşüktür.
Rosiglitazon ve Metformin kombinasyonunun glisemik etkinliği cinsiyete göre değişmez.
Metformin’in farmakokinetik parametreleri ve glisemik etkinliği cinsiyete göre değişmez.
• Pediatrik hastalar :
Rosiglitazon ve Metformin’in farmakokinetiği pediyatrik yaş gruplarında araştırılmamıştır.
• Geriatrik hastalar :
Yaş Rosiglitazon farmakokinetiğini önemli ölçüde etkilemez. Gençlerle karşılaştırıldığında
Metformin’in yaşlılarda total plazma klirensi azalır, yarı ömrü uzar ve C yükselir. Bu
maks
değişmeler yaşlılardaki renal fonksiyon azalması ile açıklanmaktadır. Bundan ötürü yaşı 80’in
üstünde olan hastalarda kreatinin klirensi normal olmadıkça ROSENDAMET tedavisine
başlanmamalıdır.
5.3. Klinik öncesi güvenlilik verileri
Rosiglitazon maleat ile Metformin hidroklorürü kombine olarak içeren ROSENDAMET ile
toksikolojik araştırmalar yapılmamıştır. Aşağıdaki veriler tek başına Rosiglitazon maleat ve
Metformin hidroklorür ile yapılan araştırmaların sonuçlarıdır.
• Rosiglitazon maleat :
Karsinojenik etki : Farelerin diyetlerine 0.4, 1.5 ve 6.0 mg/kg/gün dozlarında katılarak 2 yıl
süre ile verildiğinde Rosiglitazon’un karsinojenik etkisi görülmemiştir (Bu dozların en yüksek
olanı EAA bazında önerilen maksimum insan dozunun 12 katıdır). Ancak 1.5 ve 4.0
mg/kg/gün dozlarında yağ dokusunda hiperplazi görülmüştür.
Sıçanların diyetlerine 0.05, 0.3 ve 2.0 mg/kg/gün dozlarında katılarak 2 yıl süre ile
Rosiglitazon verildiğinde yağ dokusu selim tümörlerinde (lipomlar) artış gözlenmiştir.
Bu dozlar EAA bazında önerilen maksimum insan dozunun erkek sıçanlar için 10 katı, dişi
sıçanlar için 20 katıdır. Yağ dokusundaki bu proliferatif değişmelerin ilacın sürekli olarak yağ
dokusunu stimüle etmesine bağlı olduğu düşünülmektedir.
Mutajenik etki : Rosiglitazon’un gen mutasyonu için yapılan in vitro bakteriyel testlerde,
insan lenfositlerinde yapılan in vitro kromozom sapma testlerinde, in vivo fare mikronukleus
testinde ve in vitro ve in vivo sıçan UD5 (programlanmamış DNA sentezi) testinde mutajenik
veya klastojenik etkileri görülmemiştir. Metabolik aktivasyonla yapılan in vitro fare lenfoma
denemesinde mutasyonlarda ufak (yaklaşık 2 kat) bir artış gözlenmiştir.
13
ROSENDAMET 1 mg/500 mg film tablet - Kısa Ürün BilgileriÜremeye etkisi : Rosiglitazon erkek sıçanlara 40 mg/kg/gün dozlarına kadar verildiğinde
çiftleşme ve üreme üzerinde advers etkisi görülmemiştir. (Bu doz EAA bazında insanlarda
önerilen maksimum günlük dozun 116 katıdır). Rosiglitazon dişi sıçanlarda 2 mg/kg/gün
dozunda siklik estrus düzenini bozar ve 40 mg/kg/gün dozunda fertiliteyi azaltır ve ayrıca
plazma progesteron ve estradiol düzeylerini düşürür. (Bu dozlar EAA bazında insanlarda
önerilen maksimum günlük dozun 20 ve 200 katıdır). 0.2 mg/kg/gün dozunda bu etkiler
görülmez (insanlar için önerilen maksimum günlük dozun 3 katı). Maymunlarda Rosiglitazon
0.6 ve 4.6 mg/kg/gün dozunda (bu dozlar EAA bazında insan maksimum günlük dozunun 3
ve 15 katıdır) folliküler fazda serum estradiol yükselmesini engeller ve sonuçta luteinizan
hormon yükselişi engellenir, luteal faz progesteron düzeyi düşer, amenore görülür. Bu
etkilerin mekanizması overlerdeki steroidogenesisin inhibisyonudur.
Gebeliğe etkisi : Sıçanlarda erken gebelik devresinde Rosiglitazon embriyonun
implantasyonunu etkiler. Fakat gebelik ortalarında verilirse sıçan ve tavşanda fetus ölümü ve
büyümede duraklamaya neden olur. Sıçanlarda 3 mg/kg, tavşanlarda 100 mg/kg’a kadar
dozlarda teratojenisite görülmez (bu dozlar EAA bazında insanlar için maksimum günlük
dozun 20 ve 75 katıdır). Rosiglitazon 3 mg/kg/gün dozunda plasentada patolojik değişmelere
neden olur. Sıçanlara gebelik ve emzirme süresince Rosiglitazon verilirse yavru büyüklüğü,
neonatal yaşayabilirlik ve postnatal büyüme azalır. Plasenta, embriyo/fetus ve yavrular
üzerine zararlı etkisi olmayan doz sıçanlarda 0.2 mg/kg/gün, tavşanlarda 15 mg/kg/gün’dür.
Bu dozlar EAA bazında insanlardaki maksimum günlük dozun yaklaşık 4 katıdır.
Organ toksisitesi : Farelere 3 mg/kg/gün, sıçanlara 5 mg/kg/gün ve köpeklere 2 mg/kg/gün
dozlarında Rosiglitazon verildiğinde kalp ağırlığında artış gözlenmiştir. Bu dozlar EAA
bazında insanlar için önerilen maksimum günlük dozun 2, 22 ve 2 katlarıdır. Morfometrik
ölçümler ventriküler kas dokusunda hipertrofi olduğunu göstermiştir. Bu plazma hacmindeki
artış sonucu kalp yükünün artması ile açıklanabilir.
• Metformin hidroklorür :
Karsinojenik etki : Metformin ile sıçanlarda 104 hafta süreli ve 900 mg/kg/gün’lük doz
kullanılarak, farelerde 91 hafta süreli ve 1500 mg/kg/gün’lük dozla uzun süreli karsinojenisite
araştırmaları yapılmıştır. Bu dozlar beden yüzeyi alanı bazında önerilen maksimum insan
günlük dozu olan 2000 mg Metformin’in 4 katıdır. Erkek ve dişi farelerde karsinom belirtisi
görülmemiştir. Aynı şekilde erkek sıçanlarda Metformin tümörlere neden olmamıştır. Ancak
900 mg/kg/gün dozunda Metformin verilen dişi sıçanlarda uterus stromasında selim poliplere
rastlanılmıştır.
Mutajenik etki : Metformin’in aşağıdaki in vitro testlerde mutajenik etkisi görülmemiştir.
Ames testi (S. Typhimurium), gen mutasyon testi (fare lenfoma hücreleri) veya kromozom
sapma testi (insan lenfositleri), farelerde in vivo mikronukleus testi sonuçları da negatiftir.
Üremeye etkisi : Metformin 600 mg/kg/gün dozuna kadar dozlarda erkek ve dişi sıçanlara
verildiğinde üreme üzerinde advers etkisi görülmemiştir. Bu doz vücut yüzeyi alanı bazında
insanlar için önerilen maksimum günlük dozun 3 katıdır.
Gebeliğe etkisi : Metformin 600 mg/kg/gün dozuna kadar verildiğinde sıçanlar ve tavşanlar
için teratojenik değildir. Bu doz vücut yüzey alanı bazında insanlar için önerilen maksimum
doz olan 2000 mg’ın sıçanlarda 2 katı, tavşanlarda 6 katıdır. Fetustaki konsantrasyonların
tayini plasentada Metformin için bir bariyer bulunduğunu göstermiştir.
14
ROSENDAMET 1 mg/500 mg film tablet - Kısa Ürün Bilgileri6. FARMASÖTİK ÖZELLİKLER
6.1. Yardımcı maddelerin listesi
Povidon, kroskarmelloz sodyum, laktoz, selüloz, krospovidon, prejelatinize nişasta,
magnezyum stearat, polivinil alkol, titanyum dioksit (E171), talk, lesitin (soya) (E322),
ksantan gum (E415).
6.2. Geçimsizlikler
Geçerli değildir.
6.3. Raf ömrü
24 aydır.
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5. Ambalajın niteliği ve içeriği
Alüminyum folyo, opak PVC/PE/PVDC blister. 56 tablet içeren karton kutularda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
BİOFARMA İLAÇ SAN. ve TİC.A.Ş.
Akpınar Mah. Fatih Cad. No : 2 34885
Samandıra – Kartal / İSTANBUL
Tel : (216) 398 10 63 (4 hat)
Faks : (216) 398 10 20
8. RUHSAT NUMARASI
217/95
15
ROSENDAMET 1 mg/500 mg film tablet - Kısa Ürün Bilgileri9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi : 22.01.2009
Ruhsat yenileme tarihi :
10. KÜB’ÜN YENİLENME TARİHİ
16
ROSENDAMET 1 mg/500 mg film tablet - Kısa Ürün Bilgileri