KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8. Şüpheli advers reaksiyonların raporlanması.
1. BEŞERİ TIBBİ ÜRÜNÜN ADI
ZİEXTENZO® 6 mg/0,6 mL S.C. enjeksiyon için çözelti içeren kullanıma hazır enjektör
Steril
2. KALİTATİF VE KANTİTATİF BİLEŞİM
Etkin madde:
Bir enjeksiyon için kullanıma hazır enjektör 0,6 mL’de 6 mg pegfilgrastim (10 mg/mL*)
içerir.
* Yalnızca protein temel alınmıştır. Polietilen glikol (PEG) kısmı da dahil edildiğinde
konsantrasyon 20 mg/mL olmaktadır.
Pegfilgrastim, filgrastim (Rekombinant metiyonil insan G-CSF) ile N-terminal metiyonin
kalıntısına kovalent bağla bağlanan 20 kDa PEG molekülünden oluşmaktadır.
Filgrastim, E. coli içerisinde rekombinant DNA teknolojisi ile üretilmiş bir biyobenzerdir.
Yardımcı madde(ler) (0,6 mL başına):
Her bir kullanıma hazır enjektör 30 mg sorbitol (E420) ve sodyum hidroksit içermektedir.
Yardımcı maddeler için Bölüm 6.1’e bakınız.
3. FARMASÖTİK FORM
Enjeksiyon için çözelti.
Berrak, renksiz ila hafif sarımsı renkte enjeksiyon için çözelti.
4. KLİNİK ÖZELLİKLER
4.1 Terapötik endikasyonlar
Malignite tanısı ile (kronik myelositer lösemi ve myelodisplastik sendrom hariç) sitotoksik
kemoterapi verilen hastalarda, febril nötropeni ya da ağır nötropeni (mutlak nötrofil sayısı
<500 μl) geliştiği gösterilen kürlerden sonra verilmesi uygundur.
4.2 Pozoloji ve uygulama şekli
Pozoloji/uygulama sıklığı ve süresi:
ZİEXTENZO® tedavisi yalnızca onkoloji ve/veya hematoloji alanında deneyimli hekimler
tarafından başlatılmalı ve yönetilmelidir.
1Her kemoterapi kürü için, sitotoksik kemoterapiden en az 24 saat sonra uygulanan bir adet
6 mg ZİEXTENZO® dozu (tek bir kullanıma hazır enjektör) önerilmektedir.
Uygulanan ZİEXTENZO® dozu ile bir sonraki kemoterapi kürü arasında en az 14 gün süre
olmalıdır.
Uygulama şekli:
ZİEXTENZO® subkutan olarak enjekte edilir. Enjeksiyonlar kalça, karın veya üst kola
uygulanmalıdır. Uygulama öncesinde ürünün hazırlanmasıyla ilgili talimatlar için, Bkz.
Bölüm 6.6.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek hastalığının son evresi dahil, böbrek yetmezliği olan hastalarda doz değişikliği
tavsiye edilmemektedir.
Pediyatrik popülasyon:
ZİEXTENZO®’in çocuklarda güvenlilik ve etkililiği henüz tespit edilmemiştir. Bölüm 4.8,
5.1 ve 5.2’de güncel mevcut bilgiler anlatılmıştır, fakat pozolojiye ilişkin herhangi bir tavsiye
yapılamamaktadır.
Geriyatrik popülasyon:
Bkz. Bölüm 5.2.
4.3 Kontrendikasyonlar
Etkin maddeye veya Bölüm 6.1’de verilen yardımcı maddelerden herhangi birisine karşı
aşırı duyarlılık.
4.4 Özel kullanım uyarıları ve önlemleri
Genel uyarılar ve önlemler
Sınırlı klinik veriler, pegfilgrastim ve filgrastimin ciddi nötropeninin iyileşme süresi
üzerindeki etkisinin de novo Akut Miyeloid Lösemili (AML) hastalarda karşılaştırılabilir
olduğunu göstermektedir (Bkz. Bölüm 5.1). Ancak ZİEXTENZO®'in uzun süreli etkileri
AML’de tespit edilmemiştir; bu nedenle bu hasta popülasyonunda dikkatle kullanılmalıdır.
Granülosit koloni uyarıcı faktörü, malign hücreler dahil miyeloid hücrelerin büyümesini
in vitro olarak destekleyebilir ve benzer etkiler bazı miyeloid olmayan hücrelerde in vitro
görülebilir.
ZİEXTENZO®'in güvenliliği ve etkililiği, miyelodisplastik sendromlu, kronik miyeloid
lösemili (KML) hastalarda ve sekonder AML’li hastalarda araştırılmamıştır; bu nedenle bu
hastalarda kullanılmamalıdır. KML’nin blast transformasyon tanısını AML’den ayırmaya
özen gösterilmelidir.
Hücre genetiği t(15;17) olan 55 yaşın altındaki de novo AML hastalarında ZİEXTENZO®
uygulamasının güvenliliği ve etkililiği tespit edilmemiştir.
ZİEXTENZO®’in güvenliliği ve etkililiği yüksek doz kemoterapi uygulanmakta olan
2hastalarda araştırılmamıştır. Bu tıbbi ürün, belirlenmiş doz şemaları dışında, sitotoksik
kemoterapinin dozunu artırmak amacıyla kullanılmamalıdır.
Pulmoner advers olaylar
G-CSF uygulaması sonrasında, özellikle interstisiyel pnömoni gibi pulmoner advers
reaksiyonlar bildirilmiştir. Yakın zamanda pulmoner infiltrasyon veya pnömoni geçirmiş
olan hastalar daha yüksek bir risk altında bulunabilir (Bkz. Bölüm 4.8).
Pulmoner infiltrasyona dair radyolojik belirtilerle birliktelik gösteren öksürük, ateş ve
dispne gibi pulmoner belirtilerin ortaya çıkması ve artan nötrofil sayısı ile birlikte pulmoner
fonksiyonların bozulması Akut Solunum Sıkıntısı Sendromunun (Acute Respiratory
Distress Syndrome; ARDS) ön belirtileri olabilir. Bu gibi durumlarda ZİEXTENZO®
hekimin takdirine bağlı olarak kesilmeli ve uygun tedavi uygulanmalıdır (Bkz. Bölüm 4.8).
Glomerülonefrit
Filgrastim ve pegfilgrastim alan hastalarda glomerülonefrit bildirilmiştir. Genel olarak,
filgrastim ve pegfilgrastim dozunun azaltılmasından veya ilacın bırakılmasından sonra
glomerülonefrite ilişkin olaylar düzelmektedir. İdrar tahlili izlemesi önerilmektedir.
Kapiller kaçış sendromu
Granülosit koloni uyarıcı faktör uygulamasından sonra kapiller kaçış sendromu (KKS)
bildirilmiştir. KKS hipotansiyon, hipoalbüminemi, ödem ve hemokonsantrasyon ile
karakterizedir. KKS semptomlarını sergileyen hastalar yakından izlenmeli ve aralarında
yoğun bakım ihtiyacının da bulunabileceği, standart semptomatik tedavi uygulanmalıdır
(Bkz. Bölüm 4.8).
Splenomegali ve dalak rüptürü
Pegfilgrastim uygulamasını takiben genellikle asemptomatik splengomegali vakaları ve bazı
ölümcül vakalar da bildirilmiştir (Bkz. Bölüm 4.8). Bu nedenle dalak büyüklüğü dikkatlice
izlenmelidir (Örneğin; klinik muayene, ultrason). Sol üst batın ağrısı veya omuz ucunda ağrı
bildiren hastalar dalak yırtılması açısından değerlendirilmelidir.
Trombositopeni ve anemi
Tam doz miyelosupresif tedavi planlanan şemaya uygun olarak sürdürüldüğ için, tek başına
ZİEXTENZO® ile tedavi, trombositopeni ve aneminin önüne geçmek için yeterli değildir.
Düzenli trombosit sayısı ve hematokrit takibi önerilmektedir. Ciddi trombositopeniye neden
oldukları bilinen tek veya kombinasyon halindeki kemoterapötik ajanların uygulanması
sırasında özel dikkat gösterilmelidir.
Meme ve akciğer kanseri hastalarında miyelodisplastik sendrom ve akut miyeloid lösemi
Pazarlama sonrası çalışmalarda, meme ve akciğer kanseri hastalarında kemoterapi ve/veya
radyoterapi ile birlikte pegfilgrastim kullanımı miyelodisplastik sendrom (MDS) ve
akutmiyeloid lösemi (AML) gelişimi ile ilişkilendirilmiştir (Bkz. Bölüm 4.8). Meme ve
akciğer kanseri hastaları MDS/AML belirtileri açısından izlenmelidir.
3Orak hücreli anemi
Orak hücre krizleri, orak hücreli anemi hastalığı bulunan hastalarda veya orak hücre
taşıyıcılığında pegfilgrastim kullanımıyla ilişkilendirilmiştir (Bkz. Bölüm 4.8). Bu nedenle
hekimler, orak hücreli anemi hastalığı bulunan hastalarda veya orak hücre taşıyıcılığında
ZİEXTENZO® reçete ederken dikkatli olmalı, uygun klinik parametreleri ve laboratuvar
durumunu gözlemlemeli ve bu ilacın dalak büyümesi ve vaso-oklusif krizlerle ilişkili
olabileceği konusunda dikkatli olmalıdırlar.
Lökositoz
ZİEXTENZO® verilen hastaların % 1’inden daha azında 100 × 109/L veya daha yüksek
akyuvar sayımı gözlenmiştir. Doğrudan bu düzeyde bir lökositoza bağlanabilecek hiçbir
advers olay bildirilmemiştir. Akyuvar sayılarındaki bu tür yükselmeler geçici olup, tipik
olarak uygulamanın 24 ile 48 saat sonrasında görülmektedir ve bu da bu ilacın
farmakodinamik etkileri ile tutarlıdır. Klinik etkilerle tutarlı ve lökositoz için potansiyel
olması sebebiyle, tedavi sırasında düzenli aralıklarla akyuvar sayımı yapılmalıdır. Lökosit
sayısı beklenen alt seviyenin 50 × 109/L üzerinde ise, bu ilaç ile tedavi derhal kesilmelidir.
Aşırı duyarlılık
ZİEXTENZO® tedavisi gören hastalarda, tedavinin başlangıcında veya sonraki
aşamalarında anafilaktik reaksiyonlar dahil aşırı duyarlılık bildirilmiştir. Klinik olarak
anlamlı aşırı duyarlılık görülen hastalarda ZİEXTENZO® tedavisi kalıcı olarak
bırakılmalıdır. Pegfilgrastim veya filgrastime aşırı duyarlılık öyküsü olan hastalara
ZİEXTENZO® uygulanmamalıdır. Eğer ciddi alerjik bir reaksiyon gelişirse, uygun bir
tedavi uygulanmalı ve hasta birkaç gün boyunca yakından izlenmelidir.
Stevens-Johnson sendromu
Pegfilgrastim tedavisi ile ilişkili olarak yaşamı tehdit edici veya ölümcül olabilen Stevens-
Johnson sendromu (SJS) nadiren bildirilmiştir. Pegfilgrastim kullanımı nedeniyle hastada
SJS gelişirse, bu hastada pegfilgrastim ile tedaviye hiçbir zaman tekrar başlanmamalıdır.
İmmünojenite
Tüm terapötik proteinlerle olduğu gibi immünojenite potansiyeli bulunmaktadır.
Pegfilgrastime karşı antikor oluşma oranları genellikle düşüktür. Tüm biyolojik ürünlerde
beklendiği gibi bağlayıcı antikorlar gelişir; ancak günümüzde bu antikorlar nötralizan
aktivite ile ilişkilendirilmemiştir.
Aortit
Sağlıklı gönüllüler ve kanser hastalarına G-CSF uygulamasından sonra aortit bildirilmiştir.
Ortaya çıkan semptomlar arasında ateş, karın ağrısı, kırıklık, sırt ağrısı yer alır ve
enflamasyon belirteçleri (örneğin C-reaktif protein ve akyuvar sayısı) artmıştır. Çoğu
vakada aortit, BT taraması ile teşhis edilmiş ve genellikle G-CSF kesildikten sonra
düzelmiştir. (Bkz Bölüm 4.8)
Diğer uyarılar
Hastalarda veya sağlıklı donörlerde progenitör kan hücrelerinin mobilizasyonunda,
4ZİEXTENZO®’nun güvenliliği ve etkililiği yeterince değerlendirilememiştir.
Büyüme faktörü tedavisine yanıt olarak kemik iliğinin artan hematopoietik etkinliği geçici
pozitif kemik görüntüleme değişiklikleriyle ilişkilendirilmiştir. Kemik görüntüleme
sonuçları yorumlanırken bu durum dikkate alınmalıdır.
Bu tıbbi ürün her kullanıma hazır enjektörde 50 mg/mL’ye eşdeğer 30 mg sorbitol içerir.
Sorbitol (veya fruktoz) içeren ürünler ile diyetle sorbitol (veya fruktoz) alımının birlikte
uygulanmasının katkı etkisi dikkate alınmalıdır. Nadir kalıtımsal fruktoz intolerans problemi
olan hastaların bu ilacı kullanmamaları gerekir.
ZİEXTENZO®, her 6 mg doz başına 1 mmol (23 mg)’dan daha az sodyum ihtiva eder; yani
esasında “sodyum içermez” olarak kabul edilebilir.
Biyobenzer ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
4.5 Diğer tıbbi ürünler ile etkileşimler ve diğer etkileşim şekilleri
Hızlı bölünen miyeloid hücrelerin sitotoksik kemoterapiye karşı olan potansiyel
duyarlılıkları nedeniyle, ZİEXTENZO® sitotoksik kemoterapi uygulamasından en az 24 saat
sonra uygulanmalıdır. Klinik araştırmalarda, Pegfilgrastim kemoterapiden 14 gün önce
güvenli şekilde uygulanmıştır. ZİEXTENZO®’nun herhangi bir kemoterapi ajanı ile eş
zamanlı kullanımı hastalarda değerlendirilmemiştir. Hayvan modellerinde Pegfilgrastim ve
5-florourasil (5-FU) veya diğer antimetabolitlerin eş zamanlı uygulanmasının
miyelosupresyonu artırdığı gösterilmiştir.
Diğer hematopoietik büyüme faktörleri ve sitokinler ile olası etkileşimler klinik
araştırmalarda özel olarak araştırılmamıştır.
Kendisi de nötrofil salıverilmesini artıran bir madde olan lityum ile potansiyel etkileşim özel
olarak araştırılmamıştır. Böyle bir etkileşimin zararlı olabileceği konusunda hiçbir kanıt
yoktur.
ZİEXTENZO®’in güvenliliği ve etkililiği nitrozüreler gibi gecikmiş miyelosupresyon ile
ilişkili kemoterapi görmekte olan hastalarda değerlendirilmemiştir.
Spesifik etkileşim veya metabolizma çalışmaları gerçekleştirilmemiştir, bununla beraber
klinik araştırmalar ZİEXTENZO®’in herhangi bir diğer tıbbi ürün ile etkileşimine işaret
etmemiştir.
Özel popülasyonlara ilişkin ek bilgiler
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin etkileşim çalışması yapılmamıştır.
4.6 Gebelik ve laktasyon Genel tavsiye
Gebelik kategorisi: C
5Çocuk doğurma potansiyeli bulunan kadınlar/Doğum kontrolü (Kontrasepsiyon)
ZİEXTENZO®’in çocuk doğurma potansiyeli bulunan kadınlarda ve doğum kontrolü
(kontrasepsiyon) uygulamayan kadınlarda kullanılması tavsiye edilmemektedir.
Gebelik dönemi
Pegfilgrastimin gebe kadınlarda kullanımına ilişkin veri bulunmamaktadır veya sınırlı bilgi
bulunmaktadır. Hayvanlar üzerinde yapılan çalışmalar üreme toksisitesinin bulunduğunu
göstermiştir (Bkz. Bölüm 5.3).
ZİEXTENZO® gebelik sırasında ve doğum kontrolü uygulamayan çocuk doğurma
potansiyeli bulunan kadınlarda tavsiye edilmemektedir.
Laktasyon dönemi
ZİEXTENZO®’nun veya metabolitlerinin insan sütü ile atılmasına ilişkin bilgi yetersizdir.
Yenidoğan veya infant açısından risk göz ardı edilemez. Emzirmenin ya da ZİEXTENZO®
tedavisinin durdurulup durdurulmayacağına/tedaviden kaçınılıp kaçınılmayacağına ilişkin
karar verilirken, emzirmenin çocuk açısından faydası ve ZİEXTENZO® tedavisinin emziren
anne açısından faydası dikkate alınmalıdır.
Üreme yeteneği/Fertilite
Pegfilgrastim üreyebilirlik performansını veya erkek veya dişi sıçanlarda fertiliteyi önerilen
insan dozundan yaklaşık olarak 6 ila 9 kat fazla kümülatif haftalık dozlarda (vücut yüzey
alanı esas alınarak) etkilememiştir (Bkz. Bölüm 5.3).
4.7 Araç ve makine kullanımı üzerindeki etkiler
ZİEXTENZO®’nun araç ve makine kullanımı üzerine önemli ölçüde bir etkisi yoktur.
4.8 İstenmeyen etkiler
İstenmeyen etkiler, aşağıda tanımlanan sıklığa göre listelenmiştir:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000); bilinmiyor (eldeki verilerden
hareketle tahmin edilemiyor).
Güvenlilik profilinin özeti
En sık bildirilen advers olay kemik ağrısı (çok yaygın [≥ 1/10]) ve kas-iskelet sistemi
ağrısıdır (yaygın [≥ 1/100 ila < 1/10]). Kemik ağrısı genel olarak hafif-orta şiddette, geçici
olmuş ve çoğu hastada standart ağrı kesicilerle kontrol altına alınabilmiştir.
Pegfilgrastimin ilk veya takip eden tedavisi sırasında, deri döküntüsü, ürtiker, anjiyoödem,
dispne, eritem, yüzde kızarıklık ve hipotansiyonu içeren aşırı duyarlılık reaksiyonları
bildirilmiştir (yaygın olmayan [≥ 1/1.000 ila < 1/100]). ZİEXTENZO® kullanan hastalarda
anafilaksiyi içeren ciddi alerjik reaksiyonlar meydana gelebilir (yaygın olmayan) (Bkz.
Bölüm 4.4).
Tedavi gecikirse hayati tehlikesi olan KKS, granülosit koloni-uyarıcı faktörlerin
uygulanmasından sonra kemoterapi alan kanser hastalarında seyrek (≥1/10.000 ila <1/1000)
şekilde bildirilmiştir (Bkz. Bölüm 4.4).
Genellikle asemptomatik, splenomegali vakaları yaygın olmayan sıklıktadır.
6Pegfilgrastim uygulaması sonrasında bazıları ölümcül olabilen dalak rüptürü vakaları
yaygın olmayan sıklıkta bildirilmiştir (Bkz. Bölüm 4.4).
İnterstisyel pnömoni, pulmoner ödem, pulmoner infiltratlar ve pulmoner fibrozisi içeren
pulmoner advers reaksiyonlar yaygın olmayan sıklıkta bildirilmiştir. Yaygın olmayan
sıklıkta, bu vakaların bazıları, ölümcül olabilen ARDS veya solunum yetmezliği ile
sonuçlanmıştır (Bkz. Bölüm 4.4).
Orak hücre taşıyıcılığında veya orak hücreli anemi hastalığı bulunan hastalarda orak hücre
krizleri izole vakaları bildirilmiştir (orak hücreli anemi hastalarında yaygın olmayan
sıklıkta) (Bkz. Bölüm 4.4).
Advers reaksiyonların tablo halinde özeti
Aşağıdaki veriler, klinik araştırmalardan alınan ve spontan raporlama yoluyla bildirilen
advers reaksiyonları tanımlamaktadır. Her bir sıklık gruplandırmasında, istenmeyen etkiler
azalan ciddiyet sıralamasına göre sunulmuşlardır.
7MedDRA sistem Advers reaksiyonlar
organ sınıfı
Çok yaygın Yaygın Yaygın olmayan Seyrek Çok seyrek
(≥ 1/10) (≥ 1/100 ila (≥ 1/1.000 ila (≥ 1/10.000 (< 1/10.000)
< 1/10) < 1/100) ila < 1/1.000)
İyi huylu, Miyelodisplastik
kötü huylu sendrom1
ve Akut Miyeloid
tanımlanm Lösemi1
amış
neoplazmal
ar (kistler
ve polipler
dahil)
Kan ve lenf Trombositopeni1 Orak hücre krizi2;
sistemi Lökositoz1 Splenomegali2;
hastalıkları Dalak rüptürü2
Bağışıklık Aşırı
sistemi duyarlılık;
hastalıkları Anafilaksi
Metabolizma ve Ürik asit
beslenme seviyesinde
hastalıkları yükselme
Sinir sistemi Baş ağrısı1
hastalıkları
Vasküler Kapiller kaçış Aortit
hastalıklar sendromu1
Solunum, göğüs Akut solunum Pulmoner
hastlıkları ve sendromu2; kanama
mediastinal Pulmoner advers
hastalıklar reaksiyonlar
(intersitisyel
pnömoni,
pulmoner ödem,
pulmoner
infiltratlar ve
pulmoner
fibrozis)
Hemoptizi
Gastrointestinal Bulantı1
hastalıklar
Deri ve deri altı Sweet sendromu Stevens-
dokusu (akut febril Johnson
hastalıkları nötrofilik sendromu
dermatoz)1,2;
Kütanöz
vaskülit1,2
8MedDRA sistem Advers reaksiyonlar
organ sınıfı
Çok yaygın Yaygın Yaygın olmayan Seyrek Çok seyrek
Kas-iskelet Kemik ağrısı Kas-iskelet ağrısı
bozuklukları, (miyalji, artralji,
bağ dokusu ve ekstremitelerde
kemik ağrı, sırt ağrısı,
hastalıkları kas-iskelet ağrısı,
boyun ağrısı)
Böbrek ve idrar Glomerülonefrit2
yolu hastalıkları
Genel Enjeksiyon Enjeksiyon
bozukluklar ve yerinde ağrı1; yerinde
uygulama Kalple ilişkisi reaksiyonlar2
bölgesine ilişkin olmayan göğüs
hastalıklar ağrısı
Araştırmalar Laktat
dehidrojenaz ve
alkalen fosfataz
seviyelerinde
yükselme1;
ALT veya
AST’nin
karaciğer
fonksiyon
testlerinde geçici
yükselme1
1Aşağıdaki “Seçilmiş advers reaksiyonların tanımı” bölümüne bakınız.
2Bu advers reaksiyon pazarlama sonrası izleme çalışmalarında tespit edilmiş ancak
yetişkinlerde yapılmış olan randomize, kontrollü klinik çalışmalarda gözlemlenmemiştir.
Sıklık kategorisi, dokuz adet randomize klinik çalışmadaki Pegfilgrastim kullanan 1576
hastadan elde edilen verilerin istatistiksel hesaplaması yoluyla tayin edilmiştir.
Seçilmiş advers reaksiyonların tanımı
Yaygın olmayan sıklıkta Sweet sendromu vakaları bildirilmiştir. Bu vakaların bazılarında
hematolojik malignansilerin rolünün olabileceği düşünülmektedir.
Pegfilgrastim ile tedavi edilen hastalarda yaygın olmayan sıklıkta kütanöz vaskülit vakaları
bildirilmiştir. Pegfilgrastim kullanan hastalarda vaskülitin mekanizması bilinmemektedir.
Pegfilgrastim’in ilk veya takip eden tedavilerinde, hem enjeksiyon bölgesinde eritemi
(yaygın olmayan (≥ 1/1.000 ila < 1/100) hem de enjeksiyon bölgesinde ağrı (yaygın olaylar
≥ 1/100 ila < 1/10) içerecek şekilde enjeksiyon bölgesi reaksiyonları meydana gelmiştir.
Yaygın olarak (≥ 1/100 ila < 1/10) lökositoz (Beyaz Kan Sayımı [White Blood Count-
WBC] > 100 × 109/L) bildirilmiştir (Bkz. Bölüm 4.4).
Sitotoksik kemoterapi sonrasında, Pegfilgrastim verilen hastalarda, ürik asit ve alkalen
fosfataz düzeylerinde, klinik etkisi olmayan, geri dönüşlü, yaygın olmayan oranda, hafif
ile orta düzeylerde yükselmeler; laktat dehidrojenaz düzeylerinde klinik etkisi olmayan,
geri dönüşlü, yaygın olmayan, hafif ile orta düzeylerde yükselmeler gözlenmiştir.
9Kemoterapi alan hastalarda, çok yaygın sıklıkta bulantı ve baş ağrısı gözlenmiştir.
Sitotoksik kemoterapi sonrası pegfilgrastim alan hastalarda, karaciğer fonksiyon
testlerinden ALT (Alanin aminotransferaz) veya AST’de (Aspartat aminotransferaz)
yaygın olmayan sıklıkta yükselmeler gözlenmiştir. Bu yükselmeler geçici olmuş ve
sonradan başlangıç düzeyine dönmüştür.
Meme ve akciğer kanseri hastalarında yapılan bir epidemiyolojik çalışmada, kemoterapi
ve/veya radyoterapi ile birlikte ZİEXTENZO® tedavisini takiben MDS/AML riskinde artış
gözlenmiştir (bkz. Bölüm 4.4.).
Yaygın trombositopeni vakaları bildirilmiştir.
Granülosit koloni-stimüle edici faktör kullanımı ile pazarlama sonrası dönemde kapiler
kaçış sendromu vakaları bildirilmiştir. Bunlar genellikle ileri seviye malign hastalıkları
olan, sepsis geçiren, birden çok kemoterapi ilacı alan veya aferez uygulanan hastalarda
meydana gelmiştir (Bkz. Bölüm 4.4).
Özel popülasyonlara ilişkin ek bilgiler:
Pediyatrik popülasyon:
Çocuklardaki deneyim sınırlıdır. 0-5 yaş arası çocuklarda (% 92), 6-11 ve 12-21 yaşındaki
çocuklara (sırasıyla % 80 ve % 67) ve yetişkinlere kıyasla daha yüksek sıklıkta ciddi advers
reaksiyonlar gözlemlenmiştir. Bildirilen en sık advers reaksiyon kemik ağrısıdır (Bkz.
Bölüm 5.1 ve 5.2).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr ; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Sınırlı sayıda sağlıklı gönüllüye ve küçük hücreli olmayan akciğer kanseri hastalarına
300 mikrogram/kg'lik tek dozlar, ciddi advers reaksiyonlar görülmeden subkutan
uygulanmıştır. Advers olaylar, daha düşük dozda pegfilgrastim alan gönüllülerde
görülenlere benzer düzeyde bulunmuştur.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: İmmünostimülanlar, koloni stimüle edici faktör
ATC kodu: L03AA13
Etki mekanizması
10ZİEXTENZO® biyobenzer bir tıbbi üründür.
İnsan granülosit koloni stimülan faktörü (G-CSF) kemik iliğinde nötrofil oluşumu ve
salıverilmesini düzenleyen bir glikoproteindir. Pegfilgrastim rekombinant G-CSF’nin (r-
metHuG-CSF) tek 20 kd polietilen glikol (PEG) moleküllü kovalent bileşiğidir.
Pegfilgrastim azalmış renal klerens nedeniyle filgrastimin uzun etki süreli bir formudur.
Pegfilgrastim ve filgrastimin, monositler ve/veya lenfositlerde minör yükselmelerle birlikte
periferik kan nötrofil sayılarında 24 saat içinde belirgin bir artışa neden olan, aynı etki
tarzına sahip oldukları gösterilmiştir. Kemotaktik ve fagositik fonksiyon testleri ile
gösterildiği üzere, pegfilgrastime yanıt olarak üretilen nötrofiller, filgrastime benzer şekilde
normal veya artmış fonksiyon göstermektedir. Diğer hematopoietik büyüme faktörleri ile
olduğu gibi, G-CSF’nin insan endotelyel hücreleri üzerine in vitro stimülan özellikleri
gösterilmiştir. G-CSF, in vitro malign hücreleri de içeren miyeloid hücrelerin gelişimini
artırabilir, bazı in vitro non- miyeloid hücrelerde de benzer etkiler görülebilir.
Klinik etkililik ve güvenlilik
Doksorubisin ve dosetakselden oluşan miyelosupresif kemoterapi uygulanmakta olan
yüksek riskli evre II-IV meme kanserli hastalarda gerçekleştirilen iki randomize, çift-kör
pivotal çalışmada her kür başına tek doz olarak pegfilgrastim kullanılması, günlük filgrastim
uygulamaları (ortanca değeri olarak 11 günlük uygulama) ile gözlenene benzer şekilde,
nötropeni süresini ve febril nötropeni görülme sıklığını düşürmüştür. Büyüme faktörü
desteği verilmediğinde, bu rejimin ortalama 5 ile 7 gün arasında evre 4 nötropeni süresine
ve % 30-40 febril nötropeni görülme sıklığına neden olduğu bildirilmiştir.
6 mg sabit doz pegfilgrastim kullanılan ilk çalışmada (n = 157), evre 4 nötropeni ortalama
süresi pegfilgrastim grubunda 1,8 gün olurken, filgrastim grubunda 1,6 gün olmuştur (fark
0,23 gün, % 95 GA -0,15, 0,63). Tüm çalışma boyunca febril nötropeni oranı pegfilgrastimle
tedavi edilen hastalarda % 13 olurken, filgrastimle tedavi edilen hastalarda % 20 olmuştur
(fark -% 7, % 95 GA -% 19, % 5).
Vücut ağırlığına göre ayarlanmış (100 mikrogram/kg) doz kullanılan ikinci bir çalışmada (n
= 310), evre 4 nötropeni ortalama süresi pegfilgrastim grubunda 1,7 gün, filgrastim
grubunda 1,8 gün olmuştur (Fark 0,03 gün, % 95 GA -0,36, 0,30). Genel febril nötropeni
oranı pegfilgrastimle tedavi edilen hastalarda % 9 ve filgrastimle tedavi edilen hastalarda %
18 olmuştur (fark - % 9, % 95 GA -% 16,8, -% 1,1).
Plasebo kontrollü çift kör bir çalışmada pegfilgrastimin febril nötropeni sıklığı üzerindeki
etkisi, % 10-20'lik bir febril nötropeni oranıyla ilişkili olduğu bildirilen bir kemoterapi
rejiminin (4 kür boyunca her 3 haftada bir 100 mg/m2 dosetaksel) uygulanmasından sonra
değerlendirilmiştir. Bu çalışmada 928 hasta her döngüde kemoterapiden yaklaşık 24 saat
(yani 2. günde) sonra tek bir doz pegfilgrastim veya plasebo almak üzere randomize
edilmiştir. Febril nötropeni sıklığı, plaseboyla karşılaştırıldığında pegfilgrastim almak üzere
randomize edilen hastalarda önemli ölçüde düşüktür (sırasıyla % 17’ye karşılık % 1, p <
0,001). Febril nötropeni klinik tanısıyla ilişkili hastaneye yatma ve IV anti-infektif kullanımı
sıklığı, pegfilgrastim grubunda plasebo grubuyla karşılaştırıldığında önemli ölçüde düşüktür
(sırasıyla % 1'e karşılık % 14, p < 0,001 ve % 2'ye karşılık % 10, p < 0,001).
De novo AML için kemoterapi alan hastalarda yapılan küçük bir (n = 83), Faz II, randomize,
çift kör çalışmada, pegfilgrastim (tek doz 6 mg) indüksiyon kemoterapisi sırasında verilen
filgrastimle karşılaştırılmıştır. Ciddi nötropeniden ortanca iyileşme süresinin her iki tedavi
grubunda 22 gün olduğu tahmin edilmiştir. Uzun süreli sonuç çalışılmamıştır (Bkz. Bölüm
4.4).
11Vinkristin, doksorubisin ve siklofosfamid (VAdriaC/IE) kemoterapisinin bir küründen sonra
100 mikrogram/kg pegfilgrastim alan pediyatrik sarkoma hastaları ile yapılan bir faz II
(n = 37), çok merkezli, randomize, açık etiketli çalışmada, 6-11 yaş ve 12-21 yaş arası daha
büyük çocuklarda (sırasıyla 6 gün ve 3,7 gün) ve erişkinlere kıyasla 0-5 yaş arası çocuklarda
ciddi nötropeni (nötrofil < 0,5 × 109) süresi daha uzun olmuştur (8,9 gün). Buna ek olarak,
6-11 yaş ve 12-21 yaş arası daha büyük çocuklara (sırasıyla % 70 ve % 33) ve erişkinlere
kıyasla 0-5 yaş arası çocuklarda febril nötropeni insidansı daha yüksek (% 75) olmuştur
(Bkz. Bölüm 4.8 ve 5.2).
5.2 Farmakokinetik özellikler
Genel özellikler
Emilim:
Tek bir deri altı pegfilgrastim dozu sonrasında, pegfilgrastim doruk serum
konsantrasyonuna doz uygulamasının 16 ila 120 saat sonrasında ulaşır.
Dağılım:
Pegfilgrastim serum konsantrasyonları miyelosupresif kemoterapi sonrasındaki nötropeni
dönemi boyunca korunur.
Biyotransformasyon:
Veri yoktur.
Eliminasyon:
Pegfilgrastimin eliminasyonu doza göre doğrusal değildir: Pegfilgrastimin serum klerensi
doz arttıkça azalır. Pegfilgrastim başlıca olarak, yüksek dozlarda doyuma ulaşan, nötrofil
aracılı klerens ile atılmaktadır. Kendini-düzenleyici bir klerens mekanizması ile uyumlu
olarak, pegfilgrastim serum konsantrasyonu nötrofil tablosunda düzelmenin meydana
gelmesi ile birlikte hızla düşer (Bkz. Şekil 1).
12Şekil 1. Kemoterapi ile tedavi edilen hastalarda tek 6 mg enjeksiyonu sonrasında
ortanca pegfilgrastim serum konsantrasyonu ve mutlak nötrofil sayısı (MNS) profili
l
) l
m
1000 100 9 1/ 0
/ PePgefilggrafisltgimra kosntsimant rCasoyonncu. x
g .n( MANSN C l sl
c n o 100 10 c e(
C t
n
i
s
rtm
a
u o
C li
g h
l g eif 10 p rt
u
o
P e
um 1 N
r t
e
e S 1 l u
n
i
o
s
a
d e
b
A n M ia
0.1 0.1 d
0 3 6 9 12 15 18 21
Çalışma Günü
Hastalardaki karakteristik özellikler
Böbrek/Karaciğer yetmezliği:
Nötrofil aracılı klerens mekanizmasına bağlı olarak, pegfilgrastimin farmakokinetiğinin
böbrek veya karaciğer bozukluğundan etkilenmesi beklenmez. Açık etiketli bir tek doz
çalışmasında (n = 31), son dönem böbrek yetmezliği dahil çeşitli evrelerdeki böbrek
yetmezliğinin pegfilgrastimin farmakokinetiğini etkilemediği gözlenmiştir.
Pediyatrik popülasyon:
Pegfilgrastim’in farmakokinetiği VAdriaC/IE kemoterapisini tamamladıktan sonra
100 mikrogram/kg ZİEXTENZO® alan sarkoma hastası olan 37 pediyatrik hastada
çalışılmıştır. En genç yaş grubunun (0-5 yaş) (EAA) (±Standart Sapma) (47,9 ± 22,5
mikrogram.saat/mL), en büyük çocuklardan (6-11 yaş ve 12-21 yaş) sırasıyla 22,0 ± 13,1
mikrogram.saat/mL ve 29,3 ± 23,2 mikrogram.saat/mL daha yüksek ortalama pegfilgrastim
maruziyeti olmuştur (Bkz. Bölüm 5.1. Farmakodinamik özellikler). En genç yaş grubu (0-5
yaş) haricinde, pediyatrik gönüllülerdeki ortalama EAA, doksorubisin/dosetaksel tedavisini
tamamladıktan sonra 100 mikrogram/kg pegfilgrastim alan yüksek riskli evre II-IV meme
kanseri olan yetişkin hastalarla benzer bulunmuştur. (Bkz. Bölüm 4.8. İstenmeyen etkiler ve
Bölüm 5.1).
Geriyatrik popülasyon:
Sınırlı veriler, yaşlı hastalardaki (> 65 yaş) pegfilgrastim farmakokinetiğinin erişkinlerdeki
ile benzer olduğunu göstermiştir.
5.3 Klinik öncesi güvenlilik verileri
Tekrarlayan doz toksisitesiyle ilgili geleneksel çalışmalardan elde edilen klinik öncesi
veriler, lökosit sayımında artışlar, kemik iliğinde miyeloid hiperplazi, ekstramedüller
13
)Lm/gn(
unoysartnasnok
mitsarglifgep
mures
acnatrO
)L/901
x
relercüh(
)SNM(
ısıyas
lifortön
kaltum
acnatrOhematopoez ve dalak büyümesi dahil beklenen farmakolojik etkiler göstermiştir.
Subkutan olarak pegfilgrastim verilen gebe sıçanların yavrularında advers etkiler
gözlenmemiştir. Ancak önerilen insan dozunun yaklaşık 4 katı kümülatif dozlarda,
pegfilgrastim verilen tavşanlarda embriyo/fetal toksisite (embriyo kaybı) meydana geldiği
gösterilmiştir. Gebe tavşanlar, insanlar için önerilen dozlara maruz bırakıldığında bu etkiler
görülmemiştir. Sıçan çalışmalarında pegfilgrastimin plasentayı geçebileceği gösterilmiştir.
Sıçanlarla yapılan çalışmalarda subkutan yol ile uygulanan pegfilgrastimin üreme
performansını, fertiliteyi, östrus döngüsünü, çiftleşme ve koitus arasındaki günleri ve
intrauterin sağkalımı etkilemediği gösterilmiştir. Bu bulguların insanlar için uygunluğu
bilinmemektedir.
6. FARMASÖTIK ÖZELLIKLER
6.1 Yardımcı maddelerin listesi
Asetik asit
Sorbitol (E420)
Polisorbat 20
Sodyum hidroksit (pH 4’e ayarlamak için yeter miktar kullanılabilir)
Enjeksiyonluk su
6.2 Geçimsizlikler
Bu tıbbi ürün özellikle sodyum klorür çözeltileri olmak üzere başka tıbbi ürünlerle
karıştırılmamalıdır.
6.3 Raf ömrü
36 ay.
6.4 Saklamaya yönelik özel tedbirler
2-8°C’de (buzdolabında) saklayınız. Dondurmayınız.
Işıktan korumak için kabı dış kartonu içerisinde saklayınız.
ZİEXTENZO®, oda sıcaklığına (35°C’yi aşmayan) maksimum 120 saate kadar maruz
bırakılabilir. 120 saatten fazla oda sıcaklığında bırakılan ZİEXTENZO® atılmalıdır.
Tek seferde 24 saatten az süreyle dondurucu sıcaklıkta kazara kaldığı takdirde
ZİEXTENZO®’nun stabilitesi olumsuz etkilenmez.
6.5 Ambalajın niteliği ve içeriği
Kauçuk piston tıpası, piston çubuğu, paslanmaz çelik 29 gauge iğne ve ve otomatik iğne
emniyeti bulunan kauçuk iğne kapaklı kullanıma hazır enjektör (Tip I cam).
Herbir kullanıma hazır enjektör 0,6 mL enjeksiyon için çözelti içermektedir. Herbir
ambalajda, blisterlenmiş bir adet kullanıma hazır enjektör bulunmaktadır.
146.6 Beşeri tıbbi üründen arta kalan maddelerin imhası ve diğer özel önlemler
Kullanmadan önce, ZİEXTENZO® çözeltisi gözle görünen partiküller açısından
incelenmelidir. Sadece berrak ve renksiz ila hafif sarımsı renkte olan çözelti enjekte
edilmelidir.
Aşırı çalkalama, pegfilgrastimi agrege ederek biyolojik olarak inaktif hale çevirebilir.
Enjeksiyon öncesinde kullanıma hazır enjektörün oda sıcaklığına gelmesi için 15-30 dakika
bekleyin.
Kullanılmamış olan ürünler ya da atık malzemeler “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmeliği’ne” uygun olarak imha edilmelidir.
7. RUHSAT SAHIBI
Sandoz GmbH, Kundl/Avusturya adına
Sandoz İlaç San. ve Tic. A.Ş.
Suryapı & Akel İş Merkezi
Rüzgarlıbahçe Mah. Şehit Sinan Eroğlu Cad. No: 6
34805 Kavacık/Beykoz/İstanbul
8. RUHSAT NUMARASI
2023/200
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 23.05.2023
10. KÜB’ÜN YENİLEME TARİHİ
1516