KISA ÜRÜN BİLGİSİ
1. BEŞERİ TIBBİ ÜRÜNÜN ADI
FLORON G 1733 MBq/ml i.v enjeksiyonluk çözelti içeren flakon
2. KALİTATİF VE KANTİTATİF BİLEŞİMİ
Etkin Madde
Çözeltinin 1 mL’si kalibrasyon tarih ve saatinde 1733 MBq (18F) Florodeoksiglukoz
içerir.
Her bir flakondaki aktivite, kalibrasyon tarih ve saatinde, 520 MBq ile 17.33 GBq
arasında değişir.
(18F) Florodeoksiglukoz Verileri:
§ Yapısal Formül: ([18F] Florodeoksiglukoz): C H O 18F
6 11 5
§ Radyasyon emisyon: pozitron-emisyon, 249.8 keV , gama-emisyon 511 keV
ort ort
§ Harici emisyon: gama-emisyon
§ Sudaki maksimum menzil: 0.5 mm
§ Radyolojik yarılanma ömrü: 109.8 dakika
§ Maksimum etkin doz eşdeğeri (EDE): 0.11 rem/mCi (0.019 mSv/MBq)
Yardımcı maddeler:
Yardımcı maddeler için 6.1'e bakınız.
3. FARMASÖTİK FORMU
Enjeksiyonluk çözelti
Berrak, renksiz veya hafif sarı renkli bir çözeltidir.
4. KLİNİK ÖZELLİKLERİ
4.1. Endikasyonlar
Florodeoksiglukoz (18F) vücutta anormal glukoz metabolizmasının pozitron emisyon
tomografi (PET) cihazı kullanılarak görüntülenmesi amacıyla aşağıdaki
endikasyonlarda kullanılır.
Onkoloji:Kanser olduğu doğrulanmış veya kanser şüphesi olan hastalarda; onkolojik
tanısal süreçte lezyonların benign/malign ayrırıcı tanısında, kanser evrelemesinde,
tedavi yanıtının takibinde ve yeniden evrelemede, reküren hastalığın erken dönemde
tespitinde kullanılması endikedir.
Kardiyoloji: Sol ventrikül fonksiyonu bozulmuş koroner arter hastalarında
revaskülarizasyon cerrahisi öncesi miyokard canlılığını ve metabolizmasını belirlemek
amacıyla kullanılması endikedir.
1Nöroloji: Cerrahi öncesi interiktal glukoz hipometabolizmasının gösterilmesi yoluyla
epileptojenik odakların gösterilmesinde ve Alzheimer tipi demansın diğer
demanslardan ayırıcı tanısında endikedir.
Enfeksiyon: Nedeni bilinmeyen ateşte ve enfeksiyon odaklarının tespitinde endikedir.
4.2. Pozoloji ve uygulama şekli
Pozoloji
Yetişkinler için (70 kg) önerilen florodeoksiglukoz (18F) dozu intravenöz yolla 100-
400 MBq’dir (doz hastanın vücut ağırlığına ve kullanılacak pozitron emisyon
tomografi cihazının özellikleine göre ayarlanmalıdır)
18 yaşın altındaki hasta grubunda ürünün etkinliğinin ve güvenirliğinin
değerlendirildiği sadece birkaç çalışma mevcuttur. Bu nedenle ürünün pediatrik
onkoloji hastalarında kullanımı çok dikkatli değerlendirilmelidir.
Çocuk ve adölesan (ergenlik çağında olan) hastalar için aktivite vücut ağırlığına göre
ve yetişkin dozunun aşağıda verilen katsayılarla çarpımı ile belirlenir (Avrupa Nükleer
Tıp Derneği, Pediatri Çalışma Grubu EANM):
3 kg = 0.10 12 kg = 0.32 22kg = 0.50 32 kg = 0.65 42 kg = 0.78 52-54 kg = 0.90
4 kg = 0.14 14 kg = 0.36 24 kg = 0.53 34 kg = 0.68 44 kg = 0.80 56-58 kg = 0.92
6 kg = 0.19 16 kg = 0.40 26 kg = 0.56 36 kg = 0.71 46 kg = 0.82 60-62 kg = 0.96
8 kg = 0.23 18 kg = 0.44 28 kg = 0.58 38 kg = 0.73 48 kg = 0.85 64-66 kg = 0.98
10 kg = 0.27 20 kg = 0.46 30 kg = 0.62 40 kg = 0.76 50 kg = 0.88 68 kg = 0.99
Uygulama şekli:
FLORON G enjeksiyonluk çözelti ve PET tetkikinin uygulanması
- (18F)Florodeoksiglukoz’un aktivitesi radyoizotop kalibratörü kullanılarak
enjeksiyon öncesi hemen ölçülmelidir.
- Lokal ekstravazasyon kaynaklı ışınlamaya ve görüntüleme artifaktlarına mani
olmak için enjeksiyon intravenöz yapılmalıdır.
- Emisyon taramaları genellikle (18F)florodeoksiglukoz enjeksiyonundan 45 ila 60
dakikada sonra başlar. Geri kalan aktivitenin uygun sayım istatistiği için yeterli
olması durumunda, (18F) florodeoksiglukoz PET görüntülemesi enjeksiyondan
iki üç saat sonra yapılabilir; böylelikle zemin aktivitesi düşer.
- Gerekli durumlarda, tekrarlanan florodeoksiglukoz (18F) PET görüntülemesi kısa
zaman aralığıyla tekrarlanabilir.
- FLORON G enjeksiyonluk çözelti hastalara son öğünden itibaren en az 4 saat
sonra uygulanmalıdır. Bu süre hücrelerin glukoz alınımının kısıtlı olduğu
(saturasyon kinetiği), yani ilacın aktivitesinin maksimum olduğu dönemdir. Bu
süre zarfında hastalara su kısıtlaması uygulanmamalıdır (glukoz içeren içecekler
hariç)
- Tarama kalitesini arttırmak ve mesane radyasyon maruziyetini azaltmak için
hastaya yeterli kadar sıvı alması ve PET tarama öncesi ve sonrası idrar yapması
önerilmelidir.
- Enjeksiyondan sonra 12 saat çocuklar ile yakın temastan kaçınılması tavsiye
edilir.
2Özel popülasyonlara ilişkin ek bilgiler:
Böbrek/Karaciğer yetmezliği: Böbrek fonksiyonu azalmış hastalarda radyasyon
maruziyeti artmış olacağından tarama endikasyonu çok dikkatli konulmalıdır.
Pediyatrik popülasyon: Çocuklarda uygulanacak radyoaktivite miktarı yukarıda
verilen tablodan çarpan katsayısı kullanılmak suretiyle vücut ağırlığına göre
hesaplanır.
Geriyatrik popülasyon: Yaşlılığın neden olabileceği durumlar uygulamada dikkate
alınmalıdır.
4.3. Kontrendikasyonlar
- Etkin madde veya yardımcı maddelerden herhangi birine aşırı duyarlılığı olan
hastalarda kontrendikedir.
- Gebelik döneminde kullanılmamalıdır.
- Kan glukoz düzeyi kontrol altına alınamayan diyabetik hastalarda
kontrendikedir.
- Laktasyon döneminde kontrendikedir.
4.4. Özel kullanım uyarıları ve önlemler
RADYOFARMASÖTİKLER SADECE NÜKLEER TIP UZMANLARI
TARAFINDAN NÜKLEER TIP MERKEZLERİNDE UYGULANMALIDIR.
PET tarama endikasyonu
Bütün hastalar için radyasyon maruziyeti, mümkün olan en az radyasyon dozu ile
alınabilecek teşhis kalitesi açısından sorgulanmalıdır (ALARA prensibi).
Böbrek fonksiyonu azalmış hastalarda radyasyon maruziyeti artmış olacağından
tarama endikasyonu çok dikkatli konulmalıdır.
Çocuklarda radyasyon dozu başına (MBq) efektif dozun yetişkinlerden daha yüksek
olduğu göz önünde bulundurulmalıdır (bakınız 5.4 bölüm, dozimetri)
Onkoloji ve nöroloji
Görüntüleme ajanının kasta aşırı tutulumunu engellemek için tarama öncesi hasta ağır
egzersizden kaçınması hususunda uyarılmalıdır. Hasta enjeksiyondan tarama işlemine
kadar ve tarama işlemi ile görüntülerin elde edilmesine kadar geçen sürede istirahat
halinde olmalıdır (konuşmaksızın ve bir şey okumadan yatar pozisyonda)
Beyin glukoz metabolizması beyin aktivitesine bağlıdır. Bu nedenle nörolojik
taramalar belirli bir istirahat periyodundan sonra karanlık ve gürültüsüz bir ortamda
gerçekleştirilmelidir.
Yüksek kan glukoz düzeyleri (özellikle 8 mmol/L ve üzeri) FLORON G enjeksiyonluk
çözeltinin hassasiyetinin azalmasına neden olacağı için kan glukoz düzeyleri tarama
3öncesi kontrol edilmelidir. Benzer şekilde kan glukoz düzeyleri kontrol altında
olmayan (glisemik kontrolün sağlanamadığı) diyabetli hastalarda (18F) FDG-PET
taramasından kaçınılmalıdır.
Kardiyoloji
Kalp kasının (miyokardın) glukoz alımı insulin aracılı olduğu için FLORON G
enjeksiyonluk çözelti uygulamasından 1 saat önce glukoz yüklemesi (50 gr) tavsiye
edilir. Alternatif olarak gerekli olduğu durumlarda diyabetli hastalarda kan glukoz
düzeyi insulin ve glukoz infüzyonu kombinasyonu ile sabit hale getirilebilir.
FDG PET görüntülerinin yorumlanması
İnflamasyon ve/veya enfeksiyon ile operasyon sonrası iyileşme dönemi (18F) FDG’nin
tutulumunu arttırabilir ve dolayısıyla yanlış pozitif sonuçlara yol açabilir.
Radyoterapiden sonra ilk 2-4 ay içerisinde alınan yanlış pozitif veya yanlış negatif
(18F) FDG-PET sonuçları konusunda dikkatli olunmalıdır. Eğer hastanın klinik tablosu
erken bir (18F)FDG-PET taramasını gerektiriyorsa bu erken taramanın nedenleri
detaylı bir şekilde dökümante edilmelidir.
Yanlış negatif sonuçların önlenmesi açısından (18F) FDG-PET taraması için en uygun
zaman kemoterapinin sonlandırılmasından sonraki 4-6 haftalık dönemdir. Erken bir
(18F) FDG-PET taraması için klinik bir endikasyon var ise bu erken taramanın nedeni
detaylı bir şekilde belgelendirilmelidir. Kemoterapi rejiminin 4 haftalık sikluslardan
daha az olduğu durumlarda (18F) FDG-PET taraması yeni bir siklusa başlamadan
hemen önce yapılmalıdır.
Düşük dereceli lenfomada ve over kanserinin nüksetme şüphesi olan durumlarda,
(18F)FDG-PET hassasiyeti sınırlı olduğundan, sadece pozitif değerler göz önüne
alınmalıdır.
(18F) FDG beyin metastazlarının belirlenmesinde kullanılmaz.
Bir koinsidans PET tarayıcı sistemi kullanıldığında dedike PET’e göre sensitivite
azalacağından 1 cm’den küçük lezyonlar daha az saptanır.
Tavsiye edilen (18F)FDG-PET görüntülemelerinin tomografik görüntüleme
yöntemleriyle (S, ultrasonografi, MRG gibi) birleştirilmesidir. Fonksiyonel (18F)FDG-
PET görüntülemesinin morfolojik görüntülemeye imkân veren sistemler ile
birleştirilmesi (PET-CT gibi) hassasiyeti ve seçiciliği arttırır. Bu nedenle pankreas,
baş-boyun, lenf, akciğer kanserlerinde ve tekrarlayan kolorektal kanserlerde bu
kombine sistemler önerilmektedir.
Genel uyarılar
Radyofarmasötikler hem radyasyon güvenlik hem de farmasötik kalite gereklilikleri
yerine getirilecek şekilde hazırlanmalıdır.
4Hastaları ve hastane personelini azami ölçüde korumak için FLORON G
enjeksiyonluk Solüsyonu zırhlı kap içinde saklanmalı ve taşınmalıdır. Özellikle ilacın
şişeden enjektöre alınması ve enjeksiyon sırasında ß+ radyasyon ve anihilasyon foton
etkilerinden korunmak için uygun zırhlama yapılması önerilir.
4.5. Diğer Tıbbi Ürünlerle Etkileşim ve Diğer Etkileşim Biçimleri
Kan glukoz düzeylerine etki eden bütün ilaçlar (kortikosteroidler, sodyum valproat,
karbamazepin, fenitoin, fenobarbital ve katekolaminler gibi) taramanın hassasiyetini
etkileyebilir
Koloni stimüle edici faktörlerin (CSF) uygulanması, (18F)FDG’nin kemik iliği ve
dalak tutulumunu bir kaç gün arttırır. Bu durum PET taramasının planlanmasında göz
önünde bulundurulmalıdır. CSF tedavisi ile PET taraması arasında en az 5 günlük ara
olması bu etkileşimi azaltabilir.
Glukoz ve insulin verilmesi (18F)FDG’nin hücrelere girişini etkiler. Kan glukoz
düzeylerinin normalden yüksek ve plazma insülin düzeyinin düşük olduğu durumlarda
(18F)FDG’nin yüksek kan glukoz ve düşük plazma insülin düzeylerinde organ ve
tümör dokusuna girişi azalır.
4.6. Gebelik ve laktasyon
Genel tavsiye
Gebelik Kategorisi:X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Radyoaktif tıbbi ürünün verilmesinin zorunlu olduğu doğurganlık çağındaki
kadınlarda gebelik mutlaka sorgulanmalıdır. Adet periyodunda gecikme olan kadınlar
aksi ispat edilmedikçe gebe kabul edilmelidir. Gebelik şüphesi olan fakat
kanıtlanamamış durumlarda istenilen klinik bilgiye ulaşmak için doz gerekli olan
radyasyon maruziyeti minimum olacak şekilde ayarlanmalıdır. Alternatif teknikler
arasında iyonize radyasyon yayan teknikler olmamalıdır.
Gebelik dönemi
FLORON G gebelik döneminde uygulandığı takdirde ciddi doğum kusurlarına yol
açmaktadır.
FLORON G gebelik döneminde kontrendikedir.
Laktasyon dönemi
(18F) Florodeoksiglukoz’un süte geçtiği bilinmektedir.
Laktasyon döneminde kontrendikedir.
Emziren anneye (18F) (FDG) uygulamadan önce görüntülemenin emzirme dönemi
sonuçlanana dek ertelenebileceği göz önünde bulundurulmalıdır. Emzirme döneminde
uygulama zaruri ise, emzirme işlemine en az 12 saat ara verilmeli ve sağılan süt
atılmalıdır. Uygun hallerde anne FLORON G enjeksiyonluk çözelti uygulaması öncesi
5emzirebilir. Ek olarak bebeğin radyasyondan korunmasını sağlamak için enjeksiyonu
takiben en az 12 saat annenin bebek ile yakın temastan kaçınması önerilir.
Üreme yeteneği/Fertilite
FLORON G'nin hayvanlarda ve insanlarda üreme fonksiyonları üzerine etkisi ile ilgili
veri mevcut değildir.
4.7. Araç ve makine kullanımı üzerindeki etkiler
Araç ve makine kullanma yeteneği üzerindeki etkilere ilişkin herhangi bir araştırma
yapılmamıştır
4.8. İstenmeyen etkiler
Bu güne kadar (18F) FDG enjeksiyonu ile herhangi bir istenmeyen etki rapor
edilmemiştir. Ürün düşük miktarlarda etkin madde içerdiği için temel risk radyasyon
maruziyetidir.
İyonize edici radyasyona maruz kalma kanser veya kalıtımsal bozukluklara neden
olabilir Nükleer tıpta kullanılan pek çok inceleme yöntemi için radyasyon düzeyleri
(etkin doz) 20 mSv’nin altındadır. Bu nedenle bahsedilen bu etkilerin görülme ihtimali
zayıftır. Tavsiye edilen maksimum (18F) FDG dozunda ürünün efektif dozu 7.6 mSv
olarak saptanmıştır.
4.9. Doz aşımı ve tedavisi
Teşhis amaçlı kullanılan dozlarda farmakolojik olarak doz aşımı söz konusu değildir.
Aşırı doz (18F)FDG uygulanması durumunda radyonüklidin atılımı zorlu diürez ve sık
idrara çıkma ile mümkün olduğunca arttırılarak hastanın aldığı radyasyon dozu
azaltılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoteröpatik grup: Teşhis radyofarmasötiği
ATC kodu: V09IX04.
Teşhis amaçlı kullanılan kimyasal konsantrasyonlarda (18F) FDG’nin farmakodinamik
aktivitesi yoktur.
5.2. Farmakokinetik özellikler
(18F) FDG bir glukoz türevidir ve enerji kaynağı olarak glukozun kullanıldığı bütün
hücrelerde birikir. Benzer şekilde yüksek glukoz kullanımının olduğu kanser
hücrelerinde de tutulur.
6Emilim:
İntravenöz enjeksiyonu takiben vasküler kompartmanda (18F) FDG’nin farmakokinetik
profili eksponansiyeldir.
(18F) FDG’ nin hücre içine alınması kısmen insüline bağlı dokuya spesifik taşıyıcı
sistemler ile olur, bu nedenle besin alınımı, yemek yeme ve diyabet varlığından
etkilenir. Diyabetli hastalarda doku dağılımı ve glukoz metabolizmasındaki değişiklik
nedeni ile azalmış bir (18F) FDG tutulumu gözlenir.
Dağılım:
Dağılım zamanı 1 dakikadır. (18F)FDG sağlıklı bireylerde başta beyin (enjeksiyondan
yaklaşık 80-100 dakika sonra enjekte edilen aktivitenin %7’si) ve kalp (enjeksiyondan
40 dak. sonra aktivitenin yaklaşık %3’ü), daha az derecede de akciğer (%0.9-2.4) ve
karaciğer olmak üzere oldukça geniş bir doku dağılımı gösterir. Renal parankimada
tutulum zayıftır, ancak (18F)FDG’nin renal atılımı dolayısıyla, tüm üriner sistem,
özellikle de mesane belirgin aktivite gösterir. (18F)FDG düşük miktarlarda olmakla
beraber oküler kas, farenks ve bağırsak tarafından da tutulur. Tarama sırasında efor
harcanması etkin maddenin kas tutulumunu arttırır.
Biyotransformasyon:
(18F) FDG hücre membranlarından glukoza benzer mekanizma ile alınır, fakat hücrede
sadece glikolizin ilk basamağına girerek tümörlü hücrede tutulan florodeoksiglukoz
(18F) -6-fosfat oluşturur ve daha ileri yıkım (metabolizma) basamakları gerçekleşmez.
Hücre içi fosfatazlar ile defosforilasyon yavaş olduğundan (18F) Florodeoksiglukoz -6-
fosfat birkaç saat boyunca doku içerisinde kalır (tutulum mekanizması).
Eliminasyon:
Eliminasyon zamanı yaklaşık 12 dakikadır. (18F)FDG’nin atılımı temel olarak
böbrekler ile olur, enjeksiyonu takiben 2 saat içerisinde aktivitenin 20 %’si idrarla
atılır.
Doğrusallık/Doğrusal olmayan durum:
(18F) FDG'nin tanı amaçlı kullanılması nedeni ile ürüne ait tekrarlayan doz veya artan
doz farmakokinetik çalışması mevcut değildir.
5.3 Klinik öncesi güvenlilik verileri
Klinik öncesi akut toksisite çalışmalarında köpeklerde insan dozunun 50 katı ve
farelerde insan dozunun 100 katı dozlarda hiçbir toksik etkiye rastlanmamıştır.
Mutajenite, karsinojenite, üreme toksisitesinin değerlendirildiği kronik toksisite
çalışmaları ürünün klinik kullanım amacı nedeniyle gerçekleştirilmemiştir (genellikle
tek doz ng veya µg düzeylerinde intravenöz enjeksiyon).
76. FARMASÖTİK BİLGİLER
6.1. Yardımcı Maddelerin Listesi
Enjeksiyonluk su.
6.2. Geçimsizlikler
Bilinen bir geçimsizliği bulunmamaktadır.
6.3. Raf ömrü
Üretimden sonra 12 saat.
Ürünün raf ömrü gün ve saat olarak dış ambalaj etiketinde ve ürün etiketinde
belirtilmiştir.
6.4. Saklamaya yönelik özel uyarılar
Ürün kendi orijinal paketinde 25°C’nin altındaki oda sıcaklığında saklanmalıdır.
Ürün radyoaktif ürünler ile ilgili ulusal mevzuat doğrultusunda saklanmalıdır.
6.5. Ambalaj niteliği ve içeriği
Çok dozluk, 10 mL Tip I (Avrupa Farmakopesi) renksiz, alüminyum halka ile
kapatılmış, gri butil kauçuk kapaklı cam şişe.
Bir şişe kalibrasyon zamanında 1733 MBq/mL etkin konsantrasyonda maksimum 10
mL çözelti içerir.
6.6. Beşeri Tıbbi üründen arta kalan maddelerin imhası ve diğer özel önlemler
Atıklar “Tıbbi Atıkların Kontrolü Yönetmeliği” ve Türkiye Atom Enerjisi
Kurumu’nun “Radyoaktif Madde Kullanımından Oluşan Atıklara İlişkin Yönetmeliği”
kurallarına uygun olarak bertaraf edilmelidir.
Radyofarmasötik uygulanması, dış radyasyon veya idrar dökülmesi, kusma v.s
nedenleri ile bulaşma yüzünden diğer kişiler için risk oluşturur. Bu nedenle ulusal
mevzuata uygun olarak, radyasyondan korunma önlemleri alınmalıdır.
7. RUHSAT SAHİBİ
NUKLEON Nükleer Teknoloji Araştırma San. Tic. Ltd. Şti.
Çiftehavuzlar mah. Yıldız Teknik Üniversitesi Teknoloji Geliştirme Bölgesi Arge-2
Davutpaşa
Esenler, İstanbul
8. RUHSAT NUMARASI (LARI)
2014/108
9. İLK RUHSAT TARİHİ/RUHSAT YENİLEME TARİHİ
İlk Ruhsat tarihi: 13.02.2014
Ruhsat yenileme tarihi: -
810. KÜB’ÜN YENİLENME TARİHİ
11. DOZİMETRİ
Aşağıdaki tabloda ICRP 80 yayınına göre hesaplanan doz değerleri verilmektedir. 70
kg. ağırlığında bir hastaya intravenöz 2-deoksi-2- (18F) floro-D-glukoz
enjeksiyonundan sonra, dokularda absorbe edilen tahmini radyasyon dozları.
Uygulanan Unit doz başına dokularda absorplanan doz değerleri(mGy/MBq)
Organ Yetişkin 15 yaş 10 yaş 5 yaş 1 yaş
Böbrek üstü bezi 0.012 0.015 0.024 0.038 0.072
Mesane duvarı 0.16 0.21 0.28 0.32 0.59
Kemik yüzeyi 0.011 0.014 0.022 0.035 0.066
Beyin 0.028 0.028 0.030 0.034 0.048
Meme 0.0086 0.011 0.018 0.029 0.056
Safra kesesi 0.012 0.015 0.023 0.035 0.066
Mide 0.011 0.014 0.022 0.036 0.068
İnce bağırsak 0.013 0.017 0.027 0.041 0.077
Kolon 0.013 0.017 0.027 0.040 0.074
Üst kısım 0.012 0.016 0.025 0.039 0.072
Alt kısım 0.015 0.019 0.029 0.042 0.076
Kalp 0.062 0.081 0.12 0.20 0.35
Böbrekler 0.021 0.025 0.036 0.054 0.096
Karaciğer 0.011 0.014 0.022 0.037 0.070
Akciğerler 0.010 0.014 0.021 0.034 0.065
Kas 0.011 0.014 0.021 0.034 0.065
Yemek borusu 0.011 0.015 0.022 0.035 0.068
Overler 0.015 0.020 0.030 0.044 0.082
Pankreas 0.012 0.016 0.025 0.040 0.076
Kemik iliği 0.011 0.014 0.022 0.032 0.061
Cilt 0.0080 0.010 0.016 0.027 0.052
Dalak 0.011 0.014 0.022 0.036 0.069
Testisler 0.012 0.016 0.026 0.038 0.073
Timus 0.011 0.015 0.022 0.035 0.068
Tiroid 0.010 0.013 0.021 0.035 0.068
Uterus 0.021 0.026 0.039 0.055 0.10
Diğer organlar 0.011 0.014 0.022 0.034 0.063
Etkin doz (mSv/MBq) 0.019 0.025 0.036 0.050 0.095
400 MBq aktiviteli FLORON G enjeksiyonluk çözeltisi için etkin doz 7.6 mSv
civarındadır (70 kg bir kişi için).
400 MBq aktivite için, kritik organların aldığı radyasyon dozu mesane, kalp ve beyin
için sırasıyla: 64 mGy, 25 mGy and 11 mGy.
912. RADYOFARMASÖTİKLERİN HAZIRLANMASINA İLİŞKİN
TALİMATLAR
FLORON G hastaya uygulamaya hazır formda üretilmektedir. Çözelti tungsten zırh
içerisinde çok dozluk 10 ml, steril tip I cam şişede sunulur. İşleme başlamadan önce
şişe çatlak/kırık açısından görsel olarak kontrol edilmeli ve radyoizotop kalibratörü
kullanılarak aktivite ölçülmelidir.
Çözelti kullanım öncesi renk ve partiküler madde açısından görsel olarak
incelenmelidir. Sadece berrak ve partikül içermeyen çözeltiler kullanılmalıdır.
Ürün şişeden aseptik koşullarda alınmalıdır. Şişeler kapak dezenfeksiyonu yapılmadan
AÇILMAMALI; çözelti kauçuk kapaktan uygun zırhlamanın yapıldığı steril tek
kullanımlık uygun enjektör ile alınmalıdır.
Uygulama yerinde lokal iritasyondan, görüntüleme hatalarından kaçınmak için
enjeksiyonda ilacın damar dışına kaçmamasına çok dikkat edilmelidir.
Ürünün kullanım izni, kalibrasyon saati esas alınarak verilmelidir. Kalibrasyon
saatinden önce hastaya uygulanmamalıdır.
FLORON G hastayı ve hastane personeli için, yeterli korumayı sağlayacak şekilde
kurşun veya tungsten zırh içinde saklanmalı ve kullanılmalıdır. Özellikle, şişeden ilaç
çekilirken ve enjeksiyon yapılırken, kişinin pozitron ve annihilasyon fotonlarının
yaydığı radyasyondan korunmak için kurşun zırh arkasında çalışması ve radyasyon
güvenliğini sağlayacak yapıda zırhlı bir enjektör kullanması önerilir.
Radyofarmasötiklerin kabulü, saklanması, nakli ve imhası özel mevzuata uygun
olmalıdır.
10