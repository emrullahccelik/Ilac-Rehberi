KISA ÜRÜN BİLGİSİ (KÜB)
1. BEŞERİ TIBBİ ÜRÜNÜN ADI
PREPA-S sprey
2. KALİTATİF VE KANTİTATİF BİLEŞİM
Etkin madde:
Her 1 ml,
Dietilamin salisilat......................0.125 g
Aessin......................................... 0.025 g içerir.
Yardımcı maddeler:
Etil alkol..................................30.375 g
Gliserol.................................... 0.100 g
Yardımcı maddeler için 6.1’e bakınız.
3. FARMASÖTİK FORM
Topikal sprey
4. KLİNİK ÖZELLİKLER
4.1. Terapötik endikasyonlar
PREPA-S,
 Travma sonucu oluşan ezik, çürük, distorsiyon, hematom ve tenosinovit durumlarında,
 Kas ve kemik ağrılarında
 Omurga kemiğinin ağrılı durumlarında, örn: servikal sendrom, sırt ağrısı, lumbago, siyatalji
 Yüzeysel flebit ve variköz damarların (örn:varis) tedavisinde,
 Enjeksiyon veya infüzyon sonrası damarlarda şişmenin önlenmesi, olası şişliğin tedavisinde,
endikedir.
4.2.Pozoloji ve uygulama şekli
Pozoloji :
PREPA-S uygulanacak bölgeye iki ya da üç kez püskürtülerek kullanılır. Aynı bölgeye yapılacak
yeni uygulama öncesinde en az 2 saat süreyle beklenmesi önerilmektedir.
Uygulama sıklığı ve süresi :
Semptomlarda düzelme sağlanıncaya kadar gerektiğinde gün içerisinde 4-6 uygulama yapılabilir.
Uygulama şekli :
PREPA-S haricen kullanım içindir. Şişeyi, uygulama yerinden yaklaşık 15 cm kadar uzak tutarak,
iki ya da üç kez kısa süreli püskürtülmelidir.
1/6Uygulandığında hızla deriye emildiğinden, deriye geçişini kolaylaştırmak için ovulması
gerekmemektedir. Daha fazla etki için uygulamadan sonra uygulama yerinin pamukla kapatılması
ve sarılması önerilmektedir.
Özel popülasyonlara ilişkin ek bilgiler
Böbrek yetmezliği
Böbrek yetmezliği olan hastalarda, doz ayarlaması gerekmemektedir. Ciddi böbrek yetmezliği olan
hastalarda ise, geniş yüzeylerde uzun süreli kullanımından kaçınılmalıdır.
Karaciğer yetmezliği
Karaciğer yetmezliği olan hastalarda doz ayarlaması gerekmemektedir.
Pediyatrik popülasyon:
5 yaşından küçük çocuklarda etkinliği ve güvenilirliği üzerine yeterli veri bulunmadığından, 5
yaşından küçük çocuklarda kullanımı önerilmemektedir.
Geriyatrik popülasyon:
Geriyatrik popülasyonda doz ayarlaması gerekmemektedir.
4.3. Kontrendikasyonlar
PREPA-S,
 Dietilamin salisilat, aessin ya da sprey bileşiminde yer alan yardımcı maddelerden herhangi
birine karşı duyarlı olduğu bilinen kişilerde,
 Salisilik aside karşı duyarlılığı olduğu bilinen hastalarda,
 Tahriş olmuş ya da yaralı deriye uygulandığında, kontrendikedir.
4.4. Özel kullanım uyarıları ve önlemleri
PREPA-S özelikle yüze, göze, mukoz membranlara ve deride hassas bölgelere uygulanmamalıdır.
Solunumundan kaçınılmalıdır. Açık yaralarda ya da tahriş olmuş deri üzerinde kullanılmamalıdır.
Radyoterapi gören hastalarda uygulanmamalıdır.
Tekrarlanan uygulamaları rahatsızlık yaratabileceğinden, uygulamalar aralıklı olmalıdır. Deri
hassasiyetinin sıcak banyo sonrası ya da sıcak havalarda artacağı unutulmamalıdır. Uygulama
yerinin tahriş olması durumunda kullanımına son verilmelidir.
PREPA-S, etil alkol ve gliserol içermektedir. Fakat uygulama yöntemi açısından bu madde ile
ilgili herhangi bir uyarı gerekmemektedir.
4.5. Diğer tıbbi ürünler ile etkileşimler ve diğer etkileşim şekilleri
Yüksek doz salisilatlar ile birlikte kullanıldığında kanama riski aditif olarak artar.
Varfarin ile birlikte kullanıldığında antikoagülan etkide artma oluşabilir.
Özel popülasyonlara ilişkin ek bilgiler
Pediyatrik popülasyon
Bu popülasyon için özel bir etkileşim bulunmamaktadır.
2/64.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Dietilamin salisilat ve aessinin gebe kadınlarda kullanılmasına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/ doğum
/ve-veya/ doğum sonrası gelişim üzerindeki etkiler bakımından yetersizdir (bkz. 5.3). İnsanlara
yönelik potansiyel risk bilinmemektedir.
PREPA-S, gerekli olmadıkça gebelik döneminde kullanılmamalıdır.
Gebelik dönemi
PREPA-S’in gebelikte kullanımı kontrendike değildir. Yine de tüm diğer ilaçlarda olduğu gibi,
gebelikte kullanımında dikkatli olunmalıdır. Yüksek miktarlarda uzun süreli kullanımından
kaçınılmalıdır.
Laktasyon dönemi
PREPA-S’in emzirme döneminde kullanımının bebeğe zarar vermesi beklenmemektedir. Yine de
tüm diğer ilaçlarda olduğu gibi, emziren annelerde kullanımında dikkatli olunmalıdır. Emziren
annelerde emzirme bölgesine uygulama yapılmamalıdır. Yüksek miktarlarda uzun süreli
kullanımından kaçınılmalıdır.
Üreme yeteneği / Fertilite
Üreme yeteneği üzerine etkisi bilinmemektedir.
4.7 Araç ve makine kullanımı üzerindeki etkiler
PREPA-S’in araç ve makine kullanımı üzerine bilinen bir etkisi bulunmamaktadır.
4.8 İstenmeyen etkiler
Dietilamin salisilat ve aessin ile ilintili olası istenmeyen etkiler aşağıdaki sıklık sıralamasına göre
listelenmiştir:
Çok yaygın (≥1/10), yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor)
Bağışıklık sistemi hastalıkları
Çok seyrek: Alerjik reaksiyon (ciltte kızarıklık, eritem, şişme vb)
Deri ve deri altı doku hastalıkları
Bilinmiyor: Kontakt dermatit.
3/6Özel popülasyonlara ilişkin ek bilgiler
Periyatrik popülasyon
Geçerli değildir.
4.9 Doz aşımı ve tedavisi
İlacın fazla miktarda kullanımı uygulama bölgesinde kızarma ve yanma hissine neden olabilir.
Ürün kullanımı hemen sonlandırılmalı ve uygulama bölgesi ılık ya da soğuk su ile yıkanmalıdır.
Sabun kullanılmamalıdır. İlacın uzaklaştırılmasını takiben tedavi semptomatiktir.
İlacın en aşırı dozda kullanımında bile, bileşimindeki etkin maddelerin sistemik etki
oluşturabilecek düzeyde, deriden emilimi mümkün değildir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Salisilik asit türevlerini içeren preparatlar
ATC kodu: M02AC
PREPA-S alkolik vasat içinde aessin ve dietilamin salisilat içerir. Aessin, at kestanesi (aesculus
hippocastanum) bitkisinde bulunan, saponin grubundan bir glikoziddir. Dietilamin salisilat ise, bir
salisilik asit ve dietilamin tuzudur.
Aessin antiödematöz ve antiinflamatuvar etkilidir. Etki yeri damar duvarıdır. Damar direncini
artırarak, permeabiliteyi azaltarak, ayrıca mevcut ödemin çözülmesini hızlandırarak etki gösterir.
Dietilamin salisilat ise bir nonsteroid antiinflamatuvardır. Antiinflamatuvar, analjezik ve
antikoagulan-antitrombotik etkiye sahiptir, ayrıca mikro-dolaşımı iyileştirir. Aessin ile birbirlerinin
antiinflamatuvar etkilerini güçlendirirler.
PREPA-S deriye iyi penetre olur ve derin ağrıları azaltmak için tam olarak etkilidir. Ağrılı bölgeyi
serinletir, cilde zarar vermez.
5.2 Farmakokinetik özellikler
Genel özellikler:
Emilim:
Hem aessin hem de dietilamin salisilat, deriye uygulanımı takiben, kolayca ve hızla emilir.
Dağılım:
Epidermis, dermis ve hipodermis tabakalarında yoğun miktarda bulunur, daha aşağıdaki dokulara
doğru giderek miktarı azalır (iç organlarda ise düşük miktarlarda bulunduğu ve birikim yapmadığı
saptanmıştır). Deriye iyi penetre olması sayesinde derin ağrılarda etkindir.
Künt travma bölgesine uygulanmasından 1 saat sonra analjezik ve antiinflamatuvar etkisi başlar ve
4 saat sonra maksimum düzeye ulaşır.
4/6Biyotransformasyon ve Eliminasyon:
Aessin uygulandığı bölgede kalır ve lokal olarak yıkıma uğrar. Üre, plazma ya da eklem sıvısında
saptanmamıştır. Dietilamin salisilat ise böbrek yoluyla atılır.
Doğrusallık / doğrusal olmayan durum:
Geçerli değildir.
5.3 Klinik öncesi güvenlilik verileri
KÜB’de belirtilen verilerin dışında başka bir toksikolojik veri bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Gliserol
Lavanta yağı
Neroli yağı
İzopropil alkol
Etil alkol
Deiyonize su
6.2. Geçimsizlikler
Bilinen herhangi bir geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
30°C’nin altındaki oda sıcaklığında saklanmalıdır.
Güneş ışığından korunmalı ve gölge yerlerde saklanmalıdır. Ateşten uzak tutulmalıdır.
6.5 Ambalajın niteliği ve içeriği
PREPA-S Sprey, 100 ml’lik polietilen plastik şişede, püskürtme adaptörü ile birlikte
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
5/67. RUHSAT SAHİBİ
Dr. F. Frik İlaç San. ve Tic.A.Ş.
Aydınevler Mah. Sanayi Cad. 42
34854 Küçükyalı-İstanbul
Tel : 0.216. 388 32 75
Faks : 0.216. 417 10 06
8. RUHSAT NUMARASI(LARI)
226 / 1
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 16.07.2010
Ruhsat yenileme tarihi :
10. KÜB’ÜN YENİLENME TARİHİ
6/6