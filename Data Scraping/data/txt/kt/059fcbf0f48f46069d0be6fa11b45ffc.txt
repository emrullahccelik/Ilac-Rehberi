1 
 KULLANMA TALİMATI 
 
MARCAİNE® SPİNAL HEAVY %0.5 enjeksiyonluk çözelti  
Omurilik içine uygulanır. 
Steril  
 
 Etkin madde:  Her bir ampul 1 mL çözeltide etkin madde olarak 5 mg bupivakain 
hidroklorür içerir.  
 Yardımcı maddeler:  Dekstroz monohidrat, sodyum hidroksit/hidroklorik asit, 
enjeksiyonluk su  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
 
 
Bu Kullanma Talimatında: 
1. MARCAİNE SPİNAL HEAVY nedir ve ne için kullanılır? 
2. MARCAİNE SPİNAL HEAVY’yi kullanmadan önce dikkat edilmesi gerekenler 
3. MARCAİNE SPİNAL HEAVY nasıl kullanılır? 
4. Olası yan etkiler nelerdir? 
5. MARCAİNE SPİNAL HEAVY’nin saklanması 
Başlıkları yer almaktadır. 
 
1. MARCAİNE SPİNAL HEAVY nedir ve ne için kullanılır?  
 MARCAİNE SPİNAL HEAVY beş adet ampul içeren ambalajlarda kullanıma 
sunulmaktadır. 
 MARCAİNE SPİNAL HEAVY her ampulde 4 mL enjeksiyonluk çözelti içerisinde etkin 
madde olarak 1 mL’de 5 mg bupivakain hidroklorür içerir.  Berrak, renksiz enjeksiyonluk 
çözeltidir. 
 MARCAİNE SPİNAL HEAVY lokal anestezikler olarak adlandırılan bir ilaç grubuna 
dahildir.  
 MARCAİNE SPİNAL HEAVY ameliyatlarda ve doğum esnasında vücudunuzun belirli 
kısımlarını uyuşturmak (anestezi) için kullanılır.  
MARCAİNE SPİNAL HEAVY ayrıca vücudun karın bölgesi, idrar yolları sistemi, 
erkeklerin üreme sistemi ve vücudun alt bölgesi ile ilgili ameliyatlarda kullanılır.  
 
2. MARCAİNE SPİNAL HEAVY’yi kullanmadan önce dikkat edilmesi gerekenler 
 
MARCAİNE SPİNAL HEAVY’yi aşağıdaki durumlarda KULLANMAYINIZ 2 
 Eğer: 
 Bupivakaine veya MARCAİNE SPİNAL HEAVY’nin bileşiminde bulunan yardımcı 
maddelerden herhangi birine karşı (yardımcı maddeler listesine bakınız) alerjiniz varsa, 
 MARCAİNE SPİNAL HEAVY’nin dahil olduğu ilaç grubundaki diğer lokal (bölgesel) 
anestezik ilaçlara (lidokain veya ropivakain gibi) alerjiniz varsa, 
 Enjeksiyonun yapılacağı bölgeye yakın bir bölgede deri enfeksiyonunuz (iltihap oluşturan 
mikrobik hastalık) varsa, 
 Bakterilerin kana geçmesi sonucunda ateş ve titremeye neden olan hastalığınız varsa 
(septisemi), 
 Kardiyojenik şok (kalbin vücuda yeterli kan sağlayamadığı ciddi bir durum) olarak 
adlandırılan bir durumunuz varsa, 
 Hipovolemik şok (dolaşımın birden iflas etmesine [şok; kollaps] yol açan çok düşük kan 
basıncı) olarak adlandırılan bir durumunuz varsa, 
 Kanınızın pıhtılaşması ile ilgili problemleriniz varsa, 
 Menenjit (beyin zarı iltihabı), polio (çocuk felci) veya spondilit (omur veya omurların 
iltihabı) gibi beyin veya omurga hastalıklarınız varsa, 
 Kafanızın içerisindeki kanamadan (intrakraniyal hemoraji) kaynaklanan şiddetli bir baş 
ağrınız varsa, 
 Omurilik dejenerasyonu (yapısının bozulması) ile birlikte pernisiyöz anemisinden (B12 
vitamini eksikliği)  kaynaklanan problemleriniz varsa, 
 Yakın zamanda travmaya maruz kaldıysanız veya tüberküloz (verem) veya omurga tümörü 
gibi durumlar sizde teşhis edilmişse. 
 
MARCAİNE SPİNAL HEAVY’yi aşağıdaki durumlarda DİKKATLİ KULLANINIZ  
Eğer: 
 Kalp, karaciğer veya böbrek problemleriniz varsa (bu durumlarda doktorunuzun 
MARCAİNE SPİNAL HEAVY için ayarlama yapması gerekebilir), 
 Size azalmış kan hacmine sahip olduğunuz söylenmişse (hipovolemi), 
 Akciğerlerinizde sıvı varsa. 
 Multipl skleroz (merkezi sinir sistemi hastalığı) veya felç gibi bir sinir probleminiz varsa. 
 Sinirlerinizi ve kaslarınızı etkileyen bir sorununuz varsa (nöromüsküler bozukluk). 
 Yaşlıysanız. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
MARCAİNE SPİNAL HEAVY’nin yiyecek ve içecek ile kullanılması:  
MARCAİNE SPİNAL HEAVY’nin yiyecek ve içeceklerle etkileşimi yoktur. 
 
Hamilelik 
İlacı kullanmadan önce doktorunuza veya eczacınıza danışınız. 
 
Hamileyseniz veya hamile kalmayı planlıyorsanız, derhal doktorunuza söyleyiniz. Doktorunuz, 
ancak gerekli olması halinde size MARCAİNE SPİNAL HEAVY verecektir.  
 3 
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme 
İlacı kullanmadan önce doktorunuza veya eczacınıza danışınız. 
 
Emziriyorsanız size MARCAİNE SPİNAL HEAVY verilmeden önce doktorunuza söyleyiniz. 
 
MARCAINE SPINAL HEAVY anne sütüne geçmektedir.  
 
Araç ve makine kullanımı 
 MARCAİNE SPİNAL HEAVY uykulu hissetmenize sebep olabilir ve tepkilerinizin hızını 
etkileyebilir. Bu nedenle size MARCAİNE SPİNAL HEAVY uygulandıktan sonra ertesi 
güne kadar araç veya makine kullanmayınız. 
 
MARCAİNE SPİNAL HEAVY’nin içeriğinde bulunan bazı yardımcı maddeler hakkında 
önemli bilgiler 
MARCAİNE SPİNAL HEAVY her dozunda 1 mmol (23 mg)’den daha az sodyum ihtiva eder; 
yani esasında “sodyum içermez” olarak kabul edilebilir.  
 
Diğer ilaçlar ile birlikte kullanımı 
Eğer: 
 Diğer lokal anestezik ilaçları kullanıyorsanız, 
 Amiodaron gibi düzensiz kalp atışını (aritmi) tedavi etmede kullanılan ilaçlar 
kullanıyorsanız MARCAİNE SPİNAL HEAVY dozunun ayarlanması gerekebileceğinden 
doktorunuzu mutlaka bilgilendiriniz. 
 
Eğer reçeteli yada reçetesiz  herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
 
3.  MARCAİNE SPİNAL HEAVY nasıl kullanılır? 
 
Uygun kullanım ve doz/uygulama sıklığı için talimatlar: 
MARCAİNE SPİNAL HEAVY, size doktorunuz tarafından uygulanacaktır. MARCAİNE 
SPİNAL HEAVY’nin size doğru bir şekilde hangi dozda uygulanacağına doktorunuz karar 
verecektir.  
 
Uygulama yolu ve metodu: 
MARCAİNE SPİNAL HEAVY omurganızın alt kısmından enjeksiyon şeklinde omuriliğinize 
uygulanacaktır. MARCAİNE SPİNAL HEAVY size enjekte edildiğinde sinirlerin ağrı 
mesajlarını beyne iletmesini engeller. 
 
Değişik yaş grupları: 
Çocuklarda kullanımı: 
Çocuklarda MARCAİNE SPİNAL HEAVY’nin güvenliliği ve etkinliği incelenmemiştir. 
 
Yaşlılarda kullanımı: 4 
 Yaşlılarda MARCAİNE SPİNAL HEAVY’nin güvenliliği ve etkinliği incelenmemiştir. 
MARCAİNE SPİNAL HEAVY dozunun yaşlı hastalarda azaltılması gerekebilir. 
 
Özel kullanım durumları: 
Böbrek yetmezliği:  
Böbrek yetmezliği olan hastalarda MARCAİNE SPİNAL HEAVY’nin güvenliliği ve etkinliği 
incelenmemiştir. İleri derecede böbrek fonksiyon bozukluğu olan hastalarda özel dikkat 
gösterilmelidir. 
 
Karaciğer yetmezliği: 
Karaciğer yetmezliği olan hastalarda MARCAİNE SPİNAL HEAVY’nin güvenliliği ve 
etkinliği incelenmemiştir. İleri derecede karaciğer hastalığı olan hastalarda özel dikkat 
gösterilmelidir. 
 
Eğer MARCAİNE SPİNAL HEAVY’nin etkisinin çok güçlü veya zayıf olduğuna dair bir 
izleniminiz var ise doktorunuz veya eczacınız ile konuşunuz. 
 
Kullanmanız gerekenden daha fazla MARCAİNE SPİNAL HEAVY  kullandıysanız: 
Kullanmanız gerekenden daha fazla MARCAİNE SPİNAL HEAVY’nin size verilmesi 
durumunda oluşan ciddi yan etkiler özel tedavi gerektirir.  
 
Kullanmanız gerekenden daha fazla MARCAİNE SPİNAL HEAVY’nin size verilmesinin ilk 
belirtileri genellikle aşağıdakiler olmaktadır: 
  Sersemlik veya göz kararması, 
 Dudakların ve ağız çevresinin uyuşması, 
 Dil uyuşması, 
 İşitme problemleri. 
 Görüş (görme gücü) ile ilgili problemler.  
 
Ciddi yan etki riskinin azalması için, doktorunuz bu belirtiler ortaya çıkar çıkmaz size 
MARCAİNE SPİNAL HEAVY uygulamasını durduracaktır. Eğer yukarıdaki belirtilerden 
birisi sizde mevcut ise veya MARCAİNE SPİNAL HEAVY’den kullanmanız gerekenden 
fazlasını kullandığınızı düşünüyorsanız doktorunuz ile acilen konuşunuz. 
 
Kullanmanız gerekenden daha fazla MARCAİNE SPİNAL HEAVY’nin size verilmesinden 
kaynaklanan daha ciddi yan etkiler titreme, nöbetler (krizler) ve kalp problemlerini içerir. 
 
MARCAİNE SPİNAL HEAVY’den kullanmanız gerekenden fazlasını kullanmışsanız bir doktor 
veya eczacı ile konuşunuz. 
 
MARCAİNE SPİNAL HEAVY’yi kullanmayı unutursanız: 
Olası değildir.  
 
MARCAİNE SPİNAL HEAVY ile tedavi sonlandırıldığında oluşabilecek etkiler:  
Bulunmamaktadır. Bu ilacın kullanımı ile ilgili daha fazla sorunuz varsa, doktorunuza veya 
eczacınıza sorunuz. 
 
4. Olası yan etkiler nelerdir? 5 
 Tüm ilaçlar gibi, MARCAİNE SPİNAL HEAVY’nin içeriğinde bulunan maddelere duyarlı 
olan kişilerde yan etkiler olabilir.  
 
Yan etkiler aşağıdaki kategorilerde gösterildiği şekilde sıralanmıştır: 
Çok yaygın          : 10 hastanın en az 1’inde görülebilir. 
Yaygın                 : 10 hastanın birinden az, fakat 100 hastanın birinden fazla görülebilir. 
Yaygın olmayan  : 100 hastanın birinden az, fakat 1.000 hastanın birinden fazla görülebilir. 
Seyrek                 : 1.000 hastanın birinden az, fakat 10.000 hastanın birinden fazla görülebilir. 
Çok seyrek          : 10.000 hastanın birinden az görülebilir. 
Bilinmiyor           : Eldeki verilerden hareketle sıklığı tahmin edilemiyor.  
 
Asağıdakilerden biri olursa, MARCAİNE SPİNAL HEAVY'yi kullanmayı durdurunuz 
ve DERHAL doktorunuza bildiriniz veya size en yakın hastanenin acil bölümüne 
başvurunuz: 
 
Şiddetli alerjik reaksiyonlar: 
 
Belirtiler aşağıdaki durumların aniden başlamasını içerebilir: 
 Yüz, dudaklar, dil veya boğazda şişlik. Bu yutmada zorluğa neden olabilir. 
 Şiddetli veya ani el, ayak ve bilek şişliği. 
 Nefes almada zorluk. 
 Deride şiddetli kaşıntı (kabarıklıklarla birlikte). 
 Baygınlık geçirmenize veya şoka neden olabilecek çok düşük kan basıncı. 
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin MARCAİNE 
SPİNAL HEAVY’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir. 
 
Bu çok ciddi yan etkilerin hepsi seyrek (1000 hastadan birinde) görülür.  
 
Diğer yan etkiler: 
 
Çok yaygın: Bulantı , kalp atımının yavaşlaması, düşük tansiyon (hipotansiyon) ve buna bağlı 
baş dönmesi veya göz kararması 
 
Yaygın: Baş ağrısı, kusma, idrar yapamama, idrar kaçırma 
 
Yaygın olmayan: Uyuşma (parestezi), belirli bir kas grubunda istemli hareketlerin azalması 
(parezi), dokunma duyusu ve ağrı hissi bozukluğu (disestezi),  geçici kas zayıflığı, sırt ağrısı 
 
Seyrek: Her iki bacağı içine almak üzere vücudun belden aşağısını tutan felç (parapleji), istemli 
hareketlerin ortadan kalkması ya da azalması (felç, paraliz), sinirlerde herhangi bir nedenle 
görülen bozukluk-duyu kaybı (nöropati), omuriliği saran zarın iltihaplanması (araknoidit),  ani 
kalp durması, nefes almada zorluk 
 
 
 
 6 
 Enjeksiyon kazayla yanlış bir şekilde verilirse veya diğer lokal anesteziklerle birlikte verilmesi 
durumunda bazı belirtiler meydana gelebilir. Bu belirtiler; nöbetler (krizler), sersemlik veya 
göz kararması, titreme ve dilde uyuşmayı içerir. 
 
Diğer lokal anesteziklerle gözlenen, aynı zamanda MARCAİNE SPİNAL HEAVY’nin de 
yol açabileceği olası yan etkiler:  
 
 Seyrek: Hasar görmüş sinirler (Kalıcı problemlere neden olabilir). 
 Omurilik sıvısına fazla miktarda MARCAİNE SPİNAL HEAVY verilmişse, vücudun 
tamamında uyuşma meydana gelebilir (anestezi). 
 
Yan etkilerin raporlanması     
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca yan etkileri 
www.titck.gov.tr   sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.    
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
5. MARCAİNE SPİNAL HEAVY’nin saklanması 
MARCAİNE SPİNAL HEAVY’yi çocukların göremeyeceği, erişemeyeceği yerlerde ve 
ambalajında saklayınız. 
 
25°C altındaki oda sıcaklığında saklayınız.  
Dondurmayınız. Donmuş ürünleri çözüp kullanmayınız. 
Doktorunuz veya hastaneniz MARCAİNE SPİNAL HEAVY’yi saklayacak olup, açıldığında 
derhal kullanılmazsa ürünün kalitesinden sorumlu olacaktır. Ayrıca kullanılmamış 
MARCAİNE SPİNAL HEAVY’i doğru bir şekilde imha etmekten de sorumlu olacaktır. 
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra MARCAİNE SPİNAL HEAVY’yi kullanmayınız. 
Eğer üründe ve/veya ambalajında bozukluklar fark ederseniz MARCAİNE SPİNAL 
HEAVY’yi kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat sahibi:   
VLD Danışmanlık Tıbb ൴ Ürünler ve Tanıtım H ൴zmetler൴ A.Ş.  
Ş൴şl൴-İstanbul 
 
Üretim yeri  :       
Sanofi İlaç San.ve Tic. A.Ş.  
 Büyükkarıştıran Lüleburgaz -Kırklareli  
 7 
 Bu kullanma talimatı  tarihinde onaylanmıştır.   
 
-------------------------------------------------------------------------------------------------------------- 
 
AŞAĞIDAKİ BİLGİLER MARCAİNE SPİNAL HEAVY’yi UYGULAYACAK SAĞLIK 
PERSONELİ İÇİNDİR 
 
Spinal enjeksiyon ile uygulanır. Önerilen enjeksiyon bölgesi L 3-L4 intervertebral boşluktur. 
 
Spinal enjeksiyonlar sadece, lumbar ponksiyon ile subaraknoid alana girildiği kesinleştikten sonra 
yapılmalıdır (berrak serebrospinal sıvı spinal iğne ile sızar veya aspirasyonda görülür).  
 
Anestezinin başarısız olması durumunda ilacı uygulamak için yeni bir deneme, sadece daha az bir 
hacimle ve farklı bir düzeyde enjeksiyonla yapılmalıdır.  
 
Etkisizliğin bir nedeni ilacın intratekal alanda kötü dağılımı olabilir ve bu durumun üstesinden hastanın 
pozisyonu değiştirilerek gelinebilir.  
 
 
 
 
 
 
 
 
 
 
 
 
 
 
 
 
 
 
 
 
 