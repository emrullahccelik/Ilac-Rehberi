1 
 KULLANMA TALİMATI  
 
NOXAFIL 300 mg infüzyon luk konsantre çözelti  
Damar içine uygulanır . 
Steril  
 
• Etkin madde :  Her flakon 300 mg posakonazol içerir.  
Her ml 18 mg posakonazol içerir. 
 
• Yardımcı madde( ler): Betadex sülfobutil eter sodyum (SBECD), disodyum edetat , 
hidroklorik asit (pH ayarlaması için), sodyum hidroksit (pH ayarlaması için), enjeksiyonluk 
su 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli  bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
 
Bu Kullanma Talimatında: 
 
1. NOXAFIL  nedir ve ne için kullanılır?  
2. NOXAFIL  kullanmadan önce dikkat edilmesi gerekenler  
3. NOXAFIL  nasıl kullanılır?  
4. Olası yan etkiler nelerdir? 
5. NOXAFIL’in saklanması  
 
Başlıkları yer almaktadır.  1. NOXAFIL  nedir ve ne için kullanılır?  
 NOXAFIL , posakonazol isimli ilacı  içerir. Bu ilaç,  “antifungal ler” olarak isimlendirilen bir ilaç 
grubuna dahildir. NOXAFIL  çok çeşitli mantar enfeksiyonlarının tedavisinde ve bu 
enfeksiyonlardan korunmak amacıyla kullanılır.  
 NOXAFIL etkinliğini enfeksiyonlara sebep olan bazı mantar türlerinin ölümüne sebep ola rak 
ya da büyümesini durdurarak gösterir.  
 NOXAFIL, yetişkinlerde Aspergillus  ailesindeki mantar ların sebep olduğu mantar  
enfeksiyonlarının  tedavisinde kullanılır . 
 NOXAFIL, yetişkinlerde ve 2 yaşından büyük çocuklarda aşağıdaki mantar enfeksiyonu tiplerini tedavi etmek için kullanılabilir:  2 
 • Aspergillus  ailesine mensup mantarların neden olduğu ve amfoterisin B  ya da  
itrakonazol ile tedavi sırasında iyileşme göstermeyen enfeksiyonlarda veya bu ilaçların  
kesilmesi gereken durumlarda,  
• Fusar ium ailesine mensup mantarların neden olduğu ve amfoterisin B ile tedavi 
sırasında iyileşme göstermeyen enfeksiyonlarda veya amfoterisin B’nin kesilmesi 
gereken durumlarda,  
• “Kromoblastomikoz ” (deri ve derialtı lezyonlarına neden olan bazı mantarların derideki 
yaralardan vücuda girmesiyle ortaya çıkan enfeksiyon) ya da miçetoma  (bazı 
aktinomiçetler veya mantarlar tarafından oluşturulan deri ve deri altı dokuların ve kemik dokusunun ilerleyici, harap edici enfeksiyonu)  gibi hastalıklara neden olan mantarların 
yol açtığı ve itrakonazol ile tedavi sırasında iyileşme göstermeyen veya itrakonazol’ün kesilmesi gereken durumlarda,  
• Coccidioide s adı verilen mantarlara bağlı olan ve amfoterisin  B, itrakonazol veya 
flukonazolün biri ya da birden fazlası ile tedavi sırasında iyileşme göstermeyen veya bu 
ilaçların  kesilmesi gereken durumlarda . 
 NOXAFIL  ayrıca mantar enfeksiyonu gelişme  riski yüksek olan yetişkinlerde ve 2 yaşından 
büyük çocuklarda aşağıda belirtilen mantar  enfeksiyonlarının  önlenmesinde kullanıl abilir :  
• “Akut miyeloid lösemi” (AML) (bir çeşit kan kanseri) veya “miyelodisplastik 
sendromlar” (MDS) (bir çeşit kan kanseri) için kemoterapi alımı nedeniyle bağışıklık 
sistemleri zayıflamış hastalar  
• “Hematopoietik kök hücre naklinden” (HSCT) sonra “yüksek dozlu immünosupresan tedavi” gören hastalar (kemik iliği nakli yapılan hastalar)  
 NOXAFIL , tek kullanımlık,  kauçuk tıpa ve alüminyum conta ile kapatılmış cam flakonda 
bulunan, berrak, renksiz ila sarı renkte sıvıdır. Bir kutuda 1 flakon bulunur.  
 2. NOXAFIL’i kullanmadan önce dikkat edilmesi gerekenler  
 NOXAFIL ’i aşağıdaki durumlarda KULLANMAYINIZ  
 Eğer:  
• Posakonazol ya  da ilacın  herhangi bir bileşenine  karşı alerjin iz varsa .  
• Terfenadin  (alerji tedavisinde kullanılır) , astemizol  (alerji tedavisinde kullanılır) , 
sisaprid  (mide problemlerinin tedavisinde kullanılır) , pimozid (Tourette hastalığı 
belirtilerinin tedavisinde kullanılır) , halofantrin (sıtma tedavisinde kullanılır) , kinidin  
(anormal kalp ritmi tedavisinde kullanılır) , sirolimus (organ nakli  ameliyatı esnasında 
veya sonrasında kullanılır) al ıyorsanız.  
• Ergotamin ya da dihidroergotamin gibi “ergot alkaloidi” içeren  (migren tedavisinde 
kullanılır)  ilaçlar al ıyorsanız.  
• Simvastatin, atorvastatin ya da lovastatin gibi “statin” içeren  (yüksek kolesterol 
tedavisinde kullanılır)  herhangi bir ilaç alıyorsanız . 
• Venetoklaks almaya yeni başladıysanız veya kronik lenfositik löseminin (KLL) tedavisi 
için venetoklaks dozunuz yavaş yavaş artırılıyorsa.  
 Yukarıdakilerden herhangi biri sizin için geçerliyse, NOXAFIL’i kullanmayınız . Emin 
değilseniz, NOXAFIL almadan önce doktorunuza ya da eczacınıza danışınız. 
 NOXAFIL  ile etkileşime girebilecek diğer ilaçlarla ilgili bilgi için, bkz. “Diğer ilaçlar ile 
birlikte kullanımı”.  3 
  
 NOXAFIL’i aşağıdaki durumlarda DİKKATLİ KULLANINIZ  
 Aşağıdaki durumlar sizin için geçerliyse, doktorunuza ya da eczacınıza bildiriniz : 
• Böbrek problemleriniz  varsa veya olduysa,  
• Ketokonazol, flukonazol, itrakonazol ya da vorikonazol gibi diğer antifungal ilaçlara 
alerjiniz  varsa,  
• Karaciğer probleminiz varsa veya daha önce olduysa. NOXAFIL’i alırken kan 
testlerinin yapılması gerekebilir , 
• EKG’de anormal kalp ritmi bulgusu ve uzamış QTc aralığı adı verilen bir sorunu olan 
hastalar , 
• Kalp kasınızda zayıflı k veya kalp yetmezliğiniz varsa , 
• Çok yavaş kalp atım hızınız varsa , 
• Kalp ritim bozukluğunuz varsa,  
• Kanda potasyum, magnezyum veya kalsiyum miktarlarıyla ilgili herhangi bir 
probleminiz varsa , 
• Vinkristin, vinblastin ve diğer "vinka alkaloidleri" ( kanser tedavisinde kullanılır ) 
kullanıyorsanız , 
• Kollarda veya bacaklarda yoğun ağrı veya şişme veya nefes darlığı veya nefes alırken ağrı gibi herhangi bir kan pıhtısı belirtisi veya semptomu varsa,  
• Venetoklaks (kanser tedavisinde kullanılan bir ilaç) alıyorsanız.  
Tedavi sırasında güneşe maruz kalmaktan kaçınmalısınız. Cildin güneşe maruz kalan bölgelerini koruyucu giysilerle örtmek ve yüksek güneş koruma faktör ü (SPF)  içeren  güneş 
kremi kullanmak önemlidir, çünkü cildin güneşin UV ışınlarına karşı hassasiyeti artabilir.  
 “Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.”  
 
NOXAFIL’in yiyecek  ve  içecek ile kullanılması  
 
İlaç damar içine uygulandığından, bu başlık geçerli değildir . 
 Hamilelik  
 İlacı kullanmadan önce doktorunuza veya eczacınıza danışınız.  
 Hamile kalmayı planlıyorsanız veya hamile iseniz NOXAFIL’ i kullanmadan önce doktorunuza 
danışınız. Doktorunuz tarafından söylenmedikçe hamilelik sırasında NOXAFIL  kullanmayınız. 
Eğer hamile kalabilecek durumdaysanız , NOXAFIL alırken  etkili bir doğum kontrol yöntemi 
kullanmalısınız.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
 İlacı kullanmadan önce doktorunuza veya eczacınıza danışınız.  
 4 
 Az miktar anne sütüne geçebileceğinden, NOXAFIL kullanırken bebeğinizi emzirmeyiniz.  
 
Araç ve makine kullanımı  
 NOXAFIL kullanırken baş dönmesi, uyku hali  veya  bulanık görme yaşayabilirsiniz, bu durum 
araç ve makine kullanımınızı etkileyecektir. Böyle bir etkiyle karşılaşırsanız, lütfen 
doktorunuzu bilgilendiriniz  ve araç veya makine kullanmayınız . 
 NOXAFIL’in içeriğinde bulunan bazı yardımcı  maddeler hakkında  önemli  bilgiler  
 NOXAFIL
 sodyum içerir. 
Bu ilacın  önerilen maksimum günlük dozu 924 mg sodyum içerir (sofra tuzu). Bu, yetişkinler 
için önerilen maksimum günlük sodyum alımının % 46'sına eşdeğerdir.  
Özellikle size düşük tuzlu ( sodyum ) bir diyet izlemeniz önerilmiş is e ve NOXAFIL 300 mg 
infüzyonluk konsantre çözelti ye veya uzun bir süre boyunca günlük daha fazlasına ihtiyacınız 
var ise doktorunuzla ya da  eczacınızla konuşunuz.  
 NOXAFIL siklodekstrin içerir.  
Bu ilaç her bir flakonda 6.680 mg siklodekstrin içerir.  
 Diğer ilaçlar ile birlikte kullanımı  
 Almakta olduğunuz , daha önce aldığınız veya alabileceğiniz  reçetesiz ilaçlar da dahil diğer tüm 
ilaçları  doktorunuza söyleyiniz.  
 Aşağıdakilerden herhangi birini alıyorsanız, NOXAFIL
 kullanmayınız:  
• Terfenadin (alerji tedavisinde kullanılır)  
• Astemizol (alerji tedavisinde kullanılır)  
• Sisaprid (mide problemlerinin tedavisinde kullanılır)  
• Pimozid (Tourette ve zihinsel hastalı kların  belirtilerinin tedavisinde kullanılır)  
• Halofantrin (sıtma tedavisinde kullanılır)  
• Kinidin (anormal kalp ritmi tedavisinde kullanılır)  
 
NOXAFIL, aşağıda belirtilen ilaçların kandaki miktarını artırarak, kalp ritminizde çok ciddi 
değişimlere yol açabilir: 
• Migren tedavisinde kullanılan ergotamin ya da dihidroergotamin gibi “ergot alkaloidi” 
içeren herhangi bir ilaç. NOXAFIL bu ilaçların kandaki miktarını artırarak, el ve ayak 
parmaklarınıza doğru kan akışında şiddetli düşüşe yol açıp parmaklarınızın zarar 
görmesine neden olabilir. 
• Yüksek kolesterol tedavisinde kullanılan simvastatin, atorvastatin ya da lovastatin gibi 
bir “statin”.  
• Venetoklaks, bir kanser türü olan kronik lenfositik lösemi (KLL) tedavisinin başlangıcında kullanıldığında.  
Yukarıdakilerden herhangi biri sizin için geçerliyse NOXAFIL
 kullanmayınız. Eğer emin 
değilseniz, NOXAFIL kullanmadan önce doktorunuz ya da eczacınıza danışınız. 
    5 
 Diğer ilaçlar: 
 Yukarıda belirtilen ve NOXAFIL kullanırken almamanız gereken ilaçların listesine bakınız. 
Yukarıdaki ilaçlara ek olarak, posakonazol ile birlikte alınmaları durumunda ritim sorunları riskini arttırabilen başka ilaçlar da vardır. Almakta olduğunuz tüm reçete li ve reçetesiz ilaçları 
doktorunuza lütfen söyleyiniz.   Bazı ilaçlar, kandaki NOXAFIL seviyesini artırarak NOXAFIL
’in yan etki riskini artırabilir. 
 Aşağıda belirtilen ilaçlar NOXAFIL
’in kandaki seviyesini azaltarak, NOXAFIL’in etkinliğini 
düşürebilir:  
 
• Rifabutin ve rifampisin (belirli bazı enfeksiyonların tedavisinde kullanılır). Eğer 
halihazırda rifabutin alıyorsanız , kan testine ihtiyacınız olacaktır  ve rifabutine ait bazı 
muhtemel yan etkilerin izlenmesi gerekecektir . 
• Fenitoin, karbamazepin, fenobarbital, primidon (nöbet tedavisinde veya nöbetin 
önlenmesinde kullanılır) .  
• HIV enfeksiyonunun tedavisinde kullanılan efavirenz ve fosamprenavir.  
• Flukloksasilin (bakteriyel enfeksiyonlara karşı kullanılan antibiyotik). 
 
NOXAFIL aşağıdaki belirtilen ilaçların kan seviyelerini arttırarak, bu ilaçların yan etki riskini 
artırabilir: 
  
• Vinkristin, vinblastin ve diğer “ vinka alkaloidleri”  (kanser tedavisinde kullanılır)  
• Venetoklaks (kanser tedavisinde kullanılır)  
• Siklosporin (organ nakli ameliyatında ve ya sonrasında  kullanılır)  
• Takrolimus ve sirolimus (organ nakli ameliyatı esnasında veya sonrasında kullanılır)  
• Rifabutin (belirli bazı enfeksiyonların tedavisinde kullanılır )  
• HIV enfeksiyonu tedavisinde kullanılan ve proteaz inhibitörleri olarak isimlendirilen ilaçlar (ritonavir ile birlikte verilen lopinavir ve atazanavir gibi)  
• Midazolam, triazolam, alprazo lam ve diğer “benzodiazepinler” (sakinleştirici veya kas 
gevşetici olarak kullanılırlar)   
• Diltiazem, verapamil, nifedipin, nizoldipin ve diğer “kalsiyum kanal blokörleri” 
(yüksek tans iyon tedavisinde kullanılırlar)   
• Digoksin (kalp yetmezliği tedavisinde kullanılır)  
• Glipizid  veya diğer  “sülfonilüreler ” (şeker hastalığı  tedavisinde kullanılır)  
• Tretinoin (belirli kan kanserlerini tedavi etmek için kullanılır) olarak da adlandırılan all-
trans retinoik asit (ATRA).  
 Siklosporin veya takrolimus ( organ nakli  ameliyatı esnasında veya sonrasında kullanılır ): Eğer 
siklosporin veya takrolimus ile NOXAFIL alırsanız, siklosporin veya takrolimusun kandaki seviyeleri yükselebilir. Eğer kanınızda yüksek miktarda siklosporin veya takrolimus  var ise, 
böbreğinizde ve beyninizde  ciddi yan etkiler  ortaya çıkabilir. Eğer NOXAFIL kullanırken bu 
ilaçları alıyorsanız, doktorunuz siklosporin veya takrolimus seviyelerini kan testleri ile kontrol etmelidir. Eğer kolunuzda veya bacağınızda şişlik veya nefes darlığınız varsa, hemen doktorunuza bildiriniz . 
 Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandı ysanız lütfen doktorunuza veya eczacınıza bunlar hakkında bilgi veriniz.  6 
 3. NOXAFIL nasıl kullanılır?  
 
Uygun kullanım ve doz/uygulama sıklığı için talimatlar:  
 NOXAFIL’i kullanırken her zaman için kesinlikle doktorunuzun veya eczacınızın  talimatlarına 
uyunuz. Emin olmadığınızda doktorunuza veya eczacınıza sorunuz.  
 Yetişkinler için ö nerilen doz, ilk gün günde iki kere 300 mg, sonrasında günde bir kere 300 
mg’dir.  
 2 ila 18 yaş arası çocuklar için önerilen doz, ilk gün günde iki kez 6 mg/kg ila maksimum 300 mg, ardından günde bir kez 6 mg/kg ila maksimum 300 mg'dır.  NOXAFIL
 infüzyonluk  konsantre çözelti , eczacınız ya da hemşireniz tarafından doğru 
konsantrasyon elde edilecek biçimde seyreltilecektir.  
 Uygulama yolu ve metodu:  
 NOXAFIL
 infüzyonluk  konsantre çözelti size her zaman bir sağlık profesyoneli tarafından 
hazırlanacak ve uygulanacaktır.  
 NOXAFIL
 size: 
• Damarınız ın içine yerleştirilen  plastik bir tüpten (intravenöz infüzyon) , 
• Genellikle 90 dakikalık bir sürede  verilecektir.  
 Tedavinin süresi, enfeksiyonunuzun tipine ya da bağışıklık sisteminizin doğru çalışmadığı 
süreye göre değişebilir ve doktorunuz tarafından sizin için özel olarak ayarlanacaktır. Dozunuzu doktorunuzla konuşmadan kendiniz ayarlamayınız ve tedavi rejiminizi değiştirmeyiniz.  
 Değişik yaş grupları:  
 Çocuklarda kullanımı:  
NOXAFIL 2 yaşından küçük çocuklara verilmemelidir.  Yaşlılarda kullanımı:   
Yaşlı ve genç hastalar arasında güvenlilik açısından genel bir fark görülmemiştir; bu yüzden, yaşlı hastalarda doz ayarlaması önerilmemektedir.  
 Özel kullanım durumları:  
 Böbrek yetmezliği, karaciğer yetmezliği:  
NOXAFIL infüzyon luk konsantre çözeltinin böbrek veya karaciğer yetmezliği olan hastalarda 
kullanımı için spesifik bir çalışma gerçekleştirilmemiştir. Şiddetli böbrek yetmezliği olan 
hastalarda ve karaciğer yetmezliği olan hastalarda kullanım sırasında yakından takip 
edilmelidir.  
 Eğer NOXAFIL
’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  7 
 Kullanmanız gerekenden daha fazla NOXAFIL kullandıysanız  
 Bu ilaç size d oktorunuz veya hemşireniz tarafından uygulanacağı için gereğinden fazla 
NOXAFIL kullanmanız söz konusu değildir. NOXAFIL’den kullanmanız gerekenden fazlasını kullanmışsanız bir doktor veya eczacı ile konuşunuz.
   
 NOXAFIL ’i kullanmayı unutursanız   
 Bu ilaç size doktorunuz veya hemşireniz tarafından uygulanacağı için, bir dozun unutulması söz konusu değildir. Ancak, bir dozun unutulduğunu düşünüyorsanız, doktorunuza veya eczacınıza danışınız.   
 Unutulan bir dozu dengelemek için çift doz almayınız.  NOXAFIL ile tedavi sonlandırıldığındaki oluşabilecek etkiler  
 Bu ilacın kullanımı hakkında daha fazla sorunuz olması durumunda, doktorunuza, eczacınıza veya hemşirenize danışınız.   4. Olası yan etkiler nelerdir?  
 Tüm ilaçlar gibi, NOXAFIL’in içeriğinde bulunan maddelere duyarlı olan kişilerde yan  etkiler olabilir.  
 Yan etkiler aşağıdaki kategorilerde gösterildiği şekilde listelenmiştir . 
Çok yaygın: 10 hastanın en az 1 inde görülebilir.  
Yaygın: 10 hastada birden az, fakat 100 hastada birden fazla görülebilir.  
Yaygın olmayan: 100 hastada birden az, fakat 1.000 hastada birden fazla görülebilir. Seyrek: 1.000 hastada birden az , fakat 10.000 hastada birden fazla  görülebilir. 
Çok seyrek: 10.000 hastada birden az görülebilir.  
Bilinmiyor : Eldeki veriler e göre sıklık tahmin edilemiyor.  
 Aşağıdakilerden biri olursa, NOXAFIL’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz :  
 
• Bulantı , kusma (hasta  hissetme  ya da hasta olma), ishal  
• Karaciğer sorunu belirtileri; bunların içinde derinizin ya da gözlerini zin beyaz kısmının 
sararması, olağandışı  koyu idrar veya soluk dışkı, nedensiz yere hasta hissetme, mide 
sorunları, iştahsızlık ya da olağandışı yorgunluk ya da zayıflık, kan testlerinde ki 
karaciğer enzimlerinde artış bulunmaktadır. 
• Aşırı duyarlılık  reaksiyonu (h ipersensitivite) – belirtiler hırıltılı solunum, nefes almada 
zorluk, kızarıklık veya kurdeşen, kaşıntı, şişme içerebilir.  
• Stevens Johnson sendromu ( vücudun geniş bir bölümünde meydana gelen kabarcıklı 
döküntü ve derinin soyulması)   
 Bunların hepsi çok ciddi yan etkilerdir.  
 Eğer bunlardan biri sizde mevcut ise, sizin NOXAFIL’e karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  8 
 Bu çok ciddi yan etkilerin hepsi oldukça seyrek görülür. 
 Aşağıdakilerden herhangi birini fark ederseniz, doktorunuza söyleyiniz : 
 
Yaygın:   
• Kan testlerinde görülen kanınızdaki tuz düzeyinde bir değişiklik – belirtiler arasında 
kafa karışıklığı ya da halsizlik duygusu yer alır   
• Uyuşma, karıncalanma, kaşıntı, ürperme, iğnelenme ya da yanma gibi deride anormal hisler  
• NOXAFIL’in verildiği damar boyunca şişme, kızarıklık ya da hassasiyet  
• Baş ağrısı  
• Kan testlerinde düşük potasyum düzeyleri  
• Kan testlerinde düşük magnezyum düzeyleri  
• Yüksek tansiyon 
• İştahsızlık, mide ağrısı ya da bozulması, gaz çıkarma, ağız kuruluğu, tat duyusunda değişiklik  
• Göğüs te yanma (göğsünüzden boğazınıza doğru yanma duygusu)  
• Bir tür akyuvar olan “nötrofil” düzeyinde düşüş (nötropeni) – enfeksiyon geliştirme 
riskinizi artırabilir ve kan testlerinde görünür  
• Ateş 
• Halsizlik, baş dönmesi, yorgunluk ya da uyku hali  
• Kurdeşen ( ürtiker) 
• Kaşıntı 
• Kabızlık  
• Rektumda rahatsızlık (kalın bağırsağın dışa açılan son kısmı )  
 
Yaygın olmayan:   
• Anemi – belirtileri arasında baş ağrısı, yorgunluk hissi ya da baş dönmesi, nefes darlığı 
ya da solgunluk ve  kan testlerinde düşük hemoglobin düzeyi  
• Kan testlerinde düşük platelet düzeyi (trombositopeni) – kanamaya neden olabilir  
• Kan testlerinde bir tür akyuvar olan “lökosit” düzeyinde düşüş (lökopeni) – enfeksiyon 
geliştirme riskinizi artırabilir  
• Bir tür akyuvar olan “eozinofil” düzeyinde artış (eozinofili) – iltihaplanmanız varsa bu 
durum olabilir  
• Kan damarlarında iltihap  
• Kalp ritmi sorunları  
• Nöbetler  (konvülsiyon)  
• Sinir hasarı (nöropati)  
• Anormal kalp ritmi – kalp izlemesinde görünür (EKG), çarpıntı, yavaş ya da hızlı kalp 
atışı, yüksek ya da düşük tansiyon 
• Düşük tansiyon 
• Pankreasta iltihaplanma  (pankreatit) – şiddetli karın ağrısına neden olabilir  
• Dalağa oksijen tedari ğinde kesinti (splenik enfarktüs) – şiddetli karın ağrısına neden 
olabilir  
• Şiddetli böbrek sorunları – belirtileri arasında olağandan daha az ya da çok ve farklı 
renkte idrar bulunmaktadır  
• kanda yüksek kreatinin düzeyleri – kan testlerinde görünür  
• Öksürük, hıçkırık  9 
 • Burun kanaması  
• Nefes alırken göğüste şiddetli, keskin ağrı (plöritik ağrı )  
• Lenf bezlerinin şişmesi (lenfadenopati)  
• Özellikle deride hassasiyet kaybı  
• Titreme  
• Yüksek ya da düşük kan şekeri düzeyi  
• Bulanık görme, ışığa duyarlılık 
• Saç dökülmesi (alopesi)  
• Ağız  ülserleri  
• Titreme, genel olarak iyi hissetmeme  
• Ağrı, sırt ya da boyun ağrısı, kollar veya bacaklarda ağrı  
• Su tutulumu (ödem)  
• Menstrüel sorunlar (anormal vajinal kanama)  
• Uyuyamama (insomnia)  
• Tamamen  ya da kısmen konuşamama  
• Ağızda şiş lik 
• Anormal rüyalar ya da uyumada güçlük çekme 
• Koordinasyon ya da denge sorunu 
• Mukozal iltihaplanma  
• Burun tıkanması  
• Solunum güçlüğü  
• Göğüste rahatsızlık  
• Şişkinlik duygusu  
• Genellikle bir virüsün neden olduğu hafif ila şiddetli bulantı, kusma, kramp ya da ishal, 
karın ağrısı  
• Geğirme  
• Gerginlik duygusu 
• Enjeksiyon bölgesinde iltihaplanma , ağrı  ya da kan pıhtısı  
 
Seyrek : 
• Pnömoni – belirtileri arasında nefes darlığı ve bozuk renkli balgam çıkarma 
bulunmaktadır  
• Akciğer damarlarında yüksek tansiyon (pulmoner hipertansiyon) – bu akciğerlerinize 
ve kalbinize ciddi hasar verebilir  
• Olağandışı pıhtılaşma ya da uzamış kanama gibi kan problemleri 
• Yaygın kabarcıklı kızarıklık ve deri soyulması gibi şiddetli alerjik reaksiyonlar  
• Sesler duyma ya da olmayan şeyler görme gibi zihinsel sorunlar  
• Bayılma  
• Düşünürken ya da konuşurken sorun yaşama, özellikle elleri kontrol edemeyerek ani hareketler yapma  
• Felç – belirtileri arasında uzuvlarda ağrı, zayıflık, uyuşma ya da karıncalanma 
bulunmaktadır  
• Görüş alanında kör ya da karanlık bir nokta olması  
• Kalp yetmezliği ya da kalp krizi – kalp atışınızın durmasına ve ölmenize, kalpte ritim 
sorunu ile birlikte  ani ölüme neden olabilir  
• Bacaklarda kan pıhtısı (derin ven trombozu) – belirtileri arasında bacaklarda yoğun ağrı 
ya da şişme bulunmaktadır  10 
 • Akciğerlerde kan pıhtısı (pulmoner emboli) – belirtileri arasında nefes darlığı ve nefes 
alma sırasında ağrı bulunmaktadır  
• Mide ya da bağırsak kanaması – belirtileri arasında kan kusma ya da dışkıda kan çıkması 
bulunmaktadır  
• Bağırsaklarda, özellikle “ileum”da tıkanma (intestinal obstrüksiyon). Bu tıkanma, 
bağırsağınızın içindekilerin alt bağırsağa geçmesini engellemektedir – belirtileri 
arasında şişkinlik hissi, kusma, şiddetli kabızlık, iştahsızlık ve kramp bulunmaktadır  
• Alyuvarların parçalanması (hemoliz) sonucu “hemolitik üremik sendrom” – bununla 
birlikte böbrek yetmezliği olabilir ya da olmayabilir  
• Kan testlerinde tüm kan hücrelerinde (alyuvar, akyuvar ve plateletler) düşük 
“pansitopeni” düzeyleri 
• Deride büyük morarmalar (trombotik trombositopenik purpura) 
• Yüzde veya dilde şiş kinlik  
• Depresyon 
• Çift görme  
• Meme ağrısı  
• Böbreküstü bezlerinin düzgün çalışmaması – halsizlik, yorgunluk, iştahsızlık, deride 
renk değişimine neden olabilir  
• Hipofiz bezinin düzgün çalışmaması - Bu erkek ve kadın üreme organlarının işlevlerini 
etkileyen bazı hormonların kandaki düzeylerinin düşmesine neden olabilir  
• İşitme problemleri 
• Psödoaldosteronizm, düşük potasyum seviyesi (kan testinde gösterilir) ile birlikte yüksek tansiyona neden olur.
 
 
Bilinmiyor:  
• Bazı hastalar NOXAFIL kullandıktan sonra kafa karışıklığı yaşadıklarını bildirmiştir  
• Ciltte kızarıklık . 
 
Yukarıdaki yan etkilerden herhangi birini fark ederseniz doktorunuza, eczacınıza ya da hemşirenize söyleyiniz.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. NOXAFIL’in  saklanması  
 
NOXAFIL’ i çocukların göremeyeceği, erişemeyeceği  yerlerde ve ambalajında saklayınız. 
 2°C-8°C arasında buzdolabında saklayınız . 
  11 
 Son kullanma tarihiyle uyumlu olarak kullanınız . 
Ambalajdaki veya kartondaki veya şişedeki son kullanma tarihinden sonra NOXAFİL’i 
kullanmayınız.  Ürün hazırlandıktan sonra derhal kullanılmalıdır. Eğer derhal kullanılmazsa, çözelti 24 saate 
kadar 2°C -8°C arasında  (buzdolabında) saklayınız . Bu ilaç  tek kullanımlıktır ve kullanılmayan 
çözelti atılmalıdır . 
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  Ruhsat Sahibi :   
Merck Sharp Dohme İlaçları Ltd. Şti.  
Levent -İSTANBUL  
 Üreti m Yeri : 
FAREVA Mirabel/Riom/Fransa  
 Bu kullanma talimatı gg/ aa/yyyy tarihinde onaylanmıştır.   
  AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR  
 NOXAFIL
 infüzyon için konsantre çözeltinin uygulama talimatları  
 
• Buzdolabında saklanan NOXAFIL flakonunu oda sıcaklığına getiriniz . 
• Ulaşılacak final konsantrasyona bağlı olarak 150 ml - 283 mL aralığında hacim kullanarak 
(1 mg/ml’den az ve 2 mg/ml’den fazla olmayacak şekilde) uygun çözücü (çözücülerin 
listesini aşağıda görebilirsiniz)  içeren 16,7 mL posakonazolü, aseptik olarak  intravenöz 
torbaya (ya da şişeye) aktarınız . 
• Santral venöz kateter ya da periferik olarak yerleştirilmiş santral kateter içeren santral venöz yoldan yaklaşık 90 dakika  boyunca yavaşça damar içine  infüzyon şeklinde uygulayınız . 
NOXAFIL  infüzyonluk konsantre çözelti bolus uygulaması biçiminde verilmemelidir. 
• Eğer santral venöz kateter bulunmuyorsa, periferik venöz kateter yoluyla yaklaşık 2 mg/ml 
çözücü hacmine ulaşıncaya kadar tek bir infüzyon uygulanabilir. Periferik venöz kateterle 
uygulandığında, infüzyon yaklaşık 30 dakikada uygulanmalıdır. 
Not: Klinik çalışmalarda, aynı yoldan çoklu periferik infüzyon uygulaması, infüzyon 
bölgesinde reaksiyonlarına yol açmıştır (bkz. Bölüm 4.8).  
• NOXAFIL
 tek kullanımlıktır.  
 Aşağıdaki tıbbi ürünler NOXAFIL
 infüzyonluk konsantre çözelti ile birlikte aynı anda aynı 
intravenöz kateterden (ya da kanülden) uygulanabilir:  
- Amikasin sülfat 
- Kaspofungin  
- Siprofloksasin 
- Daptomisin  
- Dobutamin hidroklorür  
- Famotidin  
- Filgrastim 
- Gentamisin sülfat 12 
 - Hidromorfon hidroklorür  
- Levofloksasin  
- Lorazepam  
- Meropenem  
- Mikafungin 
- Morfin sülfat  
- Norepinefrin bitartrat  
- Potasyum klorür  
- Vankomisin hidroklorür  
 
Yukarıda listelenmeyen hiçbir tıbbi ürün NOXAFIL ile birlikte aynı anda aynı intravenöz 
kateterden (ya da kanülden) uygulanmamalıdır. 
 İnfüzyon çözelti si uygulamadan önce içinde partiküler maddeler olup olmadığına bakılmalıdır. 
NOXAFIL
 çözeltisi renksiz ila soluk sarı renktedir. Bu aralıktaki renkler ürünün kalitesini 
etkilememektedir.  
 Geçerli olduğu takdirde kullanılmış olan ürünler ya da atık materyaller ‘Tıbbi Atıkların Kontrolü Yönetmeliği’ ve ‘Ambalaj Atıklarının Kontrolü Yönetmelikleri’ne uygun olarak imha edilmelidir.  
 NOXAFIL
 şunlarla seyreltilmemelidir:  
- Ringer laktatlı solüsyonu 
- Ringer laktatlı solüsyonuyla %5 glikoz   
- % 4,2 sodyum bikarbonat  
 Bu tıbbi ürün, aşağıda belirtilen tıbbi ürünler  haricinde başka tıbbi ürünler ile 
karıştırılmamalıdır: 
- % 5 glikozlu su  
- % 0,9 sodyum klorür  
- % 0,45 sodyum klorür  
- % 5 glikoz  ve % 0,45 sodyum klorür  
- % 5 glikoz  ve % 0,9 sodyum klorür  
- % 5 glikoz  ve 20 mEq KCl  