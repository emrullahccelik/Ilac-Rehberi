   
 Sayfa 1 / 13 
 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
HİDRAX 50 mg/ml oral damla, ç özelti  
 
2. KALİTATİF VE KANTİTATİF BİLEŞİM  
Etkin madde:  
Hidroksizin hidroklorür  50 mg / ml  
 
Yardımcı madde(ler):  
Nipajin M  (metil paraben)  0,5 mg / ml  
Nipasol  (propil paraben)   0,2 mg / ml  
Etil alkol  100 mg / ml  
Yardımcı  maddeler için 6.1.’e  bakınız.  
 
3. FARMASÖTİK FORM  
Oral damla  
Berrak renksiz çözelti  
 
4. KLİNİK ÖZELLİKLER  
4.1. Terapötik  endikasyonlar  
HİDRAX;  
• Erişkinlerde anksiyete bozukluklarının semptomatik tedavisinde,  
• Kaşıntının semptomatik  tedavisinde,  
• Cerrahi operasyon öncesi premedikasyonda  endikedir.  
 
4.2. Pozoloji ve uygulama şekli  
32 damla (=1 ml) 50 mg Hidroksizin HCl içerir.  
 
Pozoloji/uygulama sıklığı ve  süresi:  
Hidroksizin  etkili olduğu en düşük  dozda ve sürede kullanılmalıdır.  
 
Erişkinlerde  
- Anksiyete  bozukluklarının  semptomatik  tedavisinde:  
Günlük 50 mg’lık doz üçe bölünerek  (12,5 mg-12,5 mg-25 mg) alınır.  Daha ağır vakalarda 100 
mg/gün’e  kadar dozlar kullanılabilir.  
- Kaşıntının  semptomatik  tedavisinde:  
Yatmadan  önce  25 mg’lık  başlangıç  dozu  ile tedaviye  başlanır,  gerektiğinde  bu dozu,  günde  
3-4 kez, 25 mg’lık dozlar takip eder.  
    
 Sayfa 2 / 13 
 - Cerrahi  operasyon  öncesinde  premedikasyon  olarak:  
1 veya  2 kez uygulanan,  günde  50-100 mg: Günde  2 kez 50 mg’lık  doz (Anesteziden  önceki  
gece yapılan  bir uygulamanın  ardından,  operasyondan  bir saat önce  bir uygulama  daha  yapılır.) 
ya da günde 1 kez 100 mg’lık doz uygulanır.  
24 saat içinde alınan toplam  doz 100 mg’ı geçmemelidir.  Erişkinlerde en yüksek günlük  doz 
100 mg olmalıdır.  
 
Çocuklar  (12 aylıktan  itibaren)  
- Kaşıntının  semptomatik  tedavisinde:  
12 aydan itibaren: Doz, 1 mg/kg/gün'den  2 mg/kg/gün'e  kadar, bölünmüş dozlarda alınır.  
 
- Cerrahi  operasyon  öncesi  premedikasyon  olarak:  
Anesteziden  önceki  gece uygulanabilen  1 mg/kg'lık  dozun  ardından,  operasyondan  1 saat 
önce 1 mg/kg  tek dozluk uygulama.  
24 saat içinde alınan toplam  doz 2 mg/kg/gün’ü geçmemelidir.  
Kilosu 40 kg’a kadar olan çocuklarda  en yüksek günlük doz 2 mg/kg/gün’dür.  Kilosu 40 kg’dan 
fazla olan çocuklarda en yüksek günlük toplam  doz 100 mg’dır.  
 
Uygulama şekli:  
Oral yolla kullanılır.  
 
Özel popülasyonlara ilişkin ek bilgiler:  
Doz, hastanın tedaviye yanıtına göre, önerilen doz aralığında ayarlanmalıdır.  
 
Böbrek /Karaciğer  yetmezliği:  
Hepatik  disfonksiyonu  olan hastalarda,  günlük  dozun  %33 azaltılması  önerilir.  Ağır 
karaciğer  yetmezliği  olan hastalarda ilacın kullanımından  kaçınılmalıdır  (Bkz. bölüm  4.4.).  
Orta veya  ağır böbrek  yetmezliği  olan hastalarda,  metaboliti  olan setirizinin  atımının  
azalması  nedeniyle, doz azaltılmalıdır.  
 
Pediyatrik  popülasyon:  
HİDRAX  pediyatrik hastalarda pozoloji  kısmında  belirtildiği gibi uygulanmalıdır.  
 
Geriyatrik  popülasyon:  
Yaşlı  hastalarda  hidroksizin  kullanımı  önerilmemektedir.  Bu yaş grubuna  reçete  edilmesi  
halinde en yüksek günlük doz 50 mg olmalıdır  (Bkz. bölüm 4.4.).   
Yaşlılarda, etkinin uzaması nedeniyle, önerilen dozun yarısı ile  tedaviye başlanması  önerilir.  
 
4.3. Kontrendikasyonlar  
• HİDRAX’ın  etkin  maddesi olan hidroksizin hidroklorüre veya  içerdiği yardımcı 
maddelerden herhangi  birisine, setirizine, piperazin türevlerine, aminofiline veya 
etilendiamine karşı  aşırı duyarlılık öyküsü  olan hastalarda,  
• Porfirili  hastal arda,     
 Sayfa 3 / 13 
 • Bilinen , edinilmiş  veya konjenital QT aralığı  uzamasına  sahip hastalarda kontrendikedir.  
• QT aralığı uzamasıyla  ilgili bilinen  bir risk faktörüne  sahip  hastalarda  (kardiyovasküler 
hastalık, ailede ani kardiyak ölüm öyküsü, hipokalemi  veya hipomagnezemi  gibi anlamlı  
elektrolit dengesizliği,  anlamlı  bradikardi dahil),  QT aralığını  uzattığı ve/veya  Torsades  de 
Pointes’i  tetiklediği  bilinen diğer ilaçlarla  eşzamanlı  kullanımda  kontrendikedir (Bkz. bölüm 
4.4. ve 4.5.).  
• Gebe ve emziren kadınlarda kontrendikedir  (Bkz. bölüm 4.6.).  
 
4.4. Özel kullanım uyarıları ve önlemleri  
HİDRAX, konvülsiyon geçirme potansiyeli artmış hastalarda hekim kontrolünde 
kullanılmalıdır.  
 
Küçük çocuklar santral sinir sistemine bağlı advers olayların gelişimine daha yatkındırlar (Bkz. 
bölüm 4.8.). Konvülsiyonlar çocuklarda, yetişkinlere göre daha yüksek sıklıkta bildirilmiştir.  
 
HİDRAX, potansiyel antikolinerjik etkileri ne deniyle, dar açılı glokomu, benign prostat 
hiperplazisi, astımı, kronik obstrüktif akciğer hastalığı (KOAH), mesane çıkışında tıkanıklık, 
gastrointestinal motilitesi azalmış, miyastenia gravis veya demansı olan hastalarda dikkatli 
kullanılmalıdır.  
 
HİDRAX,  santral sinir sistemini baskılayan diğer ilaçlarla veya antikolinerjik etkisi olan 
ilaçlarla eş zamanlı kullanıldığında, doz ayarlaması gerekebilir (Bkz. bölüm 4.5.).  
 
Alkol HİDRAX’ın etkisini arttırabileceğinden, HİDRAX alkol ile birlikte alınmamalıdır ( Bkz. 
bölüm 4.5.).  
Kardiyovasküler etki  
Hidroksizin elektrokardiyogramda QT aralığı uzaması  ile ilişkilendirilmiştir.  
Pazarlama  sonrası  deneyimde,  hidroksizin  alan hastalarda  QT aralığı  uzaması  ve Torsades  de 
Pointes  vakaları  gözlemlenmiştir.  Bu hastaların  çoğunda  başka  risk faktörleri  vardır  ve 
elektrolit  bozuklukları  ve beraberinde  alınan  tedavi  bu durumda  rol oynamış  olabilir  (Bkz.  
bölüm  4.8.).  
Hidroksizin etkili olduğu en düşük  dozda ve sürede kullanılmalıdır.  
Kardiyak aritmi  ile ilişkilendirilebilecek  belirtiler ve semptomlar  ortaya çıkarsa  hidroksizin  ile 
tedavinin kesilmesi  ve hastaların  derhal tıbbi yardım  istemesi  gerekmektedir.  
Hastalar,  herhangi  bir kardiyak  semptom  durumunu  derhal  bildir meleri  konusunda  
bilgilendirilmelidirler.  
Hidroksizin hipertiroidi olan hastalarda  dikkatle kullanılmadır.  
    
 Sayfa 4 / 13 
 Geriyatrik popülasyon  
Yaşlı  popülasyonda,  yetişkinlere  göre hidroksizin  eliminasyonunun  azalması  ve bu 
popülasyonun  advers  etki açısından  daha  büyük  bir risk taşıması  (ör. antikolinerjik  etkiler)  
nedeniyle  yaşlı  hastalarda  hidroksizin  kullanımı  önerilmemektedir  (Bkz.  bölüm  4.2. ve 4.8.).  
Yaşlı  hastalarda;  dağılım  hacmindeki  muhtemel  artış,  etkinin  uzaması,  karaciğer  
metabolizması  ve renal  atılım  da dahil olmak  üzere farmakolojik fonksiyonlar üzerinde yaş ile  
ilişkili  değişikliklerin  olası  etkisi  nedeni  ile hidroksizin  dozunun  azaltılması  önerilir  (Bkz.  
bölüm  4.2. ve 5.2.).  
 
Böbrek/Karaciğer yetmezliği  
Hepatik  disfonksiyonu  olan,  orta veya  ağır böbrek  yetmezliği  olan hastalarda  HİDRAX  dozu  
azaltılmalıdır  (Bkz.  bölüm  4.2). Sedatif  özelliklerinden  dolayı,  koma  riskindeki  artış nedeniyle  
ağır karaciğer  hastalıklarında  ve hepatik  ensefalopati  ihtimali  nedeni  ile karaciğer  yetmezliği  
olan hastalarda hidroksizin kullanımından kaçınılmalıd ır. 
 
Bu tıbbi ürün az miktarda,  her “doz”  da 100 mg dan az etanol (alkol)  içerir.  
 
Bu tıbbi ürün Nipajin M (metil paraben) ve Nipasol (propil paraben) içerir. Alerjik reaksiyonlara 
(muhtemelen  gecikmiş) neden olabilir.  
 
4.5. Diğer tıbbi ürünler ile etkileşimler ve diğer etkileşim şekilleri  
Santral  sinir sistemi  depresan  özellikleri  veya  antikolinerjik  özellikleri  olan ilaçlar  ile birlikte  
kullanıldığında,  HİDRAX’ın  potansiyalize  edici  etkisi  değerlendirilmeli  ve doz bireysel  olarak 
ayarlanmalıdır.  Alkol de HİDRAX’ın  etkisini artırır.  
 
HİDRAX , betahistin  ve antikolinesteraz  ilaçların  etkilerini  antagonize  eder.  Alerji  testi veya  
metakolin  bronkoprovokasyon  testi sonuçlarının  etkilenmesini  önlemek  için testten  en az 5 
gün önce tedavi sonlandırılmış  olmalıdır.  
 
HİDRAX’ın  monoamin  oksidaz inhibitörleri  ile eşzamanlı  uygulanmasından  kaçınılmalıdır.  
HİDRAX  adrenalinin presör etkisine  zıt etkilidir.  
 
Sıçanlarda hidroksizin, fenitoinin  antikonvülsan  etkisini antagonize  etmiştir. Günde  iki kez 
uygulanan  600 mg simetidinin,  hidroksizinin  serum  konsantrasyonlarını  %36 arttırdığı ve 
setirizin metabolitinin  doruk konsantrasyonlarını %20 azalttığı gösterilmiştir. HİDRAX , 
CYP2D6  (ki: 3,9 microM;  1,7 mcg/ml)  inhibitörüdür  ve yüksek  dozlarda  CYP2D6 
substratlarıyla ilaç -ilaç etkileşimine neden olabilir.  
 
HİDRAX’ın , 100 microM  konsantrasyonunda,  insan  karaciğer  mikrozomlarındaki  UDP - 
glukuronil  transferaz  1A1 ve 1A6 izoformları  üzerine  inhibitör  etkisi  yoktur.  Doruk  plazma  
konsantrasyonlarının  çok üzerindeki  konsantrasyonlarda  (IC50: 103-140 microM;  46-52 
mcg/ml),  sitokrom  P450 2C9,  2C19  ve 3A4 izoformlarını  inhibe  eder.  Bu nedenle,  
HİDRAX’ın , bu enzimlerin  substratları  olan ilaçların metabolizmasını  etkilemesi  beklenmez.     
 Sayfa 5 / 13 
  
100 microM  setirizin  metabolitinin,  insan  karaciğer  sitokrom  P450 (1A2,  2A6,  2C9,  2C19,  
2D6, 2E1 ve 3A4) ve UDP -glukuronil transferaz izoformları  üzerine  inhibitör etkisi yoktur.  
 
Kontrendike kombinasyonlar  
Hidroksizinin  QT aralığını  uzattığı  ve/veya  Torsades  de Pointes’i  tetiklediği  bilinen  ilaçlarla,  
örneğin  sınıf IA (ör. kinidin,  dizoftramid)  ve III antiaritmikler  (ör. amiodaron,  sotalol),  bazı 
antihistaminikler,  bazı antipsikotikler  (ör. haloperidol),  bazı antidepresanlar  (ör. sitalopram,  
essitalopram),  bazı antimalaryal  ilaçlar  (ör. meflokin  ve hidroksiklorokin),  bazı antibiyotikler  
(ör. eritromisin,  levofloksasin,  moksifloksasin),  bazı antifungal  ajanlar  (ör. pentamidin),  bazı 
gastrointestinal  ilaçlar,  kanser  tedavisinde  kullanılan  bazı ilaçlar  (ör. toremifen,  vandetanib)  
veya  metadon  ile birlikte  kullanımı  kardiyak  aritmi  riskini  arttırır.  Bu yüzden  birlikte  
kullanımları  kontrendikedir (Bkz. bölüm  4.3.).  
 
Kullanımında  önlem  alınması  gereken kombinasyonlar  
Hipokalemiyi  ve bradikardiyi tetikleyen  ilaçlar ile birlikte kullanımında  dikkatli olunmalıdır.  
 
Hidroksizin  alkol  dehidrogenaz  ve CYP3A4/5  ile meta bolize  edilir  ve bu enzimlerin  potent  
inhibitörü  olarak  bilinen  ilaçlarla  birlikte  kullanıldığında  hidroksizinin  kandaki  
konsantrasyonunda  artış beklenebilir.  Ancak,  sadece  bir metabolizma  yolağı  inhibe  
edildiğinde diğer yolak kısmen  kompanse edebilir.  
 
Özel popülasyonlara ilişkin ek bilgiler  
Pediyatrik popülasyon:  
Pediyatrik popülasyonda ek bir etkileşim  çalışması  yapılmamıştır.  
 
4.6. Gebelik ve laktasyon  
Genel tavsiye  
Gebelik kategorisi:  D 
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Çocuk  doğurma  potansiyeli  olan kadınlar  HİDRAX  ile tedavi  boyunca  gebeliğin  önlenmesi  
için uygun doğum  kontrol yöntemi  kullanmalıdır.  
 
Gebelik d önemi  
Hidroksizin  plasenta  bariyerini  geçerek  fetüste annedekine  göre daha  yüksek  
konsantrasyonlara  ulaşır.  Bugüne  dek, HİDRAX’a  gebelikte  maruziyet  ile ilgili 
epidemiyolojik  veri yoktur.  
 
Hamileliğin  geç döneminde  ve/veya  doğum  sırasında  annelerine  HİDRAX  uygulanan  
yenidoğanlarda,  hemen  ya da sadece  doğumdan  sonraki  birkaç  saat için gözlenen  advers  
etkiler;  hipotoni,  ekstrapiramidal  bozukluklar  dahil  hareket  bozuklukları,  klonik  hareketler,  
santral sinir sistemi  depresyonu,  neonatal hipoksik durumlar  veya idrar retansiyonudur.     
 Sayfa 6 / 13 
  
Yukarıda belirtilen ned enlerden dolayı HİDRAX  gebelik döneminde kontrendikedir.  
 
Laktasyon d önemi  
Hidroksizinin  ana metaboliti  olan setirizin  anne  sütüne  geçmektedir.  Hidroksizinin  anne  sütüne  
geçmesi  ile ilgili resmi  çalışmalar  yapılmamış  olmasına  rağmen,  hidroksizin  ile tedavi  edilen  
annelerin  yenidoğanlarında  şiddetli  advers  etkiler  görülmüştür.  HİDRAX  bu nedenle  emzirme  
döneminde  kontrendikedir.  HİDRAX  ile tedavi gerekli  ise emzirme  kesilmelidir.  
 
Üreme yeteneği/Fertilite  
Hayvan çalışmaları  üreme  toksisitesinin olduğunu göstermiştir.  
 
4.7. Araç ve makine kullanımı üzerindeki etkiler  
HİDRAX  tepki  verme  ve konsantre  olabilme  yeteneğini  etkileyebilir  ve uyku,  amnezi  ve 
sedasyona  neden  olabilir.  Hastalar  bu ihtimal  konusunda,  araç ve makine  kullanımı  sırasında  
dikkat  açısından  uyarılmalıdırlar.  HİDRAX , alkol  ve diğer  sedatif  ilaçların  etkilerini  
artırdığından, HİDRAX’ın  bu ilaçlarla  birlikte kullanılmasından  kaçınılmalıdır.  
 
4.8. İstenmeyen etkiler  
İstenmeyen  etkiler,  genellikle  santral  sinir sistemini  deprese  edici  veya  paradoksal  olarak  
uyarıcı etkisine, antikolinerjik  aktiviteye veya aşırı duyarlılık  reaksiyonlarına bağlıdır.  
Klinik  çalışmalarda  ve ilacın  pazarlama  sonrası  deneyiminde  bildirilen  istenmeyen  etkiler  
MedDRA  Sistem  Organ  Sınıfı’na  göre ve sıklık  gruplandırması  aşağıda  belirtildiği  şekilde  
tanımlanmıştır:  
Çok yaygın  (≥ 1/10);  yaygın  (≥ 1/100  ila < 1/10);  yaygın  olmayan  (≥ 1/1000  ila < 1/100);  
seyrek  (≥ 1/10000  ila <1/1000);  çok seyrek  (< 1/10000),  bilinmiyor  (eldeki  verilerden  
hareketle tahmin  edilemiyor)  
 
Klinik  çalışmalar  
Hidroksizin oral uygulaması:  
Aşağıdaki  tablo;  günlük  50 mg’a  kadar  hidroksizin  alan 735 ve plasebo  alan 630 deneğin  
dahil  edildiği,  plasebo  kontrollü  klinik  çalışmalarda,  hidroksizin  için en az %1 oranında  
bildirilen istenmeyen  etkileri  sıralamaktadır.  
 
Sinir sistemi hastalıkları  
Çok yaygın: Somnolans   
Yaygın : Baş ağrısı  
 
Gastrointestinal  hastalıklar  
Yaygın : Ağız kuruluğu  
    
 Sayfa 7 / 13 
 Genel bozukluklar  ve uygulama  bölgesine  ilişkin  hastalıklar  
Yaygın : Halsizlik  
 
Pazarlama  sonrası  deneyim  
 
Bağışıklık sistemi hastalıkları  
Seyrek: Aşırı duyarlılık  
Çok seyrek: Anafilaktik şok  
 
Psikiyatrik hastalıklar  
Yaygın olmayan: Ajitasyon, konfüzyon  
Seyrek: Oryantasyon bozukluğu, halüsinasyon  
 
Sinir sistemi hastalıkları  
Yaygın: Sedasyon  
Yaygın Olmayan : Sersemlik  hissi, uykusuzluk, tremor   
Seyrek: Konvülsiyonlar, diskinezi  
Bilinmiyor : Bilinç kaybı  (senkop)  
 
Göz hastalıkları  
Seyrek : Akomodasyon bozukluğu, bulanık görme  
 
Kardiyak hastalıklar  
Seyrek : Taşikardi  
Bilinmiyor : Ventriküler aritmiler  (ör. Torsades de  Pointes), QT aralığı uzaması  
 
Vasküler hastalıklar  
Seyrek : Hipotansiyon  
 
Solunum, göğüs hastalıkları ve mediastinal hastalıklar  
Çok seyrek : Bronkospazm  
 
Gastrointestinal  hastalıklar   
Yaygın Olmayan: B ulantı  
Seyrek : Kabızlık, kusma  
 
Hepatobiliyer  hastalıklar  
Seyrek : Karaciğer fonksiyon  testlerinde  anormallik   
Bilinmiyor : Hepatit  
 
Deri ve derialtı doku hastalıkları  
Seyrek: Kaşıntı, eritamatöz döküntü, makülopapüler  döküntü, ürtiker,  dermatit     
 Sayfa 8 / 13 
 Çok seyrek: Anjiyonörotik ödem,  terleme  artışı, sabit  ilaç erüpsiyonu,  akut jeneralize  
ekzantematöz  püstülozis, eritema multiforme,  Stevens -Johnson sendromu  
Bilinmiyor: Büllöz durumlar  (örneğin toksik epidermal  nekroliz,  pemfigoid)  
 
Böbrek ve idrar yolu hastalıkları  
Seyrek: Üriner retansiyon  
 
Genel bozukluklar  ve uygulama  bölgesine ilişkin hastalıkları  
Yaygın olmayan: Kırıklık, ateş  
 
Hidroksizinin  ana metaboliti  olan setirizin  ile gözlenen  advers  reaksiyonlar  olan 
trombositopeni,  agresyon,  depresyon,  tik, distoni,  parestezi,  okülojirik  kriz, diyare,  dizüri,  
enürez, asteni, ödem  ve kilo artışı, potansiyel olarak hidroksizin  ile de ortaya çıkabilmektedir.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers re aksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir. ( www.titck.gov.tr ; e-posta : 
tufam@titck.gov.tr ; tel: 0  800 314 00 08; fa ks: 0 312 218 35 99)  
 
4.9. Doz aşımı ve tedavisi  
Belirtiler  
Ciddi  doz aşımında  görülen  belirtiler,  genellikle  aşırı antikolinerjik  yük, santral  sinir sistemi  
depresyonu  veya  SSS paradoksal  stimülasyonu  ile ilişkilidir.  Bunlar  bulantı,  kusma,  taşikardi,  
ateş, somnolans,  pupilla  refleksinin  bozulması,  tremor,  konfüzyon  veya  halüsinasyonu  kapsar.  
Bu durumları,  bilinç  düzeyinin  bozulması,  solunum  depresyonu,  konvülsiyonlar,  hipotansiyon 
veya  bradikardi  dahil  kardiyak  aritmi  takip  edebilir.  Komanın  derinleşmesi  ve 
kardiyorespiratuvar  kollaps  görülebilir.  
 
Tedavi  
Hava  yolu,  nefes  alma  ve dolaşım  sisteminin  durumu,  sürekli  EKG  kaydı  ile yakından  takip  
edilmeli  ve uygun  oksijen  takviyesi  imkanı  hazır  bulundurulmalıdır.  Kalp  ve kan basıncı  
monitorizasyonu  hasta  24 saat boyunca  belirtisiz  olana  dek sürdürülmelidir.  Mental  durum  
değişikliği  olan hastalarda,  eşzamanlı  başka  ilaçların  ve alkolün  alınıp  alınmadığı  kontrol  
edilmeli  ve bu hastalara,  gerektiğinde,  oksijen,  nalokson,  glukoz  ve tiamin  uygulanmalıdır.  
Vazopresor  gerekirse,  norepinefrin  veya  metaraminol  uygulanmalıdır.  Epinefrin  
kullanılmamalıdır.  
Semptomatik  olan veya  hızla  zihni  küntlük,  komatöz  durum  veya  konvülsiyon  gelişebilecek  
hastalarda,  aspirasyon pnömonisi  oluşabileceği  için, ipeka  şurubu  uygulanmamalıdır.  
Klinik  açıdan  önemli  bir miktar  yutulmuşsa,  önce  endotrakeal  entübasyon,  ardından  gastrik  
lavaj  uygulanmalıdır.  Aktif  kömür  uygulanabilir  ancak  etkinliğini  destekleyen  veri yetersizdir.  
Hemodiyaliz  veya  hemoperfüzyonun  değeri  şüphelidir.  Spesifik  bir antidotu  yoktur.     
 Sayfa 9 / 13 
 Literatür  verileri,  ağır, yaşamı  tehdit  edici,  diğer  ilaçlara  yanıtsız,  inatçı  antikolinerjik  etkiler  
görüldüğünde,  terapötik  dozda  denenen  fizostigminin  yararlı  olabileceğini  göstermektedir.  
Fizostigmin,  sadece  hastayı  uyanık  tutmak  için uygulanmamalıdır.  Eğer birlikte  siklik  
antidepresanlar  da yutulmuşsa,  fizostigmin  kullanımı  nöbetleri  başlatabilir  ve kalp durmasına  
neden olabilir. Kalp ileti defektleri olan hastalarda fizostigmin  kullanılmamalıdır.  
 
5. FARMAKOLOJİK ÖZELLİKLER  
5.1. Farmakodinamik özellikler  
Farmakoterapötik  grup:  Psikoleptikler, Anksiyolitikler,  Difenilmetan  türevleri   
ATC  kodu: N05BB01  
Etkin  madde,  hidroksizin  hidroklorür,  kimyasal  olarak  fenotiazinler,  rezerpin,  meprobamat  
veya benzodiazepinlerle herhangi bir kimyasal  benzerliği olmayan  bir difenilmetan  türevidir.  
 
Etki Mekanizması  
Hidroksizin  hidroklorür  korteks  üzerinde  depresan  değildir  ancak  etkisi,  santral  sinir 
sisteminin  subkortikal  alanının  belli anahtar  bölgelerindeki  aktiviteyi  baskılamasına  bağlı  
olabilir.  
 
Farmakodinamik  Etkiler  
Antihistaminik  ve bronkodilatatör  aktiviteleri  deneysel  olarak  gösterilmiş  ve klinik  olarak  
kanıtlanmıştır.  Antiemetik  etkisi  hem apomorfin  testi hem de veriloid  testi ile gösterilmiştir.  
Farmakolojik  ve klinik  çalışmalar,  hidroksizinin  terapötik  dozunun  gastrik  sekresyonu  veya 
asiditeyi artırmadığını  ve çoğu vakada  hafif  antisekretuvar  aktivitesi  olduğunu  göstermektedir.  
Yetişkin  sağlıklı  gönüllülerde  ve çocuklarda,  intradermal  histamin  veya  antijenlerin  
enjeksiyonunu  takiben  oluşan  kabarıklığın  ve kızarıklığın  azaldığı  görülmüştür.  Ayrıca, 
hidroksizin  ürtiker,  ekzema  ve dermatitin çeşitli formlarındaki  kaşıntıyı gidermiştir.  
Karaciğer  fonksiyon  bozukluğunda,  tek dozun  antihistaminik  etkisi,  alımından  96 saat 
sonrasına kadar  uzayabilir.  
 
Sağlıklı  gönüllülerde  EEG  kayıtları,  anksiyolitik -sedatif  bir profili  göstermektedir.  
Hastalardaki  anksiyolitik  etki, çeşitli  klasik  psikometrik  testlerle  kanıtlanmıştır.  Anksiyetesi  
ve insomniası  olan hastaların  polisomnografi  kayıtları;  günlük  tek veya  yinelenen  50 mg’lık  
dozun  uygulamasını  takiben,  toplam  uyku  süresinde  artma,  gece uyanma  toplam  süresinde  
azalma  ve uykuya  dalma  süresinde  kısalma  olduğunu  göstermiştir.  Anksiyeteli  hastalarda,  
günde  3 kez 50 mg doz ile, kas gerginliğinde  azalma  gösterilmiştir.  Bellek  kaybı  
gözlemlenmemiştir.  Anksiyetesi  olan hastalarda  4 haftalık  tedaviden  sonra  ilacın  kesilmesine  
bağlı herhangi bir belirti ya da bulgu görülmemiştir.  
 
Etkinin  başlangıcı:  Oral farmasötik  formlarda,  antihistaminik  etki yaklaşık  1 saat sonra  başlar.  
Sedatif etki ise, oral şurup ile  5-10 dakika ve tablet ile 30-45 dakika sonra başlar.  
Hidroksizinin  spazmolitik  ve sempatolitik  etkileri  de mevcuttur.  Muskarinik  reseptörlere  
afinitesi düşüktür. Hidroksizin hafif  analjezik etki gösterir.  
    
 Sayfa 10 / 13 
 5.2. Farmakokinetik özellikler  
Genel özellikler  
Emilim:  
Hidroksizin  gastro -intestinal  kanaldan  hızla  emilir.  Doruk  plazma  düzeyine  (Cmaks) oral yolla  
alındıktan  yaklaşık  2 saat sonra  ulaşılır.  Yetişkinlerde,  25 mg ve 50 mg’lık  oral tek doz 
uygulamalarından  sonra,  Cmaks konsantrasyonları,  sırasıyla  30 ve 70 ng/ml’dir.  Hidroksizine  
maruz  kalma  hızı ve derecesi,  tablet  veya  şurup  olarak  alındığında  çok benzerlik  gösterir.  
Tekrarlanan,  günde  tek dozluk  uygulamanın  ardından,  konsantrasyonların  %30 arttığı  
görülmüştür.  İntramüsküler  (İM) uygulamaya  göre hidroksizinin oral biyoyararlanımı  yaklaşık 
%80’dir.  Tek 50 mg İM dozdan  sonra, Cmaks konsantrasyonları  tipik olarak  65 ng/ml’dir.  
 
Dağılım:  
Hidroksizin  vücutta  yaygın  olarak  dağılır,  plazmaya  göre dokularda  daha fazla  yoğunlaşır.  
Yetişkinlerde görünür dağılım  hacmi  7-16 l/kg’dır. Hidroksizin  oral uygulandıktan  sonra  
deriye  geçer.  Tek ve çoklu  doz uygulamalarını  takiben,  hidroksizinin  derideki  
konsantrasyonları  serum  konsantrasyonlarından  daha  yüksektir.  Hidroksizin  kan-beyin  ve 
plasenta bariyerini geçer,  fetustaki  konsantrasyon annedekinden daha yüksektir.  
 
Biyotransformasyon:  
Hidroksizin  yaygın  olarak  metabolize  olur. Bir karboksilik  asid metaboliti  olan major  
metabolit  setirizin,  (oral dozun  yaklaşık  % 45’i)  alkol  dehidrojenaz  aracılığıyla  oluşur.  Bu 
metabolitin  belirgin  periferik  H1-antagonist  özellikleri  vardır.  Saptanan  diğer  metabolitler, 
plazma  yarılanma  ömürleri  59 saat olan bir N-dealkillenmiş  metabolit  ve bir O-dealkillenmiş  
metabolittir.  Bu yolakları esas  olarak  CYP3A4/5 düzenler.  
 
Eliminasyon:  
Yetişkinlerde  hidroksizinin  yarılanma  ömrü  yaklaşık  14 saattir  (aralık:7 -20 saat).  Yapılan  
çalışmalarda  hesaplanan görünür toplam vücut klerensi 13 ml/dak/kg’dır.  Dozun  sadece %0,8’i  
idrarla  değişmeden  atılır.  Major  metabolit  setirizin,  idrarda  değişmemiş  olarak  atılır  
(sırasıyla, hidroksizin oral ve  İM dozunun %25’i ve %16’sı).  
 
Hastalardaki karakteristik  özellikler  
Böbrek yetmezliği:  
Hidroksizinin  farmakokinetiği  ağır böbrek  yetmezliği  (kreatinin  klerensi:  24 ± 7 ml/dak)  olan 
8 hastada  incelenmiştir.  Karboksilik  metabolit  setirizine  maruz  kalma  miktarındaki  
(AUC/EAA)  artışa  rağmen,  hidroksizine  maruziyette  belirgin  bir değişiklik  gözlenmemiştir.  
Bu metabolit,  hemodiyalizle  etkin  bir şekilde  temizlenemez.  Hidroksizinin  çoklu  doz 
uygulamaları  sonrasında,  setirizin  metabolitinin  önemli  derecede  birikimini  önlemek  için, 
böbrek  fonksiyon  bozukluğu  olan deneklerde  günlük  hidroksizin  dozu  azaltılmalıdır  (Bkz.  
bölüm  4.2). 
Karaciğer  yetmezliği:  
Primer  biliyer  siroza bağlı karaciğer fonksi yon bozukluğu olan  deneklerde toplam vücut  
klerensi,  normal  deneklerdekinin  yaklaşık  %66’sı  kadardır.  Yarılanma  ömrü  37 saate  çıkmış     
 Sayfa 11 / 13 
 ve normal  karaciğer  fonksiyonlu  genç  hastalara  göre,  karboksilik  metabolit  setirizinin  serum  
konsantrasyonları  artmıştır.  Günlük  doz veya  doz sıklığı,  karaciğer  fonksiyon  bozukluğu  olan 
hastalarda azaltılmalıdır  (Bkz. bölüm  4.2.).  
 
Geriyatrik popülasyon:  
Hidroksizinin  farmakokinetiği,  9 sağlıklı  yaşlı  hastada  (69,5  ± 3,7 yaş),  0,7 mg/kg  oral tek 
dozu  takiben  incelenmiştir.  Hidroksizinin  eliminasyon  yarılanma  ömrü  29 saate  uzamış  ve 
görünür  dağılım  hacmi  22,5 l/kg’a  yükselmiştir.  Yaşlı  hastalarda  günlük  hidroksizin  dozunun  
azaltılması  önerilmektedir  (Bkz.  bölüm  4.2.).  
 
Pediyatrik popülasyon:  
Hidroksizinin  farmakokinetiği  12 pediatrik  hastada  (6,1 ± 4,6 yaş; 22,0 ± 12,0 kg), 0,7 mg/kg  
oral tek dozu  takiben  değerlendirilmiştir.  Görünür  plazma  klerensi,  yetişkinlerdekine  göre 
yaklaşık  2,5 kat daha  fazladır.  Yarılanma  ömrü  yetişkinlere  göre daha kısadır.  1 yaşındaki  
hastalarda  yaklaşık  4 saat ve 14 yaşındaki  hastalarda  yaklaşık  11 saattir.  Pediatrik  
popülasyonda dozun ayarlanması  gerekir (Bkz. bölüm  4.2). 
 
5.3. Klinik öncesi güvenlilik verileri  
Güvenlik  farmakolojisi,  akut,  subakut  ve kronik  toksisite  çalışmalarında  kemirgenler,  
köpekler ve maymunlardaki  veriler güvenlikle ilgili önemli  herhangi  bir endişe ortaya 
koymamıştır.  Sıçanlar  ve farelerde  Letal  doz 50 (LD 50), oral uygulamada  sırasıyla  690 ve 550 
mg/kg iken, İV uygulamada sırasıyla 81 ve 56 mg/kg’dır.  
 
Köpeklerde oral uygulanan 80  mg/kg’lık  yüksek tek dozlar, depresyon,  ataksi, konvülsiyon ve  
tremor  bulgularını  ortaya  çıkarmıştır.  Maymunlarda,  50 mg/kg’ı  aşan oral dozlarda,  bir miktar  
kusma  dışında  400 mg/kg’a  kadar  başka  belirti  görülmemiş  olup,  15 mg/kg’lık  İV dozlar  ise 
geçici  ataksi  ve konvülsiyona  neden  olmuştur,  ancak  dozlamadan  5 dakika  sonra  tamamen  
iyileşme  görülmüştür.  İntra-arteriyel  enjeksiyonlar,  tavşanlarda  önemli  doku  lezyonlarına  yol 
açmıştır.  
 
İzole  köpek  Purkinje  liflerinde,  3 microM  hidroksizin,  aksiyon  potansiyeli süresini  arttırmakta,  
bu durum,  repolarizasyon  fazında  potasyum  kanalları  ile bir etkileşim  olduğunu  
düşündürmektedir.  30 microM  gibi daha  yüksek  bir konsantrasyonda,  aksiyon  potansiyeli  
süresinde  önemli  bir düşüş  olmuş,  bu da kalsiyum  ve/veya  iyonik  akımlarla  olası  bir 
etkileşimin  olduğunu  düşündürmüştür.  Hidroksizin,  terapötik  konsantrasyondan  10 ila 60 kata 
daha  fazla  konsantrasyon  olan 0,62 microM’lik  bir IC50’de  eksprese  edilen  eter-a-go-go 
(hERG)  insan  geniyle  ilişkili  kanallarda  potasyum  (Ikr) akımı  inhibisyonu  yapmıştır.  Bununla  
birlikte,  kardiyak  elektrofizyoloji  üzerinde  etki oluşturmak  için gereken  hidroksizin  
konsantrasyonları,  H1 ve 5-HT2 reseptörlerini  bloke  etmek  için gerekenlerden 10 -100 kat daha  
yüksektir.  Telemetri  ile monitorize  edilen serbest, bilinci  açık köpeklerde hidroksizin ve 
enantiyomerleri,  bazı küçük  farklar  olmasına  rağmen,  benzer  kardiyovasküler  profiller  
oluşturmuştur.  Telemetri  kullanılan  bir çalışmada  hidroksizin  (oral 21 mg/kg)  hafif  derecede  
arteriyel  kan basıncı  ve kalp hızını  artırmış,  PR ve QT aralıklarını  kısaltmıştır.  QRS  ve QTc    
 Sayfa 12 / 13 
 aralıkları  üzerinde  hiç bir etkisi  yoktur  ve dolayısıyla  normal  terapötik  dozlarda  bu hafif 
değişikliklerin  klinik  açıdan  anlamlı  olması  beklenmez.  36 mg/kg’  lık tek oral doza  kadar  
hidroksizinin  QTc aralığına  etkisinin  olmadığı  doğrulanmıştır.  İkinci  bir köpek  telemetri  
çalışmasında  kalp hızı ve PR aralığı üzerinde benzer etkiler gözlenmiştir.  
Sıçanlarda,  30 gün boyunca  s.c. olarak  uygulanan  hidroksizin,  20 mg / kg / gün’e  kadar  iyi 
tolere  edilmiştir  ancak  oral olarak  verilen  200 mg / kg / gün’lük  doz bazı ölümlere  yol 
açmıştır.  
 
Kronik  toksisite,  sıçanlarda  24 hafta  boyunca  100 g yemekte  50 mg/gün’e  varan  oral dozlarda  
test edilmiş  ve herhangi  bir klinik  belirti  ya da histopatolojik  anomali  görülmemiştir.  70 gün 
boyunca  10 mg/kg’lık  dozlar  spermatositlerin  konsantrasyonunu  ve canlılığını  azaltmıştır.  
Köpeklerde,  6 ay boyunca,  20 mg/kg/gün’e  varan  oral dozlardaki  uygulama,  herhangi  bir 
histopatolojik anomali  ortaya çıkarmamıştır.  
 
Teratojenite  gebe  kemirgenlerde  değerlendirilmiştir:  Fötal  malformasyonlar  ve erken  düşükler, 
norklorsiklizin  metabolitinin  birikimine  bağlı olarak,  hidroksizinin 50 mg/kg’ın  üzerindeki  
dozlarıyla  ilişkili  bulunmuştur.  Teratojenik  dozlar,  insanda  terapötik  amaçla  uygulanan  
dozlardan  çok daha  yüksektir.  Ames  testinde  herhangi  bir mutajenik  etki gösterilmemiştir.  
 
Bir fare lenfoma  çalışması,  15mcg/ml’a  eşit veya  daha  yüksek  konsantrasyonlardaki  
mutasyonlarda  marjinal  artışlar  göstermiş  olmasına  rağmen  in vivo fare mikronukleus  çalışma  
sonucu  negatiftir . Genel  olarak  değerlendirildiğinde  hidroksizinin  mutajen  olmadığı  
düşünülmektedir.  
 
Hidroksizin  ile hayvan  karsinojenisite  çalışmaları  yapılmamıştır.  Bununla  birlikte,  ilaç 
mutajenik  değildir  ve on yıllarca  klinik  kullanımı  boyunca  hiçbir  tümör  oluşturma  risk 
artışıyla  ilişkilendirilmemiştir.  
 
6. FARMASÖTİK ÖZELLİKLER  
6.1. Yardımcı maddelerin listesi  
Sitrik asit  
Nipajin M  (metil paraben)  
Nipasol  (propil paraben)  
Etil alkol  
Sodyum sakarin  
Esans  
Saf Su  
 
6.2. Geçimsizlikler  
Bilinen herhangi  bir geçimsizliği  bulunmamaktadır.  
6.3. Raf ömrü  
48 ay.  
    
 Sayfa 13 / 13 
 6.4. Saklamaya yönelik özel tedbirler  
25ºC altındaki oda sıcaklığında ve kuru bir yerde saklanmalıdır.  
Hidroksizin  hidroklorürün  ışığa duyarlılığı  nedeniyle  ilaç karton  kutusunda saklanmalıdır.  
 
6.5. Ambalajın niteliği ve içeriği  
HİDRAX  damla, 20 ml’lik bal renkli damlalıklı cam şişelerde kullanıma sunulur.  
 
6.6. Beşeri  tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya  da atık materyaller “Tıbbi Atıkların Kontrolu Yonetmeliği”ve 
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.  
 
7. RUHSAT SAHİBİ  
Farmavip İlaç ve Kozmetik  San. ve Tic. A.Ş.  
Yenikaraman Mah.  4.Kantar Sok. Asya İş Merkezi Sitesi No: 206/2  
Osmangazi - BURSA  
Tel: 0 2 24 341 10 55 
 
8. RUHSAT NUMARAS I 
2022/427  
 
9. İLK RUHSAT TARİHİ/RUHSAT YENİLEME TARİHİ  
İlk ruhsat tarihi: 03.08.2022  
Ruhsat yenileme tarihi:   
 
10. KÜB’ÜN YENİLENME TARİHİ  