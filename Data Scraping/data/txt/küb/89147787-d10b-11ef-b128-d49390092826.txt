KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers reaksiyonları
TÜFAM’a bildirmeleri beklenmektedir. Bakınız Bölüm 4.8. Advers reaksiyonlar nasıl
raporlanır?
1. BEŞERİ TIBBİ ÜRÜNÜN ADI
ODOMZO 200 mg Sert Kapsül
2. KALİTATİF VE KANTİTATİF BİLEŞİM
Etkin madde:
Her bir sert kapsül 200 mg sonidegib (fosfat olarak) içermektedir.
Yardımcı maddeler:
Her bir sert kapsül 38,6 mg laktoz monohidrat içerir.
Yardımcı maddeler için Bölüm 6.1’e bakınız.
3. FARMASÖTİK FORM
Sert kapsül.
Granüllü beyaz ila neredeyse beyaz toz içeren opak pembe sert kapsül, kapsül başlığında
siyah mürekkeple “NVR”, gövdesinde siyah mürekkeple “SONIDEGIB 200MG” yazılıdır.
Kapsül boyutu “Boyut #00”dır (boyutlar 23,3 x 8,53 mm).
4. KLİNİK ÖZELLİKLER
4.1 Terapötik endikasyonlar
ODOMZO, küratif cerrahi veya radyoterapi sonrası progresyon göstermiş ve tekrar bu
tedavilerin uygulanamadığı lokal ileri veya başlangıçta bu tedavilerin uygun olmadığı lokal
ileri cildin bazal hücreli kanserlerinde erişkinlerde monoterapi olarak progresyona kadar
kullanımı endikedir. Bu hastaların daha öncesinde başka bir hedgehog yolu inhibitörü
kullanmamış olması gerekmektedir.
4.2 Pozoloji ve uygulama şekli
Pozoloji/uygulama sıklığı ve süresi:
ODOMZO, yalnızca onaylanan endikasyonun tedavisinde deneyimli uzman bir hekim
tarafından ya da onun denetiminde reçete edilmelidir.
Pozoloji
Önerilen Sonidegib dozu, her gün aynı saatte olmak üzere günde bir kez yemekten en az ikisaat sonra ve bir sonraki öğünden en az bir saat önce oral yolla alınan 200 mg’dır.
Klinik fayda sağlandığı veya kabul edilemez toksisite gelişmediği sürece tedaviye devam
edilmelidir.
Kreatinin fosfokinaz (CK) düzeyindeki artışlar ve kasla ilgili yan etkiler için doz değişiklikleri
CK artışları ve kasla ilgili yan etkiler nedeniyle ODOMZO tedavisinde doza geçici süre ara
verilmesi ve/veya doz azaltımı gerekebilir.
Tablo 1’de semptomatik CK artışları ve kasla ilgili yan etkilerin tedavisinde (miyalji,
miyopati ve/veya spazm gibi) ODOMZO tedavisinde doza ara verilmesi ve/veya doz
azaltımına yönelik tavsiyeler özetlenmektedir.
Tablo 1: Semptomatik CK artışları ve kas ile ilgili advers etkiler için önerilen doz
değişiklikleri ve yönetimi
CK artışının şiddeti Doz değişiklikleri* ve tedavi önerileri
• Tedaviye aynı dozla devam edilerek, CK düzeyleri
referans değerine gelene dek haftada bir kez ve bunun
ardından ayda bir kez izlenir. Referans değerine
Evre 1
gelene dek kas semptomlarındaki değişiklikler izlenir.
[CK artışı >ULN – 2,5 x ULN]
• Hastanın böbrek fonksiyonu (serum kreatinin)
düzenli olarak kontrol edilmeli ve hastaya yeterli
hidrasyon sağlandığından emin olunmalıdır.
• Tedaviye ara verilir ve CK düzeyleri referans değere
gelene dek haftalık olarak izlenir.
• Referans değerine gelene dek kas semptomlarındaki
değişiklikler izlenir. Düzeldikten sonra, tedaviyi aynı
doz düzeyi ile devam edilir ve bundan sonra CK ayda
bir kez ölçülür.
Böbrek yetmezliği olmadan Evre 2 • Hastanın böbrek fonksiyonu (serum kreatinin)
(serum Cr ≤ ULN) düzenli olarak kontrol edilmeli ve yeterli hidrasyon
[CK artışı >2,5 x ULN - 5 x ULN] sağlandığından emin olunmalıdır.
• Semptomların tekrarlaması halinde referans
değerine gelene dek tedaviye ara verilir. Gün aşırı
200 mg sonidegib uygulanır ve aynı gözlem önerileri
izlenir. Gün aşırı doz uygulamasına rağmen
semptomların devam etmesi durumunda tedavinin
kesilmesi düşünülür.
• Tedaviye ara verilir ve CK düzeyleri başlangıç
düzeyine gelene dek haftalık olarak izlenir.
Böbrek yetmezliği olmadan Evre 3
veya 4 • Referans değerine gelene dek kas semptomlarındaki
(serum Cr ≤ ULN) değişiklikler izlenir.
[Evre 3 (CK artışı >5 x ULN - 10 x • Hastanın böbrek fonksiyonu (serum kreatinin)
ULN) düzenli olarak kontrol edilmeli ve yeterli hidrasyon
[Evre 4 (CK artışı >10 x ULN)] sağlandığından emin olunmalıdır.
• Böbrek fonksiyonunun bozulmaması ve CKdüzeylerinin referans değerine gelmesi durumunda,
tedaviye gün aşırı 200 mg olacak şekilde devam
edilmesi düşünülür. Sonidegibin yeniden
uygulanmasından sonraki 2 ay boyunca CK düzeyleri
haftada bir kez ve ardından ayda bir kez ölçülmelidir.
CK artışının ciddiyeti Doz değişiklikleri* ve tedavi önerileri
• Böbrek fonksiyonunun bozulması halinde tedaviye
ara verilir ve hasta için yeterli hidrasyon
sağlandığından emin olunur ve böbrek yetmezliğinin
diğer ikincil nedenleri değerlendirilir.
• CK ve serum kreatinin düzeyleri başlangıç düzeyine
Böbrek yetmezliği ile Evre 2, 3 veya gelene dek haftalık olarak izlenir.
4 Referans değerine gelene dek kas semptomlarındaki
(serum Cr > ULN) değişiklikler izlenir.
• CK ve serum kreatinin düzeylerinin başlangıç
düzeyine gelmesi durumunda tedaviye gün aşırı 200
mg olarak devam edilmesi düşünülür ve 2 ay boyunca
haftada bir kez ve ardından ayda bir kez CK düzeyleri
izlenir; aksi halde tedavi kalıcı olarak kesilir.
* Doz değişikliklerine ilişkin yukarıdaki önerilerde Ulusal Kanser Enstitüsü (ABD) tarafından
geliştirilmiş olan Yan Etkiler için Ortak Terminoloji Kriterleri (CTCAE) v4.03 esas
alınmıştır. CTCAE, kanser tedavisine yönelik tıbbi ürünlerin değerlendirilmesinde kullanılan
standart yan etkiler sınıflandırmasıdır.
Cr: kreatinin; ULN: üst normal sınır
Diğer doz değişiklikleri
Ciddi ya da tolere edilemeyen yan etkilerin tedavisi için doza geçici olarak ara verilmesi
(daha sonra doz azaltımı yapılarak ya da yapılmadan) veya tedavinin kesilmesi gerekebilir.
Doza ara verilmesi gerektiğinde, yan etkinin Evre ≤ 1 olarak iyileşmesinden sonra aynı dozda
ODOMZO ile devam edilmesi düşünülür.
Dozun azaltılması gerektiğinde; doz gün aşırı 200 mg’a düşürülmelidir. Gün aşırı doz
uygulamasına geçilmesinin ardından aynı yan etkinin görülmesi ve iyileşmemesi durumunda
ODOMZO tedavisinin kesilmesi düşünülür.
Sonidegibin uzun yarı ömrü nedeniyle, çok sayıda yan etki için sonidegib dozuna ara
verilmesi veya doz ayarlamasının tam etkisinin genellikle birkaç hafta sonra görülmesi
beklenmektedir (bkz. Bölüm 5.2).
Tedavi süresi
Klinik çalışmalarda, ODOMZO tedavisi hastalık ilerlemeye başlayana veya kabul edilemez
toksisite gelişinceye dek sürdürülmüştür. Kişisel tolerabiliteye bağlı olarak tedaviye 3 haftaya
kadar ara verilmesine izin verilmiştir.
Sürdürülen tedavinin faydası, her hasta için değişen ideal tedavi süresi ile birlikte düzenli
olarak değerlendirilmelidir.Uygulama şekli:
ODOMZO oral kullanıma yöneliktir. Kapsüller bütün olarak yutulmalıdır. Çiğnenmemeli ya
da ezilmemelidir. Teratojenisite riskinden ötürü kapsüller açılmamalıdır (bkz. Bölüm 5.3).
ODOMZO, yemekle birlikte alındığında daha yüksek sonidegib maruziyeti nedeniyle artan
yan etki riskini önlemek için yemekten en az iki saat sonra ve bir sonraki yemekten en az bir
saat önce alınmalıdır (bkz. Bölüm 5.2). Tedavi sırasında kusma meydana gelirse, planlanan
bir sonraki dozdan önce hastaya yeniden doz uygulanmasına izin verilmez.
Bir dozun atlanması durumunda, alınması planlanan saatin üzerinden altı saatten fazla bir süre
geçmediği sürece fark edilir edilmez alınmalıdır; aksi halde hasta beklemeli ve planlanan bir
sonraki dozu almalıdır.
Özel popülasyonlara ilişkin ek bilgiler:
Böbrek yetmezliği:
Sonidegib, böbrek yetmezliği bulunan hastalar üzerindeki özel farmakokinetik çalışmalarda
incelenmemiştir.
Eldeki mevcut veriler ışığında sonidegibin böbrek yoluyla eliminasyonu ihmal edilebilir
düzeydedir. Bir popülasyon farmakokinetiği analizinde hafif ya da orta evre böbrek
yetmezliğinin sonidegibin görünen klirensi (CL/F) üzerinde anlamlı etkiye sahip olmadığı
görülmüş olup, böbrek yetmezliği bulunan hastalarda doz ayarlamasının gerekli olmadığına
işaret etmektedir (bkz. Bölüm 5.2). Ciddi böbrek yetmezliği bulunan hastalara ilişkin etkililik
ve güvenlilik verileri bulunmamaktadır.
Karaciğer yetmezliği:
Karaciğer yetmezliği olan hastalar için doz ayarlaması gerekli değildir (bkz. Bölüm 5.2).
Pediyatrik popülasyon:
ODOMZO’nun bazal hücreli karsinoması olan çocuklar ve 18 yaş altı adolesanlardaki
güvenliliği ve etkililiği henüz belirlenmemiştir. Bu grupta herhangi bir çalışma yapılmamıştır.
Geriyatrik popülasyon ( ≥ 65 yaş):
65 yaş ve üzerindeki hastalardaki etkililik ve güvenlilik verileri bu hastalarda doz
ayarlamasına gerek olmadığı göstermektedir (bkz. Bölüm 5.2).
4.3 Kontrendikasyonlar
Sonidegibe veya Bölüm 6.1’de listelenen yardımcı maddelerden herhangi birine karşı aşırı
duyarlılık durumlarında kontrendikedir.
Hamile ve emziren kadınlarda kontrendikedir (bkz. Bölüm 4.4 ve Bölüm 4.6).
ODOMZO Gebelik Önleme Programına uymayan çocuk doğurma potansiyeli bulunan
kadınlarda (bkz. Bölüm 4.4 ve Bölüm 4.6) kontrendikedir.
4.4 Özel kullanım uyarıları ve önlemleri
Kasla ilgili yan etkiler
Faz II pivot çalışmada, kas spazmaları, miyalji, miyopati ve CK düzeylerinde artışlargözlemlenmiştir. Günde 200 mg ODOMZO ile tedavi gören evre 2 ya da daha yüksek CK
artışı olan hastaların çoğunluğunda CK artışları öncesinde kas semptomları meydana
gelmiştir. Hastaların çoğunda kas semptomları ve CK artışları uygun bir tedavi ile
iyileşmiştir.
ODOMZO tedavisine başlayan hastaların tamamı, rabdomiyaliz olasılığı dahil olmak üzere
kasla ilgili yan etkiler konusunda bilgilendirilmelidir. Kendilerinden ODOMZO tedavisi
sırasında açıklanamayan herhangi bir kas ağrısı, hassasiyet veya zayıflığı veya tedavinin
kesilmesinden sonra da devam eden belirtileri derhal bildirmeleri istenmelidir.
Tedaviye başlamadan önce ve daha sonra klinik olarak belirtildiği gibi (ör. kasla ilgili
semptomlar bildirildiğinde) CK düzeyleri kontrol edilmelidir. Klinik açıdan anlamlı CK artışı
tespit edilirse böbrek fonksiyonu değerlendirilmelidir (bkz. Bölüm 4.2).
Doz değişikliği ya da doz kesilmesi prensiplerine uyulmalıdır (bkz. Bölüm 4.2). Uygun
hidrasyon dahil olmak üzere, destekleyici tedavi kullanarak yüksek dereceli CK
yükselmesinin tedavisi, yerel tıbbi uygulama standartlarına ve tedavi kılavuzlarına uygun
olarak değerlendirilmelidir.
ODOMZO, olası kas toksisitesi geliştirme riskini arttırabilecek belli tıbbi ürünler ile
kombinasyon halinde kullanıyorsa (örneğin CYP3A4 inhibitörleri, klorokin, hidroksiklorokin,
fibrik asit trüevleri, penisillamin, zidovudin, niasin ve HMG-CoA redüktaz inhibitörleri)
hastalar kasla ilişkili semptomlar açısından yakından izlenmelidir (bkz. bölüm 4.5).
Nöromusküler bozuklukları bulunan hastalar (ör. enflamatuar miyopatiler, musküler distrofi,
amyotrofik lateral skleroz, spinal musküler atrofi) artan kas toksisitesi riski nedeniyle
yakından izlenmelidir.
Embriyofetal ölüm veya ağır doğum kusurları
ODOMZO, hamile kadınlara uygulandığında embriyo-fetal ölüme veya ciddi doğum
kusurlarına neden olabilir. Etki mekanizmasına bağlı olarak hayvan çalışmalarında
sonidegibin teratojenik ve fetotoksik olduğu görülmüştür. ODOMZO kullanan kadınlar
hamile olmamalı ve tedavi sırasında ve tedavinin sonlandırılmasından sonraki 20 ay boyunca
hamile kalmamalıdır.
Çocuk doğurma potansiyeli olan kadınları tanımlayan kriterler
Çocuk doğurma potansiyeli olan bir kadın ODOMZO Gebelik Önleme Programında aşağıdaki
özellikleri taşıyan cinsel açıdan olgun dişi olarak tanımlanır:
 Önceki 12 ay boyunca herhangi bir zamanda adet görmüş,
 Histerektomi veya bilateral ooferektomi geçirmemiş veya tıbbi olarak onaylanmış
kalıcı prematür ovaryan yetmezlik geçirmemiş,
 XY genotipi, Turner sendromu veya uterin agenezisi bulunmayan,
 ODOMZO ile tedavi dâhil olmak üzere kanser tedavisinin ardından amenoreik hale
gelen (adet görmemeye başlayan).
Danışmanlık
Çocuk doğurma potansiyeline sahip kadınlar
ODOMZO, Gebelik Önleme Programına uymayan çocuk doğurma potansiyeline sahipkadınlarda kontrendikedir. Çocuk doğurma potansiyeli olan bir kadın şunları kavramalıdır:
 ODOMZO doğmamış çocukta teratojenik risk taşımaktadır.
 Hamileyse ya da hamile kalmayı planlıyorsa ODOMZO almamalıdır.
 ODOMZO tedavisine başlamadan 7 gün önce bir sağlık uzmanı tarafından yapılan
gebelik testi negatif olmalıdır.
 Amenoreikse bile, tedavi sırasında ayda bir kez yapılacak gebelik testi negatif
olmalıdır.
 ODOMZO alırken ve son dozundan sonraki 20 ay boyunca hamile kalmamalıdır.
 Etkin kontraseptif önlemlere uyabilmelidir.
 Cinsel ilişkide bulunmamayı (abstinens) taahhüt etmiyorsa, ODOMZO alırken
önerilen 2 kontrasepsiyon yöntemini kullanması gerekir (aşağıdaki “Kontrasepsiyon”
bölümüne ve Bölüm 4.6'ya bakın).
 Tedavi sırasında ve son dozdan sonraki 20 ay boyunca aşağıdakilerden herhangi
birinin gerçekleşmesi durumunda bunu sağlık uzmanına söylemesi gerekir:
○ Hamile kalması veya bir nedenden ötürü hamile olabileceğini düşünmesi,
○ Beklenen adet döneminin geçmiş olması,
○ Cinsel ilişkide bulunmayacağını (abstinens) taahhüt etmediği halde
kontrasepsiyon kullanmayı bırakması,
○ Kontrasepsiyonu değiştirmesi gerektiğinde.
 ODOMZO alırken ve son dozundan sonraki 20 ay boyunca emzirmemelidir.
Erkekler için
Sonidegib sperme geçebilir. Hamilelik sırasında olası fetal maruziyetten kaçınmak için, bir
erkek hasta şunları kavramalıdır:
 Hamile bir kadınla korunmadan cinsel ilişkiye girmesi halinde ODOMZO doğmamış
çocuk açısından teratojenik risk taşımaktadır.
 Daima önerilen kontrasepsiyonu kullanmalıdır (bkz. “Kontrasepsiyon” bölümü ve
Bölüm 4.6).
 Kendisi ODOMZO kullandığı sırada veya son dozunu izleyen 6 ay içerisinde kadın
partnerinin hamile kalması halinde bunu doktoruna söylemelidir.
Sağlık hizmetleri çalışanları için
Sağlık hizmetleri çalışanları hastaları ODOMZO Gebelik Önleme Programının tüm
koşullarını anlayacak şekilde eğitmelidir.
Kontrasepsiyon
Çocuk doğurma potansiyeli olan kadınlar
Çocuk doğurma potansiyeli olan kadınlar, ODOMZO kullanırken ve tedavinin sona
ermesinden sonraki 20 ay boyunca biri oldukça etkili bir yöntem ile bariyer yöntemini olası
gebeliği önlemek açısından birlikte kullanmalıdır (bkz. bölüm 4.6).
Erkekler
Vazektomi geçirmiş olsalar bile erkek hastalar, kadın partnerlerinin ODOMZO kullandığı
süre boyunca ve tedavinin sona ermesinden sonraki 6 ay boyunca cinsel ilişkide bulunurken
prezervatif (mümkünse spermisit içeren) kullanmalıdır (bkz. Bölüm 4.6 ve Bölüm 5.3).
Gebelik testiÇocuk doğurma potansiyeli olan kadınların gebelik durumu, ODOMZO tedavisinin
başlamasından 7 gün önce ve tedavi sırasında ayda bir kez bir sağlık uzmanı tarafından
yapılan bir test ile belirlenmelidir. Gebelik testleri, yerel bulunabilirliğe göre minimum 25
mIU/ml hassasiyete sahip olmalıdır. Gebelik durumunda tedaviye başlanmamalıdır. Tedavi
sırasında meydana gelen hamilelik durumunda, ODOMZO derhal durdurulmalıdır (bkz.
Bölüm 5.3). ODOMZO tedavisi nedeniyle adet görmemeye başlayan hastalar tedavi süresince
aylık gebelik testlerine devam etmelidir.
Çocuk doğurma potansiyeli olan kadınlar için reçeteleme ve uygulama kısıtlamaları
ODOMZO'nun ilk reçete edilmesi ve uygulanması, negatif gebelik testinden sonraki 7 gün
içinde yapılmalıdır. ODOMZO reçeteleri 30 günlük tedavi ile sınırlı tutulmalı ve tedavinin
devamı için yeni bir reçete yazılmalıdır.
Eğitim materyali
Sağlık hizmeti çalışanlarının ve hastaların ODOMZO'ya embriyonik ve fetal maruziyetten
kaçınmasına yardımcı olmak için, Ruhsatı Sahibi müstahzarın kullanımıyla ilişkili potansiyel
riskleri güçlendirmek için eğitim materyalleri (ODOMZO Gebelik Önleme Programı)
sağlayacaktır.
Kan bağışı
Hastalara ODOMZO alırken ve tedavinin sonlanmasından sonra en az 20 ay boyunca kan
bağışlamamaları talimatı verilmelidir.
Sperm bağışı
Erkek hastalar ODOMZO alırken ve tedavinin sonlanmasından sonra en az 6 ay boyunca
sperm bağışlamamalıdır.
Etkileşimler
Plazma konsantrasyonlarında azalma ve sonidegibin etkililiğinin azalma riski göz ardı
edilemeyeceğinden, güçlü CYP indükleyicileri (örneğin, rifampisin, karbamazepin veya
fenitoin) ile eşzamanlı tedaviden kaçınılmalıdır (ayrıca bkz. bölüm 4.5).
Kutanöz skuamöz hücreli karsinom (cuSCC)
İlerlemiş BCC olan hastalarda cuSCC gelişme riski daha yüksektir. ODOMZO ile tedavi
edilen ilerlemiş BCC hastalarında cuSCC vakaları bildirilmiştir. CuSCC'nin ODOMZO
tedavisi ile ilişkili olup olmadığı henüz belirlenmemiştir. Bu nedenle, ODOMZO alırken tüm
hastalar rutin olarak izlenmeli ve cuSCC bakım standartlarına göre tedavi edilmelidir.
Ek önlemler
Hastalara bu tıbbi ürünü asla başka birine vermemeleri söylenmelidir. Tedavinin sonunda
kalan kullanılmayan kapsüller hasta tarafından derhal yerel gerekliliklere uygun olarak imha
edilmelidir (örneğin kapsülleri eczacılarına veya doktorlarına iade ederek).
Yardımcı maddeler
ODOMZO kapsülleri laktoz monohidrat içermektedir. Galaktoz intoleransı, Lapp laktaz
eksikliği ve glukoz-galaktoz malabsorpsiyonu gibi nadir kalıtımsal sorunları olan hastalar bu
ilacı kullanmamalıdır.4.5 Diğer tıbbi ürünler ile etkileşimler ve diğer etkileşim şekilleri
Sonidegib, öncelikle CYP3A4 ile metabolizmaya maruz kalır ve CYP3A4'ün güçlü
inhibitörlerinin veya indükleyicilerinin eşzamanlı uygulanması, sonidegib konsantrasyonlarını
anlamlı şekilde arttırabilir veya azaltabilir.
Sonidegib plazma konsantrasyonunu arttırabilen maddeler
Sağlıklı deneklerde, tek bir 800 mg sonidegib dozunun güçlü bir CYP3A inhibitörü olan
ketokonazol (14 gün boyunca günde iki kez 200 mg) ile birlikte uygulanması, tek başına
sodigenib ile kıyaslandığında sonidegib AUC ve C değerlerini sırasıyla 2.25 kat ve 1.49
maks
kat arttırmaktadır. CYP3A4'ün güçlü inhibitörlerinin (ör. 14 günden fazla) daha uzun süreli
eşzamanlı kullanımı, simülasyona bağlı olarak sonidegib maruziyetinde daha büyük bir kat
değişimine neden olacaktır. Güçlü bir CYP3A inhibitörünün eşzamanlı kullanılması gerekirse,
sonidegib dozu gün aşırı 200 mg'a düşürülmelidir. Güçlü CYP3A inhibitörleri arasında
ritonavir, sakuinavir, telitromisin, ketokonazol, itrakonazol, vorikonazol, posakonazol ve
nefazodon bulunmakla birlikte bunlarla sınırlı değildir. Bu maddelerden biri sonidegib ile
birlikte kullanılıyorsa, hastalar yan etkiler açısından dikkatle izlenmelidir.
Sonidegib plazma konsantrasyonunu azaltabilen maddeler
Sağlıklı deneklerde, tek bir 800 mg sonidegib dozunun güçlü bir CYP3A indükleyicisi olan
rifampisin (14 gün boyunca günde bir kez 600 mg) ile birlikte uygulanması, tek başına
sodigenib ile kıyaslandığında sonidegib AUC ve C değerlerinde sırasıyla %72 ve %54
maks
azalmayla sonuçlanmıştır. Sonidegibin güçlü CYP3A indükleyicileri ile birlikte uygulanması
sonidegib plazma konsantrasyonunu azaltmaktadır. Güçlü CYP3A indükleyicilerin birlikte
kullanılmasından kaçınılmalıdır; bunlar arasında karbamazepin, fenobarbital, fenitoin,
rifabutin, rifampisin ve St John’s Wort (Sarı kantaron - Hypericum perforatum) bulunmakta
olup bunlarla sınırlı değildir. Güçlü bir CYP3A4 indükleyicinin sonidegib ile birlikte
kullanılması gerekiyorsa, günlük sonidegib dozunun 400 - 800 mg'a çıkarılması
düşünülmelidir. Bu sonidegib dozunun, indükleyici ile eşzamanlı tedavi 14 günden daha uzun
olmadığında, farmakokinetik verilere dayanarak AUC’yi indükleyiciler olmadan gözlemlenen
aralığa uyarlaması beklenmektedir. Sonidegib maruziyetinin azalacak olması ve bunun da
etkililiğe zarar verebilecek olması nedeniyle indükleyici ile daha uzun süreli eşzamanlı tedavi
önerilmemektedir. Güçlü indükleyiciye başlanmasından önce kullanılan sonidegib dozu,
güçlü indükleyicinin kesilmesi durumunda devam ettirilmelidir.
Klinik bir çalışmadan elde edilen sonuçlar, sağlıklı deneklerde tek bir 200 mg ODOMZO
dozunun 6 gün boyunca günde bir kez 40 mg esomeprazol (bir proton pompası inhibitörü) ile
birlikte uygulanmasından sonra sonidegib bir değişiklik olduğunu maruziyetinde (AUC ve
C 'ta %32 ve %38 azalma) göstermiştir. Bu etkileşimin klinik olarak anlamlı olması
maks
beklenmemektedir.
Sonidegibin diğer tıbbi ürünler üzerindeki etkileri
Sonidegib in vitro CYP2B6 ve CYP2C9’un kompetitif bir inhibitörüdür. Bununla birlikte,
kanser hastalarında bir ilaç-ilaç etkileşimi çalışmasının sonuçları, sonidegib ile birlikte
uygulandığında, bupropionun (bir CYP2B6 substratı) ve varfarinin (bir CYP2C9 substratı)
sistemik maruziyetinin değişmediğini göstermektedir. Sonidegib aynı zamanda meme kanseri
direnç proteini (BCRP) inhibitörüdür (IC ~1,5µM). BCRP taşıyıcılarının substratlarını
50
eşzamanlı olarak kullanan hastalar, ilaca bağlı yan etkiler açısından dikkatle izlenmelidir. Dar
terapötik aralıktaki BCRP substratları olan maddelerden (ör. metotreksat, mitoksantron,
irinotekan, topotekan) kaçınılmalıdır.Kasla ilgili olayları arttırabilecek ajanlar
Örtüşen toksisiteler nedeniyle, kasla ilişkili toksisite riskini arttırdığı bilinen tıbbi ürünler de
kullanan ODOMZO kullanan hastalarda, kasla ilişkili yan etkilerin görülme riski artabilir. Kas
semptomları gelişirse hastalar yakından izlenmeli ve doz ayarlamaları düşünülmelidir.
Faz II pivot çalışmasında, 200 mg ODOMZO ile tedavi edilen 12 (%15,2) hasta, eşzamanlı
HMG-CoA redüktaz inhibitörleri almıştır (9 hasta pravastatin, 3 hasta rosuvastatin ve
simvastatin dahil olmak üzere pravastatin olmayan HMG-CoA redüktaz inhibitörleri almıştır).
Bu hastaların 7'sinde (%58,3) evre 1’e kadar kas semptomları görülürken, HMG-CoA
redüktaz inhibitörü almayan 43 hastada (%64,1) evre 3’e kadar semptomlar görülmüştür.
HMG-CoA redüktaz inhibitörleri alan hiçbir hastada, HMG-CoA redüktaz inhibitörleri
kullanmayan 6 (%9,0) hastanın aksine 3/4 evre CK artışı görülmemiştir.
İlaç-Besin Etkileşimleri
Sonidegibin biyoyararlanımı gıdalarla birlikte artmaktadır (bkz. Bölüm 5.2). ODOMZO, bir
öğünden en az iki saat sonra ve bir sonraki öğünden en az bir saat önce alınmalıdır.
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin herhangi bir etkileşim çalışması yürütülmemiştir.
4.6 Gebelik ve Laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Sonidegibin neden olduğu embriyofetal ölüm veya ciddi doğum kusurları riski nedeniyle,
ODOMZO alan kadınlar tedavi sırasında hamile olmamalı ve tedavinin sonlanmasından
sonraki 20 ay boyunca hamile kalmamalıdır (bkz. Bölüm 4.4).
ODOMZO, Gebelik Önleme Programına uymayan çocuk doğurma potansiyeline sahip
kadınlarda kontrendikedir (bkz. Bölüm 4.3).
Hamilelik durumunda veya kaçırılan adet dönemlerinde
Hasta hamile kalırsa, bir adet dönemi atlarsa veya herhangi bir sebeple hamile
olabileceğinden şüpheleniyorsa bu durumu derhal kendisini tedavi eden doktora bildirmelidir.
ODOMZO ile tedavi sırasında uzun süreli adet görmemenin, tıbbi değerlendirme ve onaya
kadar gebeliğe işaret ettiği varsayılmalıdır.
Erkeklerde ve kadınlarda kontrasepsiyon
Çocuk doğurma potansiyeline sahip kadınlar
Çocuk doğurma potansiyeli olan kadınların etkili kontraseptif yöntemlere uyabiliyor olması
gerekmektedir. Bu kadınlar, ODOMZO tedavisi sırasında ve son dozdan sonraki 20 ay
boyunca biri oldukça etkili bir yöntem diğeri bariyer yöntemi olmak üzere iki önerilen
kontrasepsiyon yöntemi kullanmalıdır. Adet dönemleri düzensiz veya durmuş çocuk doğurmapotansiyeli olan kadınlar, etkili kontrasepsiyon hususundaki tüm tavsiyelere uymalıdır.
Erkekler
Spermde sonidegib bulunup bulunmadığı bilinmemektedir. Erkek hastalar ODOMZO alırken
ve tedavinin sonlanmasından sonra en az 6 ay boyunca çocuk sahibi olmamalı veya sperm
bağışlamamalıdır. Gebelik sırasında potansiyel fetal maruziyetten kaçınmak için vazektomi
geçirmiş olsalar bile erkek hastalar, kadın partnerlerinin ODOMZO kullandığı süre boyunca
ve tedavinin sona ermesinden sonraki 6 ay boyunca cinsel ilişkide bulunurken prezervatif
(mümkünse spermisit içeren) kullanmalıdır.
Aşağıdakiler önerilen oldukça etkili yöntemlerdir
 Tubal sterilizasyon
 Vazektomi
 Spiral (IUD)
Aşağıdakiler önerilen bariyer yöntemleridir
 Herhangi bir prezervatif (mümkünse spermisit içeren)
 Diafram (mümkünse spermisit içeren)
Gebelik dönemi
Gebe kadınlarda sonidegib kullanımına ilişkin herhangi bir veri mevcut değildir. Hayvanlarda
yapılan çalışmalarda teratojenisite ve fetotoksisite görülmüştür (bkz. Bölüm 5.3). ODOMZO
gebelik sırasında kontrendikedir.
Laktasyon dönemi
Sonidegibin anne sütüne geçip geçmediği bilinmemektedir. Anne sütüyle beslenen
yenidoğanlarda/bebeklerde sonidegib nedeniyle ciddi gelişimsel bozukluklar gibi ilaca bağlı
ciddi yan etkiler potansiyeli nedeniyle, kadınlar ODOMZO alırken veya tedavinin
sonlanmasından sonraki 20 ay boyunca emzirmemelidir (bkz. Bölüm 5.3).
Üreme yeteneği/Fertilite
Sıçanlar ve köpeklerde yapılan çalışmalardan elde edilen veriler, kadın ve erkek fertilitesinin
ODOMZO tedavisi ile geri dönüşsüz olarak bozulabileceğini göstermektedir (bkz. Bölüm
5.3). Ek olarak, çocuk doğurma potansiyeli olan kadınlardaki klinik çalışmalarda amenore
gözlemlenmiştir (bkz. Bölüm 4.8). ODOMZO ile tedaviye başlamadan önce çocuk doğurma
potansiyeli olan kadınlarla fertilite koruma stratejileri tartışılmalıdır.
4.7 Araç ve makine kullanımı üzerindeki etkiler
ODOMZO araç ve makine kullanımı üzerinde etkiye sahip değildir veya etkisi çok düşüktür.
4.8 İstenmeyen etkiler
Güvenlilik profilinin özeti
Faz II pivot çalışma, lokal olarak ilerlemiş veya metastatik BCC'si olan toplam 229 yetişkin
hastada ODOMZO'nun güvenliliğini değerlendirmiştir. Hastalar günde 200 mg ODOMZO
(n=79) veya günde 800 mg ODOMZO (n=150) ile tedavi edilmiştir. Ortalama tedavi süresi,önerilen 200 mg ODOMZO dozuyla tedavi edilen hastalar için 11,0 aydı (1,3 ila 41,3 ay
aralığında). 200 mg ODOMZO kullanan metastatik BCC veya lokal olarak ilerlemiş BCC
hastalarında tedavi sırasında veya alınan son dozdan sonraki 30 gün içinde bir ölüm meydana
gelmiştir.
200 mg ODOMZO ile tedavi edilen hastaların ≥%10'unda meydana gelen ilaca bağlı en
yaygın yan etkiler arasında kas spazmları, alopesi, disguzi, yorgunluk, bulantı, kas-iskelet
sistemi ağrısı, diyare, kilo kaybı, iştah kaybı, miyalji, karın ağrısı, baş ağrısı, ağrı, kusma ve
prurit bulunuyordu.
200 mg ODOMZO ile tedavi edilen hastaların ≥%2’sinde meydana gelen ilaca bağlı en
yaygın 3/4 evre yan etkiler yorgunluk, kilo kaybı ve kas spazmlarıydı.
800 mg ODOMZO alan hastalarda, kas iskelet sistemi ağrısı, diyare, karın ağrısı, baş ağrısı ve
prurit dışında bildirilen ilaca bağlı yan etkiler (Tablo 2) 200 mg ODOMZO alan hastalardan
daha sık görülmüştür. Bu durum yorgunluk dışında 3/4 evre yan etkiler için de geçerlidir.
İlaca bağlı yan etkilerin tablo halinde listesi
Faz II pivot klinik çalışmasında önerilen doz için ilaca bağlı yan etkiler (Tablo 2), MedDRA
sözlüğü Versiyon 18 Sistem Organ Sınıfında listelenmiştir. Her bir sistem organ sınıf
içerisinde ilaca bağlı yan etkiler sıklıklarına göre ilk önce en sık reaksiyonlar olacak şekilde
sıralanmaktadır. Her sıklık derecesi grubunda ilaca bağlı yan etkiler azalan ciddiyet sırasında
göre sunulmaktadır. Bunun yanı sıra ilaca bağlı yan etkilerden her biri için ilgili sıklık
kategorisinde aşağıdaki kural esas alınmaktadır (CIOMS III): Çok yaygın (>1/10), yaygın
(>1/100 ila <1/10), yaygın olmayan (>1/1,000 ila <1/100), seyrek (>1/10,000 ila <1/1,000),
çok seyrek (<1/10,000), bilinmiyor (mevcut verilerden hesaplanamamıştır)
Faz II pivot çalışmasında gözlemlenen ilaca bağlı yan etkiler:
Metabolizma ve beslenme hastalıkları
Çok yaygın: İştahta azalma
Yaygın: Dehidratasyon
Sinir sistemi hastalıkları
Çok yaygın: Disguzi, baş ağrısı
Gastrointestinal hastalıkları
Çok yaygın: Bulantı, ishal, karın ağrısı, kusma
Yaygın: Hazımsızlık, kabızlık, gastro-özofageal reflü hastalığı
Deri ve subkutan doku hastalıkları
Çok yaygın: Alopesi, prürit
Yaygın: Döküntü, anormal tüy uzaması
Kas-iskelet bozuklukları, bağ doku ve kemik hastalıkları
Çok yaygın: Kas spazmları, kas iskelet ağrısı, miyalji
Yaygın: Miyopati [kas yorgunluğu ve kas güçsüzlüğü]
Üreme sistemi ve meme hastalıkları
Çok yaygın: Amenore*Genel bozukluklar ve uygulama bölgesine ilişkin hastalıklar
Çok yaygın: Bitkinlik, ağrı
Araştırmalar
Çok yaygın: Kilo kaybı
* 200 mg ODOMZO kullanan 79 hastadan 5 tanesi çocuk doğurma çağındaydı. Bu kadınlar
arasında 1 hastada (%20) amemore gözlemlenmiştir.
Klinik açıdan anlamlı laboratuvar anomalileri
200 mg ODOMZO ile tedavi edilen hastalarda ≥%5 oranındaki insidans ile en sık bildirilen
3/4 evre laboratuvar anomalileri lipaz artışı ve kan CK artışı idi (Tablo 3).
Tablo 2: Laboratuar anomalileri*
Laboratuar testi Sıklık (tüm dereceler)
200 mg
Hematolojik parametreler
Hemoglobinde azalma Çok yaygın
Lenfosit sayısında düşüş Çok yaygın
Biyokimya parametreleri
Serum kreatinin artışı Çok yaygın
Serum kreatinin fosfokinaz (CK) artışı Çok yaygın
Kan glukozunda artış Çok yaygın
Lipaz artışı Çok yaygın
Alanin amino transaminaz (ALT) artışı Çok yaygın
Aspartat amino transaminaz (AST) artışı Çok yaygın
Amilaz artışı Çok yaygın
* Başlangıca bakılmaksızın tedavi sonrası en kötü laboratuar değeri, CTCAE versiyon 4.03 ile
derecelendirme
Seçilmiş advers etkiler ile ilgili açıklamalar
CK artışı dahil olmak üzere kasla ilgili olaylar
Kas toksisitesi, sonidegib tedavisi gören hastalarda bildirilen klinik açıdan en anlamlı yan
etkidir ve Hedgehog (Hh) sinyal yolu inhibitörlerinin sınıf etkisinin olduğuna inanılmaktadır.
Faz II pivot çalışmada kas spazmları “kasla ilişkili” en yaygın yan etkilerdi ve 200 mg
ODOMZO grubunda (%54) 800 mg ODOMZO grubundan (%69) daha az sayıda hastada
bildirilmiştir.
200 mg ODOMZO alan hastaların %8'inde kan CK düzeyinde 3/4 evre artış bildirilmiştir.
Evre 2 veya daha yüksek CK artışları görülen hastaların çoğunda CK artışları öncesinde kas
semptomları görülmüştür. Bu hastalarda, CK'nin laboratuar değerlerinde evre 2 ve daha
yüksek ciddiyete artışlar, ODOMZO tedavisine başladıktan sonra 12.9 haftalık (2 ila 39 hafta
arasında) başlangıca kadar geçen medyan süreye ve (normalizasyon veya 1. sınıf için) 12
günlük medyan iyileşme süresine (%95 GA 8 ila 14 gün) sahipti.
800 mg ODOMZO alan 6 hasta ile karşılaştırıldığında, 200 mg ODOMZO alan bir hastadakas semptomları ve 10x ULN'nin üstünde CK artışları görülmüş ve intravenöz sıvılara ihtiyaç
duyulmuştur.
Faz II pivot çalışmada, bildirilmiş hiçbir rabdomiyoliz vakası doğrulanmamıştır (CK
düzeyleri > tedavi öncesi veya başlangıç düzeyinin 10 kat üzerinde veya başlangıç düzeyi
bildirilmediğinde >10x ULN artı tedavi öncesi ya da başlangıç düzeyindeki serum kreatinin
1.5 katı olarak tanımlanmıştır). Bununla birlikte, pivot olmayan bir çalışmada 800 mg
ODOMZO ile tedavi edilen bir hastadaki bildirilmiş vaka doğrulanmıştır.
Amenore
Faz II pivot çalışmasında, çocuk taşıma potansiyeli olan ya da tüp ligasyonu ile sterilize
edilen çocuk doğurma çağındaki 14 kadından 2'sinde (%14.3) günde bir kez 200 mg ya da
800 mg ODOMZO ile tedavi sırasında amenore görülmüştür.
Pediyatrik popülasyon
Pediyatrik popülasyonda güvenliliğin değerlendirilmesi, Çalışma CLDE225X2104'teki 16
yetişkin ve 60 pediyatrik hastanın ve Çalışma CLDE225C2301'deki 16 yetişkin ve 2
pediyatrik hastanın verilerine dayanmaktadır. Çalışma X2104 sırasında sonidegib maruziyeti
ortalama süresi yetişkin hastalar için 97 gün (34 ila 511 gün) ve pediyatrik hastalar için 55
gün (aralık 2 ila 289 gün) idi. Çalışma C2301 sırasında sonidegib maruziyeti ortalama süresi
yetişkin hastalar için 2.8 ay (0.4 ila 33.2 ay) ve pediyatrik hastalar için 3.5 ay (aralık 1.3 ila
5.7 ay) idi.
Yetişkinlerde C2301 ve X2104 çalışmalarında gözlemlendiği gibi sonidegib toksisitesi, bazal
hücreli karsinomalı yetişkin hastalarda bildirilen tedaviye bağlı bilinen toksisite ile
uyumluydu.
Pediyatrik hastalarda bildirilen sonidegib ile ilişkili toksisite, kas toksisitesi insidansındaki
düşüşler (ör. X2104'teki yetişkinlerin %50'sine kıyasla pediyatrik hastaların %16,7'sinde
gözlenen CK artışları) ve özellikle uzun süreli maruz kalmayla doğum sonrası gelişim
etkisinin gözlemlenmesi (phalanks bozukluğunun epifizeal plakası, büyüme plakasının diz
subkondral kondansasyonu, fizel distal femur bozukluğu, kondropati ve yontma dişi vakaları
olarak rapor edilmiştir) dışında yetişkinlerde bildirilen sonuçlara benzerdi.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadr. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TUFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Doz yükseltme çalışmalarında ODOMZO günde bir kez 3000 mg’a kadar dozlarda oral
yoldan uygulanmıştır. Hastalar yan etkiler açısından yakından izlenmeli ve tüm doz aşımı
vakalarında uygun destekleyici önlemler uygulanmıştır.
5. FARMAKOLOJİK ÖZELLİKLERİ
5.1 Farmakodinamik özellikler
Farmakoterapötik grup: Antineoplastik ve immünomodülatör ajanlarATC kodu: L01XJ02
Etki mekanizması
Sonidegib, Hh sinyal yolunun oral yoldan biyolojik olarak yararlanılabilir inhibitörüdür. Hh
yolunu pozitif olarak düzenleyen ve sonunda proliferasyon, farklılaşma ve sağkalımda yer
alan Hh hedef genlerinin transkripsiyonunu indükleyen glioma ile ilişkili onkojen (GLI)
transkripsiyon faktörlerini aktive eden ve serbest bırakan bir G protein-bağlı reseptör benzeri
molekül olan Smoothened'e (Smo) bağlanır. Aberrant Hh sinyalleşmesi, bazal hücreli
karsinoma (BCC) dahil olmak üzere birçok kanser türünün patogenezine bağlanmıştır.
Smo’ya bağlanan Sonidegib Hh sinyalleşmesini inhibe edecek ve sonuç olarak sinyal
transdüksiyonunu önleyecektir.
Farmakodinamik etkiler
Sonidegib plazma konsantrasyonu-QTc analizi, QTc artışı için tek taraflı %95 güven
aralığının üst sınırının, sabit durum C 'ta 2.3 kat plazma maruziyeti sağlayan 800 mg
maks
günlük dozlar için önerilen 200 mg dozala kıyaslandığında 5 msn altında olduğunu
göstermiştir. Bu nedenle, ODOMZO'nun terapötik dozlarının klinik açıdan anlamlı QTc
uzamasına neden olması beklenmemektedir. Ayrıca, terapötik dozlarla elde edilenlerin
üzerindeki sonidegib plazma konsantrasyonları, yaşamı tehdit eden aritmiler veya torsades de
pointes ile ilişkili değildir.
Tümör yanıtı 200 mg ila 800 mg doz aralığında ODOMZO dozundan veya plazma
konsantrasyonundan bağımsızdı.
Klinik etkililik ve güvenlilik
Lokal olarak ilerlemiş bazal hücreli karsinoması (laBCC) (n = 194) veya metastatik bazal
hücreli karsinoması (mBCC) (n=36) olan 230 hastada iki ODOMZO doz seviyesinin faz II,
randomize çift kör çalışması (günde bir kez 200 mg veya 800 mg) gerçekleştirilmiştir. 230
hastadan 16’sına Gorlin Sendromu teşhisi konmuştur (15 laBCC ve 1 mBCC). Radyoterapi,
cerrahi veya diğer lokal tedavilere aday olmayan laBCC veya mBCC'li yetişkin (≥18 yaş)
hastalar, hastalığın ilerleyişine veya kabul edilemez toksisiteye kadar günlük 200 mg veya
800 mg'da ODOMZO almak üzere randomize edilmiştir.
Çalışmanın birincil etkililik sonlanma noktası, laBCC'li hastalarda modifiye Tümörlerde
Yanıt Değerlendirme Kriterlerine (mRECIST) ve merkezi incelemeyle belirlendiği gibi
mBCC'li hastalarda RECIST 1.1’e göre objektif yanıt oranıydı. Sekonder sonlanma noktaları
arasında, laBCC'li hastalarda mRECIST'e göre ve merkezi incelemeyle belirlendiği gibi
mBCC'li hastalarda RECIST 1.1’e göre yanıt süresi, tümör yanıtına kadar geçen süre ve
progresyonsuz sağkalım (PFS) bulunuyordu.
laBCC hastaları için, Bağımsız İnceleme Kurulu (IRC) Kompozit Genel Yanıtı, merkezi
olarak değerlendirilmiş MRI taramalarından, dijital klinik fotoğraflardan ve mRECIST'e göre
histopatolojiden entegre edilmiştir. LaBCC için, lezyon ülserasyonu, kist ve skar/fibroz
varlığında bir yanıt değerlendirmesi yapılan her defasında çoklu punch biyopsileri alınmıştır.
MRI tümör yanıtı RECIST 1.1 ile değerlendirilmiştir. Dijital klinik fotoğrafa göre yanıt,
Dünya Sağlık Örgütünün (WHO) uyarlanmış kriterleri ile değerlendirilmiştir [kısmi yanıt
(PR): bir lezyonun dik çaplarının toplamında (SPD) ≥ %50 düşüş; tam yanıt (CR): tüm
lezyonların kaybolması; progresif hastalık: lezyonların SPD’sinde ≥ %25artış]. Kompozit
Tam Yanıt için değerlendirmede kullanılan tüm yöntemler tümörün olmadığını göstermek
zorundadır.Randomize edilen 230 hastadan 79 hasta 200 mg ODOMZO’ya randomize edilmişti. Bu 79
hastadan 66’sı (%83,5) laBCC hastası (agresif histolojisi bulunan 37 [%46,8] hasta ve agresif
olmayan histolojiye sahip 29 [%36,7] ve 13’ü de (%16,5) mBCC hastasıydı. 200 mg
ODOMZO alan tüm hastaların ortalama yaşı 67 (%59,5 > 65 yaş) olup, %60,8'i erkek ve
%89,9'u beyazdı.
Hastaların çoğu (laBCC %74, mBCC %92), ameliyat (laBCC %73, mBCC %85), radyoterapi
(laBCC %18, mBCC %54) ve antineoplastik tedaviler (laBCC %23, mBCC %23) dahil olmak
üzere daha önce tedavi görmüştür.
Her bir merkezi inceleme ve yerel araştırmacı değerlendirmesi için kilit etkililik sonuçları
Tablo 4'te verilmiştir.
Tablo 3: Merkezi inceleme ve FAS ile yerel araştırmacı değerlendirmesine göre etkililik
genel özetia
ODOMZO 200 mg
Merkezi Yerel araştırmacı
laBCC laBCC
N = 66 N = 66
Objektif yanıt oranı, n (%) 37 (56.1) 47 (71.2)
%95 GA (43.3, 68.3) (58.7, 81.7)
En iyi genel yanıt, n (%)
Tam yanıt 3 (4.5)b 6 (9.1)
Kısmi yanıt 34 (51.5) 41 (62.1)
Hastalık stabilizasyonu 23 (34.8) 13 (19.7)
Hastalıkta ilerleme 1 (1.5) 1 (1.5)
Bilinmiyor: 5 (7.6) 5 (7.6)
Tümör yanıtına kadar geçen süre (ay)
Ortalama 4.0 2.5
%95 GA (3.8, 5.6) (1.9, 3.7)
Yanıt süresi
Olay sayısı* 11 22
Gizlenen sayı 26 25
Ortalama (ay) 26.1 15.7
%95 GA (NE) (12.0, 20.2)
Olaysız olasılık (%), (%95 GA)
6 ay 86.4 (67.7, 94.7) 89.8 (74.8, 96.1)
9 ay 74.9 (54.4, 87.2) 80.7 (63,5, 90.4)
12 ay 64.9 (42.3, 80.4) 71.4 (53.1, 83.6)
Progresyonsuz sağkalım
Olay sayısı* 16 28
Gizlenen sayı 50 38
Ortalama (ay) 22.1 19.4
%95 GA (NE) (16.6, 23.6)
Olaysız sağkalım olasılığı (%), (%95 GA)
6 ay 94.8 (84.6, 98.3) 94.7 (84.5, 98.3)
12 ay 82.0 (66.7, 90.7) 75.5 (60.7, 85.4)
a Tam analiz kümesi randomize hastaların tümünü kapsamaktadır (tedavi amaçlı popülasyon).
b Diğer yöntemlerden (MRG veya fotoğraf) en az PR almış hastalar arasında CR'yitanımlamak için sadece negatif histolojinin kullanılması, %21.2'lik bir CR oranı ile
sonuçlanmıştır.
*Olay, herhangi bir nedenden dolayı hastalığın ilerlemesini veya ölümü ifade eder.
FAS: Tam analiz kümesi
GA: güven aralığı
NE: tahmin edilemez
Şekil 1, her merkezi incelemede 200 mg dozunda laBCC'li her hasta için hedef lezyon
boyutunda en iyi değişikliği göstermektedir.
Şekil 1: FAS ile yapılan merkezi inceleme değerlendirmesi için laBCC hastalarının hedef
lezyonlarında başlangıçtan en iyi değişiklik
Hasta tarafından bildirilen sonuçlar, Avrupa Kanser Araştırma ve Tedavi Örgütü Yaşam
Kalitesi Anketi Çekirdek 30 (EORTC QLQ-C30) ve bununla ilişkili baş ve boyun kanseri
spesifik modülü (H & N35) kullanılarak keşifsel sonlanma noktası olarak değerlendirilmiştir.
Hastaların çoğu hastalıkla ilişkili semptomlarında, işleyişinde ve sağlık durumlarında bakım
ve/veya iyileşme yaşamıştır. Önceden belirlenmiş PRO skalalarında bozulmaya kadar geçen
süre (daha sonra iyileşme olmadan >10 puan kötüleşmelere karşılık gelir) esasen tahmini
PFS'yi yansıtmıştır.
Pivot çalışmada, hastaların %29.1'i çoğunlukla hafif veya orta derecede yan etkiler nedeniyle
tedaviyi bırakmıştır (bkz. Bölüm 4.8).
Pediyatrik popülasyon
Avrupa İlaç Ajansı, bazal hücreli karsinomada ODOMZO ile yapılan çalışmalardaki
bulguların, pediyatrik popülasyonun tüm alt gruplarında sunulması zorunluluğundan feragat
etmiştir (pediyatrik kullanıma ilişkin bilgiler için bkz. Bölüm 4.2).Sonidegibin etkililiği ve güvenliliği, toplam 62 pediyatrik hastayı kapsayan iki klinik
çalışmada incelenmiştir. CLDE225X2104 çalışması, rekürren veya refrakter medulloblastomu
veya Hedgehog (Hh) sinyal yoluna bağlı diğer potansiyel tümörlerin bulunduğu pediyatrik
hastalarda ve rekürren veya refrakter medulloblastomlu yetişkin hastalarda Faz I/ II sonidegib
çalışmasıydı. CLDE225C2301 Çalışması, Hh-aktive tekrarlayan medulloblastom hastalarında,
oral sonidegibin etkililiği ve güvenliliğine yönelik Faz II, çok merkezli, açık etiketli, tek kollu
bir çalışmaydı. Sonuçlar, Hh-aktive medulloblastom üzerine odaklanan zenginleştirme
stratejisine rağmen, önemli bir etkililiğin olmadığını göstermektedir.
5.2 Farmakokinetik özellikler
Genel özellikler
Emilim:
Kanserli hastalarda tek bir doz ODOMZO dozunun (100 mg ila 3000 mg), aç karnına
uygulanmasından sonra, pik konsantrasyona kadar geçen ortalama süre (Tmax), 2 ila 4 saattir.
Sonidegib, 100 mg ila 400 mg doz aralığında AUC ve C değerlerindde doz orantılı artışlar
maks
sergilerken, 400 mg üzerinde doz orantılı artışlardan azını sergilemiştir. Popülasyon
farmakokinetik analizine dayanarak tekrarlanan dozda klirens değişikliği kanıtı bulunmyordu
ve kararlı durumda tahmini birikim doza bakılmaksızın 19 kattı. Sonidegibe başlandıktan
yaklaşık 4 saat sonra kararlı duruma ulaşılmıştır. Kanser hastalarında 200 mg için ortalama
kararlı durum C 830 ng/ml (aralık 200 ila 2400 ng/ml) idi. Aç haldeki ile kıyaslandığında,
trough
800 mg ODOMZO’nun C ve AUC değerleri, doz yüksek yağ içeren öğünle birlikte
maks
verildiğinde 7.8 ve 7.4 kat artmıştı. Aç haldeki ile kıyaslandığında, 200 mg ODOMZO’nun
C ve AUC değerleri, doz hafif bir öğünle birlikte verildiğinde 2.8 ve 3.5 kat artmıştı. Aç
maks
haldeki ile kıyaslandığında, 200 mg ODOMZO’nun C ve AUC değerleri, uygulamadan 2
maks
saat önce ortalama bir öğün alındığında 1.8 ve 1.6 kat artmıştı. 200 mg ODOMZO
uygulamasından 1 saat sonra alınan ortalama bir öğün aç haldekine kıyasla benzer
maruziyetler sergilemiştir.
Dağılım:
100 mg ila 3000 mg doz aralığında oral ODOMZO dozu alan 351 hastanın bir popülasyon
farmakokinetik analizi ışığında, belirgin kararlı durum dağılım hacmi (Vss/F) 9170 litreydi.
Sonidegibin ciltteki kararlı durum düzeyi plazmadakinden 6 kat daha yüksekti.
Sonidegib, in vitro (> %97) insan plazma proteinlerine (insan serum albumin ve alfa-1 asit
glikoprotein) yüksek oranda bağlanmış olup, bağlanma 1 ng/ml ila 2500 ng/ml arasında
konsantrasyona bağlı değildi.
In vitro veriler ışığında, sonidegib, P-gp, BCRP veya çok dirençli protein 2'nin (MRP2) bir
substratı değildir. Sonidegib, apikal akış akımı taşıyıcıları P-gp veya MRP2'yi, hepatik alım
taşıyıcılarını OATP1B1 veya OATP1B3'ü, renal organik anyon alım taşıyıcıları OAT1 ve
OAT3'ü veya klinik açıdan anlamlı konsantrasyonlardaki organik katyon alım taşıyıcıları
OCT1 veya OCT2'yi inhibe etmemiştir.
Biyotransformasyon:
Sonidegib öncelikle CYP3A4 tarafından metabolize edilmektedir. Değişmeyen sonidegib,
dolaşımdaki radyoaktivitenin %36'sını temsil etmekte olup, plazmada tanımlanan ana
dolaşımdaki metabolit (ana maruziyetin %45'i) sonidegibin hidroliz ürünüdür ve farmakolojikolarak aktif değildir. Tüm metabolitlerin sonidegibden 4 ila 90 kat daha düşük potense sahip
olduğu kabul edilmiştir.
Eliminasyon:
Sonidegib ve metabolitleri öncelikle hepatik yolla elimine edilmekte olup, uygulanan dozun
%93.4'ü dışkıda ve %1.95'i idrarda tespit edilmiştir. Dışkıda bulunan değişmeyen sonidegib
uygulanan dozun %88.7'sini temsil etmiş ve idrarda tespit edilememiştir. Sonidegibin
popülasyon farmakokinetik modellemeden hesaplanan eliminasyon yarı ömrü (t ½) yaklaşık
28 gündür.
Doğrusallık/Doğrusal olmayan durum
Sonidegib, 100 mg ila 400 mg doz aralığında EAA ve Cmaks'ta dozla orantılı artışlar
göstermiştir, ancak 400 mg'ın üzerindeki dozlarda dozla orantılı artışlardan daha az artış
olmuştur. Sonidegib’in 400 mg'ın üzerindeki dozlarında, dozdan bağımsız eliminasyon yarı
ömrü ile doza bağlı absorpsiyon nedeniyle lineer olmayan farmakokinetik gösterir".
Özel popülasyonlar:
Karaciğer yetmezliği olan hastalar
Sonidegibin farmakokinetiği hafif (Child-Pugh sınıf A; n=8), orta (Child-Pugh sınıf B; n=8)
ve ciddi (Child-Pugh sınıf C; n=9) karaciğer yetmezliği bulunan hastalar ile normal böbrek
fonksiyonuna sahip 8 sağlıklı hasta üzerinde incelenmiştir. 800 mg'lık tek doz sonrasında
sonidegibin C değeri, normal karaciğer fonksiyonu ile kıyaslandığında hafif, orta ve ciddi
maks
karaciğer yetmezliğinde sırasıyla %20, %21 ve %60 daha düşüktü. Sonidegibin AUCinf
değeri sırasıyla %40, %22 ve %8 daha düşüktü. AUC değeri hafif karaciğer yetmezliğinde
last
%35 daha düşük, orta derece karaciğer yetmezliğinde %14 daha yüksek ve ciddi karaciğer
yetmezliğinde %23 daha düşüktü. Karaciğer yetmezliği olan hastalarda dozun ayarlanması
gerekli değildir.
Böbrek yetmezliği olan hastalar
Böbrek yetmezliğinin sistemik sonidegib maruziyeti üzerindeki etkisi incelenmemiştir.
Sonidegib böbreklerle atılmadığından, böbrek yetmezliği olan hastalarda sistemik maruziyette
değişiklik beklenmemektedir. Bir popülasyon farmakokinetik analizinde, böbrek
fonksiyonunun (kreatinin klirensi >27 ml/dak), sonidegibin görünen klirensi (CL/F) üzerinde
anlamlı bir etkisi bulunamamış olduğundan böbrek yetmezliği olan hastalarda doz
ayarlamasına gerek olmadığını düşündürmüştür.
Yaş, kilo ve cinsiyet etkisi
Popülasyon farmakokinetik analizleri, yaş (test edilen aralık 20 - 93 yaş, ortalama 61 yaş),
vücut ağırlığı (test edilen aralık 42 - 181 kg, ortalama 77 kg), cinsiyet veya kreatinin
klirensinin (test edilen aralık 27.3 - 290 ml/dak, mean 92.9 ml/dak) sistemik sonidegib
maruziyeti üzerinde klinik açıdan anlamlı etkisinin olmadığını göstermiştir.
Etnisite etkisi
Sağlıklı Japon deneklerde sonidegibin 200 mg’lık tek bir doz uygulanmasından sonra oluşan
C ve AUC değerleri, Batılı sağlıklı deneklerde görülenlere göre sırasıyla 1.56 ve 1.68 kat
maks inf
daha yüksek bulunmuştur.5.3 Klinik öncesi güvenlilik verileri
Sonidegib sıçanlar ve köpeklerde değerlendirilmiştir.
Genel toksikoloji
Sonidegib yan etkilerinin büyük çoğunluğu onun gelişim yolları üzerindeki farmakolojik etki
mekanizmasına bağlanabilmekte olup, sıçanlar ve köpeklerdeki etkileri benzerdi. Etkilerin
çoğu amaçlanan insan maruziyetlerine yakın gerçekleşmiştir. Klinik açıdan anlamlı
maruziyetlerde gözlemlenen bu etkiler arasında kemik büyüme plakalarının kapatılması,
büyüyen dişler üzerindeki etkiler, erkek ve dişi üreme sistemi üzerindeki etkiler, alopesi ile
saç köklerinin atrofisi, vücut ağırlığı kaybı ile gastrointestinal toksisite ve lenf nodları
üzerindeki etkileri bulunmaktadır. Klinik maruziyetin hemen üzerindeki maruziyetlerde bir
başka hedef organ böbrektir.
Karsinojenite ve mutajenite
Sonidegib ile karsinojenite çalışmaları yapılmamıştır ancak sonidegib in vitro ve in vivo
olarak yapılan çalışmalarda genotoksik değildi.
Üreme ve gelişimsel toksisite
Sonidegibin tavşanlarda düşükle ve/veya fetüslerin tamamen resorpsiyonu ile kanıtlandığı gibi
fetotoksik olduğu ve çok düşük maruziyette ciddi malformasyonlara neden olacak şekilde
teratojenik olduğu görülmüştür. Teratojenik etkiler arasında vertebral, distal uzuv ve parmak
malformasyonları, ciddi kraniyofasiyal malformasyonlar ve diğer ciddi orta hat kusurları
bulunmaktadır. Tavşanlardaki fetotoksisite de oldukça düşük maternal maruziyette
görülmüştür. Dişi sıçanlarda düşük maruziyette fertilite azalmıştır. Sonidegible tedavi edilen
erkek sıçanlarda klinik maruziyetin yaklaşık 2 katı maruziyet erkek fertilitesini
etkilememiştir.
6. FARMASÖTİK ÖZELLİKLER
6.1 Yardımcı maddelerin listesi
Kapsül içeriği
Krospovidon (Tip A)
Laktoz monohidrat (Sığır kaynaklı)
Magnezyum stearat
Poloksamer (188)
Susuz koloidal silika
Sodyum lauril sülfat
Kapsül kabuğu
Jelatin (Sığır kaynaklı)
Demir oksit kırmızı (E172)
Titanyum dioksit (E171)
Baskı mürekkebi
Demir oksit siyah (E172)
Propilen glikol (E1520)
Şellak (Lak böceğinin (Laccifer Lacca Kerr) lak salgı maddesinden elde edilmektedir)6.2 Geçimsizlikler
Geçerli değildir.
6.3 Raf ömrü
60 ay
6.4 Saklamaya yönelik özel tedbirler
30ºC altındaki sıcaklıklarda saklayınız. Nemden korumak için orijinal ambalajında saklayınız.
6.5 Ambalajın niteliği ve içeriği
ODOMZO 200 mg Sert Kapsül, PCTFE/PVC/Alu blister ambalajlarda 10 adet sert kapsül
içermektedir. Her kutuda 10 veya 30 sert kapsül bulunmaktadır. Tüm ambalaj boyutları satışa
sunulmayabilir.
6.6 Beşeri tıbbi üründen arta kalan maddelerin imhası ve diğer özel önlemler
Tüm kullanılmayan ürün ve atık maddeler "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmeliği" ne uygun olarak imha edilmelidir.
7. RUHSAT SAHİBİ
Dem İlaç Sanayi ve Ticaret A.Ş.
Dem Plaza İnönü Mah.
Kayışdağı Cad. No:172
34755 Ataşehir-İstanbul
Tel: 0216 4284029
Faks: 0216 4284086
8. RUHSAT NUMARASI
2023/229
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 15.06.2023
Ruhsat yenileme tarihi:
10. KÜB’ÜN YENİLENME TARİHİ