KISA ÜRÜN BİLGİSİ
1. BEŞERİ TIBBİ ÜRÜNÜN ADI
ECSERY 100 mg Film Kaplı Tablet
2. KALİTATİF VE KANTİTATİF BİLEŞİMİ
Etkin madde:
Bir film kaplı tablette;
Sefpodoksim Proksetil 130.45 mg (100 mg Sefpodoksim’e eşdeğer)
Yardımcı madde (ler):
Laktoz Monohidrat 21.55 mg
Kroskarmelloz Sodyum 8.80 mg
Sodyum Laurilsülfat 2.50 mg
Sodyum Bikarbonat 0.01 mg
“Yardımcı maddeler için 6.1’ e bakınız”.
3. FARMASÖTİK FORM
Film kaplı tablet.
Beyaz renkli, yuvarlak, bikonveks tablet
4. KLİNİK ÖZELLİKLERİ
4.1. Terapötik endikasyonlar
ECSERY, duyarlı mikroorganizmaların neden olduğu özellikle aşağıdaki enfeksiyonların
tedavisinde kullanılır.
 Üst solunum yolu enfeksiyonları:
- Tonsillit, farenjit
- Akut sinüzit
- Akut otitis media (sadece çocuklarda)
 Alt solunum yolu enfeksiyonları:
- Akut bronşit
- Pnömoni
1/13- Kronik obstrüktif akciğer hastalığının süperenfeksiyonları
 Komplike olmayan alt ve üst idrar yolları enfeksiyonları
 Komplike olmayan gonokokal üretrit
 Cilt ve yumuşak doku enfeksiyonları
4.2. Pozoloji ve uygulama şekli
Pozoloji/uygulama sıklığı ve süresi:
ECSERY için önerilen dozaj aşağıdaki tabloda verilmiştir:
Endikasyon Günlük doz Doz sıklığı
Üst solunum yolu enfeksiyonları
Tonsillit, farenjit 200 mg 12 saatte bir 100 mg
Akut sinüzit 400 mg 12 saatte bir 200 mg
Alt solunum yolu enfeksiyonları
Akut bronşit * 200 mg 12 saatte bir 100 mg
Bakteriyel pnömoni 400 mg 12 saatte bir 200 mg
Kronik obstrüktif akciğer hastalığının (KOAH)
400 mg 12 saatte bir 200 mg
süperenfeksiyonları
İdrar yolları enfeksiyonları
Komplike olmayan alt idrar yolu enfeksiyonu 200 mg 12 saatte bir 100 mg
Komplike olmayan üst idrar yolu enfeksiyonu 400 mg 12 saatte bir 200 mg
Komplike olmayan gonokokal üretrit 200 mg Tek doz
Cilt ve yumuşak doku enfeksiyonları 400 mg 12 saatte bir 200 mg
*Enfeksiyonun şiddetine göre gerekirse doz 12 saatte bir 200 mg’a kadar artırılabilir.
Uygulama şekli :
Ağızdan alınır. Tablet bir bardak su ile bütün olarak yutulur. Optimal absorbsiyonun
sağlanması için yemeklerle birlikte alınmalıdır.
2/13Özel popülasyonlara ilişkin ek bilgiler :
Böbrek yetmezliği :
Kreatinin klerensi 40 ml/dak. üstündeyse doz ayarlamasına gerek yoktur. Bu değerden düşük
olduğunda aşağıdaki tabloya uygun doz ayarlaması gerekir.
Kreatinin klerensi
≥ 40 ml/dak. 12 saatte bir 100 veya 200 mg
10-39 ml/dak. 24 saatte bir 100 veya 200 mg
< 10 ml/dak. 48 saatte bir 100 veya 200 mg
Hemodiyaliz hastaları Her diyalizden sonra 100 veya 200 mg
Böbrek yetmezliği olan çocuklarda;
Kreatinin klerensi 40 ml.dak.-1/1.73 m²’nin altındaysa, doz aralığı aşağıdaki şekilde
düzenlenmelidir:
Kreatinin klerensi
10-39 ml.dak.-1/1.73 m² 24 saatte bir birim doz
< 10 ml.dak.-1/1.73 m² 48 saatte bir birim doz
Hemodiyaliz hastalarında her diyaliz uygulamasının ardından birim doz uygulanır.
Karaciğer yetmezliği :
Karaciğer yetmezliğinde doz ayarlamasına gerek yoktur.
Pediyatrik popülasyon :
ECSERY’nin çocuklarda kullanılmak üzere üretilen, oral süspansiyon için toz formu
bulunmaktadır. Önerilen ortalama doz ikiye bölünmüş halde 8 mg/kg/gündür. 200 mg/gün’ün
altındaki dozlarda toz formu kullanılmalıdır. Bu dozun üstünde 100 mg tabletler kullanılabilir.
Geriyatrik popülasyon :
Böbrek fonksiyonları normal olan yaşlılarda, doz ayarlamasına gerek yoktur.
4.3. Kontrendikasyonlar
Sefpodoksime, diğer sefalosporinlere ya da ECSERY’nin bileşimindeki maddelerin herhangi
birine karşı aşırı duyarlılığı olan hastalarda kullanılmamalıdır.
3/134.4. Özel kullanım uyarıları ve önlemleri
 Anafilaktik reaksiyonlar
Sefalosporinlerin kullanımından önce hastada alerjiye eğilimin, özellikle de beta-laktam
antibiyotiklere karşı aşırı duyarlılığının bulunup bulunmadığı araştırılmalıdır. Bir aşırı
duyarlılık reaksiyonu ortaya çıktığı takdirde tedavi kesilmelidir.
Anamnezinde sefalosporinlere karşı erken tipte bir aşırı duyarlılık reaksiyonu öyküsü olan
hastalarda sefpodoksimin kullanımı kontrendikedir.
Vakaların %5-10’unda penisilinler ve sefalosporinler arasında çapraz alerji bulunduğundan,
penisiline duyarlı kişilerde sefalosporinler çok dikkatli kullanılmalıdır; ilk uygulamada hasta
yakından takip edilmelidir. Bu iki antibiyotik grubu ile ortaya çıkan aşırı duyarlılık
reaksiyonları (anafilaksi) ciddi ve hatta nadiren öldürücü olabilir.
 Clostridium difficile ile ilişkili hastalıklar (ör: Psödomembranöz kolit)
Çeşitli antibiyotiklerle, özellikle sefalosporinler gibi geniş spektrumlularla tedavi sırasında
veya takip eden ilk haftalarda şiddetli ve inatçı bir diyare ortaya çıkabilir. Bu durum
Clostridium difficile ile ilişkili ağır bir hastalık şekli olan psödomembranöz kolitin bir
semptomu olabilir.
Psödomembranöz kolitten şüphelenilirse, sefpodoksim proksetil derhal kesilmeli ve
gecikmeden uygun bir tedaviye başlanmalıdır.
 Böbrek yetmezliği olan hastalarda, günlük doz kreatinin klerensine göre
ayarlanmalıdır.
 Yardımcı maddelere ilişkin uyarılar:
- ECSERY 100 mg Film Kaplı Tablet’in bileşiminde laktoz bulunduğu için, nadir
kalıtımsal galaktoz intoleransı, Lapp laktoz yetmezliği ya da glukoz-galaktoz
malabsorpsiyon problemi olan hastaların bu ilacı kullanmamaları gerekir.
- Bu tıbbi ürün her bir tablette 1 mmol (23 mg)’dan daha az sodyum içerir, yani esasında
“sodyum içermez”. Bu yüzden sodyuma bağlı herhangi bir uyarı gerekmemektedir.
4.5. Diğer tıbbi ürünler ile etkileşimler ve diğer etkileşim şekilleri
Klinik çalışmalar sırasında, klinik açıdan anlamlı hiç bir ilaç etkileşimi bildirilmemiştir.
- Histamin-H antagonistleri ve antasidler, sefpodoksimin biyoyararlanımını düşürmektedir.
2
Sefpodoksim, gastrik pH’ı nötralize eden veya asit sekresyonlarını inhibe eden ilaçlar ile
4/13birlikte alındığında, biyoyararlanımın yaklaşık olarak %30 azaldığı görülmüştür. Bu nedenle
gastrik pH’ın yükselmesine sebep olan mineral tipi antasidler ve ranitidin gibi H blokörleri
2
ECSERY’nin alınmasından 2 veya 3 saat sonra alınmalıdır. Buna karşın pentagastrin gibi
gastrik pH’ı düşüren ilaçlar biyoyararlanımı yükseltecektir.
- Probenesid sefalosporinlerin atılımını azaltır.
- Sefalosporinler, kumarinlerin antikoagülan etkisini artırabilir.
- Sefalosporinler, östrojenlerin kontraseptif etkisini azaltabilir.
- Sefpodoksimin besinlerle birlikte kullanımı biyoyararlanımını artırır.
- Sefalosporinler ile tedavi sırasında pozitif Coombs testi bildirilmiştir.
- Sefpodoksim proksetil ile tedavi edilen hastalarda spesifik olmayan redükleyici ajanlarla
yapılan idrar glukoz tayinleri yalancı-pozitif reaksiyon verebilir. Bu durum enzimatik glukoz
oksidaz reaksiyonlarına dayanan spesifik yöntem kullanıldığında görülmez.
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebe kadınlara verilirken tedbirli olunmalıdır.
Gebelik dönemi
Çeşitli hayvan türleriyle yapılan çalışmalar sefpodoksim proksetilin herhangi bir teratojenik
ve fetotoksik etkisini göstermemiştir. Ancak, gebelerde sefpodoksim proksetilin güvenliliği
saptanmamış olduğundan gebelik sırasında kullanılmaması önerilmektedir.
Laktasyon dönemi
Sefpodoksim anne sütü ile atılmaktadır. ECSERY tedavisi sırasında emzirme durdurulmalıdır
ya da emziren annede ECSERY tedavisinden kaçınılmalıdır.
5/13Üreme yeteneği / Fertilite
Sıçanlarda ve tavşanlarda yapılan embriyotoksisite araştırmalarında herhangi bir teratojenik
potansiyel belirtisi ortaya çıkmamıştır. Sefpodoksim sıçanlarda fertilite araştırmalarında ve
peri- ve postnatal araştırmalarda istenmeyen bir etki oluşturmamıştır. Sıçanlarda plasentadan
geçtiği ve sütte aktif madde veya metabolitlerinin görüldüğü saptanmıştır. İnsanlarda
gebelikte kullanımı ile ilgili deneyim bulunmamaktadır.
4.7. Araç ve makine kullanımı üzerindeki etkiler
Sersemlik hissi nedeniyle araç ya da makinelerin kullanımı konusunda dikkatli olunmalıdır.
4.8. İstenmeyen etkiler
Advers ilaç reaksiyonları aşağıdaki sıklık derecesine göre belirtilmiştir:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila ≤ 1/1.000); çok seyrek (≤ 1/10.000), bilinmiyor (eldeki verilerden
hareketle tahmin edilemiyor).
Bağışıklık sistemi bozuklukları
Bilinmiyor: Anjiyoödem, bronkospazm, anafilaktik şok
Deri ve deri altı doku bozuklukları
Yaygın olmayan: Raş, ürtiker
Bilinmiyor: Kızarıklık, kaşıntı, ürtiker, purpura. Diğer sefalosporinlerle olduğu gibi, izole
büllöz erüpsiyon vakaları (eritema multiforme, Stevens-Johnson sendromu, toksik epidermal
nekroliz) bildirilmiştir.
Gastrointestinal bozukluklar
Yaygın: Bulantı, diyare
Yaygın olmayan: Kusma, abdominal ağrı
Seyrek: Enterokolit
Bilinmiyor: Bütün diğer geniş spektrumlu antibiyotiklerde olduğu gibi diyare, enterokolitin
bir semptomu olabilir ve bazen bu durumda dışkıda kan görülebilir. Antibiyotik kullanımında
görülen tipik enterokolit, psödomembranöz kolittir (Bkz. bölüm 4.4).
Hepato-biliyer bozukluklar
6/13Yaygın olmayan: Aspartat aminotransferaz artışı (ASAT), alanin transferaz (ALAT) artışı,
kan alkalin fosfataz artışı
Seyrek: Hiperbilirubinemi
Enfeksiyon varlığı ile açıklanabilen anormal laboratuvar bulguları, normal üst sınır limitinin 2
katını nadiren aşabilir ve genellikle, kolestatik veya daha sık asemptomatik olarak görülen
karaciğer harabiyeti tablosunu sergiler.
Kan ve lenfatik sistem bozuklukları
Seyrek: Eozinofili, trombositopeni
Bilinmiyor: Nötropeni, agranülositoz, hemolitik anemi. Bu nadir olaylar tedavi kesilince
normale döner.
Böbrek ve üriner bozukluklar
Böbrek fonksiyonlarında değişiklik (özellikle aminoglikozidler ve/veya güçlü diüretiklerle
birlikte kullanıldığında)
Sinir sistemi bozuklukları
Yaygın olmayan: Baş ağrısı, sersemlik
Seyrek: Parestezi
Kulak ve iç kulak bozuklukları
Bilinmiyor: Tinnitus
Genel bozukluklar ve uygulama yeri bozukları
Yaygın olmayan: Asteni
Seyrek: Keyifsizlik
Enfeksiyonlar ve enfestasyonlar
Yaygın: Süperenfeksiyon
Bilinmiyor: Psödomembaronöz kolit, duyarlı olmayan organizmaların aşırı üremesi
Diğer antibiyotiklerle olduğu gibi, sefpodoksim proksetil kullanımı, özellikle uzun süreli ise,
duyarlı olmayan mikroorganizmaların aşırı üremesine yol açabilir. Hastanın durumunun
değerlendirilmesi ve tedavi sırasında süperenfeksiyon ortaya çıkarsa, uygun önlemlerin
alınması gerekir.
7/13Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Spesifik bir antidotu bulunmadığından doz aşımı durumunda semptomatik tedavi
uygulanmalıdır. Bazı sefalosporinlerle (esas olarak enjektabl olanlarla), özellikle böbrek
yetmezliği olan hastalarda doz aşımında reversibl ensefalopati riski bildirilmiştir.
4. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antibakteriyel ilaçlar- Sefalosporinler (3. Kuşak)
ATC Kodu: J01DD13
Sefpodoksim proksetil, oral olarak uygulanan geniş spektrumlu, yarı-sentetik, üçüncü kuşak
sefalosporin sınıfı bir antibiyotiktir. Sefpodoksim proksetil bir ön ilaç olup aktif metaboliti
sefpodoksimdir.
Sefpodoksim, Gram-pozitif ve Gram-negatif bakterilere karşı in vitro etkilidir. Sefpodoksim
hücre duvarı sentezinin inhibisyonu yoluyla bakterisid etki gösterir; beta-laktamazlara karşı
oldukça dayanıklıdır.
Aşağıdaki mikroorganizmalar sefpodoksime karşı genellikle duyarlıdır:
-Gram-pozitif organizmalar
Streptococcus pneumoniae
Streptococcus spp.
Propionibacterium acnes
Corynebacterium diphteriae
-Gram- negatif organizmalar
Haemophilus influenzae (beta-laktamaz üreten ve üretmeyen suşlar)
Haemophilus parainfluenzae (beta-laktamaz üreten ve üretmeyen suşlar)
8/13Moraxella (Branhamella) catarrhalis (beta-laktamaz üreten ve üretmeyen suşlar)
Neisseria meningitidis
Neisseria gonorrhoeae (beta-laktamaz üreten ve üretmeyen suşlar)
Escherichia coli
Klebsiella pneumoniae
Klebsiella oxytoca
Proteus mirabilis
Proteus vulgaris
Citrobacter diversus
Salmonella spp.
Providencia spp.
Shigella spp.
Pasteurella multocida
Fusobacterium
Aşağıdaki bakteriler sefpodoksime orta derecede duyarlıdır:
Metisiline duyarlı stafilokoklar, Yersinia enterocolitica, Aeromonas hydrophila.
Aşağıdaki bakteriler sefpodoksime dirençlidir:
Enterobacter spp., Morganella morganii, Serratia marcescens, Citrobacter freundii,
Acinetobacter spp., Peptostreptokoklar, Enterokoklar, metisiline dirençli stafilokoklar, JK
grubu Corynebacteria, Listeria monocytogenes, Pseudomonas spp., Clostridium spp.,
Bacteroides fragilis ve benzer türler.
5.2. Farmakokinetik özellikler
Emilim:
Sefpodoksim proksetil bir ön ilaç olup oral uygulamayı takiben gastrointestinal kanaldan
emilerek aktif metaboliti olan sefpodoksime hidrolize edilir.
Yemeklerle birlikte alındığında emilimi artar.
9/13100 mg ve 200 mg dozları takiben ortalama maksimum plazma konsantrasyonları (C )
max
sırasıyla 1-1.2 mg/l ve 2.2-2.5 mg/l’dir. Maksimum plazma konsantrasyonlarına ilacın
verilmesinden 2-3 saat (T ) sonra ulaşılır.
max
100 mg ve 200 mg dozların oral uygulamasından 12 saat sonraki rezidüel konsantrasyonlar
sırasıyla 0.08 mg/l ve 0.18 mg/l’dir. Günde 2 kez 100 mg ve 200 mg tabletler 14.5 gün
boyunca kullanıldığında, birikim olmamıştır ve farmakokinetik parametreler önemli oranda
değişmemiştir.
Dağılım
Sefpodoksim plazma proteinlerine % 21-29 oranında bağlanır.
 Tonsillerdeki yaklaşık konsantrasyonları, 100 mg’lık tek doz alımından 4 saat sonra
yaklaşık 0.24 mikrogram/g olup 7 saat sonra yaklaşık 0.1 mikrogram/g’a düşer. 200
mg’lık tek doz alımından sonra barsak sıvı konsantrasyonu plazma konsantrasyonunun
% 80’idir.
 200 mg sefpodoksim kullanımında 3-12 saat sonra akciğer doku konsantrasyonu 0.6
mikrogram/g ve 0.2 mikrogram/g arasında değişir. Plevra sıvı konsantrasyonları ise
0.6-0.8 mg/l arası değişir.
 200 mg sefpodoksim kullanımından 1-4 saat sonra bronş mukozası konsantrasyonu
yaklaşık 1 mikrogram/g’dır. (Plazma konsantrasyonun % 40-45’i)
 200 mg sefpodoksim doz alımından 3-12 saat sonra ortalama böbrek doku
konsantrasyonu 0.6 mikrogram/g-3.1 mikrogram/g arası değişmektedir.
 200 mg sefpodoksim doz alımından 3-6 saat sonra ortalama prostatik doku
konsantrasyonu 0.6 mikrogram/g-0.2 mikrogram/g arası değişmektedir.
Biyotransformasyon:
Nonspesifik esterazlar tarafından hızla bakterisid etkili sefpodoksime hidrolize olur.
Eliminasyon:
Eliminasyon yarılanma ömrü ortalama 2.4 saattir. Sefpodoksim proksetilin emilimini takiben
salınan sefpodoksimin %80’i değişmemiş olarak idrarla atılır.
10/135.3. Klinik öncesi güvenlilik verileri
Sefpodoksim proksetil rölatif olarak toksisite göstermeyen bir bileşiktir. Yürütülen toksisite
çalışmalarında, insanda oral antibiyotik olarak kullanımını kısıtlayacak hiçbir bulguya
rastlanmamıştır.
Akut toksisite (oral uygulama)
LD50, farelerde 8 g/kg’ın ve sıçanlarda 4 g/kg’ın üzerinde bulunmuştur. Fisher sıçanlarında, 1
g/kg ve daha yüksek dozlardan sonra feçes kıvamında ve vücut ağırlığında geçici istenmeyen
etkiler ortaya çıkmıştır. Köpeklerde 800 mg/kg’lık tek dozun toksik olmadığı gösterilmiştir.
Kronik toksisite (oral uygulama)
Kronik toksisite araştırmaları sıçanlarda 12 ay ve köpeklerde 6 ay süreyle gerçekleştirilmiştir.
Maksimal günlük dozlar, Wistar sıçanlarında 1000 mg/kg ve köpeklerde 400 mg/kg, yani
terapötik dozun (3 - 6 mg/kg) çok üzerinde olmuştur. Wistar sıçanlarına 12 ay boyunca oral
yolla verilen 250, 500 ve 1000 mg/kg ile mortalite görülmemiştir. Sadece 1000 mg/kg’ın
üzerindeki bir dozla istenmeyen gastrointestinal etkiler gözlenmiştir; bunlar başlıca feçesin
yumuşaklaşması ve çekumda dilatasyondur.
Fisher sıçanlarında daha belirgin olan intestinal yan etkiler, sefpodoksimin antibakteriyel
etkisinin ve bunun sonucu ortaya çıkan intestinal flora değişikliklerinin sonucunda
oluşmuştur. Köpeklerde 6 ay süreyle oral yolla günde 0, 25, 100 ve 400 mg/kg kullanılması
ile mortalite görülmemiştir. Değişime uğramamış madde sadece feçeste saptanmıştır.
Üreme toksikolojisi:
Sıçanlarda ve tavşanlarda yapılan embriyotoksisite arastırmalarında herhangi bir teratojenik
potansiyel belirtisi ortaya çıkmamıştır. Sefpodoksim sıçanlarda fertilite araştırmalarında ve
peri- ve postnatal araştırmalarda istenmeyen bir etki oluşturmamıştır. Sıçanlarda plasentadan
geçtiği ve sütte aktif madde veya metabolitlerinin görüldüğü saptanmıştır. İnsanlarda
gebelikte kullanımı ile ilgili deneyim bulunmamaktadır.
Mutajenite:
Çeşitli sistemlerdeki kapsamlı mutajenite araştırmaları negatif sonuçlar vermiştir.
Kanserojenite:
Kanserojenik potansiyel araştırmaları bildirilmemiştir
11/136. FARMASÖTİK ÖZELLİKLER
6.1. Yardımcı maddelerin listesi
Laktoz Monohidrat
Karmelloz Kalsiyum (Karboksimetil Selüloz Kalsiyum)
Hidroksipropilselüloz
Sodyum Laurilsülfat
Kroskarmelloz Sodyum (Çapraz Bağlı Karboksimetil Selüloz Sodyum)
Magnezyum Stearat
Kaplama maddesi: Opadry 200 200F280000 White
Bileşimi: Polivinil Alkol
Titanyum Dioksit (E171)
Talk, Polietilen Glikol
Metakrilik asit kopolimer
Sodyum Bikarbonat
6.2. Geçimsizlikler
Bildirilmemiştir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında ve ambalajında saklanmalıdır.
6.5. Ambalajın niteliği ve içeriği
Kutuda, OPA/Al/PVC – Al folyo blister içinde 10 ve 20 film tablet.
6.6. Beşeri tıbbi ürünlerden arta kalan maddelerin imhası ve diğer özel önlemler
Kullanılmamış olan ürünler ya da artık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıkları Kontrolü Yönetmeliği” ne uygun olarak imha edilmelidir.
12/137. RUHSAT SAHİBİ
PharmaVision Sanayi ve Ticaret Anonim Şirketi
Davutpaşa Cad. No:145 34010 Topkapı İstanbul
Telefon: 0212 482 00 00
Faks: 0212 482 00 33
8. RUHSAT NUMARASI
2015/926
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 09.12.2015
Ruhsat yenileme tarihi:
10. KÜB’ÜN YENİLENME TARİHİ
-
13/13