1  KULLANMA TALİMATI  
 
XAPTO 350 mg enjeksiyonluk çözelti hazırlamak için toz  
Damar içine uygulanır. 
Steril 
 
• Etkin madde: Her flakon 350 mg daptomisin içerir.  
• Yardımcı maddeler: Sodyum  hidroksit , enjeksiyonluk su. 
 
 
Bu Kullanma Talimatında:  
 
1. XAPTO nedir ve ne için  kullanılır?  
2. XAPTO’yu kullanmadan önce dikkat edilmesi gerekenler  
3. XAPTO nasıl  kullanılır?  
4. Olası yan etkiler  nelerdir?  
5. XAPTO’nun saklanması  
 
Başlıkları yer almaktadır. 
 
1. XAPTO nedir ve ne için  kullanılır?  
 
XAPTO, daptomisin adı verilen etkin maddeyi içeren bir ilaçtır.  
 
XAPTO, 350 mg daptomisin etkin maddesini içerir. XAPTO, flakon içerisinde soluk sarı ila açık 
kahverengi arası bir renge sahip liyofilize kütledir. 
 
XAPTO, bir cam flakon ve kullanma talimatı içeren ambalajlar halinde sunulmaktadır. 
Daptomisin  doğal bir siklik lipopeptid  ürünüdür. Gram -pozitif bakterilerin çoğalmasını 
durdurabilen bir antibakteriyeldir.  
 
  
doktorunuza bu ilacı kullandığınızı söyleyiniz.  
•Bu  talimatta  yazılanlara aynen uyunuz. İlaç hakkında size önerilen dozun 
dışında yüksek veya düşük doz  kullanmayınız. 
kullanımı  sırasında,  doktora veya hastaneye  gittiğinizde  
 Bu ilacın  
Bu kullanma talimatını saklayınız. Daha sonra tekrar okumaya ihtiyaç 
duyabilirsiniz. 
Eğer ilave sorularınız olursa, lütfen doktorunuza veya eczacınıza danışınız. 
Bu ilaç kişisel olarak sizin için reçete edilmiştir, başkalarına ve rmeyiniz.  
• 
 
• • 
• 
Bu ilacı kullanmaya başlamadan  önce bu KULLANMA TALİMATINI 
dikkatlice okuyunuz, çünkü sizin için önemli bilgiler  içermektedir.  2   
XAPTO, yetişkinlerde cilt ve yumuşak doku enfeksiyonlarının tedavisinde kullanılır. Ayrıca 
yetişkinlerde, Staphylococcus aureus adı verilen bir bakterinin neden olduğu bakteriyemi 
(kanda bakterilerin çoğalması) ve endokarditleri (kalbin iç kısmını kaplayan dokuların- kalp 
kapakçıkları dahil -enfeksiyonu) tedavi etmek için de kullanılır. 
 
2. XAPTO’yu kullanmadan önce dikkat edilmesi  gerekenler  
 
XAPTO’yu  aşağıdaki durumlarda KULLANMAYINIZ  
 
Eğer;  
• Daptomisine veya sodyum hidroksite karşı aşırı duyarlılığınız (alerjiniz)  varsa  
 
Alerjiniz  olabileceğini düşünüyorsanız, XAPTO almadan  önce  doktorunuzu 
bilgilendiriniz.  
 
XAPTO’yu aşağıdaki durumlarda DİKKATLİ KULLANINIZ  
 
Eğer;  
 
• XAPTO de dahil olmak üzere neredeyse tüm antibakteriyel maddelerle tedavi edilen 
hastalarda akut alerjik reaksiyonlar gözlenmiştir. Hırıltı, nefes alma güçlüğü, yüz, boyun ve 
boğazda şişme, döküntü ve ürtiker, ateş gibi alerjik reaksiyonu akla getirebilecek 
semp tomlar yaşadığınız takdirde, hemen doktorunuza danışınız (daha fazla bilgi için bu 
talimatın 4. bölümüne  bakınız).  
• Böbrek problemi yaşıyorsanız ya da daha önceden yaşadıysanız, doktorunuzun XAPTO  
dozunda değişiklik yapması gerekebilir (bu kullanma talimatı nın 3. bölümüne bakınız). 
• Kaslarda hassasiyet ya da ağrı veya kas güçsüzlüğü varsa (daha fazla bilgi için bu kullanma 
talimatının 4. bölümüne bakınız). Böyle bir etki fark ettiğiniz takdirde, bunu doktorunuza bildiriniz. Doktorunuz size bir kan testi uygul ayacak ve sonrasında XAPTO tedavisine 
devam edip etmeyeceğinize karar  verecektir.  
• El ya da ayaklarda anormal uyuşma, his kaybı ya da hareket güçlüğü var ise. Doktorunuz 
durumu değerlendirdikten sonra XAPTO tedavisine devam edip etmeyeceğinize karar 
verecek tir. 
• İshal, özellikle kanlı ishal probleminiz  varsa.  
• Yeni başlayan ya da gittikçe artan ateş, öksürük ya da nefes darlığı problemleriniz varsa. 
Bunlar, nadir görülen fakat ciddi bir akciğer hastalığı olan eozinofilik pnömoninin belirtileri  
olabilir.  Eğer  bu belirtileri yaşarsanız,  doktorunuza  haber  veriniz. Doktorunuz  
akciğerlerinizin durumunu kontrol edecek ve XAPTO tedavisine devam edip etmemeniz 
gerektiğine karar verecektir.  
• Fazla kilolu iseniz, XAPTO kan düzeylerinizin ortalama ağırlığa sahip kişilerde bulunandan 
daha yüksek olması olasılığı vardır ve yan etkiler durumunda dikkatli takibe ihtiyaç  
duyabilirsiniz.  3   
 
Doktorunuz hem tedaviye başlamadan önce hem de XAPTO tedavisi sırasında sık sık kas 
sağlığınızı izlemek için kan testleri yapacaktır.  
 
Eğer  böbrek  hastalığınız  varsa,  doktorunuz  XAPTO tedavisi  sırasında böbrek 
fonksiyonlarınızı ve kas sağlığınızı daha sık izleyecektir.  
 
Size kan pıhtılaşma testi uygulanacaksa bu teste girmeden önce XAPTO tedavisi gördüğünüzü 
doktorunuza bildiriniz çünkü XAPTO bu testin sonucunu etkileyebilir.  
 
XAPTO zatürre (akciğer dokusunda gelişen bir enfeksiyon ya da enflamasyon) tedavisinde  
kullanılmaz.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
XAPTO’nun yiyecek ve içecek ile kullanılması  
Uygulama yöntemi açısından yiyecek ve içeceklerle etkileşimi yoktur.  
 
Hamilelik  
 
İlacı kullanmadan önce doktorunuza veya eczacınıza danışınız.  
 
XAPTO genellikle ham ile kadınlara verilmemektedir. Hamile iseniz, hamile olabileceğinizi 
düşünüyorsanız ya da hamile kalmayı planlıyorsanız, bunu doktorunuza bildiriniz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
 
İlacı kullanmadan önce doktorunuza veya eczacınıza danışınız.  
 
XAPTO ile tedavi sırasında çocuk emzirmemelisiniz. Eğer emziriyorsanız, XAPTO kullanmaya 
başlamadan önce bunu doktorunuza bildiriniz.  
 
Araç ve makine  kullanımı  
 
XAPTO’n un araç ya da makine kullanma yeteneği üzerinde bilinen bir etkisi yoktur.  
     4   
XAPTO’n un içeriğinde bulunan bazı yardımcı maddeler hakkında önemli bilgiler  
 
Bu tıbbi ürün her flakonda 1 mmol (23 mg)’dan daha az sodyum içerir; bu dozda sodyuma bağlı 
herhangi bir yan etki beklenmemektedir.  
 
Diğer ilaçlar ile birlikte kullanımı 
Aşağıdaki ilaçlardan herhangi birini kullanıyorsanız lütfen doktorunuza bilgi veriniz:  
 
• Kolesterolü düşürmek için kullanılan statin ler, diğer lipid düşürücü ilaçlar veya siklosporin 
(organ rejeksiyonunu önlemek üzere transplantasyonda ya da romatoid artrit veya atopik 
dermatit gibi diğer rahatsızlıklarda kullanılan bir tıbbi ürün). XAPTO tedavisi sırasında 
statin kullanımı, plazma kre atin fosfokinaz (CPK) testi kan değerlerini ve kasları etkileyen 
yan etkileri artırabilir, bu nedenle doktorunuz size XAPTO vermemeye ya da statin 
tedavisini bir süre kesmeye karar  verebilir.  
• Nonsteroidal antienflamatuar ilaçlar (NSAID’ler) ya da COX -2 inh ibitörleri (örn., 
selekoksib) olarak adlandırılan ağrı kesici ilaçlar. Bunlar XAPTO’nin  böbrekteki etkisini 
bozabilir.  
• Varfarin kullanımı: Varfarin kan pıhtılaşmasını engellemek amacıyla kullanılan bir  ilaçtır.  
 
XAPTO ile tedaviniz süresince bu ilaçları ku llanmaktan kaçınmalısınız. Eğer bunlardan herhangi 
birini kullanıyorsanız, doktorunuz size başka alternatif ilaçları reçete edebilir. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza bunlar hakkında bilgi veriniz. 
 
3. XAPTO  nasıl  kullanılır?  
Uygun kullanım ve doz/uygulama sıklığı için talimatlar:  
 
XAPTO size genellikle bir doktor ya da hemşire tarafından uygulanır.  
 
Doz, vücut ağırlığınıza ve tedavi edilen enfeksiyonun türüne bağlı olacaktır. Cilt enfeksiyonları 
için normal yetişkin dozu her kilogram (kg) başına 4 mg’dır ve günde bir kez uygulanır; kan ya 
da kalp enfeksiyonları için ise doz, kilogram (kg) başına yine günde bir kez uygulanan 6 mg’dır.  
 
Bir tedavi kürü;  
Cilt enfeksiyonları için yaklaşık 1 ila 2 hafta ve kan ya da kalp enfeksiyonları için 2 ila 6 hafta 
sürmektedir. Tedavinizin ne kadar süre ile devam edeceğine doktorunuz karar verecektir.  
 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 
  5   
 
Uygulama yolu ve metodu:  
Bu dozlar yaklaşık 2 dakikalık bir sürede damardan (bir toplardamara) enjeksiyon yoluyla 
uygulanır.  
Değişik yaş grupları 
Çocuklarda kullanımı:  
XAPTO’n un 18 yaş altı çocuklarda enfeksiyon  tedavisinde kullanımı incelenmemiş olduğu için  
önerilmemektedir.  
 
Yaşlılarda  kullanımı:  
65 yaşın üzerinde iseniz, böbrekleriniz normal çalıştığı sürece size de diğer yetişkinler ile aynı 
doz verilecektir.  
 
Özel kullanım durumları:  
Böbrek yetmezliği:  
Eğer böbrekleriniz iyi çalışmıyorsa, XAPTO size daha seyrek olarak uygulanır (gün aşırı 
olabilir). Eğer diyalize giriyorsanız ve bir sonraki XAPTO dozunuz bir diyaliz gününe denk 
geliyorsa, o zaman XAPTO size diyaliz seansınızdan sonra uygulanacaktır. 
 
Karaciğer yetmezliği:  
Eğer hafif ya da orta şiddette karaciğer yetmezliğiniz (Child -Pugh Sınıf B) varsa XAPTO  
uygulaması sırasında doz ayarlaması yapılmasına gerek yoktur. Şiddetli karaciğer yetmezliği 
olan hastalarla (Child -Pugh Sınıf C) ilgili herhangi bir veri mevcut değildir. 
 
Eğer XAPTO’n un etkisinin çok güçlü veya çok zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla XAPTO  kullandıysanız:  
Geçerli değildir.  
 
XAPTO ’yu kullanmayı unutursa nız: 
Geçerli değildir.  
 
XAPTO  ile tedavi sonlandırıldığında oluşabilecek etkiler  
XAPTO tedavisini sonlandırmak hastalığınızın daha kötüye gitmesine neden olabilir. 
Doktorunuz tarafından belirtilmedikçe XAPTO kullanmayı bırakmayınız.  
 
4. Olası yan etkiler  nelerdir?  
Tüm ilaçlarda olduğu gibi, XAPTO ile tedavi edilmiş hastalar yan etkiler yaşayabilir, fakat bu 
yan etkiler herkeste  görülmemektedir.  
 6   
XAPTO’nun  kullanılması sonucunda aşağıda belirtilen yan etkiler ortaya çıkabilir: Yan etkiler 
aşağıdaki kategor ilerde gösterildiği şekilde sıralanmıştır:  
 
Çok yaygın  : 10 hastanın en az birinde görülebilir.  
Yaygın  : 10 hastanın birinden az, fakat 100 hastanın birinden fazla  görülebilir. 
Yaygın  olmayan  : 100 hastanın birinden az, fakat 1.000 hastanın birinden fazla 
görülebilir.  
Seyrek  : 1.000 hastanın birinden az , fakat 10.000 hastanın birinden fazla  
görülebilir.  
Çok seyrek  : 10.000 hastanın birinden az  görülebilir.  
Sıklığı bilinmeyen  : Eldeki veriler ile belirlenemeyecek kadar az hastada  görülebilir.  
 
Aşağıdakilerd en biri olursa, XAPTO 'yu kullanmayı durdurunuz ve DERHAL 
doktorunuza  bildiriniz veya size en yakın hastanenin acil bölümüne başvurunuz:  
 
Çok seyrek ciddi yan etkiler  
XAPTO uygulaması sırasında bazı vakalarda bir aşırı duyarlılık reaksiyonu (anafilaksi, 
anjiyoödem, eozinofilinin eşlik ettiği ilaç döküntüsü ve sistemik semptomları içerebilecek 
(DRESS) ciddi alerjik reaksiyon) bildirilmiştir. Bu ciddi alerjik reaksiyona derhal müdahale edilmelidir. Aşağıdaki semptomlardan herhangi birini yaşarsanız derhal d oktorunuza veya 
hemşirenize haber veriniz:  
- Göğüs ağrısı veya darlığı, 
- Kabarcıklı, bazen ağız ve genitalleri etkileyen döküntü, 
- Boğaz çevresinde şişlik,  
- Hızlı veya güçsüz  nabız, 
- Hırıltı,  
- Ateş,  
- Titreme,  
- Sıcak  basmaları,  
- Baş dönmesi,  
- Bayılma,  
- Metalik  tat. 
 
Sıklığı bilinmeyen ciddi yan etkiler:  
Çoğunlukla 2 haftadan uzun tedaviden sonra XAPTO verilen hastalarda eozinofilik pnömoni 
olarak adlandırılan nadir, ancak potansiyel olarak ciddi akciğer bozukluğu bildirilmiştir. 
Belirtiler  nefes darlığı, yeni veya kötüleşen öksürük ya da yeni veya kötüleşen ateşi içerebilir. 
Bu belirtileri yaşarsanız, derhal doktorunuza veya hemşirenize söyleyiniz. 
 Bunların hepsi çok ciddi yan etkilerdir.  
Eğer bunlardan biri sizde mevcut ise, sizin XAPTO 'ya karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
 7  En sık bildirilen yan etkiler aşağıda sunulmaktadır:  
 
Yaygın yan etkiler:  
- Pamukçuk gibi fungal  enfeksiyonlar,  
- İdrar yolu  enfeksiyonu,  
- Azalmış kırmız ı kan hücresi sayısı  (anemi),  
- Baş dönmesi, kaygı, uyuma  güçlüğü,  
- Baş ağrısı,  
- Ateş, güçsüzlük (asteni),  
- Yüksek veya düşük kan basıncı, 
- Kabızlık, karın ağrısı,  
- Diyare, mide bulantısı veya  kusma,  
- Mide  gazı,  
- Karın  şişliği,  
- Deri döküntüsü veya  kaşıntısı,  
- İnfüzyon bölgesinde ağrı, kaşıntı veya  kızarıklık,  
- Kollar veya bacaklarda  ağrı, 
- Daha yüksek karaciğer enzimleri veya kreatinin fosfokinaz (CPK) düzeylerini gösteren 
kan testi.  
 
XAPTO tedavisini takiben meydana gelebilecek diğer yan etkiler aşağıda sunulmaktadır. 
 
Yaygın olmayan:  
- Kan bozuklukları (örn., trombosit olarak adlandırılan küçük kan partiküllerinin sayısında artış; bu artış kan pıhtılaşması eğiliminde artışa ya da belli beyaz  kan hücresi tiplerinin 
düzeylerinin yükselmesine neden olabilir),  
- İştah azalması,  
- Eller veya ayaklarda karıncalanma veya uyuşma, tat  bozukluğu, 
- Titreme,  
- Kalp ritminde değişiklikler, sıcak basmaları,  
- Hazımsızlık (dispepsi), dil  enflamasyonu,  
- Kaşıntılı deri döküntüsü, 
- Kas ağrısı veya güçsüzlüğü, kas enflamasyonu (miyozit), eklem  ağrısı,  
- Böbrek problemleri,Vajina enflamasyonu ve  tahrişi,  
- Genel ağrı veya güçsüzlük, yorgunluk,  
- Artmış kan şekeri, serum kreatinin, miyoglobin veya laktat dehidrogenaz  (LDH) düzeyleri, 
uzamış kan pıhtılaşma süresi veya tuz dengesizliğini gösteren kan testi.  
 
Seyrek:  
- Deri ve gözlerde  sararma,  
- Uzamış protrombin süresi.  
 
 8   
Sıklığı bilinmeyen:  
Psödomembranöz kolit dahil, antibakteriyel ajanlarla ilişkili kolit (kan ve/veya mukus içeren, 
karın ağrısı veya ateş ile bağlantılı şiddetli ya da sürekli diyare).  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer al an “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında  daha fazla bilgi edinilmesine katkı sağlamış olacaksınız.  
 
5. XAPTO’nun saklanması  
XAPTO’yu  çocukların göremeyeceği, erişemeyeceği yerlerde ve ambalajında saklayınız. 
2°C ila 8°C’de bir buzdolabında saklayınız. Dondurmayınız. 
 
Son kullanma tarihi ile uyumlu olarak kullanınız.  
 
Etiketin veya ambalajın üzerinde belirtilen son kullanma tarihinden sonra XAPTO’yu  
kullanmayınız. 
 
Eğer üründe ve/veya ambalajında bozukluklar fark ederseniz XAPTO’yu  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
 
Ruhsat Sahibi: Centurion İlaç San. ve Tic. A.Ş. 
                 Sarıyer /İstanbul  
 
Üretim Yeri: Centurion İlaç Sanayi ve Ticaret A.Ş. 
                                  Sincan/Ankara  
 
 Bu kullanma talimatı 09/ 12/2022 tarihinde onaylanmıştır.  9  AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR.  
 
Önemli: Reçete etmeden önce, lütfen kısa ürün bilgisini inceleyiniz. 
 
 XAPTO’nun uygulama için hazırlanması  
 350 mg’lık takdim şekli:  
 
XAPTO steril, liyofilize toz olarak 350 mg daptomisin içeren tek kullanımlık flakonlarda takdim 
edilmektedir. Koruyucu ya da bakteriyostatik  madde içermemektedir. Son IV çözeltinin 
hazırlanmasında aseptik teknik kullanılmalıdır. 
 
XAPTO flakonun  içeriği, aseptik teknik kullanılarak, 50 mg/ml konsantrasyona aşağıdaki gibi 
sulandırılır: 
 
2 dakikalık intravenöz enjeksiyon olarak verilen XAPTO  
 Not: Ürünün köpüklenmesini önlemek için, sulandırma sırasında ya da sonrasında şiddetli 
çalkalamadan/ karıştırmadan kaçınılmalıdır.  
 
1. Tıpanın merkez kısmını maruz bırakmak için, g eçme kapak XAPTO’dan  çıkarılmalıdır.  
2. Uygun hacimde %0.9’luk sodyum klorür (350 mg’lık bir flakon için 7 mL), iğne     
 flakonun cidarına doğru yöneltilmek suretiyle, kauçuk tıpanın merkezinden flakona   
yavaşça enjekte edilmelidir.  
3. Flakon, XAPTO tozun tamamen ıslanmasını sağlamak üzere yavaşça döndürülmelidir.  
4. Islanm ış ürün 10 dakika bekletilmelidir.  
5. Flakon tamamen sulandırılmış bir çözelti elde etmek üzere gerektiği şekilde birkaç  
dakika yavaşça döndürülmelidir/karıştırılmalıdır.  
 
Parenteral ilaç ürünleri kullanımdan önce partikül içermemesi açısından gözle inc elenmelidir.  
 
Diğer bilgiler:  
Flakondaki sulandırılmış çözelti kimyasal ve fiziksel kullanım stabilitesini ,25°C’de 12 saat, 
buzdolabında (2- 8°C’de) saklandığında ise 48 saate kadar korumaktadır. 25°C’de toplam süre 
(flakon ) 12 saati (buzdolabında ise, 24 saati) geçmemelidir.  
 
XAPTO glukoz içeren çözeltilerle fiziksel ya da kimyasal olarak geçimsizlik gösterir.  
 XAPTO yukarıda bahsedilenlerin dışındaki diğer tıbbi ürünlerle karıştırılmamalıdır.  
  
 10  XAPTO yukarıda bahsedilenlerin dışındaki diğer tıbbi ürünlerle karıştırılmamalıdır. XAPTO’nun  
diğer IV maddelerle geçimliliğine dair sınırlı veriler mevcut olduğu için, katkı maddeleri ya da 
diğer ilaçlar XAPTO tek kullanımlık flakonlar ya da infüzyon torbaları na eklenmemeli ya da aynı 
IV hatta XAPTO ile eşzamanlı olarak infüzyon yoluyla verilmemelidir. Eğer farklı ilaçların sıralı 
infüzyonu için aynı IV hat kullanılırsa, XAPTO infüzyonundan önce ve sonra hattı geçimli bir 
intravenöz çözelti ile yıkayınız.  
 
XAP TO flakonları tek kullanımlıktır. Flakonda kalan kullanılmayan kısım atılmalıdır.  
 
 
 
 
 
 