1/7 KULLANMA TALİMATI  
INCONT  45 mg SR Uzatılmış  Salımlı Sert Kapsül  
Ağızdan (oral yolla) alınır. 
• Etkin madde:  Her bir kapsül 45 mg propiverin hidroklorür içerir.  
• Yardımcı maddeler:  Nötr Pellet (Cellets  500), Sitrik Asit (Susuz), Polivinil Pirolidon K25, 
Talk, Laktoz Monohidrat (sığır kaynaklı laktoz monohidrat), Eudragit S 100, Eudragit L 100, 
Trietilsitrat, Magnezyum Stearat, Eudragit RS 12.5, Eudragit RL 12.5 
Kapsül: No 1 Jelatin Opak Turuncu Kapsül;  a/a Kapak Kompozisyonu (mg):  Sarı Demir 
Oksit (E172), Kırmızı Demir Oksit (E172), Titanyum Dioksit (E171), Su,                                   
Jelatin (sığır jelatini). a/a Gövde Kompozisyonu (mg):  Sarı Demir Oksit (E172), Kırmızı 
Demir Oksit (E172), Titanyum Dioksit (E171), Su, Jelatin (sığır jelatini)  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  • Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
1. INCONT  SR Uzatılmış  Salımlı Sert Kapsül  nedir ve ne için kullanılır?  
2. INCONT  SR Uzatılmış  Salımlı Sert Kapsül’  ü kullanmadan önce dikkat edilmesi 
gerekenler  
3. INCONT  SR Uzatılmış  Salımlı Sert Kapsül nasıl kullanılır?  
4. Olası yan etkiler nelerdir?  
5. INCONT  SR Uzatılmış  Salımlı Sert Kapsül ’ün saklanması  
Başlıkları yer almaktadır. 
1. INCONT  SR Uzatılmış  Salımlı Sert Kapsül nedir ve ne için kullanılır?  
INCONT  SR Uzatılmış  Salımlı Sert Kapsül, beyaz veya beyazımsı pellet içeren, kapak ve 
gövde kısmı turuncu renkte “1” numara sert jelatin kapsüldür. Etkisinin gün boyu sürebilmesi 
için özel olarak tasarlanmıştır  
INCONT  SR Uzatılmış  Salımlı Sert Kapsül, 30 kapsül içeren blister ambalajda, hasta kullanma 
talimatını da içeren karton kutuda kullanıma sunulmaktadır. 
INCONT  SR Uzatılmış  Salımlı Sert Kapsül, idrar kesesinin aşırı çalışması veya omurilik 
hasarından kaynaklanan idrar kesesi kontrol güçlüğü çeken kişilerin tedavisinde 
kullanılmaktadır. Etkin madde olarak üriner antispazmodik ilaç grubundan, propiverin 
2/7 hidroklorür içerir. Vücudunuzda idrarınızın toplandığı idrar kesesinin (sidik torbası) kasılıp 
daralmasını engeller ve böylece idrar kesesinin taşıyabileceği miktarı artırır. Ayrıca, aşırı 
çalışan idrar kesesi belirtilerinin tedavisinde de kullanılır. 
Günde bir kez alınması gereken Uzatılmış  salımlı bir kapsüldür.  
2. INCONT  SR Uzatılmış  Salımlı Sert Kapsül’ ü kullanmadan önce dikkat edilmesi 
gerekenler  
INCONT  SR Uzatılmış  Salımlı Sert Kapsül ’ü aşağıdaki durumlarda 
KULLANMAYINIZ.  
Eğer;  
• Propiverine  veya kapsül bileşiminde yer alan yardımcı maddelerden herhangi birine karşı 
duyarlılığınız var ise,  
• Bağırsaklarınızda tıkanma varsa  
• İdrar kesenizde tıkanma varsa (idrar çıkışında güçlük)  
• Miyastenia gravis (bir tür kas güçsüzlüğü hastalığı) durumunda,  
• Bağırsakların çalışmasının durması (Bağırsak atonisi) durumunda, 
• Kan, mukus ve karın ağrısı eşliğinde diyareye sebep olan ciddi kalın bağırsak iltihabı 
(Ülseratif kolit) durumunda, 
• Toksik megakolon (Bağırsağın genişlemesi ile karakterize ciddi bir bağırsak hastalığı) 
durumunda,  
• Göz tansiyonunun artması (kontrol altında olmayan kapalı açılı glokom) durumunda  
• Orta veya ciddi düzeyde karaciğer yetmezliğiniz varsa,  
• Kalp atışlarınız hızlı ve düzensiz ise (Taşiaritmi),  
INCONT  SR Uzatılmış  Salımlı Sert Kapsül’ ü kullanmamalısınız.  
INCONT  SR Uzatılmış  Salımlı Sert Kapsül’ ü aşağıdaki durumlarda DİKKATLİ 
KULLANINIZ.  
Eğer,  
• Otonomik nöropatili  bir hasta iseniz (Otonomik nöropati, kontrolümüz dışındaki vücut 
fonksiyonlarını düzenleyen sinirlerin (örn: kan basıncı, kalp atım hızı, barsak ve idrar kesesi hareketleri ve diğer bedensel fonksiyonların felç olması durumudur)  
• Böbrekleriniz ile ilgili problemleriniz varsa,  
• Karaciğeriniz ile ilgili problemleriniz varsa,  
• Ciddi kalp yetmezliği durumunda  
• Prostat hipertrofisi, diğer adıyla prostat büyümesi (prostat bezinin büyüyerek idrar yolunu 
sıkıştırması durumu),  
• Tekrarlayan idrar yolu enfeksiyonu varsa  
• Üriner sistemde tümör varlığında  
• Glokom (göz içi basıncının artması) varsa  
• Asitli ve tahriş edici mide içeriğinin ağıza doğru geri dönmesine bağlı mide ekşimesi ve hazımsızlık (reflü özofajitli hastalarda hiatus herni ile birlikte) durumunda,  
• Kalp atışınız düzensizse (kardiyak aritmi)  
• Kalp atışınız hızlıysa (taşikardi)  
3/7 Bu uyarılar, geçmişteki herhangi bir dönemde dahi olsa, sizin için geçerliyse lütfen doktorunuza 
danışınız. 
INCONT  SR Uzatılmış  Salımlı Sert Kapsül’ ün yiyecek ve içecek ile kullanılması  
INCONT  SR Uzatılmış  Salımlı Sert Kapsül’ ü yemeklerle birlikte ya da yemeklerden ayrı 
olarak, bir bardak su yardımıyla alabilirsiniz. Kapsülünüzü kırmayınız, çiğnemeyiniz veya 
ağzınızda emmeyiniz.  
Hamilelik  
İlacı kullanmadan önce doktorunuza veya eczacınıza danışınız.  
Hamile iseniz veya hamile olduğunuzu düşünüyorsanız  INCONT  SR Uzatılmış  Salımlı Sert 
Kapsül  kullanmayınız. Hamile kalmayı planlıyorsanız, önce doktorunuzla konuşunuz. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
Emziriyorsanız, INCONT  SR Uzatılmış  Salımlı Sert Kapsül kullanmayınız. 
Araç ve makine kullanımı  
INCONT  SR Uzatılmış  Salımlı Sert Kapsül,  bazen bulanık görme ve uyuşukluk hali yaratabilir. 
Eğer uyuşukluk ya da bulanık görme şikayetiniz var ise araç veya makine kullanmamalısınız. 
INCONT  SR Uzatılmış  Salımlı Sert Kapsül’ün  içeriğinde bulunan bazı yardımcı 
maddeler hakkında önemli bilgiler  
INCONT  SR Uzatılmış  Salımlı Sert Kapsül laktoz içerir. Eğer doktorunuz, bazı şeker 
çeşitlerine karşı hassas olduğunuzu belirtmişse, bu ilacı kullanmadan önce doktorunuza 
danışınız. 
Diğer ilaçlar ile birlikte kullanımı  
INCONT  SR Uzatılmış  Salımlı Sert Kapsül ile tedavi sırasında genellikle başka ilaçlarda 
alabilirsiniz. Ancak INCONT  SR Uzatılmış  Salımlı Sert Kapsül bazı ilaçların etkilerini 
değiştirebilir; benzer şekilde bazı ilaçlar da INCONT  SR Uzatılmış  Salımlı Sert Kapsül’ ün 
etkilerini değiştirebilir. Bu nedenle, INCONT  SR Uzatılmış  Salımlı Sert Kapsül kullanmaya 
başlamadan önde doktorunuzu bu konuda bilgilendirmeniz gerekir.  
• Depresyon tedavisinde kullanılan ilaçlar (örn: imipramin, klomipramin, amitriptilin)  
• Sakinleştiriciler (örn: benzodiazepinler)  
• Sistematik uygulanan (yani cilt yüzeyine uygulanmayan, ağızdan ya da enjeksiyon yoluyla 
alındığında kana karışan) antikolinerjik ilaçlar (genellikle astım, karın krampları, göz problemleri veya idrar kaçırma tedavisinde kullanılan ilaçlar)  
• Amantadin (grip virüsü ve Parkinson hastalığı tedavisinde kullanılan bir ilaç)  
• Nöroleptikler (şizofreni ve anksiyete gibi ruhsal bozuklukların tedavisinde kullanılan ilaçlar, 
örn: promazin, olanzapin, ketiapin)  
• Beta stimülanlar (astım tedavisinde kullanılan ilaçlar)  
4/7 • Kolinerjikler (örn: karbakol, pilokarpin)  
• İzoniazid  (tüberküloz tedavisinde kullanılan bir ilaç  
• Metoklopramid (bulantı ve kusma tedavisinde kullanılan bir ilaç)  
• Metimazol (tiroid bezinin aşırı çalışmasının tedavisinde kullanılan bir ilaç)  
• Mantar enfeksiyonlarının tedavisinde kullanılan ketokonazol, itrakonazol isimli ilaçlar ile 
birlikte kullanılması  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. INCONT  SR Uzatılmış  Salımlı Sert Kapsül nasıl kullanılır?  
INCONT  SR Uzatılmış  Salımlı Sert Kapsül’ ü daima doktorunuzun belirlediği miktarda alınız. 
Doktorunuz size almanız gereken miktarı bildirecektir. Doktorunuzun belirlediği miktardan fazlasını almayınız. Şüphe duyduğunuz anda almanız gereken miktarı, doktorunuz veya eczacınızla kontrol ediniz. 
Doktorunuzun vermiş olabileceği diyete de mutlaka uyunuz.  
• Uygun kullanım ve doz/uygulama sıklığı için talimatlar:  
Genel doz günde bir kez INCONT  SR Uzatılmış  Salımlı Sert Kapsül olarak verilmiştir.  
• Uygulama yolu ve metodu:  
INCONT  SR Uzatılmış  Salımlı Sert Kapsül’ ü her gün düzenli olarak aynı saatte, yemeklerle 
birlikte ya da yemeklerden ayrı olarak almalısınız. Kapsülünüzü bir bütün halinde, kırmadan, 
çiğnemeden ya da ezmeden, bir bardak su ile alınız. 
• Değişik yaş grupları  
Çocuklarda kullanım:  
INCONT  SR Uzatılmış  Salımlı Sert Kapsül çocuklarda kullanılmamalıdır.  
Yaşlılarda kullanım:  
Günlük doz yetişkinlerde olduğu gibidir.  
Özel kullanım durumları 
Böbrek yetmezliği:  
Böbreklerinizle ilgili bir probleminiz varsa, doktorunuz almanız gereken dozu bildirecektir.  
Karaciğer yetmezliği:  
Doktorunuz tedaviye başlamadan önce ve tedaviniz süresince periyodik olarak karaciğerinizin 
durumunu değerlendirecektir. Doktorunuz karaciğerinizin durumuna göre ilacınızın dozunu azaltabilir ya da gerektiğinde tedavinizi sonlandırabilir. 
Eğer INCONT  SR Uzatılmış  Salımlı Sert Kapsül’ ün etkisinin çok güçlü veya zayıf olduğuna 
dair bir izleniminiz var ise doktorunuz veya eczacınız ile konuşunuz. 
 
5/7 Kullanmanız gerekenden daha fazla INCONT  SR Uzatılmış  Salımlı Sert Kapsül  
kullandıysanız:  
Size verilen dozdan fazlasını aldıysanız kullandığınız INCONT  SR Uzatılmış  Salımlı Sert 
Kapsül  ambalajını da yanınıza alarak derhal doktorunuza veya en yakın hastaneye başvurunuz. 
INCONT  SR Uzatılmış  Salımlı Sert Kapsül ’den kullanmanız gerekenden fazlasını aldıysanız 
derhal doktorunuza ya da en yakın hastaneye başvurunuz. 
INCONT  SR Uzatılmış  Salımlı Sert Kapsül’ ü kullanmayı unutursanız:  
İlacınızı doktorunuzun belirttiği şekilde almalısınız. İlacınızı almayı unutursanız, endişe 
etmeyiniz. Diğer ilacınızı normal zamanında alarak, programınıza devam ediniz. 
Unutulan dozları dengelemek için çift doz almayınız. 
INCONT  SR Uzatılmış  Salımlı Sert Kapsül ile tedavi sonlandırıldığındaki oluşabilecek 
etkiler  
Doktorunuz aksini belirtmedikçe, iyi hissediyor olsanız bile, ilacınızı kullanmaya devam ediniz. 
INCONT  SR Uzatılmış  Salımlı Sert Kapsül  tedavisini sonlandırmak, hastalık belirtilerinin 
yeniden görülmesine neden olabilir. 
4. Olası yan etkiler nelerdir? Tüm ilaçlar gibi INCONT ’un da, içeriğinde bulunan maddelere duyarlı olan kişilerde, yan 
etkileri olabilir.  
Aşağıdakilerden biri olursa, INCONT ’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
− Hırıltı, nefes almada güçlük veya sersemlik, göz kapağı, yüz, dudak veya boğazda şişme  
− Deri, ağız veya genital  bölgelerde pullanma ve kabarma  
− Tüm vücutta döküntü 
Bunların hepsi ciddi yan etkilerdir. Eğer bunlardan biri sizde mevcut ise, sizin INCONT ’a karşı 
ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür. Akut göz tansiyonu (glokom) atağı gelişebilir. Bu durumda ışık kaynaklarının etrafında renkli 
halkalar görülebilir veya göz içinde ve çevresinde ciddi derecede ağrı hissi gelişebilir. Bu durumda acil tıbbi müdahaleye başvurulmalıdır. 
INCONT  SR Uzatılmış  Salımlı Sert Kapsül’ ün kullanılması sonucunda aşağıda belirtilen yan 
etkiler ortaya çıkabilir: Yan etkiler aşağıdaki kategorilerde gösterildiği şekilde sıralanmıştır:  
Çok yaygın:             10 hastanın en az 1’inde görülebilir  
Yaygın:                    10 hastanın birinden az, fakat 100 hastanın birinden fazla görülebilir. 
Yaygın olmayan:     100 hastanın birinden az, fakat 1.000 hastanın birinden fazla görülebilir. 
Seyrek:                     1.000 hastanın birinden az, fakat 10.000 hastanın birinden fazla görülebilir.  
6/7 Çok seyrek:             10.000 hastanın birinden az görülebilir. 
Sıklığı bilinmeyen:  Eldeki veriler ile belirlenemeyecek kadar az hastada görülebilir.  
Çok yaygın: 10 hastanın en az 1’inde görülebilir.  
• Ağız kuruluğu  
Yaygın: 10 hastanın birinden az, fakat 100 hastanın birinden fazla görülebilir.  
• Görme bozukluğu ve odaklanma problemleri  
• Kabızlık  
• Hazımsızlık  
• Karın ağrısı  
• Baş ağrısı  
• Yorgunluk 
Yaygın olmayan: 100 hastanın birinden az, fakat 1.000 hastanın birinden fazla 
görülebilir.  
• Hasta hissetme, bulantı ve kusma  
• Baş dönmesini de içeren sersemlik 
• Titreme  
• İdrara çıkmada zorluk  
• Ateş basması  
• Tat alma bozukluğu  
• Tansiyon düşüklüğü ile seyreden uyuşukluk hissi  
• Kaşıntı 
• Mesanenin (idrar kesesi) boşalamaması  
Seyrek: 1.000 hastanın birinden az görülebilir. 
• Döküntü 
• Kalp atım hızında artış  
Çok seyrek: 10.000 hastanın birinden az görülebilir.  
• Huzursuzluk  
• Bilinç bulanıklığı  
• Kalp atışının hissedilmesi 
Sıklığı bilinmeyen: Eldeki veriler ile belirlenemeyecek kadar az hastada görülebilir. 
• Halüsinasyon (hayal görme)  
• Konuşma bozukluğu  
Bunlar INCONT ’un hafif yan etkileridir. Bu yan etkilerden herhangi biri ciddileşirse doktor 
veya eczacınıza bildiriniz. 
İstenmeyen etkilerin tümü geçicidir ve dozun azaltılması ya da tedavinin sonlandırılmasından 
sonraki, en fazla 1–4 gün içinde kaybolur.  
7/7 Uzun süreli tedavi esnasında, nadir vakalarda karaciğer enzimlerinde geri dönüşümlü 
değişiklikler görüldüğünden, karaciğer enzimleri izlenmelidir. 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamı ş olacaksınız.  
5. INCONT  SR Uzatılmış  Salımlı Sert Kapsül’ü n saklanması  
INCONT  SR Uzatılmış  Salımlı Sert Kapsül ’ü çocukların göremeyeceği, erişemeyeceği yerlerde 
ve ambalajında saklayınız. 
25ºC altındaki oda sıcaklığında saklayınız. Son kullanma tarihi ile uyumlu olarak kullanınız. 
Etiketin veya ambalajın üzerinde belirtilen son kullanma tarihinden sonra INCONT  SR 
Uzatılmış  Salımlı Sert Kapsül ’ü kullanmayınız. 
Eğer üründe ve/veya ambalajında bozukluklar fark ederseniz INCONT  SR Uzatılmış  Salımlı 
Sert Kapsül ’ü kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat sahibi:  
Adı      : Sanovel İlaç San. ve Tic. A.Ş.  
Adresi :  34460 İstinye -  İSTANBUL  
Tel      : 0 212 362 18 00  Faks    : 0 212 362 17 38  
 Üretim yeri:  
Adı      : Sanovel İlaç San. ve Tic. A.Ş.  
Adresi : 34580 Silivri/İstanbul  Tel      : 0 212 746 52 52  Faks     : 0 212 746 53 94  
 
Bu kullanma talimatı  16.09.2024 tarihinde onaylanmıştır.  
