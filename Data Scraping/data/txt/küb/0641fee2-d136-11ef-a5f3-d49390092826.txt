1
KISA ÜRÜN BİLGİSİ
1- BEŞERİ TIBBİ ÜRÜNÜN ADI
CAL-D-VİTA® efervesan tablet
2- KALİTATİF VE KANTİTATİF BİLEŞİM
Etkin madde:
Kalsiyum karbonat 1500 mg (600 mg elementer kalsiyum)
D vitamini 400 I.U. (10 mikrogram kolekalsiferol)
3
Yardımcı maddeler:
Aspartam (E 951) 15 mg
Sorbitol (E 420) 50 mg
Sodyum hidrojen karbonat 300 mg
Sodyum klorür 40 mg
Yardımcı maddelerin tam listesi için 6.1’e bakınız.
3- FARMASÖTİK FORM
Efervesan tablet
Portakalımsı beyaz-kırmızımsı beyaz renkte, silindirik, iki düzlemli benekli tabletler
4- KLİNİK ÖZELLİKLER
4.1- Terapötik endikasyonlar
 D vitamini ve kalsiyum yetersizliğinin önlenmesi ve tedavisi
3
 D vitamini ve kalsiyum yetersizliğine bağlı olarak ortaya çıkan osteoporoz ve
3
osteomalazi gibi hastalıkların önlenmesi ve ek tedavisinde endikedir.
4.2- Pozoloji ve uygulama şekli
Pozoloji / uygulama sıklığı ve süresi
Doktor tarafından başka şekilde tavsiye edilmediği takdirde;
Adolesanlar ve yetişkinler: Günde 1-2 efervesan tablet
12
Uygulama şekli
Efervesan tabletler bir bardak (200 ml) su içinde eritilerek, yemeklerden yarım saat
önce veya sonra alınır.
Özel popülasyonlara ilişkin ek bilgiler
Böbrek / Karaciğer yetmezliği:
Böbrek fonksiyon bozukluğu ve/veya böbrek taşı ile birlikte veya tek başına ciddi
hiperkalsiüri olanlarda kontrendikedir.
Hafif ve orta derecede böbrek yetmezliği, hafif hiperkalsiürisi veya böbrek taşı
hikayesi olan hastalarda dikkatli kullanılması, idrar ve plazma kalsiyum düzeylerinin
düzenli olarak izlenmesi önemli olabilir.
Kronik böbrek yetmezliği olan hastalarda alüminyum veya magnezyum içeren
antiasitlerin birlikte kullanılması, alüminyum veya magnezyumun kan düzeylerini
artırabilir.
Karaciğer yetmezliği olanlarda yalnız doktor tavsiyesi ile kullanılabilir.
Pediyatrik popülasyon: Çocuklarda kullanım ile ilgili deneyim yoktur.
Geriyatrik popülasyon: Geriyatrik hastalar için ayrı bir doz ayarlamasına gerek
yoktur.
Diyabetik popülasyon: Aspartam ve sorbitol ile tatlandırılmış olduğundan diyabetik
hastalar tarafından kullanılabilir.
4.3- Kontrendikasyonlar
- Bileşenlerinden bir veya birden fazlasına karşı aşırı duyarlılığı
- Hiperkalsemi ve/veya hiperkalsemi ile neticelenen sarkoidoz, kötü huylu kemik
hastalıkları ve primer hipertiroidi,
- Şiddetli hiperkalsiüri
- Böbrek fonksiyon bozukluğu
- D vitamini hipervitaminozu
- Nefrolityazis, nefrokalsinoz
- Hiperkalsemi ve/veya hiperkalsiürinin eşlik ettiği uzun süreli immobilizasyon
olan hastalarda kontrendikedir.
23
4.4- Özel kullanım uyarıları ve önlemleri
- Cal-D-Vita ile uzun süreli tedavi boyunca serum ve üriner kalsiyum seviyeleri
takip edilmeli ve serum kreatinin ölçümleri yoluyla böbrek fonksiyonları
izlenmelidir. İzleme özellikle yaşlı hastalarda ve kardiyak glikozitler veya
diüretikler ile eşzamanlı tedavide önemlidir. Hiperkalsemi veya böbrek
işlevlerinde bozulma belirtileri görülmesi durumunda doz azaltılmalı veya tedaviye
ara verilmelidir. Üriner kalsiyumun 7.5 mmol/24 saat’i (300 mg/24 saat) aşması
halinde tedavinin azaltılması veya tedaviye geçici olarak ara verilmesi önerilir.
- D vitamini içeren diğer ilaçları reçete ederken D vitamini dozunu (400 I.U.) göz
önünde bulundurunuz. İlave D vitamini veya kalsiyum tedavisi tıbbi gözetim
altında yapılmalıdır. Bu durumlarda, serum ve üriner kalsiyum seviyeleri düzenli
olarak izlenmelidir.
- Cal-D-Vita, D vitamininin metabolizmasının artma riski nedeniyle sarkoidoz
hastalarına dikkatle reçete edilmelidir. Bu hastalarda üriner ve serum kalsiyum
seviyeleri izlenmelidir.
- Böbrek yetmezliği olan hastaların D vitamini metabolizmasında bozulma söz
konusudur ve bu hastalar kolekalsiferol ile tedavi görürse, kalsiyum ve fosfat
homeostazı üzerindeki etkiler izlenmelidir.
- Sorbitol içerdiğinden nadir kalıtımsal fruktoz intolerans problemi olan hastaların
bu ilacı kullanmamaları gerekir.
- Cal-D-Vita her tablette, 4.57 mmol sodyum ihtiva eder. Bu durum, kontrollü
sodyum diyetinde olan hastalar için göz önünde bulundurulmalıdır.
- Cal-D-Vita, fenilalanine metabolize olan aspartam içerir; bu durum fenilketonurisi
olan hastalarda göz önünde bulundurulmalıdır.
4.5- Diğer tıbbi ürünler ile etkileşimler ve diğer etkileşim şekilleri
Her bir bileşen için literatürde çeşitli potansiyel etkileşimler bildirilmektedir. Bu
nedenle, başka herhangi bir ilaç alan veya tıbbi tedavi gören hastalar bu tıbbi ürünü
almadan önce bir doktora danışmalıdır.
İlaç etkileşimleri:
Kalsiyum:
Kalsiyum gibi divalent katyonlar, belirli maddelerle kompleksler oluşturarak her iki
maddenin de düşük absorpsiyonuna yol açarlar. Bu etkileşimler sindirim kanalında
meydana geldiğinden, kalsiyumun diğer ilaçlardan ayrı olarak alınması, etkileşim
potansiyelini en aza indirecektir. Aksi belirtilmedikçe, bu ilaçların kalsiyum
34
takviyesinden en az 2 saat önce veya 4 – 6 saat sonra ayrı olarak alınması genellikle
yeterlidir.
Kompleksler oluşturan maddeler şunlardır:
 Antibiyotikler ve antiviraller (örn. Tetrasiklinler, Kinolonlar, Proteaz
İnhibitörleri) absorbsiyonu azaltabileceklerinden en az 3 saat arayla
alınmalıdır.
 Levotiroksin. Hastalar, levotiroksini kalsiyum takviyesinden en az 4 saat önce
veya 4 saat sonra almalıdır.
 Fosfatlar, bifosfonatlar ve florürler. Hastalar, bifosfonatları kalsiyumdan en az
iki saat önce, ancak tercihen günün farklı bir saatinde almalıdır.
 Eltrombopag
Kalsiyum ve/veya D Vitamini:
 Tiyazid diüretikleri: Tiyazid diüretikleri idrar yoluyla kalsiyum atılımını azaltır.
Yüksek hiperkalsemi riski nedeniyle serum kalsiyumu, tiyazid diüretikleriyle
eşzamanlı kullanımı sırasında düzenli olarak izlenmelidir.
 Kardiyak glikozitleri ve Kalsiyum Kanal Blokerleri: Hiperkalsemi, digoksin gibi
kardiyak glikozitlerle birlikte ölümcül kardiyak aritmi riskini arttırır ve atriyal
fibrilasyonda verapamil gibi kalsiyum kanal blokerlerinin etkinliğini azaltır. Aynı
anda kalsiyum ve/veya D vitamini ile bu ilaçları birlikte alan kişilerde serum
kalsiyum düzeylerinin takip edilmesi önerilir.
D Vitamini:
 Bazı ilaçlar D vitamininin gastrointestinal absorpsiyonunu azaltabilir. D
vitamininden en az 2 saat önce veya 4-6 saat sonra, bu ilaçların D vitamininden
ayrı olarak alınması, bu etkileşimi en aza indirecektir. Bu ilaçlar şunlardır;
- İyon değiştirici resinler (örn. kolestiramin)
- Laksatifler (örn. mineral yağ, senna gibi stimulant laksatif)
- Orlistat
 Karbamazepin, fenitoin veya barbitüratlar: Karbamazepin, fenitoin veya
barbitüratlar, D vitamini metabolizmasını aktif olmayan metabolitine artırarak D3
vitamininin etkisini azaltır.
45
Gıda ve Gıda Takviyesi etkileşimleri:
Kalsiyum:
 Oksalik asit, fitik asit: Ispanak ve raventte bulunan oksalik asit ve tam taneli
tahıllarda bulunan fitik asit, kalsiyum absorpsiyonunu inhibe edebilir. Yüksek
oksalik asit ve fitik asit konsantrasyonlarına sahip gıdalar aldıktan sonraki 2 saat
içinde kalsiyum ürünleri alınması tavsiye edilmez.
 Demir, çinko, magnezyum: Kalsiyum takviyeleri, diyetteki demir, çinko ve
magnezyumun absorpsiyonunu azaltabilir. Bu da, bu mineraller için eksiklik riski
yüksek kişilerde bir etken olabilir. Yüksek eksiklik riski taşıyan hastalar,
diyetteki mineral absorpsiyonunun inhibe edilmesini önlemek için, kalsiyum
takviyelerini yemeklerle almak yerine yatmadan önce almalıdır.
Özel popülasyonlara ilişkin ek bilgiler:
Pediatrik popülasyon:
Etkileşim çalışması yapılmamıştır.
Geriatrik popülasyon:
Etkileşim çalışması yapılmamıştır.
4.6- Gebelik ve laktasyon
Genel tavsiye: Gebelik kategorisi C’dir.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Doğum kontrol yöntemleri üzerine bir etkisi bulunmadığına ve kullanırken doğum
kontrolü uygulamasının gerekliliğine dair bir veri bulunmamaktadır.
Gebelik dönemi
Sınırlı sayıda gebelikte maruz kalma olgularından gelen veriler, kalsiyum + vitamin D
kombinasyonun gebelik üzerinde ya da fetüsün/yeni doğan çocuğun sağlığı üzerinde
advers etkileri olduğunu göstermemektedir. Bugüne kadar herhangi önemli bir
epidemiyolojik veri elde edilmemiştir. Hayvanlar üzerinde yapılan çalışmalar, üreme
toksisitesinin bulunduğunu göstermiştir. İnsanlara yönelik potansiyel risk
bilinmemektedir.
Bu Kalsiyum + Vitamin D kombinasyonu tavsiye edilen dozlarda kullanıldığı
müddetçe gebelik döneminde genellikle güvenli kabul edilir. Ancak yine de, gebelikte
yalnızca klinik olarak endike olduğunda ve doktor tavsiyesi ile kullanılmalıdır. Kronik
56
doz aşımı fetüs ve yeni doğan için zararlı olabileceğinden dolayı önerilen doz
aşılmamalıdır.
Gebelik süresince günlük alınacak doz 1500 mg kalsiyumu ve 600 IU D vitaminini
aşmamalıdır.
Hayvanlarda, gebelik sırasında D vitamini doz aşımının teratojenik etkilerinin
bulunduğu gösterilmiştir. Önerilen dozlarda kullanıldığında insanlar için teratojenik
olduğuna dair kanıt yoktur.
Gebelik döneminde muhtemel aşırı D vitamini alımına bağlı olarak yenidoğanda
gelişen doğumsal hiperkalsemi, fetusta pek çok yan etkiye sebep olabilir; retinopati,
mental ve gelişim geriliği ile karakterize, paratiroid hormonun baskılanması,
hipokalsemi, kasılma, nöbetler ve valvüler aort stenoz sendromu gibi.
Laktasyon dönemi
Bu Kalsiyum + Vitamin D kombinasyonu ürün tavsiye edilen dozlarda kullanıldığı
müddetçe laktasyon döneminde genellikle güvenli kabul edilir. Ancak yine de,
laktasyonda klinik olarak endike olduğunda ve doktor tavsiyesi ile kullanılmalıdır.
Laktasyon süresince günlük alınacak doz 1500 mg kalsiyumu ve 600 IU D
vitaminini aşmamalıdır.
Kalsiyum ve D vitamini anne sütü ile atılmaktadır (süte geçmektedir.) Bu emzirilen
çocuğa kalsiyum veya D vitamini verileceği durumlarda göz önünde
bulundurulmalıdır.
Üreme Yeteneği/Fertilite:
Bugüne kadar, vitamin D ve/veya kalsiyumun insanlarda üremeye ilişkin advers etki
gösterdiğini kanıtlayan bir bilgi bulunmamaktadır.
4.7- Araç ve makine kullanımı üzerindeki etkiler
CAL-D-VİTA kullanımının araç ve makine kullanımı üzerine herhangi bir etkisi
bildirilmemiştir.
67
4.8- İstenmeyen etkiler
Çok yaygın (≥1/10); yaygın (≥1/100 ila < 1/10); yaygın olmayan (≥1/1,000 ila
<1/100); seyrek (≥1/10,000 ila <1/1,000); çok seyrek (< 1/10,000), bilinmiyor (eldeki
verilerden hareketle tahmin edilemiyor)
Aşağıdaki advers reaksiyonlar kalsiyum + vitamin D kombinasyonunun
ruhsatlandırılmasının ardından kullanımı sonrasında tanımlanmıştır. Sayısı belli
olmayan bir popülasyon tarafından gönüllü bildirim esasına göre raporlandığından
dolayı, ürün ile nedensellik ilişkisini kurmak ve sıklığını güvenilir biçimde
değerlendirmek mümkün değildir.
Bağışıklık sistemi hastalıkları:
Bilinmiyor: Alerjik reaksiyon, anafilaktik reaksiyon, anafilaktik şok.
İlgili laboratuvar ve klinik belirtilerle ilgili nadiren görülen aşırı duyarlılık
reaksiyonları astım sendromu, cilt ve/veya soluk borusunu, gastrointestinal kanalı
ve/veya kardiyovasküler sistemi etkileyen hafif ila orta düzey reaksiyonları içerir.
Semptomlar ürtiker, ödem, prurit, kardiyo-respiratuvar distresi içerebilir. Çok nadiren
de olsa anafilaktik şok dahil şiddetli reaksiyonlar bildirilmiştir.
Metabolizma ve beslenme hastalıkları:
Bilinmiyor: Hiperkalsemi, hiperkalsiüri (Yüksek/aşırı doz kullanımda gözlenmiştir).
Gastrointestinal hastalıklar:
Bilinmiyor: Kabızlık, flatülans, bulantı, kusma, karın ağrısı, ishal, gastrointestinal ve
abdominal ağrı
4.9- Doz aşımı ve tedavisi
CAL-D-VİTA’nın, tavsiye edildiği gibi kullanıldığında aşırı doz durumuna yol
açabildiğine ilişkin herhangi bir kanıt bulunmamaktadır.
Aşırı dozla ilgili raporların büyük bir çoğunluğu, yüksek dozlu tek vitamin ve/veya
multivitamin preparatlarının eşzamanlı alımıyla ilişkilidir.
Kalsiyum ve D vitamininin toplam alımının, Kalsiyumun 2500 mg’ı ve D vitamininin
4000 IU/gün’ü aşacak şekilde olması toksisiteye neden olabilir.
Hiperkalsemili hastalar veya hiperkalsemi, böbrek yetmezliği ve/veya nefrolitiyazis
eğilimi ile ilişkili durumlara sahip hastalar, düşük dozlarda kalsiyum ve D vitamini
toksisitesine daha duyarlıdır. Ürünün, bu hasta popülasyonlarında kullanılmasından
kaçınılmalıdır.
78
Özellikle duyarlı hastalarda, akut veya uzun süreli kalsiyum ve D vitamini doz aşımı,
D vitamini hipervitaminozu, hiperkalsemi, hiperkalsiüri ve hiperfosfatemiye sebep
olan böbrek yetmezliği, süt-alkali sendromu, vasküler ve yumuşak doku
kalsifikasyonuna, örneğin nefrolitiyazise yol açan kalsinoza neden olabilir.
Aniden başlayan baş ağrısı, konfüzyon gibi karakteristik olmayan başlangıç
semptomları ve kabızlık, ishal, mide bulantısı ve kusma gibi gastrointestinal
rahatsızlıklar akut aşırı doz belirtisi olabilir.
Bu semptomların ortaya çıkması halinde tedavi kesilmeli ve bir sağlık uzmanına
danışılmalıdır.
Toksisitenin ve hiperkalseminin laboratuvar ve klinik belirtileri çok çeşitlidir ve
hastanın duyarlılığına ve çevre koşullarına bağlıdır. Semptomlar, anoreksi, kilo kaybı,
susuzluk, poliüri ve diğer minerallerin absorpsiyonuyla karışmayı kapsayabilir.
Laboratuvar bulgularındaki değişiklikler, aspartat aminotransferaz ve alanin
aminotransferaz kan konsantrasyonlarında artışları kapsayabilir.
Kronik aşırı doz, hiperkalsemiye ikincil olarak damarlar ve organların
kalsifikasyonuna neden olabilir. Aşırı hiperkalsemi, koma ve ölümle sonuçlanabilir.
Hiperkalsemi tedavisi :
Kalsiyum ve D vitamini tedavisi kesilmelidir. Tiazid diüretikler ve kardiyak
glikozitlerle tedavi de durdurulmalıdır. Bilinç bozukluğu olan hastaların mideleri
boşaltılmalıdır. Rehidrasyon ve şiddetine göre diüretikler, bifosfonatlar, kalsitonin ve
kortikosteroidler ile izole ya da kombine tedavi başlatılmalıdır. Serum elektrolitleri,
böbrek fonksiyonları ve diürez takip edilmelidir. Ağır vakalarda EKG ve Santral
Venöz Basınç (CVP) takip edilmelidir.
5- FARMAKOLOJİK ÖZELLİKLER
5.1- Farmakodinamik özellikler
Farmakoterapötik grup: Mineral desteği (Kalsiyum-diğer ilaçlarla kombine)
ATC Kodu: A12AX
Aşağıdaki tabloda, sağlıklı bireylerin ‘‘günlük ihtiyacı karşılamak üzere gereksinim
duydukları minimum miktarlar –RDI (Recommended Daily Intakes)’’ ve ‘‘günlük
maksimum müsaade edilebilecek toplam miktarlar (*üst limit)’’ belirtilmiştir.
89
1-3 4-8 yaş Erişkin Erişkin Gebelik Emzirme
yaş kadın erkek dönemi Dönemi
Kalsiyum 500 800 1000-1300 1000-1300 1000-1300 1000-1300
(mg) 2500* 2500* 2500* 2500* 2500* 2500*
D vitamini 200 200 200-600 200 200 200
(IU) 2000* 2000* 2000* 2000* 2000* 2000*
Kalsiyumun ve D vitamininin metabolizması, özellikle kemik oluşumuyla ilgilidir.
3
Kalsiyum kemik oluşumu açısından önemlidir. Kan koagülasyonu, kas aktivitesi,
membran geçirgenliğinin korunmasında ve nöromüsküler sinapslarda sinir
impulslarının iletilmesinde rol oynar. Kalsiyum, esas olarak, eksiklik semptomlarına
yol açan kalsiyum metabolizması bozukluklarında endikedir. Kalsiyum alımı, özellikle
ihtiyacın arttığı veya absorpsiyonun azaldığı durumlarda diyetteki kalsiyum eksikliğini
düzeltir.
D Vitamini kalsiyum, fosfat ve magnezyumun intestinal absorpsiyonu için çok
önemlidir. Bu maddelerin vücut sıvılarındaki seviyelerini düzenler ve kandaki
kalsiyumun normal seviyede tutulmasına yardımcı olur. Ayrıca D Vitamini, iskeletin
organik öğelerinin sentezine ve kalsifikasyonuna katkıda bulunur.
5.2- Farmakokinetik özellikler
Genel Özellikler
İnsan sağlığı ve sağlıklı halin devamı, doğal olarak vitamin ve eser elementlerin
sürekli olarak alımı ve yönetilmesine bağlıdır ve bunların emilimi, vücutta dağılımı,
metabolizasyonu ve eliminasyonu spesifik fizyolojik mekanizmalar tarafından
gerçekleştirilir. Efervesan, çiğneme tabletleri ve film kaplı tabletler gastrointestinal
kanalda tamamen çözündüğü için bu bileşiklerin kullanımı uygundur. Bu ürünün her
bir bileşeninin farmakokinetik özelliği ayrıntılı bir şekilde belgelenmiştir.
Kalsiyum
Midede, bir pH fonksiyonu olarak kalsiyum iyonları salınır. Kalsiyum karbonat olarak
alınan kalsiyum, %20 – 30’u absorbe edilir ve absorpsiyon, vitamin D-bağımlı,
doyurulabilir, aktif transport yoluyla esas olarak duedonumda gerçekleşir. Kalsiyum,
vücuttan idrar, dışkı ve ter yoluyla atılır. Kalsiyumun idrarla atılması, kalsiyumun
tübüler yeniden absorpsiyonu ve glomerüler filtrasyonunun bir fonksiyonudur.
Emilim:
Midede, bir pH fonksiyonu olarak kalsiyum karbonattan kalsiyum iyonları salınır.
Kalsiyum absorpsiyonunu çeşitli faktörler etkilemektedir. En iyi bilinenler, D vitamini
durumu, intestinal geçiş süresi ve mukozal kütledir. Kalsiyum absorpsiyonu, aktif
910
transport yoluyla, esas olarak duodenumda gerçekleşir ve ayrıca pasif difüzyon
yoluyla da meydana gelebilir. Kalsiyumun enterositlere ve serozal tarafa aktif aktarımı
1, 25 (OH)2D’nin etkisine ve intestinal reseptörlerine bağlıdır. Bu mekanizma, düşük
ve orta miktarda alımlardaki kalsiyumun transportunu açıklamaktadır. Bu nedenle,
kalsiyum absorpsiyonu C vitamini durumuna bağlıdır. Sindirilen kalsiyumun yaklaşık
%20-35’i absorbe edilir, ancak bu durum diyetsel faktörlere ve ince bağırsağın
durumuna bağlı olarak değişebilir. Ayrıca absorpsiyon, kalsiyum eksikliğinde ve
çocukluk veya gebelik ve emzirme gibi psikolojik ihtiyaçların yüksek olduğu
dönemler sırasında artar. Kalsiyum absorpsiyonu beslenmeyle alınan kalsiyum ile ters
orantılı olarak değişir. Ayrıca, kalsiyum absorpsiyonu yaşam süresi boyunca da
değişir. Kalsiyum absorpsiyonu, çocuklukta en yüksektir (yaklaşık %60), erken
ergenlik ve gebeliğin son üç ayında tekrar yükselir. Yaşla birlikte, fraksiyonel
absorpsiyon kademeli olarak azalır. Orta yaştan itibaren absorpsiyon eksikliği, yılda
yaklaşık 0,2’lik absorpsiyon yüzde puanı kadar azalır ve menopozda buna ilave olarak
%2’lik bir azalma olur. Kalsiyum absorpsiyonunda yaşa bağlı azalma, 1,25(OH)2D’ye
karşı artan intestinal dirençle ilişkilendirilmiştir. Aklorhidri de görüldüğü gibi düşük
mide asidi, çözünmez kalsiyum tuzlarının çözünürlüğünü azaltır, bu da absorpsiyonu
azaltabilir.
Dağılım:
Karada yaşayan memelilerde, toplam vücut ağırlığının %2-4'ü kalsiyumdur. Bunun
%99’u kemiklerde ve dişlerde bulunmaktadır. Yetişkinlerde kemik kalsiyum havuzu
ortalama her 8 ila 12 yılda bir yenilenir, ancak yenilenme dişlerde meydana gelmez.
Yaklaşık 1 g’ı plazma ve ekstrasellüler sıvıda (ECF) bulunmakla birlikte 6 – 8 g’ı
dokularda bulunur. Dolaşımdaki kanda, kalsiyum konsantrasyonu tipik olarak 2,225
ila 2,5 mmol'dür. Bu miktarın yaklaşık %40-45’i plazma proteinlerine bağlanır,
yaklaşık %8-10’u sitrat gibi iyonlarla kompleks oluşturur ve %45-50'si serbest iyon
olarak ayrışır.
İleri yaşlarda, insanlarda genel olarak, arterlerde aterosklerotik plaklar, iyileşmiş
granülomlar ve hastalık veya yaralanmaların bıraktığı diğer yara izleri gibi çeşitli
hasarlı dokularda kalsiyum birikir. Bu birikimler distrofik kalsifikasyon olarak
adlandırılır ve nadiren birkaç gram kalsiyumdan daha fazla bulunmaktadır.
Biyotransformasyon:
Ekstrasellüler sıvı kalsiyumuyla değişim halinde olan plazma kalsiyumu, yaklaşık 2,5
mM’de (9-10 mg/dL) yoğun şekilde düzenlenir. Serum kalsiyum konsantrasyonunun
düzenlenmesi, kontrol faktörleri ve geribildirim mekanizmalarından oluşan bir sistemi
kapsar. Plazma kalsiyum konsantrasyonu düştüğünde, paratiroid hormon (PTH) ve
1,25(OH)2D formundaki D vitamini kalsiyumun renal tübüler reabsrobsiyonunu
arttırmak ve kemiklerden kalsiyum mobilizasyonunu sağlamak için sinerjik olarak etki
gösterir. Paratiroid bezi stimüle edilerek PTH salgılanır. PTH, renal klirensi ve
1011
kalsiyumun renal tübüler reabsorpsiyonunu artırır. Kemik resorpsiyon lokuslarını
aktive eder, mevcut resorpsiyon lokusundaki osteoklast aktivitesini artırır ve intestinal
kalsiyum absorpsiyonunu arttırmak için D vitaminini aktive eder. Kalsiyum
konsantrasyonu arttığında, PTH salınımı inhibe edilir ve kalsitonin (CT) salınımı
stimüle edilir.
Eliminasyon:
Kalsiyum, vücuttan idrar, dışkı ve ter yoluyla atılır. Renal kalsiyum atılımı,
kalsiyumun tübüler reabsorpsiyonu ve glomerüler filtrasyonunun bir fonksiyonudur.
Tübüler reabsorpsiyon esas olarak PTH düzeyiyle düzenlenir. Yaşla birlikte,
kalsiyumun idrarla atılımı azalır. Endojen dışkıyla kalsiyum atılımı, yaşla birlikte
anlamlı ölçüde değişmez. Absorbe edilmemiş kalsiyum, safrada ve pankreas salgısıyla
birlikte dışkıyla elimine edilir. Çok az miktarda kalsiyum, ter, cilt, saç ve tırnaklarla
kaybedilir. Kalsiyum plasentaya geçer ve anne sütüne karışır.
D Vitamini
D vitamini, ince bağırsakta absorbe edilir, spesifik alfa globülinlere bağlanır ve 25-
hidroksi-kolekalsiferole metabolize olduğu karaciğere aktarılır. Böbrekte 1, 25-
dehidroksi-kolekalsiferole ikinci bir hidroksilasyon gerçekleşir. Bu metabolit,
vitaminin, kalsiyum absorpsiyonunu artırma özelliğinden sorumludur. Metabolize
olmayan D vitamini, yağ ve kas olarak dokularda depolanır. D vitamini, vücuttan dışkı
ve idrar yoluyla atılır.
Emilim:
Beslenmeyle alınan D vitamini, ince bağırsakta şilomikronlara dönüştürülen ve yağda
çözünen bir bileşiktir ve göğüs kanalı aracılığıyla lenfatik sistemden absorbe edilir.
Sindirilen D vitamininin yaklaşık %80’i normal olarak absorbe edilir ve D vitaminine
bağlanan protein yardımıyla karaciğerde depolanır. Yeterli intestinal absorpsiyon için
safranın varlığı gereklidir ve yağ absorpsiyonu düşük olan hastalarda absorpsiyon
azalabilmektedir.
Dağılım:
Kanda dolaşan D vitamini ve metabolitleri spesifik bir α-globüline bağlanır.
Bağırsaktaki absorpsiyonun ve karaciğere aktarımın ardından, D3 vitamini hızla,
enzimatik olarak kanda dolaşan, D3 vitamininin ana formunu temsil eden yaklaşık 10-
20 günlük yarı ömre sahip olan D3-25-hidroksilaz tarafından 25(OH)D3’e
dönüştürülür. Dolaşımdaki 25(OH)D3 konsantrasyonu, güneş ışığına maruziyetin ve
beslenmeyle alınan D3 vitamini alımının iyi bir göstergesi olarak kabul edilir.
25(OH)D3’ün, karaciğerde 25-hidroksi-D3 vitamini 1-α-hidroksilaz tarafından
biyolojik olarak aktif 1,25 (OH)2D3’e enzimatik hidroksilasyon hızının kısıtlanması,
serum kalsiyum ve fosfor konsantrasyonlarına yanıt olarak paratiroid hormonuyla sıkı
bir şekilde düzenlenir. Ancak, 1, 25 (OH)2D3 kan konsantrasyonu neredeyse
değişmeden kalır ve yarı ömrü 4-6 saattir. D3 vitamini ve metabolitlerinin dağılımı ve
1112
depolanması üzerine yapılan çalışmalar, adipoz doku ve kasların ana depolama
alanları olduğunu göstermiştir. Dolayısıyla adipoz doku ağırlıklı olarak D3 vitamini,
kaslar ise 25(OH)D3 için bir depolama alanı görevi görür. D vitamini, adipoz ve kas
dokularında uzun süre depolanabilir.
Biyotransformasyon:
D vitamini bileşikleri ve metabolitleri, idrarda çok az görülerek, esas olarak safra ve
dışkı ile atılırlar. Az miktarda enterohepatik geri dönüşüm olsa da, bunun, D vitamini
durumuna önemsiz bir katkısı olduğu kabul edilir.
D3 vitamininin ana metabolitleri karaciğer ile kemik ve bağırsak gibi hedef dokularda
24,25-(OH)2D3 ve 1,24,25-(OH)3D3 oluşturmak üzere daha fazla enzimatik
hidroksilasyona maruz kalabilir. Katabolizma daha fazla oksidasyon, hidroksilasyon,
yan zincirin C-23 alkole ayrışması ve idrarla atılan kalsitroik asite nihai oksidasyon ile
devam eder.
Eliminasyon:
D vitamini ve metabolitlerinin büyük bir kısmı safra tuzları yardımıyla dışkıyla atılır.
Radyoaktif etiketli 1, 25 (OH)2D3’ün insanlara uygulanması, absorbe edilen dozun
%60-70’inin 1, 25 (OH)2D3’ün daha polar metabolitleri, glukuronidleri ve sülfatları
olarak dışkıda elimine edildiğini göstermiştir. Bazı D vitamini metabolitleri anne
sütüne karışabilir.
5.3- Klinik öncesi güvenlilik verileri
Bu ürün ile yapılan spesifik bir çalışma yoktur fakat ayrı ayrı bileşenlerin klinik öncesi
güvenilirliği kapsamlı şekilde belgelenmiştir.
6- FARMASÖTİK ÖZELLİKLER
6.1- Yardımcı maddelerin listesi:
Susuz sitrik asit
Sodyum hidrojen karbonat
Sorbitol
Portakal aroması
Fumarik asit
Sodyum klorür
Beta karoten
Pancar kırmızısı
Aspartam
Asesülfam potasyum
1213
Polietilen glikol 6000
Yağ asitleri şeker esterleri
6.2- Geçimsizlikler
Geçerli değildir.
6.3- Raf ömrü
24 ay
6.4- Saklamaya yönelik özel tedbirler
Tüpü iyice kapalı olarak 25ºC’nin altındaki oda sıcaklığında saklayınız. Nemden
koruyunuz.
6.5- Ambalajın niteliği ve içeriği
15’er tabletlik iki adet plastik tüp içeren ambalajda piyasaya verilmektedir.
6.6- Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmeliği”ne uygun
olarak imha edilmelidir.
7- RUHSAT SAHİBİ
Bayer Consumer Care AG, İsviçre lisansı ile
Bayer Türk Kimya San. Ltd. Şti
Çakmak Mah. Balkan Cad. No:53
34770 Ümraniye-İstanbul
Tel : 0 216 528 36 00
Faks: 0 216 645 39 50
8- RUHSAT NUMARASI
06.03.2006 - 207/72
9- İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 06.03.2006
Son yenileme tarihi:
10- KÜB’ÜN YENİLENME TARİHİ
13