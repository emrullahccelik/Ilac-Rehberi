KISA ÜRÜN BİLGİSİ
1. BEŞERİ TIBBİ ÜRÜNÜN ADI
ENDOXAN 50 mg kaplı tablet
2. KALİTATİF VE KANTİTATİF BİLEŞİM
Etkin madde:
Her kaplı tablet 50 mg anhidrit siklofosfamide eşdeğer 53,5 mg siklofosfamid monohidrat
içerir.
Yardımcı maddeler:
Laktoz monohidrat (inek sütü kaynaklı) 24,600 mg
Sukroz 51,110 mg
Yardımcı maddeler için, bkz. 6.1.
3. FARMASÖTİK FORM
Oral yoldan kullanım için kaplı tablet.
İçi beyaz renkli, yuvarlak, bikonveks beyaz renkli şekerle kaplanmış tabletler.
4. KLİNİK ÖZELLİKLER
4.1. Terapötik endikasyonlar
ENDOXAN, aşağıdaki durumlarda, kombine bir kemoterapi protokolü içinde ya da
monoterapi olarak kullanılır:
Lösemiler: Akut ve kronik lenfoid veya myeloid lösemiler.
-
Hodgkin lenfoma, Hodgkin dışı lenfoma, multipl myeloma ve plazmositom.
-
Metastaz yapmış ya da yapmamış malign solid tümörler: Mesane kanseri, kemik ve
-
yumuşak doku sarkomları, meme kanseri, beyin tümörleri, gestasyonel trofoblastik
neoplazilerde, baş-boyun kanserleri, merkel hücreli karsinom, nöroendokrin tümörler,
akciğer kanseri, primeri bilinmeyen karsinomlarda, over kanseri, endometrium kanseri,
testis kanseri, timoma ve timik karsinom, Wilms tümörü, nöroblastoma.
Metastaz yapmış ya da yapmamış çocukluk çağı malign solid tümörleri.
-
Sistemik ve/veya organa spesifik otoimmün hastalıkların progresif formları (örneğin;
-
romatoid artrit, psöriyatik artropati, sistemik lupus eritematoz, skleroderma gibi bağ dokusu
hastalıkları), sistemik vaskülitler ve nekrotizan vaskülitler (granülomatöz polianjiitis,
mikroskopik polianjiitis gibi).
Bazı glomerülonefrit tipleri (örn. nefrotik sendrom ile).
-
Myastenia gravis (standart tedaviye yanıt alınamayan dirençli hastalarda).
-
Başlangıç tedavilere yanıtsız otoimmün hemolitik anemi, soğuk aglütinin hastalığı.
-
Organ nakillerinde immünosupresif tedavi.
-
14.2. Pozoloji ve uygulama şekli
Oral yoldan uygulama içindir.
Siklofosfamid sadece bu ilaçta deneyimli klinisyenler tarafından kullanılmalıdır.
Siklofosfamid sadece uygulanması öncesinde, sırasında ve sonrasında klinik, biyokimyasal ve
hematolojik parametrelerin düzenli olarak takip edilebildiği merkezlerde ve bir deneyimli
uzmanının direktifleri doğrultusunda uygulanmalıdır.
Pozoloji / uygulama sıklığı ve süresi
Doz, her hasta için bireysel olarak saptanmalıdır. Doz ve tedavi süresi ve/veya tedavi
dönemleri arasındaki süre terapötik endikasyona, uygulanacak kombinasyon protokolüne,
hastanın genel sağlık durumu, organ fonksiyonları ve laboratuvar izlemlerinin sonuçlarına
(özellikle kan hücrelerinin izlenmesine) göre belirlenmelidir. Uygulama süresi, hastalık esas
alınarak ve kümülatif doz gözetilerek titizlikle belirlenmelidir.
Çoğu endikasyon için kullanılan dozaj rejimi, tek veya bölünmüş dozlar halinde günde 100 -
300 mg’dır.
Pediyatrik pozoloji: Neoplastik hastalıklar dışında, nefrolojik ve romatolojik endikasyonlarda
önerilen doz çocuklarda 2 mg/kg/gün olup, 8-12 hafta süre ile ve 168 mg/kg kümülatif dozu
geçmeyecek şekilde oral yolla uygulanır.
Onkolojik endikasyonlar için; bu tedaviye net bir remisyon veya iyileşme görülene kadar
devam edilmeli ve lökopeni şiddetine göre ara verilmelidir. Uygulama süresi, hastalık esas
alınarak ve kümülatif doz gözetilerek titizlikle belirlenmelidir.
Uygulama süresi, hastalık esas alınarak ve kümülatif doz gözetilerek titizlikle belirlenmelidir.
Benzer toksisiteye sahip diğer sitostatiklerle kombine edilerek uygulandığında, doz azaltımı
ya da tedavisiz aralıkların uzatılması gerekebilir.
Siklofosfamid karaciğerde metabolize olarak aktive olur; bu nedenle oral ve intravenöz
uygulama tercih edilir.
Miyelosupresyona bağlı komplikasyonları azaltmak ve/veya arzulanan dozun verilebilmesini
sağlamak için hematopoez stimüle edici ajanların (koloni stimüle edici faktörler ve eritropoez
stimüle edici ajanlar) kullanımı düşünülebilir.
İdrar yolu toksisitesi riskini azaltmak için uygulama sırasında veya hemen sonrasında zorlu
diürezi sağlamak için yeterli miktarlarda sıvı içirilmeli ya da infüze edilmelidir. Bu nedenle
siklofosfamid sabah saatlerinde uygulanmalıdır. (Bkz. Bölüm 4.4.)
Uygulama şekli
ENDOXAN kaplı tabletler çiğnenmeden yeterli miktarda sıvı ile alınmalıdır. Tabletler
kaplanmış olduğundan kırılmadan bütün olarak yutulmalıdır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda, özellikle de ağır böbrek yetmezliği durumunda renal
yoldan atılımın azalmasına bağlı olarak siklofosfamidin ve metabolitlerinin plazma düzeyleri
artabilir. Toksisitede artışla sonuçlanabileceğinden bu tür hastalarda doz belirlenirken bu
durum dikkate alınmalıdır.
Siklofosfamid ve metabolitleri, kullanılan diyaliz sistemine bağlı olarak farklı miktarlarda
olmak üzere diyalizle vücuttan temizlenebilir. Diyaliz tedavisi almakta olan hastalarda,
siklofosfamid uygulaması ile diyaliz seansları arasında sabit bir süre bırakılması gerekir (Bkz.
Bölüm 4.4).
2Karaciğer yetmezliği:
Ağır karaciğer yetmezliği durumunda siklofosfamidin aktivasyonu azalabilir. Bu
siklofosfamid tedavisinin etkinliğini azaltabilir ve doz seçimiyle ve seçilen doza yanıtın
belirlenmesinde dikkate alınmalıdır.
Pediyatrik popülasyon:
Bu popülasyona özel bir bilgi yoktur. Çocuklara siklofosfamid uygulanmaktadır. Bu
popülasyona özel olarak bildirilen herhangi bir advers reaksiyon bulunmamaktadır.
Geriyatrik popülasyon:
Bu popülasyonda karaciğer, böbrek, kalp ve diğer organ fonksiyonları daha sık olarak
bozulabileceğinden, eşlik eden hastalık ve ilaç kullanımı olabileceğinden, yaşlı hastalarda
toksisite açısından izleme ve doz ayarlamaları gerekebilir.
4.3. Kontrendikasyonlar
Siklofosfamid aşağıdaki durumları olan hastalarda kontrendikedir:
• Siklofosfamide veya herhangi bir metabolitine karşı aşırı duyarlılık.
• Akut enfeksiyonlar.
• Kemik iliği aplazisi.
• İdrar yolu enfeksiyonları.
• Sitotoksik kemoterapi veya radyoterapiye bağlı akut ürotelyal toksisite.
• Üriner akım obstrüksiyonu.
Siklofosfamid, yaşamı tehdit eden durumlarda immünosupresyon dışında, malign olmayan
hastalıkların tedavisinde kullanılmamalıdır.
Siklofosfamid gebelikte kontrendikedir (Bkz. Bölüm 4.4 ve 4.6).
4.4. Özel kullanım uyarıları ve önlemleri
Uyarılar
Anafilaktik reaksiyonlar, diğer alkilleyici ajanlarla olan çapraz duyarlılık
Siklofosfamid ile ilişkili olarak, ölümcül olabilen anafilaktik reaksiyonlar bildirilmiştir.
Diğer alkilleyici ajanlarla çapraz duyarlılık olabileceği bildirilmiştir.
Miyelosupresyon, immunosupresyon, enfeksiyonlar
Siklofosfamid ile tedavi kemik iliği baskılanmasına ve bağışıklık yanıtında önemli
baskılanmaya neden olabilir.
Siklofosfamide bağlı kemik iliği baskılanması lökopeni, nötropeni, trombositopeni (kanama
olayları açısından daha yüksek risk) ve anemiye yol açabilir.
Bağışıklık yanıtınının ağır bir şekilde baskılanması ciddi ve bazen ölümcül olabilen
enfeksiyonlara neden olabilir. Sepsis ve septik şok da bildirilmiştir. Siklofosfamid tedavisi
uygulananlarda bildirilen enfeksiyonlar arasında pnömoni yanında diğer bakteriyel, fungal,
viral, protozoal ve parazitik enfeksiyonlar da bulunmaktadır.
Latent enfeksiyonlar reaktive olabilir. Bir çok değişik bakteriyel, fungal, viral, protozoal ve
parazitik enfeksiyonun reaktive olabildiği bildirilmiştir.
Enfeksiyonlar uygun bir şekilde tedavi edilmelidir.
3Tedaviyi yürüten hekimin kararına göre bazı nötropeni vakalarında antimikrobiyal profilaksi
gerekebilir.
Nötropenik ateş durumunda antibiyotikler ve/veya antimikotikler verilmelidir.
Ciddi kemik iliği fonksiyon bozukluğu olan veya bağışıklık yanıtı ciddi bir şekilde
baskılanmış hastalarda siklofosfamid kullanımında özellikle dikkat gerekir.
Kullanılması kesin gerekli olmadığında, lökosit sayısı 2500 hücre/mikrolitre (hücre/mm3)
ve/veya trombosit sayısı 50.000 hücre/mikrolitre (hücre/mm3) altında olan hastalara
siklofosfamid uygulanmamalıdır.
Ağır bir enfeksiyonu olan veya tedavisi sırasında ağır bir enfeksiyon gelişen hastalarda
ENDOXAN tedavisi endike olmayabilir. Tedaviye ara verilmeli ya da doz azaltılmalıdır.
Kural olarak siklofosfamidin artan dozlarıyla periferik kan hücreleri ve trombosit sayısındaki
azalmalar ile bunların normale dönmesi için gereken süre artabilir.
Lökosit ve trombosit sayısı genellikle tedavinin 1 ve 2'nci haftasında en düşük düzeylerine
iner. Kemik iliği kendini nispeten daha kısa sürede toparlar ve periferik kan hücrelerinin
sayısı bir kural olarak yaklaşık 20 günde normale döner.
Özellikle daha önceden kemoterapi ve/veya radyoterapi uygulanmış ya da siklofosfamide ek
olarak ve/veya kemoterapi ve/veya radyoterapi almakta olan hastalarda daha şiddetli bir
kemik iliği baskılanması beklenmelidir.
Tüm hastaların tedavi boyunca hematolojik açıdan yakından izlenmesi gerekir.
Üriner sistem ve renal toksisite
Siklofosfamid tedavisi sırasında hemorajik sistit, piyelit, üreterit ve hematüri bildirilmiştir.
Mesanede ülserasyon/nekroz, fibrozis/kontraktür ve sekonder kanserleşme görülebilir.
Ürotoksisite durumu tedavinin kesilmesini gerekli kılabilir.
Fibrozis, kanama veya sekonder malignansilere bağlı olarak sistektomi gerekebilir.
Ölümcül sonuçları olan ürotoksisite vakaları da bildirilmiştir.
Ürotoksisite, siklofosfamidin uzun süreli ve kısa süreli kullanımıyla görülebilen bir
toksisitedir.
Tek bir doz siklofosfamid sonrası hemorajik sistit gelişebildiği bildirilmiştir.
Geçmişte veya eş zamanlı radyasyon veya busulfan tedavisi, siklofosfamide bağlı hemorajik
sistit riskini artırabilir.
Sistit genellikle başlangıçta abakteriyeldir. Bunu sekonder bakteriyel kolonizasyon izleyebilir.
Tedaviye başlamadan önce üriner sistem tıkanıklığı olup olmadığı kontrol edilerek varsa
düzeltilmelidir. Bkz. Bölüm 4.3.
İdrar sedimenti, eritrosit ve diğer üro/nefrotoksisite işaretleri açısından düzenli olarak kontrol
edilmelidir.
Aktif üriner sistem enfeksiyonu olan hastalarda siklofosfamidin her zaman dikkatle
kullanılması gerekir.
Mesna ile uygun bir tedavi ve/veya güçlü bir hidrasyon ile zorlu diürez, mesane toksisitesi
görülme sıklığını ve ciddiyetini belirgin olarak azaltabilir. Hastaların düzenli aralıklarla
mesaneyi boşaltmalarının sağlanması önemlidir.
Hematüri siklofosfamid tedavisine ara verildikten sonra genellikle birkaç günde normale
döner, ancak bazen inatçı karakterdedir.
4Ağır hemorajik sistit durumunda genellikle siklofosfamid tedavisini kesmek gerekir.
Siklofosfamid tedavisi sırasında renal tübüler nekrozun da dahil olduğu nefrotoksisite de
bildirilmiştir.
Siklofosfamid uygulaması ile ilişkili olarak toplam vücut suyu artışıyla ilişkili hiponatremi,
akut su zehirlenmesi ve SIADH'ye (antidiüretik hormonun uygunsuz salgılanması sendromu)
benzeyen bir sendrom bildirilmiştir. Ölümcül sonuçlar bildirilmiştir.
Kardiyotoksisite, kalp hastalarında kullanımı
Siklofosfamid tedavisi sırasında önemli derecelerde perikardiyal efüzyon ve kardiyak
tamponadın da eşlik edebildiği miyokardit ve miyoperikardit görülebildiği ve bunun ağır,
bazen de ölümcül olabilen konjestif kalp yetmezliğine yol açabildiği bildirilmiştir.
Histopatolojik inceleme primer olarak hemorajik miyokarditi göstermiştir. Hemorajik
miyokardit ve miyokardiyal nekroza sekonder hemoperikardiyum oluşmuştur.
Siklofosfamidin 2 mg/kg'dan daha az tek bir dozuyla, akut kardiyak toksisite görülebileceği
bildirilmiştir.
Siklofosfamid dahil tedavi şemalarına maruziyet sonrası hastalarda, kardiyotoksisitenin diğer
belirtileri bulunmasa bile, ventriküler aritmiler (ventriküler taşiaritmiyle birlikte QT süresinde
ciddi uzama dahil) yanında supraventriküler aritmiler (atriyal fibrilasyon ve flutter dahil)
görülebildiği bildirilmiştir.
Siklofosfamidin kardiyotoksisite riski, örneğin siklofosfamidin yüksek dozlarda kullanılması
sonrası, ileri yaşlarda kullanıldığında ve önceden kalp bölgesinden radyoterapi tedavisi
görmüş ve/veya diğer kardiyotoksik ajanlarla daha önceden tedavi görmüş veya birlikte alan
hastalarda artabilir. Bkz. Bölüm 4.5.
Kardiyotoksisite açısından risk faktörü olan ve önceden bir kalp hastalığı olan hastalarda özel
bir dikkat gösterilmesi gerekir.
Pulmoner toksisite
Siklofosfamid tedavisi sırasında ve sonrasında pnömoni ve pulmoner fibrozis bildirilmiştir.
Pulmoner veno-oklüzif ve diğer pulmoner toksisite formları da bildirilmiştir.
Solunum yetmezliğine yol açan pulmoner toksisite bildirilmiştir.
Siklofosfamide bağlı pulmoner toksisite düşük sıklıkta görülmesine rağmen, etkilenen
hastalardaki prognoz kötüdür.
Özellikle geç başlangıçlı pnömoni (siklofosfamid tedavisine başlandıktan 6 ay sonrası
başlayan) yüksek mortaliteyle ilişkili gözükmektedir. Pnömoni siklofosfamid tedavisinden
yıllar sonra da gelişebilmektedir.
Tek bir siklofosfamid dozu sonrası akut pulmoner toksisite görülebildiği bildirilmiştir.
Sekonder malignite gelişimi
Bütün sitotoksik tedaviler gibi siklofosfamid tedavisi de geç sekel olarak sekonder tümör ve
bunların prekürsörlerinin gelişimi riski taşır.
Kısmen akut lösemiye progresyon gösteren miyelodisplastik değişikliklerin riskinin artışı
yanında, üriner sistem kanseri riski de artar. Siklofosfamid kullanımı veya siklofosfamidin
kullanıldığı protokollerden sonra bildirilen diğer malign oluşumlar arasında lenfoma, tiroid
kanseri ve sarkomalar bulunmaktadır.
Bazı vakalarda, siklofosfamid tedavisi kesildikten yıllar sonra sekonder malignite gelişimi
görülmüştür. Uterusta maruziyet sonrası da malignite gelişimi bildirilmiştir.
5Veno-oklüzif karaciğer hastalığı
Siklofosfamid alanlarda veno-oklüzif karaciğer hastalığı (VOLD) bildirilmiştir.
Kemik iliği transplantasyonuna hazırlık için siklofosfamid ile birlikte tüm vücut ışınlaması,
busulfan veya diğer ajanlarla yapılan sitoredüktif bir şema (bkz. Bölüm 4.5) VOLD gelişimi
için önemli bir risk faktörü olarak tanımlanmıştır. Tipik olarak transplantasyondan sonraki 1-2
haftada ortaya çıkan sitoredüktif tedaviye bağlı bu klinik sendrom ani kilo alma, ağrılı
hepatomegali, assit ve hiperbilirubinemi/sarılık bulgularıyla karakterizedir.
Ancak siklofosfamidi uzun süreli ve düşük immünsupresif dozlarda kullanan hastalarda da
yavaş yavaş VOLD gelişebildiği bildirilmiştir.
Veno-oklüzif karaciğer hastalığının komplikasyonu olarak hepatorenal sendrom ve çoklu
organ yetmezliği gelişebilir. Siklofosfamide bağlı veno-oklüzif karaciğer hastalığının fatal
sonuçlanabildiği bildirilmiştir.
Aşağıdaki predispozan faktörler, yüksek doz sitoredüktif tedavi ile VOLD gelişme riskini
arttırmaktadır:
Önceden varolan hepatik fonksiyon bozuklukları.
-
Önceden karın bölgesine radyoterapi uygulanmış olması.
-
Düşük performans skoru.
-
Genotoksisite
Siklofosfamid, hem somatik hücrelerde hem de dişi ve erkek germ hücrelerinde mutajen ve
genotoksiktir. Dolayısıyla, siklofosfamid tedavisi sırasında kadınlar gebe kalmamalı ve
erkekler çocuk sahibi olmamalıdır.
Tedavi gören hastalar (kadın veya erkek) çocuk sahibi olmak için girişimde bulunmaya
başlamak için tedavileri bittikten sonra en az 6 ila 12 ay kadar beklemelidir.
Hayvan çalışmaları oositlerin foliküler gelişim döneminde siklofosfamide maruziyetinin
implantasyon hızını ve canlı gebelikleri azalttığını ve malformasyon riskini arttırdığını
göstermektedir. Siklofosfamid tedavisi kesildikten sonra fertilizasyon veya gebeliğe
niyetlenildiğinde bu etkinin dikkate alınması gerekir. İnsanda tam olarak bilinmemekle
beraber, folliküler gelişim süresi 12 aydan uzun olabilir.
Cinsel yönden aktif kadın ve erkekler bu dönemlerde etkin doğum kontrol yöntemlerini
kullanmalıdır.
Fertilite için Bölüm 4.6'ya bakınız.
Yara iyileşmesinde bozulma
Siklofosfamid normal yara iyileşmesini etkileyebilir.
Önlemler
Alopesi
Siklofosfamid kullanımında saç dökülmesi bildirilmiştir; saç dökülmesi yüksek dozlarda daha
sık görülür.
Saç dökülmesi kelliğe doğru ilerleyebilir.
Tedavi sonrası, hatta bazen tedaviye devam edilmekteyken, değişik yapı veya renkte olsa da
saçlar yeniden uzayabilir.
Bulantı ve kusma
Siklofosfamid uygulaması bulantı ve kusmaya neden olabilir.
6Bulantı ve kusmanın önlenmesi ve iyileştirilmesi için antiemetik kullanımında mevcut
kılavuzlara uyulmalıdır.
Alkol alınması siklofosfamide bağlı bulantı ve kusmayı arttırabilir.
Stomatit
Siklofosfamid uygulaması stomatite neden olabilir (oral mukozit).
Stomatit önlenmesi ve iyileştirilmesi için mevcut kılavuzlara uyulmalıdır.
Paravenöz uygulama
Siklofosfamidin sitostatik etkisi, esas olarak karaciğerde gerçekleşen aktivasyonundan sonra
gerçekleşir. Bu nedenle kazayla damar dışına uygulanmasına bağlı doku harabiyeti riski
düşüktür.
Siklofosfamid kazayla damar dışına uygulandıysa, infüzyon hemen kesilmeli, kanül
aracılığıyla damar dışındaki siklofosfamid çözeltisi buradan aspire edilmeli ve uygun diğer
önlemler alınmalıdır.
Böbrek yetmezliği olan hastalarda kullanım
Böbrek yetmezliği olan hastalarda, özellikle de ağır böbrek yetmezliği durumunda renal
yoldan atılımın azalmasına bağlı olarak siklofosfamidin ve metabolitlerinin plazma
düzeylerinde artış olabilir. Toksisitede artışla sonuçlanabileceğinden bu tür hastalarda doz
belirlenirken bu durum dikkate alınmalıdır (Bkz. Bölüm 4.2).
Karaciğer yetmezliği:
Ağır karaciğer yetmezliği siklofosfamidin aktivasyonunda azalmaya neden olabilir. Bu
siklofosfamid tedavisinin etkinliğini azaltabilir ve doz seçimiyle seçilen doza yanıtın
belirlenmesinde dikkate alınmalıdır.
Adrenalektomili hastalarda kullanımı
Siklofosfamid dahil sitostatikler adrenal yetmezliği olan hastalarda kullanıldığında,
sitotoksiklere bağlı toksisite kaynaklı stres nedeniyle kortikoid substitüsyon dozunu arttırmak
gerekebilir.
Nadir kalıtımsal galaktoz intoleransı, Lapp laktaz yetmezliği ya da glukoz-galaktoz
malabsorpsiyon problemi olan hastaların bu ilacı kullanmamaları gerekir.
Nadir kalıtımsal fruktoz intoleransı, glukoz-galaktoz malabsorpsiyon veya sukraz-izomaltaz
yetmezliği problemi olan hastaların bu ilacı kullanmamaları gerekir
4.5. Diğer tıbbi ürünler ile etkileşimler ve diğer etkileşim şekilleri
Toksik etkilerin görülme sıklığını ve şiddetini arttırdığı bilinen (farmakodinamik ya da
farmakokinetik etkileşim yoluyla) diğer madde veya tedavilerin birlikte ya da ardışık
kullanımları gerekiyorsa hastaların bireysel olarak beklenen fayda ve risk açısından dikkatle
değerlendirilmesi gerekir.
Bu tür kombine tedavilerin uygulandığı hastaların, zamanında girişimde bulunabilinecek
süreye olanak sağlayacak şekilde toksisite işaretleri açısından yakından izlenmesi gerekir.
Siklofosfamid ve ilacın aktivasyonunu azaltan ajanları kombine olarak kullanan hastaların ise,
terapötik etkinlikte olası bir azalma ve dozun ayarlamasına gerek olup olmadığı açısından
yakından izlenmesi gerekir.
7Siklofosfamid ve metabolitlerinin farmakokinetiğini değiştiren etkileşimler
• Siklofosfamidin aktivasyonunun azalması siklofosfamid tedavisinin etkililiğini
değiştirebilir: Siklofosfamid aktivasyonunu azaltan maddeler arasında şunlar bulunur:
Aprepitant
-
Bupropion
-
Busulfan: Yüksek doz busulfan tedavisinin ardından, 24 saatten kısa bir süre içinde
-
yüksek doz siklofosfamid alan hastalarda, siklofosfamid klerensinin azaldığı ve
yarılanma ömrünün uzadığı bildirilmiştir.
Siprofloksasin: Siklofosfamid tedavisinden önce verildiğinde (özellikle kemik iliği
-
transplantasyonuna hazırlamada) siprofloksasinin altta yatan hastalığın nüks etmesine
yol açabildiği gösterilmiştir.
Kloramfenikol
-
Flukonazol
-
İtrakonazol
-
Prasugrel
-
Sulfonamidler
-
Tiyotepa: Siklofosfamidden 1 saat önce uygulandığı yüksek doz kemoterapi
-
şemalarında tiyotepanın siklofosfamidin biyoaktivasyonunu güçlü bir şekilde inhibe
ettiği bildirilmiştir.
• Siklofosfamid sitotoksik metabolitlerinin konsantrasyonunda artışa yol açan maddeler
arasında şunlar bulunur:
Allopurinol
-
Kloralhidrat
-
Simetidin
-
Disülfiram
-
Gliseraldehit
-
İnsanlardaki hepatik ve ekstrahepatik mikrozomal enzim indükleyicileri (örn. sitokrom
-
P450 enzimleri): Hepatik ve ekstrahepatik mikrozomal enzimlerin etkinliğinde artışa
yol açtığı bilinen rifampin, fenobarbital, karbamazepin, fenitoin, sarı kantaron (St.
John's wort) ve kortikosteroidler gibi maddelerin siklofosfamidle birlikte
kullanıldığında ya da daha önceden kullanılmış olduğunda bu enzimleri uyarılabileceği
dikkate alınmalıdır.
Proteaz inhibitörleri: Proteaz inhibitörleriyle birlikte kullanım, sitotoksik metabolitlerin
-
konsantrasyonunu arttırabilir. Siklofosfamid, doksorubisin ve etoposid protokolü (CDE)
almakta olan hastalarda proteaz inhibitörleri temelli tedaviler, NNRTI (non-nükleosit
revers transkriptaz inhibitörü) temelli protokollere kıyasla daha sık enfeksiyon ve
nötropeni insidansı ile ilişkili olarak bulunmuştur.
• Ondansetron
Ondansetron ve yüksek dozda kullanılan siklofosfamid arasında, siklofosfamidin EAA
(eğri altı kalan alan) düzeylerinde azalmaya yol açacak şekilde farmakokinetik
etkileşimler olabileceğini bildiren raporlar bulunmaktadır.
8Farmakodinamik etkileşimler ve bilinmeyen mekanizmalarla siklofosfamidin kullanımını
etkileyen etkileşimler
Siklofosfamid ile benzer toksisiteye sahip diğer ajanlarla birarada ya da ardışık kullanımı,
kombine (artmış) toksik etkilere neden olabilir.
• Siklofosfamid ile birlikte kullanımda hematotoksisite ve/veya bağışıklık sistemi
baskılanmasında artışa yol açan maddeler arasında şunlar bulunur:
Anjiyotensin dönüştürücü enzim (ADE) inhibitörleri: ADE inhibitörleri lökopeniye
-
neden olabilir.
Natalizumab
-
Paklitaksel: Paklitaksel infüzyonu sonrası siklofosfamid uygulandığında
-
hematotoksisitede artış olduğu bildirilmiştir.
Tiyazid grubu diüretikler
-
Zidovudin
-
Klozapin
-
• Siklofosfamid ile birlikte kullanımda kardiyotoksisitede artışa yol açan maddeler arasında
şunlar bulunur:
Antrasiklinler
-
Sitarabin
-
Pentostatin
-
Kardiyak bölgeye uygulanan radyoterapi
-
Trastuzumab
-
• Siklofosfamid ile birlikte kullanımda pulmoner toksisitede artışa yol açan maddeler
arasında şunlar bulunur:
Amiodaron
-
G-CSF (granülosit koloni stimüle edici faktör), GM-CSF (granülosit makrofaj koloni
-
stimüle edici faktör): Siklofosfamidin de dahil olduğu sitotoksik kemoterapi ile tedavi
görenlerde G-CSF veya GM-CSF kullanıldığında pulmoner toksisitede artış
olabileceğini bildiren raporlar bulunmaktadır.
• Siklofosfamid ile birlikte kullanımda nefrotoksisitede artışa yol açan maddeler arasında
şunlar bulunur:
Amfoterisin B
-
İndometazin: İndometazin ile birlikte kullanımda akut su zehirlenmesi bildirilmiştir.
-
• Siklofosfamid ile birlikte kullanımda diğer toksisitede artışa yol açan maddeler arasında
şunlar bulunur:
Azatiyopirin: Hepatotoksisite (karaciğer nekrozu) riskinde artış.
-
Busulfan: Hepatik veno-oklüzif hastalık ve mukozit insidansının arttığı bildirilmiştir.
-
Proteaz inhibitörleri: Mukozit insidansının arttığı bildirilmiştir.
-
Diğer etkileşimler
• Alkol
9Tümör oluşturulmuş deney hayvanlarında oral yoldan düşük doz siklofosfamid ile birlikte
etanol (alkol) tüketildiğinde antitümoral etkinlikte bir azalma gözlenmiştir.
Alkol bazı hastalarda siklofosfamid ile uyarılmış kusma ve bulantıyı artırabilir.
• Etanersept
Wegener granülomatozlu hastalarda, siklofosfamidin de dahil olduğu standart tedavi
protokollerine etanersept eklenmesiyle kutanöz olmayan solid malignansilerin insidansı
artmıştır.
• Metronidazol
Siklofosfamid ile birlikte metronidazol almakta olan bir hastada akut ensefalopati
bildirilmiştir. Nedensellik ilişkisi açık değildir.
Gerçekleştirilen bir hayvan çalışmasında siklofosfamidin metronidazol ile birlikte kullanımı
siklofosfamid toksisitesinde artışa neden olmuştur.
• Tamoksifen
Siklofosfamidin tamoksifen ile birlikte kullanımı tromboembolik komplikasyonların riskini
arttırabilir.
Birlikte kullanılan diğer ilaçların farmakokinetiğini ve/veya etkilerini değiştiren etkileşimler
• Bupropion
Siklofosfamidin CYP2B6 tarafından metabolize edilmesi bupropion metabolizmasını inhibe
edebilir.
• Kumarinler
Siklofosfamid ile birlikte varfarin almakta olan hastalarda, varfarinin etkilerinde artış ya da
azalmalar olabileceği bildirilmiştir.
• Siklosporin
Siklofosfamid ile birlikte siklosporin almakta olan hastalarda, yalnızca siklosporin alanlara
kıyasla siklosporinin serum konsantrasyonlarının daha düşük olduğu gözlenmiştir. Bu
etkileşim graft-versus-host hastalığı insidansında bir artışla sonuçlanabilir.
• Depolarizan kas gevşeticiler
Siklofosfamid tedavisi kolinesteraz etkinliğini belirgin ve kalıcı bir şekilde inhibe eder.
Siklofosfamid ile birlikte depolarizan kas gevşetici (örn. süksinilkolin) almakta olan
hastalarda uzamış apne görülebilir. Genel anestezi alacak hastalar son 10 gün içinde
siklofosfamid kullanmışsa, anestezist bu konuda uyarılmalıdır.
• Digoksin, beta-asetil digoksin
Sitotoksik tedavinin digoksin ve beta-asetil digoksin tabletlerin bağırsaklardan
absorbsiyonunu bozabileceği bildirilmiştir.
• Aşılar
Siklofosfamidin immün supresif etkisinin aşılara yanıtı azaltması beklenir. Canlı aşıların
kullanımı aşıya bağlı enfeksiyonlara neden olabilir.
• Verapamil
Sitotoksik tedavinin oral yoldan uygulanan verapamilin bağırsaklardan absorbsiyonunu
bozduğu bildirilmiştir.
104.6. Gebelik ve laktasyon
Genel tavsiye
Gebelik Kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Siklofosfamid gebelikte kontrendikedir (Bkz. Bölüm 4.3).
Siklofosfamid ile tedavi gören hastalar (kadın veya erkek) tedavi sonrası en az 6 ila 12 ay
kadar bekledikten sonra çocuk sahibi olmak için girişimde bulunmaya başlamalıdır.
Cinsel yönden aktif kadın ve erkeklerin ilacı kullanırken ve ilacın kullanımından sonraki 6-12
ay sonrasına kadar etkin doğum kontrol yöntemleri ile korunmaları önerilir.
Gebelik dönemi
Siklofosfamid gebelikte kontrendikedir (Bkz. Bölüm 4.3).
Siklofosfamid plasentadan geçer. Siklofosfamid tedavisinin genotoksik bir etkisi vardır ve
gebe bir kadına uygulandığında fetusta hasara yol açar. Siklofosfamid ile tedavi gören hastalar
(kadın veya erkek) tedavileri bittikten en az 6 ila 12 ay kadar bekledikten sonra çocuk sahibi
olmak için girişimde bulunmaya başlamalıdır.
Gebeliğin ilk üç ayında siklofosfamid kullanmış annelerin bebeklerinde malformasyonlar
bildirilmiştir. Ancak gebeliğinin ilk üç ayında siklofosfamid kullanmış annelerin bebeklerinde
malformasyon görülmediğini bildiren raporlar da bulunmaktadır.
Uterus içinde siklofosfamide maruziyet düşüğe, fetal gelişme geriliği ve yenidoğan
döneminde ortaya çıkan lökopeni, anemi, pansitopeni, ağır kemik iliği hipoplazisi ve
gastroenterit dahil fetotoksik etkilere yol açar.
Gerçekleştirilen hayvan çalışmaları, siklofosfamid tedavisi kesildikten sonra da,
olgunlaşmalarının herhangi bir döneminde siklofosfamide maruz kalmış oosit / folliküllerin
olduğu sürece gebe kalamama ve malformasyon riskinde artışın devam ettiğini göstermektedir
(Bkz. Bölüm 4.4, Genotoksisite).
Gebelikte siklofosfamid kullanıldıysa veya hasta bu ilacı almaktayken ya da aldıktan sonra
hamile kalırsa (Bkz. Bölüm 4.4, Genotoksisite), hasta, ilacın fetusa olası hasarı konusunda
bilgilendirilmelidir.
Laktasyon dönemi
Siklofosfamid anne sütüne geçer. Siklofosfamid tedavisi alırken emziren annelerin
bebeklerinde nötropeni, trombositopeni, hemoglobin düzeylerinde azalma ve diyare
bildirilmiştir. Siklofosfamid tedavisi alırken anneler bebeklerini emzirmemelidir.
Üreme yeteneği/Fertilite
Siklofosfamid oogenez ve spermatogenez ile etkileşir. Her iki cinsiyette de steriliteye neden
olabilir.
Sterilite gelişimi siklofosfamid dozuna, tedavi süresine ve tedavi sırasında gonadların
durumuna bağlıdır.
Bazı hastalarda siklofosfamide bağlı sterilite geri dönüşsüz olabilir.
Cinsel yönden aktif kadın ve erkekler bu dönemlerde etkin doğum kontrol yöntemlerini
kullanmalıdır.
• Kadın hastalar
11Siklofosfamid ile tedavi gören kadınların önemli bir kısmında azalmış östrojen düzeyleri ve
artmış gonadotropin düzeyleriyle birlikte geçici veya kalıcı amenore görülür.
Özellikle yaşlı kadınlarda amenore kalıcı olabilir.
Siklofosfamid tedavisiyle ilişkili olarak oligomenore de bildirilmiştir.
Siklofosfamid tedavisi gören prepuberte dönemindeki kızlarda genelde sekonder seks
karakterleri normal olarak gelişir ve adetler düzenli olur.
Prepuberte döneminde siklofosfamid tedavisi gören kızlar, erişkin olduklarında genelde gebe
kalabilmektedir.
Siklofosfamid tedavisi gören ve tedaviyi tamamlamasından sonra over fonksiyonları normal
kalan kızlarda prematür menopoz (40 yaşından önce adet kesilmesi) açısından risk artar.
• Erkek hastalar
Siklofosfamid ile tedavi gören erkeklerde, gonadotropin düzeylerinde artmayla (testosteron
sekresyonu normal) birlikte oligospermi veya azospermi gelişebilir.
Bu hastalarda cinsel güç ve libidoda genellikle bir bozulma görülmez.
Siklofosfamid tedavisi gören prepuberte dönemindeki erkek çocuklarda sekonder seks
karakterleri genelde normal olarak gelişir, ancak oligospermi veya azospermi gelişebilir.
Belirli derecede testiküler atrofi gelişebilir.
Siklofosfamidin neden olduğu azospermi bazı hastalarda geri dönüşümlüdür, ancak geri
dönüşlülük tedavinin kesilmesinden sonraki birkaç yıl içinde gerçekleşmeyebilir.
4.7. Araç ve makine kullanımı üzerindeki etkiler
Siklofosfamid tedavisi uygulanan hastalarda aralarında örneğin baş dönmesi/sersemlik hali,
bulanık görme, görme bozuklukları da bulunan araç ve makine kullanma yeteneğini
etkileyebilen istenmeyen etkiler görülebilir. Her bir hastanın araç ve makine kullanıp
kullanmayacağına bireysel olarak karar verilmelidir.
4.8. İstenmeyen etkiler
Sıklık aşağıdaki kriterlere göre değerlendirilmiştir: Çok yaygın (≥1/10), yaygın (≥1/100 ila
<1/10), yaygın olmayan (≥1/1.000 ila <1/100), seyrek (≥1/10.000 ila <1/1.000), çok seyrek
(<1/10.000), bilinmiyor (eldeki verilerden hareketle tahmin edilemiyor).
Enfeksiyonlar ve enfestasyonlar
Yaygın: Enfeksiyonlar1
Yaygın olmayan: Pnömoni2, sepsis1
Bilinmiyor: Septik şok
(Kist ve polipler de dahil olmak üzere) iyi huylu ve kötü huylu neoplazmalar
Seyrek: Akut lösemi3, miyelodisplastik sendrom, sekonder tümörler,
mesane kanseri
Bilinmiyor: Tümör lizis sendromu
Kan ve lenf sistemi hastalıkları
Çok yaygın: Miyelosupresyon4, hemolitik üremik sendrom
Çok seyrek: Yaygın damar içi pıhtılaşma
12Bilinmiyor: Lenfopeni
Bağışıklık sistemi hastalıkları
Çok yaygın: İmmün supresyon
Yaygın olmayan: Aşırı duyarlılık reaksiyonları
Çok seyrek: Anafilaktik / anafilaktoid reaksiyonlar
Endokrin hastalıkları
Seyrek: SIADH (Uygunsuz ADH Sendromu)
Metabolizma ve beslenme hastalıkları
Yaygın olmayan: Anoreksi
Seyrek: Dehidrasyon
Çok seyrek: Hiponatremi, su tutulumu
Bilinmiyor: Kan şekeri değişiklikleri (artma ya da azalma)
Psikiyatrik hastalıkları
Çok seyrek: Konfüzyon
Sinir sistemi hastalıkları
Seyrek: Baş dönmesi / sersemlik hali
Çok seyrek: Konvülsiyonlar
Bilinmiyor: Nörotoksisite5, ensefalopati
Göz hastalıkları
Seyrek: Görme bozukluğu
Çok seyrek: Konjonktivit, göz ödemi
Bilinmiyor: Göz yaşı salgılanmasında artma
Kulak ve iç kulak hastalıkları
Bilinmiyor: Sağırlık, kulak çınlaması
Kardiyak hastalıkları
Bilinmiyor: Ventriküler fibrilasyon, ventriküler taşikardi, kardiyojenik şok,
perikardiyal efüzyon, miyokard enfarktüsü, kalp yetmezliği,
kardiyomiyopati, miyokardit, perikardit, elektrokardiyografide
QT uzaması, aritmiler6
Vasküler hastalıkları
Yaygın olmayan: Yüz ve boyunda kızarma (flushing)
Bilinmiyor: Pulmoner embolizm, venöz tromboz, vaskülit, periferik iskemi
Solunum, göğüs bozuklukları ve mediastinal hastalıkları
Bilinmiyor: Pulmoner veno-oklüzif hastalık, akut respiratuvar distres
sendromu (ARDS), interstisyel akciğer hastalığı7, pulmoner
13hipertansiyon, pulmoner ödem, bronkospazm, dispne, hipoksi,
öksürük, nazal konjesyon, rinore, orofarengeal ağrı
Gastrointestinal hastalıkları
Çok seyrek: Hemorajik enterokolit, akut pankreatit, mukozal ülserasyon,
stomatit, ishal, kusma, kabızlık, mide bulantısı
Bilinmiyor: Gastrointestinal kanama, kolit, enterit, çekum iltihabı, karın
ağrısı, parotis bezi enflamasyonu
Hepato-bilier hastalıkları
Yaygın: Karaciğer fonksiyon bozuklukları
Bilinmiyor: Veno-oklüzif karaciğer hastalığı, hepatit, kolestaz,
hepatotoksisite8
Deri ve deri altı doku hastalıkları
Çok yaygın: Alopesi
Seyrek: Döküntü, dermatit, avuç içlerinin, el tırnaklarının ve ayak
tabanlarının renklerinin bozulması
Çok seyrek: Toksik epidermal nekroliz, Stevens Johnson sendromu
Bilinmiyor: Eritem multiforme, palmar-plantar eritrodizestezi, ışınlamaya
bağlı dermatit, ışınlama yapılan alanda eritem, kaşıntı
(enflamatuvar kaşıntı dahil), eritem, ürtiker, blisterler, yüzde
şişme, hiperhidroz
Kas iskelet bozuklukları, bağ doku ve kemik hastalıkları
Bilinmiyor: Rabdomiyoliz, skleroderma, kas spazmları, miyalji, artralji
Böbrek ve idrar yolu hastalıkları
Çok yaygın: Sistit, mikrohematüri
Yaygın: Hemorajik sistit, makrohematüri
Çok seyrek: Subüretral kanama, mesane duvarı ödemi, interstisyel
enflamasyon, mesane fibrozisi ve sklerozu, böbrek yetmezliği,
kan kreatinin düzeylerinde yükselme
Bilinmiyor: renal tübüler nekroz, renal tübüler bozukluk, toksik nefropati,
hemorajik üretrit, ülseratif sistit, mesane kontraktürü,
nefrojenik diyabetes insipidus, üriner sistemde atipik epitelyal
mesane hücreleri, kan üre azotunda (BUN) yükselme
Gebelik, pueperiyum durumları ve perinatal hastalıkları
Bilinmiyor: Prematür doğum
Üreme sistemi ve meme hastalıkları
Yaygın: Spermatogenez bozukluğu
Yaygın olmayan: Ovulasyon bozukluğu
14Seyrek: Amenore9, azospermi9, oligospermi9
Bilinmiyor: İnfertilite, over yetmezliği, oligomenore, testiküler atrofi, kan
östrojen düzeylerinde azalma, kan gonadotropin düzeylerinde
yükselme
Konjenital ve kalıtımsal / genetik hastalıklar
Bilinmiyor: İntra-uterin ölüm, fetal malformasyon, fetal gelişme geriliği,
fetal toksisite (miyelosupresyon/gastroenterit dahil)
Genel bozukluklar ve uygulama bölgesine ilişkin hastalıkları
Çok yaygın: Ateş
Yaygın: Asteni, mukozal enflamasyon
Seyrek: Göğüs ağrısı
Çok seyrek: Baş ağrısı
Bilinmiyor: İnfüzyon / enjeksiyon yeri reaksiyonları10, çoklu organ
yetmezliği, ödem, grip benzeri hastalık, genel fiziki durumda
bozulma
Araştırmalar
Bilinmiyor: Kan laktat hidrogenaz düzeylerinde yükselme, C-reaktif
protein (CRP) düzeylerinde yükselme
Çok seyrek: Tümör lizis sendromuna bağlı hiperürisemi
1. Diğer bakteriyel, fungal, viral, protozoal, parazitik ve viral hepatit, tüberküloz, progresif
multifokal lökoensefalopatili JC virüs enfeksiyonları (fatal sonuçlanan vakalar dahil) ile
Pneumocystis jiroveci, herpes zoster, Strongyloides dahil latent enfeksiyonların
reaktivasyonu dahil.
2. Fatal sonuçlanan vakalar dahil.
3. Akut miyeloid lösemi, akut promiyelositik lösemi dahil.
4. Klinik olarak kemik iliği yetmezliği, pansitopeni, nötropeni, agranülositoz,
granülositopeni, trombositopeni (kanama komplikasyonlu), lökopeni, anemi olarak ortaya
çıkan.
5. Klinik olarak reversibl posterior lökoensefalopati sendromu, miyelopati, periferik
nöropati, polinöropati, nöralji, disestezi, hipoestezi, parestezi, tremor, disguzi, hipoguzi,
parosmi olarak ortaya çıkan.
6. Klinik olarak atriyal fibrilasyon, supraventriküler aritmi, ventriküler aritmi, bradikardi,
taşikardi, palpitasyon olarak ortaya çıkan.
7. Klinik olarak pulmoner fibrozis, obliteratif bronşiyolit, organize pnömoni, alerjik alveolit,
pnömoni olarak ortaya çıkan.
8. Klinik olarak karaciğer yetmezliği, hepatik ensefalopati, assit, hepatomegali, sarılık,
kanda bilirubin düzeylerinde ve karaciğer enzimlerinde (ASAT, ALAT, ALP, gamma-
GT) artış olarak ortaya çıkan.
9. Persistan (inatçı).
10. Klinik olarak tromboz, nekroz, flebit, enflamasyon, ağrı, şişme, eritem ile ortaya çıkan.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
15Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı durumunun ciddi sonuçları arasında miyelosupresyon, ürotoksisite,
kardiyotoksisite (kalp yetmezliği dahil), veno-oklüzif karaciğer hastalığı ve stomatit gibi doza
bağlı toksisitenin klinik görünümleri bulunur. Bkz. Bölüm 4.4.
Doz aşımı durumunda hastanın özellikle hematolojik toksisite olmak üzere toksisite belirtileri
açısından izlenmesi gerekir.
Siklofosfamidin spesifik bir antidotu yoktur.
-
Siklofosfamid ve metabolitleri diyaliz edilebilir. Aşırı doz alan hastalarda, özellikle de
-
böbrek yetmezliği varsa erken dönemde diyaliz yapılabilir.
Doz aşımı durumunda, doz aşımıyla birlikte görülen enfeksiyon, miyelosupresyon ya da
-
diğer toksisiteye yönelik uygun tedaviler de dahil olmak üzere destekleyici tedaviler
uygulanmalıdır.
Mesna ile sistit profilaksisi uygulanması, siklofosfamid aşırı dozuna bağlı ürotoksik
-
etkileri önlemede ya da kısıtlamada yararlı olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grubu: Antineoplastik ajanlar, Alkilleyici ajanlar, Azotlu hardal analogları
ATC kodu: L01AA01
Siklofosfamidin bir çok tümör tipinde sitostatik etkileri bulunur. Siklofosfamidin aktif
metabolitleri, hücre bölünmesi fazında DNA'ya alkil grupları taşıyan ve bu şekilde DNA'nın
normal sentezini engelleyen alkilleyici ajanlardır.
5.2. Farmakokinetik özellikler
Genel özellikler:
Siklofosfamid karaciğerde metabolizasyonu sonucu alkilleyici metabolitlerine dönüşen bir ön-
ilaçtır.
Emilim:
Siklofosfamid gastrointestinal kanaldan hemen hemen tam olarak absorbe edilir. Hem oral,
hem de parenteral uygulamayla ortalama yarılanma ömrü 4-8 saattir.
Dağılım:
Tek bir intravenöz enjeksiyonunu takiben, metabolitlerinin plazma konsantrasyonları 4-6
saatte maksimum düzeylerine ulaşır.
Ana madde siklofosfamidin plazma proteinlerine bağlanma oranı zayıf olmasına rağmen, aktif
metabolitleri önemli oranlarda plazma proteinlerine bağlanmaktadır.
Dağılımı yaygındır. Kan-beyin bariyeri, plasenta ve assit sıvıları içine geçer.
Biyotransformasyon:
Karaciğer enzimleri tarafından metabolize olarak aktif metabolitlerine dönüşür.
Eliminasyon:
16Metabolitlerinin atılımı renal yolla olur.
Doğrusallık/Doğrusal Olmayan Durum:
Allojenik kemik iliği nakli bağlamında yüksek doz IV uygulamadan sonra, doğal
siklofosfamidin plazma konsantrasyonu doğrusal birinci derece kinetik gösterir. Faktör 8 ile
bireysel doz artışı, doğal siklofosfamidin farmakokinetik parametrelerini değiştirmez.
Uygulanan dozun %15'ten azı idrarla değişmemiş ilaç olarak atılır. Bununla birlikte,
geleneksel bir siklofosfamid tedavisiyle karşılaştırıldığında, inaktif metabolitler artar; bu,
aktive edici enzim sistemlerinin doygunluğunu gösterir, ancak inaktif metabolitlere yol açan
metabolizasyon adımlarını göstermez.
Birden fazla günlük yüksek doz siklofosfamid tedavisi süresince, ana maddenin plazma
konsantrasyon-zaman eğrisi altındaki alanlar, muhtemelen mikrozomal metabolizasyon
aktivitesinin otoindüksiyonu nedeniyle azalır.
5.3. Klinik öncesi güvenlilik verileri
Bu Kısa Ürün Bilgisi'nin diğer bölümlerinde belirtilenler dışında başka bir pre-klinik veri
bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Tablet:
Mısır nişastası
Laktoz monohidrat (inek sütü kaynaklı)
Kalsiyum hidrojen fosfat dihidrat
Talk
Magnezyum stearat
Jelatin (sığır kaynaklı)
Gliserol (%85)
Kaplama:
Sukroz
Titanyum dioksit
Kalsiyum karbonat
Talk
Makrogol 35000
Kolloidal susuz silika
Polividon
Sodyum karboksimetil selüloz
Polisorbat 20
Montan glikol mumu
176.2. Geçimsizlikler
Uygulanabilir değildir.
6.3. Raf ömrü
36 ay
6.4. Saklamaya yönelik özel tedbirler
25 °C’nin altındaki oda sıcaklığında saklanmalıdır.
Orijinal ambalajı içinde saklanmalıdır.
6.5. Ambalajın niteliği ve içeriği
Her bir kutuda her biri 10 adet kaplı tablet içeren 3 adet veya 5 adet PVC / alüminyum blister.
6.6. Beşeri tıbbi üründen arta kalan maddelerin imhası ve diğer özel önlemler
Siklofosfamid sitotoksik bir ajandır. Kullanımı sırasındaki işlemler, sitotoksik ajanların
güvenli kullanımı konusunda yürürlükteki talimatlar doğrultusunda gerçekleştirilmelidir.
Tabletlerin kaplanmış olması bu işlemleri yapan kişinin etkin maddeyle doğrudan temasına
engeldir. Kullanıcı dışındaki kişilerin etkin maddeye maruz kalmaması için kaplı tabletler
kırılmamalı ve ezilmemelidir. Kullanımı sırasındaki işlemler gebe veya emzirmekte olan
kadınlarca yapılmamalıdır.
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıklarının Kontrolü Yönetmeliği"ne uygun olarak imha edilmelidir.
7. RUHSAT SAHİBİ
Baxter Turkey Renal Hizmetler A.Ş.
Sarıyer / İstanbul
8. RUHSAT NUMARASI
2021/88
9. İLK RUHSAT TARİHİ/RUHSAT YENİLEME TARİHİ
01/04/2021
10. KÜB’ÜN REVİZYON TARİHİ
18