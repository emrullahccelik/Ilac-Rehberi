1 KULLANMA TALİMATI 
 
TAZACNE % 0,1 krem 
Haricen uygulanır. 
 
Etkin madde : Her bir gram krem 1 mg tazaroten (%0,1) içerir. 
Yardımcı maddeler : Sodyum EDTA, karbopol 934P, benzil alkol, myritol 318, sıvı vazelin, 
sodyum tiyosülfat, sodyum hidroksit, span 60, tween 60 ve distile su 
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
 
Bu Kullanma Talimatında: 
1. TAZACNE nedir ve ne için kullanılır? 
2. TAZACNE’yi kullanmadan önce dikkat edilmesi gerekenler 
3. TAZACNE nasıl kullanılır? 
4. Olası yan etkiler nelerdir? 
5. TAZACNE’nin saklanması 
Başlıkları yer almaktadır. 
  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 2 1. TAZACNE nedir ve ne için kullanılır? 
TAZACNE, beyaz beyazımsı renkte bir kremdir. 
TAZACNE 30 gr krem, alüminyum tüplerde ve karton kutuda kullanma talimatı ile beraber 
piyasaya sunulmaktadır. 
TAZACNE yalnızca deriye uygulanır. TAZACNE göz, ağız veya vajina içi kullanım için 
değildir. 
TAZACNE, tazaroten etkin maddesini ihtiva etmektedir. Toplam vücut yüzey alanının 
%20’sine kadar yayılmış olan plak tipi sedef hastalığının harici tedavisinde ve hafif ve orta 
derecedeki sivilceli (akneli) hastaların harici tedavisinde kullanılmaktadır. 
TAZACNE, kapsamlı cilt bakımı ve güneş ışığından korunma programları kullanan hastalarda 
yüzdeki ince kırışıklıkların, yüzdeki benekli (alacalı)  hiper ve hipopigmentasyonun ve iyi 
huylu yüz lentijinlerinin (kronik güneş maruziyeti sonucunda zamanla ortaya çıkan koyu güneş 
lekeleri) azaltılmasında kullanılmak üzere yardımcı bir ilaç olarak endikedir. 
 
2. TAZACNE’yi kullanmadan önce dikkat edilmesi gerekenler 
TAZACNE’yi aşağıdaki durumlarda KULLANMAYINIZ 
Eğer; 
 Tazaroten’e veya TAZACNE içeriğindeki yardımcı maddelerden herhangi birine karşı 
aşırı duyarlılığınız (alerjiniz) var ise, 
 Hamile iseniz, hamile kalmayı düşünüyorsanız veya etkili bir doğum kontrol yöntemi 
kullanmıyorsanız, 
 Sedef hastalığının çeşitleri olan eritrodermik (yaygın kızarıklık kepeklenme) sedefte ve 
püstüler (su toplayan) sedefte, 
 Saçla örtülü kafa derisinde, 
 Kıvrım yerlerinde (intertriginöz). 
TAZACNE’yi aşağıdaki durumda DİKKATLİ KULLANINIZ  
TAZACNE’yi, yalnızca etkilenen deri bölgelerine uygulayınız. TAZACNE’nin sağlıklı, 
egzamatöz veya iltihaplı deriye uygulanması tahrişe yol açabilir. 
 Tedavi sırasında UV ışınlara (güneş, solaryum, PUVA tedavisi veya UVB terapisi) aşırı 
maruz kalmaktan kaçınınız. Cildinizi daha hassas hale getirebilir ve ciddi güneş yanıklarına 
sebep olabilir. TAZACNE kullanımı süresince en az 15 SPF’li güneş koruyucu kremler 
kullanılmalı ve koruyucu giysiler giyilmelidir. Güneş yanığı olan hastalar tamamen 
iyileşene kadar TAZACNE kullanmamalıdır. 
 TAZACNE fotosensitizan (ışığa duyarlılığı arttıran) ilaç (örn. tiazidler, tetrasiklinler, 
florokinolonlar, fenotiazinler, sülfonamidler) kullanan hastalarda dikkatli kullanılmalıdır. 
Pediyatrik popülasyon: 
18 yaşın altındaki psöriazisli hastaların ve 12 yaş altındaki akneli hastaların tedavisinde 
TAZACNE kullanılmamalıdır. 
TAZACNE’nin yiyecek ve içecek ile kullanılması 
TAZACNE’yi yiyecek ve içecek aldığınız esnada kullanabilirsiniz. TAZACNE ağız yoluyla 
uygulanmadığı için bir etkileşim beklenmez. 3 Hamilelik 
İlacı kullanmadan önce doktorunuza veya eczacınıza danışınız. 
Hamile veya hamile kalmayı planlayan kadınlar TAZACNE kullanmamalıdır.  
Hayvanlarda yapılan çalışmalar, anne karnındaki bebeğin zarar gördüğünü göstermiştir. 
Çocuk doğurma çağındaki kadınlar olası risk konusunda bilgilendirilmeli ve TAZACNE 
tedavisi sırasında uygun doğum kontrol yöntemleri kullanmalıdır. 
Tedaviniz sırasında hamile olduğunuzu fark ederseniz ilacı uygulamayı bırakınız ve derhal 
doktorunuza danışınız. 
Emzirme 
İlacı kullanmadan önce doktorunuza veya eczacınıza danışınız. 
Tazaroten’in anne sütüne atılması ile ilgili veri mevcut değildir, ancak hayvanlara ilişkin 
veriler, süte atılımın olası olduğunu göstermektedir. Bu nedenle emzirme yararı ve tedavi yararı 
göz önünde bulundurarak emzirme veya TAZACNE kullanımına doktorunuz karar verecektir. 
Araç ve makine kullanımı 
TAZACNE tedavisinin araç veya makine kullanma kapasitesi üzerinde bilinen bir etkisi 
bulunmamaktadır. 
TAZACNE’nin içeriğinde bulunan bazı yardımcı maddeler hakkında önemli bilgiler  
TAZACNE benzil alkol içermektedir. Benzil alkol hafif lokal tahrişe neden olabilir. 
Diğer İlaçlarla Birlikte Kullanım 
Deri üzerinde, belirgin kurutucu etkisi olan diğer preparatların eşzamanlı kullanımından 
kaçınılmalıdır. Bu preparatlar belli ilaçları (örn. dezenfektanlar) ve ayrıca kozmetik ürünleri 
(örn. sabunlar ve şampuanlar) içerir. Buna karşın, söz konusu ürünler kullanılıyorsa, 
TAZACNE uygulamasından önce ve sonra bir saat beklenmesi önerilmektedir. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
 
3. TAZACNE nasıl kullanılır? 
Uygun kullanım ve doz/uygulama sıklığı için talimatlar 
Tedavi Başlamadan Önce Değerlendirme 
TAZACNE tedavisinden 2 hafta önce gebelik testi yaptırmalısınız. TAZACNE tedavisini adet 
döneminde başlatınız. 
TAZACNE uygulamasından önce uzman bir doktor (örn. dermatolog) tarafından yüzdeki 
pigmentli lezyonlarınız dikkatlice değerlendirilmelidir.  
TAZACNE’yi her zaman doktorunuzun anlattığı gibi kullanmalısınız. Eğer emin değilseniz 
doktorunuza veya eczacınıza tekrar danışınız. 
TAZACNE’yi doktorunuz farklı bir şekilde önermediği takdirde psöriyazis tedavisinde, günde 
bir kez (akşam), etkilenen bölgeye ince bir krem tabakası halinde uygulayınız. TAZACNE 
uygulamadan önce banyo veya duş alınmışsa cildinizi kurulayınız. 4 TAZACNE’yi doktorunuz farklı bir şekilde önermediği takdirde akne tedavisinde, yüzünüzü 
nazikçe yıkandıktan sonra kurulayınız ve günde bir kez (akşam), etkilenen bölgeye ince bir 
krem tabakası halinde uygulayınız. 
TAZACNE’yi doktorunuz farklı bir şekilde önermediği takdirde, kapsamlı cilt bakımı ve güneş 
ışığından korunma programları kullanan hastalarda yüzdeki ince kırışıklıkların, yüzdeki benekli 
(alacalı) hiper ve hipopigmentasyonun ve iyi huylu yüz lentijinlerinin azaltılmasının yardımcı 
tedavisinde, günde bir kez yatmadan önce yüze uygulanır.  
Uygulama yolu ve metodu 
 Banyo veya duş sonrası, TAZACNE’yi uygulamadan önce cildinizi iyice kurulayınız. 
 TAZACNE’yi yalnızca etkilenen deri bölgelerine uygulayınız. Tahrişe (kaşıntı, kızarıklık, 
iltihaplanma) yol açabileceğinden, TAZACNE sağlıklı deriye uygulanmamalıdır. 
 Uygulama yapılan bölgeleri kıyafet veya bandaj ile örtmeyiniz. 
 Tedavi elleriniz için uygulanmıyorsa, kremi uyguladıktan sonra ellerinizi yıkayınız. Kremi 
gözlerinize bulaştırmayınız. TAZACNE gözünüze temas ederse su ile iyice yıkayınız. 
 Önemli şekilde, TAZACNE uygulamasından önce veya sonra bir saat içinde cilt bakım 
ürünleri veya kozmetik ürünler kullanmamalısınız. Buna karşın, söz konusu ürünleri 
kullanıyorsanız, TAZACNE uygulamadan önce bu preparatların deri tarafından tamamen 
emildiğinden emin olunuz. 
 Deride tahriş oluşması durumunda, TAZACNE tedavisi sonlandırılmalıdır. Bu durumda 
dermatoloğa veya size tedavi uygulayan doktora danışınız. 
 Vücut yüzey alanının %20’sinden fazlasına uygulama yapılmamalıdır. 
Kapsamlı cilt bakımı ve güneş ışığından korunma programları kullanan hastalarda yüzdeki ince 
kırışıklıkların, yüzdeki benekli (alacalı) hiper ve hipopigmentasyonun ve iyi huylu yüz 
lentijinlerinin azaltılması için yardımcı tedavisinde kullanılırken: 
 TAZACNE’yi yüzünüze uygulamadan önce makyaj çıkartılır. Yüz yıkandıktan, banyodan 
veya duştan sonra kremi uygulamadan önce cildi kurulanır. Arzu edilirse göz kapakları da dahil 
olmak üzere tüm yüzü hafifçe kaplamak için günde bir kez yatmadan önce bezelye 
büyüklüğünde bir miktar uygulanır.  
 TAZACNE’nin yanlışlıkla gözlere bulaşmasından kaçınmalıdır. Yüz nemlendiricileri 
istenildiği sıklıkta kullanılabilir. TAZACNE uygulamasından önce veya sonra yumuşatıcılar 
veya nemlendiriciler uygulanabilir. Ancak sonraki krem veya losyon uygulamasından önce ilk 
krem veya losyonun cilt tarafından emildiğinden ve tamamen kuruduğundan emin olunmalıdır. 
 Göz ile teması halinde bol su ile yıkanmalıdır. 
 TAZACNE yalnızca deriye uygulanır. TAZACNE göz, ağız veya vajina içi kullanım için 
değildir. 
 TAZACNE kullanırken etkili güneş kremleri kullanmalı ve koruyucu giysiler giyilmelidir. 
Önemli Kullanım Talimatları 
 1. Göz ve ağız ile temasından kaçınınız. Krem uygulandığı yerde şiddetli kızarıklık, kaşıntı, 
yanma, batma ve soymaya neden olabilir. 
 2. Kremi uygulamadan önce yüzünüzü yumuşak bir sabunla nazikçe yıkayınız. 
 3. Kremi uygulamadan önce cildi kurulayınız. 5  4. Tüm yüzeyi hafifçe kaplamak için yalnızca bezelye büyüklüğünde bir miktar (yaklaşık 5 
milimetre çap) uygulayınız. 
 5. TAZACNE’den önce veya sonra yumuşatıcılar veya nemlendiriciler uygulayın ve ilk krem 
veya losyonun cilt tarafından emildiğinden ve tamamen kuruduğundan emin olunuz. 
 6. Sabahları nemlendirici bir güneş koruyucu uygulayınız. 
 Uygulamadan sonra ellerinizi iyice yıkayınız.  
Değişik yaş grupları 
Çocuklarda kullanımı:  
18 yaşın altındaki psöriazisli hastaların ve 12 yaş altındaki akneli hastaların tedavisinde 
TAZACNE kullanılmamalıdır. 
TAZACNE’nin yüzünde ince kırışıklıkları, yüzünde belirli türde koyu ve açık lekeleri olan 17 
yaş altı çocuklarda güvenli ve etkili olup olmadığı bilinmemektedir. 
Özel kullanım durumları 
Böbrek / Karaciğer yetmezliği 
Böbrek/karaciğer yetmezliği olan hastalar için özel bir çalışma yapılmamıştır. 
Eğer TAZACNE’nin etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz 
Kullanmanız gerekenden daha fazla TAZACNE kullandıysanız 
Deride doz aşımı nedeniyle kızarıklık, soyulma ve bölgesel rahatsızlık oluşabilir. 
TAZACNE’nin yanlışlıkla yutulması halinde, A vitamini aşırı alımıyla ilişkili belirtiler 
oluşabilir. Bu belirtiler şiddetli baş ağrısı, kusma, uyuşukluk, tahriş ve deride kaşıntıdır. 
TAZACNE’nin yanlışlıkla yutulması durumunda doktorunuzla iletişime geçiniz. 
TAZACNE yalnızca günde bir kez harici uygulamaya yöneliktir. Daha sık uygulama, daha hızlı 
veya daha iyi sonuçlar sağlamayacaktır. 
TAZACNE’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
TAZACNE’yi kullanmayı unutursanız 
TAZACNE kullanmayı unutursanız, unutulan dozu telafi etmeye çalışmayınız. Günde bir kez 
(akşam) normal uygulama programına dönünüz. 
Unutulan dozları dengelemek için çift doz almayınız. 
TAZACNE ile tedavi sonlandırıldığındaki oluşabilecek etkiler: 
Tedavinizi sonlandırmadan önce mutlaka doktorunuza danışınız. 
 
4. Olası yan etkiler nelerdir? 
Tüm ilaçlar gibi TAZACNE’nin içeriğinde bulunan maddelere duyarlı olan kişilerde yan etkiler 
olabilir. 
Yan etkiler aşağıdaki kategorilerde gösterildiği şekilde sıralanmıştır: 
Çok yaygın :10 hastanın en az 1’inde görülebilir. 
Yaygın :10 hastanın birinden az, fakat 100 hastanın birinden fazla görülebilir. 
Yaygın olmayan :100 hastanın birinden az, fakat 1.000 hastanın birinden fazla görülebilir. 6 Seyrek :1.000 hastanın birinden az, fakat 10.000 hastanın birinden fazla görülebilir. 
Çok seyrek :10.000 hastanın birinden az görülebilir. 
Bilinmiyor : Eldeki verilerden tahmin edilemiyor. 
TAZACNE, ciddi yan etkilere neden olabilir: 
Deride tahriş. TAZACNE cildinizde kaşıntı, yanma, kızarıklık ve soyulmaya neden olabilir. 
Eğer TAZACNE kullanırken rüzgar ya da soğuk hava cildinizi daha rahatsız edici olabilir. Eğer 
TAZACNE cilt tahrişi belirtilerinden herhangi biri ortaya çıkarsa doktorunuza söyleyin. 
Doktorunuz, cildiniz iyileşene kadar TAZACNE kullanımını durdurabilir veya daha az sıklıkta 
kullanmanızı önerebilir. 
Çok yaygın   
 Ciltte kaşıntı 
 Yanma hissi,  
 Kızarıklık ve tahriş. 
Yaygın  
 Deri soyulması 
 Spesifik olmayan deri döküntüsü, 
 İritan kontakt dermatit (İltihaplı temas dermatiti) 
 Ciltte ağrı 
 Sedefte kötüleşme 
 Kaşıntılı iltihaplı kuru deri 
 Cilt inflamasyonu (deri iltihabı) 
 Çatlama 
 Kanama 
 Lokalize ödem (bölgesel ödem) 
Bilinmiyor 
 Kabarıklık 
 Cildin renginde değişme (hiperpigmentasyon (aşırı pigment oluşumu) veya 
hipopigmentasyon (az pigment oluşumu) dahil). 
 Işığa duyarlılık ve güneş yanığı riski 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etkileri Bildirimi” ikonuna tıklayarak ya 
da 0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
 7 5. TAZACNE’nin Saklanması  
TAZACNE’yi çocukların göremeyeceği, erişemeyeceği yerlerde ve ambalajında saklayınız. 
Açılmadan önce  
TAZACNE’yi 25°C’nin altındaki oda sıcaklığında saklayınız.  
Açıldıktan sonra  
TAZACNE’yi 25°C’nin altındaki oda sıcaklığında saklayınız.  
Uygulamadan sonra tüpün kapağını sıkıca kapatınız. 
Son kullanma tarihi ile uyumlu olarak kullanınız. 
Ambalajdaki son kullanma tarihinden sonra TAZACNE’yi kullanmayınız. Son kullanma tarihi 
ambalajın üzerinde belirtilen ayın son gününü ifade eder. 
Son kullanma tarihi geçmemiş olsa dahi, ilaç açıldıktan 6 ay sonra atınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
Eğer üründe ve/veya ambalajında bozukluklar fark ederseniz TAZACNE’yi kullanmayınız. 
 
Ruhsat Sahibi:  Pharma Plant İlaç San. ve Tic A.Ş. 
                    Kadıköy / İstanbul 
 
Üretim Yeri:  Pharma Plant İlaç San. ve Tic A.Ş. 
                Kadıköy / İstanbul 
 
Bu kullanma talimatı                tarihinde onaylanmıştır. 