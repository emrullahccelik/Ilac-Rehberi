1  
 
 
 
 Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir . 
• Bu kullanma  talimatını saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa  lütfen  doktorunuza  veya eczacınıza  danışınız.  
• Bu ilaç kişisel olarak size reçetelendirilmiştir, başkalarına vermeyiniz. Hastalık 
belirtileri sizinkilerle aynı olsa bile, onlara zarar verebilir.  
• Herhangi  bir yan etki yaşarsanız  doktorunuzla,  eczacınızla  veya hemşirenizle  konuşun. 
Bu yan etkiler  bu kullanma  talimatında  listelenmeyen  olası  yan etkileri  de içerir.  Bölüm 
4’e bakınız.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük  doz kullanmayınız.  KULLANMA  TALİMATI  
PIFELTRO  100 mg film kaplı  tablet 
Ağızdan alınır.  
• Etkin  maddeler:  100 mg doravirin.  
• Yardımcı  maddeler:  Kroskarmeloz  sodyum  (E468);  hipromelloz  asetat  süksinat;  laktoz 
monohidrat  (sığır  sütünden  elde edilmiştir);  magnezyum  stearat  (E470b);  mikrokristalin 
selüloz  (E460)  ve susuz  kolloidal  silika  (E551).  Tabletler  aşağıdaki  maddeleri  içeren  bir 
kaplama maddesiyle film kaplanmıştır: karnauba mumu (E903), hipromelloz (E464); 
laktoz monohidrat (sığır  sütünden elde edilmiştir); titanyum dioksit (E171) ve triasetin 
(E1518).  
▼ Bu ilaç ek izlemeye  tabidir.  Bu üçgen  yeni güvenlilik  bilgisinin  hızlı olarak  belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu Kullanma Talimatında : 
1. PIFELTRO  nedir  ve ne için kullanılır?  
2. PIFELTRO’yu  kullanmadan  önce  dikkat  edilmesi  gerekenler  
3. PIFELTRO  nasıl kullanılır?  
4. Olası  yan etkiler  nelerdir?  
5. PIFELTRO’nun  saklanması  
Başlıkları  yer almaktadır.  
1. PIFELTRO nedir ve ne için  kullanılır?  
 
PIFELTRO,  HIV (insan  immün  yetmezlik  virüsü)  enfeksiyonunun  tedavisinde  kullanılır. 
‘Antiretroviral ilaçlar’ adı verilen bir ilaç sınıfına üyedir.  
 
PIFELTRO  etkin  madde  olarak  bir non-nükleozid  revers  transkriptaz  inhibitörü  (NNRTİ)  olan 
doravirin içerir.  2  
 
 
 
 PIFELTRO yetişkinlerde ve 12 yaş ve üzeri en az 35 kg ağırlığındaki ergenlerde HIV 
enfeksiyonunun tedavisinde kullanılır. HIV, AIDS’e (edinsel immün yetmezlik sendromu) 
neden olan virüstür. Doktorunuz enfeksiyonunuza yol açan virüsün doravirine dirençli 
olduğunu size söylediyse PIFELTRO’yu kullanmamanız gerekir . 
 
PIFELTRO,  HIV’e  yönelik  diğer  ilaçlarla  birlikte  kullanılmalıdır.  
 
Diğer  ilaçlarla  birlikte  kullanıldığında  PIFELTRO,  HIV’in  vücudunuzda  virüsleri  çoğaltmasını 
engelleyerek etki gösterir. Bu etki aşağıdaki yollarla size fayda sağlayacaktır:  
• Kanınızdaki  HIV miktarını  azaltarak (buna ‘viral  yük’ adı verilir)  
• ‘CD4+ T’ adı verilen beyaz kan hücrelerinin sayısını arttırarak. Böylelikle bağışıklık 
sisteminiz güçlenebilir. Bu etki, bağışıklık sisteminizin zayıf olması nedeniyle 
enfeksiyonlara yakalanma veya erken ölme riskinizi azaltabilir.  
PIFELTRO beyaz, oval şekilli, film kaplı tabletler şeklinde sunulur. Tabletlerin bir yüzüne 
firma logosu ve 700 rakamı basılmıştır, diğer yüzü baskısızdır.  
 
30 film kaplı  tablet içeren 1  şişelik ambalajda bulunmaktadır.  
 
2. PIFELTRO’yu  kullanmadan  önce  dikkat  edilmesi  gerekenler 
PIFELTRO’yu aşağıdaki durumlarda KULLANMAYINIZ:  
Eğer:  
• Doravirine  veya  yardımcı  maddelerden  herhangi  birine alerjik  iseniz.  
• Aşağıdaki  ilaçlardan herhangi birini  alıyorsanız:  
- Karbamazepin,  okskarbazepin,  fenobarbital,  fenitoin  (nöbetler  için kullanılan  ilaçlar)  
- Rifampisin,  rifapentin  (verem  için kullanılan  ilaçlar)  
- Sarı kantaron  (St.John’s  wort otu-Hypericum  perforatum , depresyon  veya  kaygı  için 
kullanılan bitkisel bir ilaç) veya bu maddeyi içeren ürünler  
- Mitotan  (kanser  tedavisinde  kullanılan  bir ilaç) 
- Enzalutamid  (prostat  kanserinin  tedavisinde  kullanılan  bir ilaç) 
- Lumakaftor  (kistik  fibrozis  tedavisinde  kullanılan  bir ilaç) 
Yukarıdakiler  sizin  için geçerliyse  PIFELTRO  almayınız.  Kullanma  talimatındaki  herhangi  bir 
bilgiden emin olamazsanız PIFELTRO almadan önce doktorunuzla, eczacınızla veya 
hemşirenizle konuşunuz. Ayrıca “Diğer ilaçlar ile birlikte kullanımı” bölümündeki listeye de 
bakınız.  
PIFELTRO’yu  aşağıdaki  durumlarda  DİKKATLE  KULLANINIZ  
PIFELTRO  almadan  önce  doktorunuzla,  eczacınızla  veya  hemşirenizle  konuşunuz.  
 
Şiddetli cilt reaksiyonları  
PIFELTRO  tedavisiyle  ilişkili olarak Stevens -Johnson sendromu/toksik epidermal nekroliz dahil 
olmak üzere şiddetli cilt reaksiyonları bildirilmiştir. Bölüm 4'te açıklanan bu şiddetli  cilt 
reaksiyonlarıyla ilgili semptomlardan herhangi birini fark ederseniz P IFELTRO 'yu kullanmayı 
bırakın ve derhal tıbbi yardım alın.  
 3  
 
 
 
 İmmün  reaktivasyon  sendromu  
Bu ilaç dahil olmak üzere herhangi bir HIV ilacı almaya başlamanızdan sonra bu durum 
gelişebilir. Bağışıklık sisteminiz güçlenebilir ve uzun zamandır vücudunuzda sessiz kalmış 
enfeksiyonlarla savaşmaya başlayabilir. HIV ilacınıza başladıktan sonra yeni herhangi bir 
belirti yaşamaya başlarsanız hemen doktorunuzu arayınız.  
 
Otoimmün bozukluklar (bağışıklık sisteminin sağlıklı vücut dokusuna saldırdığında ortaya 
çıkan  bir durum),  HIV enfeksiyonunuzun  tedavisi  için ilaç almaya  başladıktan  sonra  da ortaya 
çıkabilir. Otoimmün bozukluklar, tedavinin başlamasından aylar sonra ortaya çıkabilir. 
Herhangi  bir enfeksiyon  belirtisi  veya  kas güçsüzlüğü,  el ve ayaklarda  başlayıp  gövdeye  doğru 
ilerleyen güçsüzlük, çarpıntı, titreme veya hiperaktivite gibi başka belirtiler fark ederseniz, 
gerekli tedavi için derhal doktorunuza haber veriniz.  
Bu uyarılar,  geçmişteki  herhangi  bir dönemde  dahi olsa sizin  için geçerliyse  lütfen 
doktorunuza danışınız.  
PIFELTRO’nun  yiyecek  ve içecek  ile kullanılması  
Bu ilaç öğünler  arasında  veya  öğünlerle  birlikte  alınabilir.  
Hamilelik  
Bu ilacı kullanmadan  önce  doktorunuza  veya eczacınıza  danışınız.  
 
Hamile  iseniz,  hamile  olabileceğinizi  düşünüyorsanız  veya  bebek  sahibi  olmayı  planlıyorsanız, 
PIFELTRO almanın riskleri ve faydaları hakkında doktorunuzla konuşunuz. Hamilelik 
döneminde  PIFELTRO  kullanımından  kaçınılması  önerilir  çünkü  bu ilaç hamilelik  döneminde 
çalışılmamıştır ve siz hamileyken ilacın bebeğinize zarar verip vermediği bilinmemektedir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
Bu ilacı kullanmadan  önce  doktorunuza  veya eczacınıza  danışınız.  
HIV enfeksiyonu  anne sütüyle bebeğe geçebileceğinden, HIV  ile yaşayan  kadınlarda  emzirme 
önerilmez.  Emziriyorsanız  veya  emzirmeyi  düşünüyorsanız,  bunu  mümkün  olan en kısa sürede 
doktorunuzla konuşunuz.  
Araç  ve makine  kullanımı  
Bu ilacı aldıktan sonra yorgunluk, baş dönmesi, veya uyku hali yaşarsanız araç, bisiklet veya 
makine kullanırken dikkatli olunuz.  
 
PIFELTRO’nun içeriğinde bulunan bazı yardımcı maddeler hakkında önemli bilgiler 
PIFELTRO  tabletleri  laktoz  içerir.  Eğer daha önceden  doktorunuz  size laktoza 
tahammülsüzlüğünüz olduğunu söylediyse bu ilacı almadan önce doktorunuzla konuşunuz.  
Diğer  ilaçlar  ile birlikte  kullanımı  
Aşağıdaki ilaçlardan herhangi birini kullanıyorsanız, yakın tarihte kullandıysanız veya 
kullanma ihtimaliniz varsa doktorunuza, eczacınıza veya hemşirenize söyleyiniz çünkü diğer 
ilaçlar  PIFELTRO’nun  etki gösterme  biçimini  değiştirebilir  ve PIFELTRO  başka  bazı ilaçların 
etki gösterme biçimini değiştirebilir.  4  
 
 
 
  
PIFELTRO ile birlikte almamanız gereken bazı ilaçlar vardır. “Aşağıdaki ilaçlardan herhangi 
birini alıyorsanız PIFELTRO almayınız” başlığının altındaki listeye bakınız.  
 
Aşağıdaki ilaçları PIFELTRO ile birlikte almadan önce doktorunuzla konuşunuz çünkü 
doktorunuzun ilaçlarınızın dozunu değiştirmesi gerekebilir:  
 
• Bosentan  (akciğer  hastalığının  tedavisinde  kullanılan  bir ilaç) 
• Dabrafenib  (cilt kanserinin  tedavisinde  kullanılan  bir ilaç) 
• Lesinurad  (gut (damla  hastalığı)  tedavisinde  kullanılan  bir ilaç) 
• Modafinil  (aşırı  uyku  halinin  tedavisinde  kullanılan  bir ilaç) 
• Nafsilin  (bazı  bakteri  enfeksiyonlarının  tedavisinde  kullanılan  bir ilaç) 
• Rifabutin  (verem  gibi bazı  bakteri  enfeksiyonlarının  tedavisinde  kullanılan  bir ilaç) 
• Telotristat etil (kan dolaşımınıza serotonin adı verilen bir maddenin çok fazlasını 
salarak ishale neden olabilen nadir bir nöroendokrin  tümörün  neden olduğu,  karsinoid 
sendrom adı  verilen bir rahatsızlığı olan bazı yetişkinler tarafından kullanılan bir ilaç)  
• Tioridazin  (şizofreni  gibi psikiyatrik  hastalıkların  tedavisinde  kullanılan  bir ilaç) 
Eğer doktorunuz bu ilaçları PIFELTRO ile birlikte almanız gerektiğine karar verirse, 1 tablet 
doravirin günde iki kez alınmalıdır (12 saat arayla).  
 
PIFELTRO ile birlikte aşağıdaki ilaçları alırsanız doktorunuz kan düzeylerinizi ölçebilir veya 
yan etkiler yönünden sizi izleyebilir:  
• Sirolimus (bir organ naklinden sonra vücudunuzun bağışıklık yanıtını kontrol altına  
almak için kullanılan bir ilaç)  
• Takrolimus (bir organ naklinden sonra vücudunuzun bağışıklık yanıtını kontrol altına 
almak için kullanılan bir ilaç)  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3. PIFELTRO  nasıl kullanılır?  
 
Bu ilacı her zaman tam olarak doktorunuzun veya eczacınızın size söylediği şekilde alınız. 
Emin değilseniz doktorunuza veya eczacınıza danışınız. Bu ilaç HIV’e yönelik diğer ilaçlarla 
birlikte kullanılmalıdır.  
• Uygun  kullanım  ve doz/uygulama  sıklığı  için talimatlar:  
 
Tavsiye edilen doz günde bir kez 1 tablettir. Eğer belirli ilaçları alıyorsanız, doktorunuzun 
aldığınız doravirin miktarını değiştirmesi gerekebilir. “Diğer ilaçlar ile birlikte kullanımı” 
bölümündeki ilaç listesine bakınız.  
• Uygulama yolu ve metodu:  
Bu ilaç ağız yoluyla  uygulanır  ve gıdalarla  birlikte  veya  öğünler  arasında  alınabilir. 
Tableti bütün olarak yutunuz. Tableti çiğnemeyiniz veya ezmeyiniz.  
 5  
 
 
 
 • Değişik  yaş grupları:  
Çocuklarda  ve ergenlerde  kullanımı:  
Bu ilacı 12 yaşından  küçük  veya  35 kg’dan  hafif  çocuklara  vermeyiniz.  12 yaşından  küçük 
veya 35 kg’dan hafif çocuklarda PIFELTRO kullanımı henüz çalışılmamıştır.  
 
Yaşlılarda  kullanımı:  
Yaşlı  hastalarda  doravirinin  doz ayarlamasına  gerek  yoktur.  
• Özel  kullanım  durumları:  
Böbrek  yetmezliği:  
Hafif, orta veya şiddetli böbrek yetmezliği olan hastalarda doravirinin doz ayarlaması gerekli 
değildir. Doravirin, son dönem böbrek hastalığı olan hastalarda ve diyaliz hastalarında 
çalışılmamıştır.  
 
Karaciğer  yetmezliği:  
Hafif  (Child -Pugh  Sınıf  A) veya  orta (Child -Pugh  Sınıf  B) karaciğer  yetmezliği  olan hastalarda 
doravirinin doz ayarlaması gerekli değildir. Doravirin, şiddetli karaciğer yetmezliği olan 
hastalarda (Child -Pugh Sınıf C) çalışılmamıştır. Şiddetli karaciğer yetmezliği olan hastalarda 
doravirine maruziyetin artıp artmayacağı bilinmemektedir. Bu nedenle, şiddetli karaciğer 
yetmezliği olan hastalara doravirin uygulandığında dikkatli olunması önerilir.  
 
Eğer PIFELTRO’nun etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız  gerekenden  daha  fazla PIFELTRO kullandıysanız:  
Kullanmanız gerekenden daha fazla PIFELTRO kullandıysanız hemen bir doktor veya eczacı 
ile konuşunuz.  
Önerilen dozdan fazlasını almayınız. Eğer yanlışlıkla fazla doz aldıysanız doktorunuzla 
görüşünüz.  
PIFELTRO’yu  kullanmayı  unutursanız:  
 
• Bu ilacın  dozlarını  almayı  unutmamanız  veya  atlamamanız  önemlidir.  
• Eğer bir dozu almayı unutursanız, hatırladıktan sonra mümkün olan en kısa zamanda 
dozu alınız. Ancak sonraki dozunu alma zamanınıza 12 saatten daha kısa bir süre 
kalmışsa unutulan dozu  almayınız ve sonraki dozu normal zamanında alınız. Ardından 
tedavinize eskisi gibi devam ediniz.  
• Unutulan  bir dozu telafi  etmek  için aynı anda iki  doz PIFELTRO  almayınız.  
• Ne yapacağınız  konusunda  emin  değilseniz  doktorunuzu  veya  eczacınızı  arayınız.  
 
Unutulan  dozları  dengelemek  için çift doz almayınız.  
 
PIFELTRO  ile tedavi  sonlandırıldığında  oluşabilecek  etkiler  
İlacınızın tamamen tükenmesine izin vermeyiniz. Elinizdeki tüm tabletleriniz bitmeden önce 6  
 
 
 
 reçetenizi yeniletiniz veya doktorunuzla konuşunuz.  
 
Bu ilacın  kullanımıyla  ilgili  başka  sorularınız  var ise, doktorunuza,  eczacınıza  veya  hemşirenize 
danışınız.  
4. Olası  yan etkiler nelerdir?  
Her ilaç gibi bu ilaç da yan etkilere  yol açabilir  ancak  bunlar  herkeste  görülmez. 
Doktorunuza danışmadan bu ilacı almayı bırakmayınız.  
Aşağıdaki belirtilerden herhangi birini fark ederseniz P IFELTRO 'yu kullanmayı bırakın ve 
derhal tıbbi yardım alın: gövdede genellikle merkezi kabarcıklar la birlikte kırmızımsı, 
yükselmemiş , hedef benzeri veya dairesel lekeler,  cilt soyulması, ağız, boğaz, burun, genital 
bölge ve gözlerde ülserler. Bu şiddetli  cilt döküntüleri ateş ve grip benzeri belirtilerle (Stevens -
Johnson sendromu/toksik epidermal nekroliz) başlayabilir . Bu reaksiyonların sıklığı mevcut 
verilerden tahmin edilememektedir . 
Yan etkiler  aşağıdaki kategorilerde  gösterildiği şekilde  sıralanmıştır:  
 
Çok yaygın: 10 hastanın  en az 1’inde görülebilir.  
Yaygın: 10 hastanın birinden az, fakat 100 hastanın birinde veya daha fazlasında görülebilir. 
Yaygın olmayan: 100 hastanın birinden az, fakat 1.000 hastanın birinde veya daha fazlasında 
görülebilir.  
Seyrek:  1.000  hastanın  birinden  az, fakat  10.000  hastanın  birinde  veya  daha  fazlasında 
görülebilir.  
Çok seyrek: 10.000 hastanın birinden az görülebilir. 
Bilinmiyor:  Eldeki  verilerden  hareketle  tahmin  edilemiyor.  
 
Oluşabilecek diğer yan etkiler  
 
Yaygın:  
• Anormal  rüyalar, uyuma  güçlüğü  (uykusuzluk)  
• Baş ağrısı,  baş dönmesi,  uyku  hali 
• Kusacakmış  gibi olmak  (bulantı),  ishal,  mide ağrısı,  kusma,  anüsten  gaz çıkarma  
• Döküntü  
• Yorgunluk  hissi 
 
Kan testleri  aşağıdakileri de gösterebilir:  
• Karaciğer  enzimlerinin  (ALT)  düzeylerinde artış 
 
Yaygın  olmayan:  
• Kabuslar,  depresyon,  kaygı,  asabiyet,  kafa karışıklığı,  intihar  düşünceleri  
• Konsantrasyon  güçlüğü,  hafıza  sorunları,  el ve ayaklarda  karıncalanma,  kaslarda 
gerginlik, uyku kalitesinde azalma  
• Yüksek  kan basıncı  
• Kabızlık,  mide  rahatsızlığı,  midede  şişkinlik  veya  gerginlik  (abdominal  distansiyon), 
hazımsızlık, yumuşak dışkılar, mide spazmları  
• Kaşıntı  
• Kas ağrısı,  eklem ağrısı  7  
 
 
 
 • Güçsüz  hissetmek,  genel  olarak  kendini kötü hissetmek  
Kan testleri  aşağıdakileri de gösterebilir:  
• Fosfat  düzeylerinde  azalma  
• Karaciğer  enzimlerinin  (AST)  düzeylerinde artış 
• Lipaz  düzeylerinde  artış 
• Amilaz  düzeylerinde  artış 
• Hemoglobin  düzeylerinde  azalma  
Seyrek:  
• Agresyon  (saldırganlık),  halüsinasyonlar  (sanrılar),  değişikliklere  uyum  gösterme 
güçlüğü, ruh hali değişiklikleri, uyurgezerlik  
• Solunum  güçlüğü,  bademciklerde  büyüme  
• Tam dışkılayamama  hissi 
• Alerjiye  bağlı  deri iltihabı,  yanaklar,  burun,  çene ve alında  kızarıklık,  yüzde 
kabarıklıklar veya sivilceler  
• Böbrek  hasarı, böbrek  sorunları,  idrar  yollarında  taş, böbrek taşları  
• Göğüste  ağrı, üşüme  hissi, ağrı, susama  
 
Kan testleri  aşağıdakileri de gösterebilir:  
• Magnezyum  düzeylerinde  azalma  
• Kreatin  fosfokinaz  düzeylerinde  artış 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri  www.titck.gov.tr  sitesinde  yer alan "İlaç  Yan Etki Bildirimi"  ikonuna tıklayarak  ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
5. PIFELTRO’nun  saklanması  
 
PIFELTRO’yu  çocukların  göremeyeceği,  erişemeyeceği  yerlerde  ve ambalajında  saklayınız.  
 
Son kullanma  tarihiyle uyumlu  olarak kullanınız.  
Bu ilacı şişedeki  son kullanma tarihinden sonra kullanmayınız.  
 
30°C’nin  altında  saklayınız.  
 
Şişenin  içinde  tabletleri  neme  karşı  koruyan  nem giderici  bulunmaktadır.  Nem  gidericiyi 
şişeden çıkarmayınız ve ilaçların tümünü bitirinceye kadar nem gidericileri atmayınız.  
Nemden  korumak  için şişeyi  sıkıca kapatılmış  halde saklayınız.  8  
 
 
 
 Eğer  üründe  ve/veya  ambalajında  bozukluklar  fark ederseniz  PIFELTRO’yu  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
Ruhsat  sahibi:     Merck  Sharp  Dohme İlaçları Ltd.  Şti. 
Levent  - İstanbul  
Üretim  yeri: MSD  International GmbH  
Tipperary  - İrlanda  
 
Bu kullanma  talimatı gg/aa/yyyy’te onaylamıştır.  