KISA ÜRÜN BİLGİSİ
1. BEŞERİ TIBBİ ÜRÜNÜN ADI
COLİDUR FORT 550 mg film kaplı tablet
2. KALİTATİF VE KANTİTATİF BİLEŞİM
Etkin Madde:
Rifaksimin 550 mg
Yardımcı Maddeler:
Sodyum nişasta glikolat 20.41 mg
Yardımcı maddeler için 6.1’e bakınız.
3. FARMASÖTİK FORM
Film tablet
Pembe renkli, çentikli, oval şeklinde film kaplı tabletlerdir.
4. KLİNİK ÖZELLİKLER
4.1 Terapötik endikasyonlar
 18 yaş ve üzerindeki hastalarda aşikar (overt) hepatik ensefalopati epizodlarının
tekrarının azaltılmasında,
 Diyare baskın irritabl bağırsak sendromu tedavisinde endikedir.
4.2 Pozoloji ve uygulama şekli
Pozoloji / Uygulama sıklığı ve süresi:
Doktorun önerisine bağlı olarak dozların miktarı ve sıklığı değiştirilebilir.
Önerilen doz:
COLİDUR FORT günde iki kez kullanılır. Klinik yarar ilaçla 6 ay boyunca tedavi
sonucunda oluşur. 6 aylık tedavinin dışındaki tedavide hepatik disfonksiyonun
ilerlemesi ile ilgili bireysel yarar ve risklerin dengesi düşünülmelidir.
COLİDUR FORT diyare ağırlıklı irritabl bağırsak sendromunda 14 gün boyunca
günde üç kez kullanılır. Semptomları tekrarlayan hastalarda iki kez aynı doz rejimi ile
tekrar tedavi edilebilir.
1 / 16Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda rifaksimin uygulamasına dair klinik veri
bulunmamaktadır.
Karaciğer yetmezliği:
Rifaksiminin sınırlı sistemik absorbsiyonundan dolayı karaciğer yetmezliği olan
hastalarda doz ayarlaması önerilmemektedir.
Pediyatrik popülasyon:
İlacın etkililiği ve güvenliliği 18 yaşın altındaki çocuklarda kanıtlanmamıştır.
Geriyatrik popülasyon:
Yaşlı ve genç hastalar arasında etkililik ve güvenlilik açısından farklılık
göstermediğinden; yaşlılarda farklı dozaj uygulanmasına gerek yoktur.
4.3 Kontrendikasyonlar
Rifaksimine, diğer rifamisinlere veya yardımcı maddelerden herhangi birine karşı
aşırı duyarlılık durumunda kullanılmamalıdır (bkz Bölüm:6.1).
Kısmi de olsa intestinal obstrüksiyon veya ağır intestinal ülserasyon lezyonları
olanlarda kullanılmamalıdır.
4.4 Özel kullanım uyarıları ve önlemleri
Clostridium difficile ilişkili diyare:
Clostridium difficile ilişkili diyare (CDAD), rifaksimin de dahil olmak üzere hemen
hemen tüm antibakteriyel ilaçlarla rapor edilmiştir. Antibakteriyel ajanlarla tedavi,
kolon normal florasında C. difficile'nin aşırı çoğalması ile oluşan değişikliğe sebep
olur. CDAD ve psödomembranöz kolit (PMC) ile rifaksimin tedavisinin potansiyel
ilişkisi dışlanamaz. C. difficile, CDAD'nin gelişmesine katkı sağlayan toksin A ve
B'yi üretir. C. difficile'nin hipertoksin üreten suşları morbidite ve mortaliteyi arttırır ve
bu enfeksiyonlar antimikrobiyal tedaviye dirençli olabilir ve kolektomi gerekebilir.
CDAD, antibiyotik kullanımını takiben diyare gelişen tüm hastalarda düşünülmelidir.
CDAD, antibakteriyel ajanın kullanımından iki ay sonra meydana geldiyse, dikkatlice
2 / 16tıbbi öykü alınmalıdır. Eğer CDAD'den şüpheleniyorsa ya da CDAD doğrulanmışsa;
C. difficile'ye karşı direkt olarak kullanılmayan fakat kullanımı devam eden
antibiyotiğin kesilmesi gerekebilir. Böyle bir durumda CDAD tedavisi için klinikte
belirtildiği gibi uygun sıvı ve elektrolit desteği, protein desteği, antibiyotik tedavisi ve
cerrahi değerlendirme yapılmalıdır. Candida albicans, antibiyotik ile ilişkili diyarenin
gelişimine neden olan patojenlerden birisidir ve günlük 1200 mg rifaksimin verilen
hastaların % 20'sinin fekal örneklerinden Candida albicans izole edilmiştir.
İlaca dirençli bakteri gelişimi:
Rifaksimin tedavisi süresince, özellikle uzun süreli tedavi düşünüldüğünde, olası
enfeksiyon ve bakteriyel direnç indüksiyonu göz önüne alınmalıdır. Plaseboyla
karşılaştırmalı bir çalışmada 6 aylık rifaksimin tedavisini takiben plasebo grubunda
herhangi bir vaka görülmezken bu bakteriye karşı etkili olmasına rağmen rifaksimin
grubunda 2 Clostridium difficile (C.difficile) enfeksiyonu vakası gözlenmiştir.
Gastrointestinal kanalda anaerobik koşullarda gram negatif ve gram pozitif
bakterilerin dirençli mutantlarının seleksiyonunun çok düşük olacağına inanılsa da bu
durumun meydana gelmeyeceği kesinlikle dışlanamaz. Bu nedenle hastalarda
özellikle uzun süreli rifaksimin tedavisi düşünüldüğü zaman dikkatli olunmalıdır.
Rifaksimin ile kısa dönem (5 gün) tedaviden sonra bakteriyel direnç gelişen vakalarda
tedavi kesildikten sonra bu dirençli bakterilerin hızla kaybolduğu gözlenmiştir fakat
uzun süreli tedaviler için böyle bir veriye ulaşılamamıştır. Anaerobik bakterilerde,
özellikle gram negatif basillerde, rifaksimine karşı yeniden duyarlılık gelişimi
anaerobik türlere göre daha uzun sürede gerçekleşmektedir.
Şiddetli (Child_Pugh C) karaciğer yetmezliği:
Rifaksiminin sağlıklı gönüllülerde güvenli olduğu gösterilmiştir. Bununla birlikte
karaciğer sirozu bu ilacın farmakokinetiğini önemli derecede etkiler. Ciddi karaciğer
yetmezliği olan hastalarda sistemik maruziyet artmıştır. Kontrol grubu ile
karşılaştırıldığında; karaciğer sirozu hastalarındaki plazma ilaç konsantrasyonu on
kata varan oranlarda artış göstermiştir. Ciddi hepatik yetmezliği olan hastalarda
gözlenen sistemik maruziyete artış; hayvan toksikoloji çalışmalarında görülmemiştir.
MELD (Model for End-Stage Liver Disease) skoru <25 olan hastalar için klinik
denemeler sınırlıdır. Bu nedenle şiddetli karaciğer yetmezliğinde (Child-Pugh C) ve
MELD skoru >25 olan hastalarda COLİDUR FORT dikkatli kullanılmalıdır.
3 / 16Elektrolit düzensizlikleri:
Rifaksimin tedavisi esnasında serum sodyum ve potasyum konsantrasyonlarında
anlamlı artışlar rapor edilmiştir. Elektrolit düzensizliklerinin hepatik ensefalopati
gelişimiyle ilişkili olduğu sirotik hastalarda, bu tür değişiklikler için dikkat edilmesi
ve önlem alınması gerekir.
K Vitamini sentezi:
Beş gün boyunca günlük 800 mg dozunda rifaksimin tedavisiyle, fekal Escherichia
coli sayısında dikkate değer bir azalma olduğu gösterilmiştir. Bu bakteri K vitamini
sentezi için önemli olduğundan, sirozlu hastalarda zaten bozulmuş olan pıhtılaşma
durumu uzun süreli rifaksimin tedavisiyle daha da bozulabilir.
Diğer rifampisin türevleriyle birlikte kullanım:
Mevcut verilerin yetersiz olması nedeniyle ve bağırsak florasında şiddetli bozulmayla
birlikte bilinmeyen sonuçlara neden olma potansiyelinden dolayı rifaksiminin diğer
rifampisinlerle birlikte kullanılması önerilmez.
Östrojen içeren oral kontraseptiflerle birlikte kullanım:
Her ne kadar çok sık rapor edilmese de, bağırsak florası üzerine etkisinden dolayı oral
östrojenik kontraseptiflerin etkinliği rifaksimin kullanımından sonra azalabilir. Eğer
östrojen içeriği 50 µg'dan az olan bir oral kontraseptif kullanılacaksa, ek bir
kontraseptif önlemin alınması önerilir.
P-Glikoprotein inhibitörleri ile birlikte kullanımı:
Rifaksiminin P-Glikoprotein inhibitörleri ile eş zamanlı kullanımı, rifaksimine
sistemik maruziyeti önemli derecede artırır. Siklosporin gibi P-glikoprotein
inhibitorleri ile eş zamanlı rifaksimin kullanımında dikkatli olmak gereklidir. Hepatik
yetmezliği olan hastalarda; azalmış metabolizmanın potansiyel additif etkisi ve P-
glikoprotein inhibitörlerinin eş zamanlı kullanımı, rifaksimine sistemik maruziyeti
daha çok artırabilir.
İdrarda renk değişikliği:
4 / 16Diğer tüm rifamisin türevlerinde olduğu gibi rifaksiminin sistemik absorpsiyonu da
ihmal edilebilir düzeylerdedir (%1'den az). Her ne kadar ilacın absorpsiyonu çok
düşük düzeylerde de olsa, hastalar ilaca bağlı olarak idrarda kırmızımsı renk
değişikliği olabileceği konusunda bilgilendirilmelidir.
4.5 Diğer tıbbi ürünler ile etkileşimler ve diğer etkileşim şekilleri
Bugüne kadar hiçbir etkileşim tanımlanmamıştır.
Sistemik bir bakteriyel enfeksiyonu tedavi etmek için başka bir rifamisin
antibakteriyel ajan kullanan kişilere rifaksimin verilmesine ilişkin bir deneyim yoktur.
İn vitro veriler, rifaksiminin majör sitokrom P-450 (CYP) ilaç metabolizma
enzimlerini (CYPslA2, 2A6, 2B6, 2C8, 2C9, 2C19, 2D6, 2E1 ve 3A4) inhibe
etmediğini göstermektedir. İn vitro indüksiyon çalışmalarında rifaksimin CYP1A2 ve
CYP2B6'yı indüklememiş fakat CYP3A4'ü zayıf bir şekilde indüklemiştir.
Sağlıklı deneklerde yapılan klinik ilaç etkileşim çalışmalarında, rifaksiminin CYP3A4
substratlarının farmakokinetiğini anlamlı derecede etkilemediği gözlenmiştir. Fakat
hepatik yetmezliği olan hastalarda rifaksimin kullanımında sağlıklı gönüllülere göre
daha yüksek sistemik maruziyet görülmektedir. Bu nedenle hepatik yetmezliği olan
hastalarda rifaksimin ile eşzamanlı kullanılan CYP3A4 substratlarının (örn. varfarin,
antiepileptikler, antiaritmikler, oral kontraseptifler) maruziyeti azalabilir.
Uluslararası normalize oranlarındaki artış ve azalış varfarinden korunan ve rifaksimin
reçete edilen hastalarda bildirilmiştir. Birlikte uygulama gerekli ise, uluslararası
normalleştirilmiş oran rifaksimin eklenerek ya da kesilerek dikkatlice izlenmelidir.
Oral antikoagülanların doz ayarlamaları gerekebilir.
Bir in vitro ça|ışmada, rifaksiminin p_glikoproteinin (p-gp) orta derecede substratl
olduğu ve CYP3A4 ile metabolize edildiği ileri sürülmüştür. Rifaksiminin CYP3A4
enzimini inhibe eden ilaçlarla birlikte kullanımının rifaksimine sistemik maruziyeti
artırıp artırmadığı bilinmemektedir.
Sağlıklı kişilerde, tek doz rifaksimin (550 mg) ile güçlü bir p-glikoprotein önleyici
olan siklosporin (600 mg) eş zamanlı uygulanması, rifaksimin Cmaks ve AUC
5 / 16değerlerinde ortalama 83 kat ve 124 kat artış ile sonuçlanmıştır. Sistemik
maruziyetteki artışın klinik önemi bilinmemektedir.
İn vitro çalışmalarda taşıma sistemleri seviyelerinde meydana gelen potansiyel ilaç-
ilaç etkileşimleri incelenmiştir ve bu çalışmalar rifaksimin ile p-gp ve diğer taşıma
proteinleri ile atılan diğer bileşikler arasında klinik etkileşimin beklenmediğini ortaya
koymaktadır.
4.6 Gebelik ve laktasyon
Genel tavsiye
Gebelik kategorisi, C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeline sahip kadınlarda özel önerileri destekleyen veriler
mevcut değildir. Çocuk doğurma potansiyeli bulunan kadınlar, tedavi süresince tıbben
etkili olduğu kabul edilen doğum kontrol yöntemleri kullanmalıdır.
Gebelik dönemi
Gebelerde rifaksimin kullanımına ilişkin klinik veri mevcut değildir ya da çok
kısıtlıdır.
Hayvanlar üzerinde yapılan çalışmalar, gebelik/ embriyonal/ fetal gelişim/ doğum ya
da doğum sonrası gelişim ile ilgili olarak doğrudan ya da dolaylı zararlı etkiler
olduğunu göstermemektedir (Bkz. kısım 5.3).
Rifaksimin, sıçan ve tavşanlarda teratojenik bulunmamıştır.
Gebe kadınlarda yapılmış yeterli ve iyi kontrollü çalışmalar bulunmamaktadır.
Tedbir olarak, gebelik sırasında rifaksimin kullanımı tavsiye edilmez.
COLİDUR FORT'un risk/yarar oranı doktor tarafından ayrıntılı bir şekilde
değerlendirilmeli ve bunun sonucuna göre kullanımına karar verilmelidir.
Laktasyon dönemi
Rifaksiminin ya da metabolitlerinin anne sütüne geçip geçmediği bilinmemektedir. Bu
nedenle emzirilen çocuklardaki potansiyel risk göz ardı edilemez. Emzirmenin ya da
COLİDUR FORT tedavisinin kesilmesine ilişkin karar verilirken, emzirmenin çocuk
açısından zararı ve COLİDUR FORT tedavisinin emziren anne açısından faydası
dikkate alınmalıdır.
6 / 16Üreme yeteneği / Fertilite
Rifaksiminin insanlardaki üreme yeteneği üzerine etkisi hakkında bir çalışma
bulunmamaktadır.
Hayvan çalışmaları, erkek ve dişinin doğurganlığı açısından doğrudan veya dolaylı,
zararlı etkileri belirtmez. (Bkz. Bölüm 5.3 Klinik öncesi güvenlik verileri).
4.7 Araç ve makine kullanımı üzerindeki etkiler
Klinik çalışmalarda baş dönmesi yaptığı rapor edilmiştir fakat bu etki ihmal edilebilir.
Bu nedenle araç ve makine kullanırken dikkatli olunması önerilir.
4.8 İstenmeyen etkiler
Advers olaylar sistem organ sınıfı ve sıklığa göre şu yaklaşımla sıralanmıştır: çok
yaygın (≥1/10); yaygın (≥1/100,<1/10); yaygın olmayan ( ≥ 1/1.000, <1/100); seyrek
(≥1/10.000, <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Klinik çalışmalar:
Rifaksimin, çift kör klinik çalışmalar ve klinik farmakoloji çalışmalarında plasebo ve
diğer antibiyotiklerle karşılaştırılmıştır ve niceliksel güvenlik verisi bulunmaktadır.
Not: Listelenen istenmeyen etkilerin önemli bir bölümü (özellikle gastrointestinal
olanlar) tedavi edilen hastalıktan da kaynaklanabilir. Klinik çalışmalarda plasebo ile
bildirilenler ile aynı sıklıkla bildirilmiştir.
Diyarenin tedavisinde rifaksimin alan klinik araştırmaların rifaksimin ile ilişkili
olduğu düşünülen advers reaksiyonları, organ sistemi ve sıklık ile kategorize
edilmiştir.
Rifaksiminin remisyon gösteren hepatik ensefalopati hastalarındaki güvenliği iki
çalışmada incelenmiştir. Bu çalışmalardan bir tanesi; randomize, çift kör, plasebo
kontrollü faz 3 çalışması olan RFHE300l çalışması ve diğeri de uzun süreli, açık
etiketli bir çalışma olan RFHE3002 çalışmasıdır.
RFHE300l çalışmasında 6 ay boyunca günde 2 kez 550 mg rifaksimin kullanan l40
hasta ile plasebo alan l59 hasta karşılaştırılırken; RFHE3002 çalışmasında 322
hastanın (152 hasta RFHE3001 çalışmasından) % 66'sı l2 ay boyunca, % 39'u ise 24
7 / 16ay boyunca günde 2 kez 550 mg rifaksimin ile tedavi edilmiştir (ortalama maruziyet
512.5 gündür).
Ek olarak, üç destekleyici çalışmada toplam 152 hepatik ensefalopati hastası, 14 gün
kadar süreyle günde 600 ila 2400 mg arasında değişen dozlarda rifaksimin tedavisi
almıştır.
Aşağıdaki tabloda, plasebo kontrollü RFHE3001 çalışmasından, uzun süreli çalışma
olan RFHE3002 çalışmasından ve pazarlama sonrası elde edilen ve rifaksimin ile
tedavi edilen hastalarda > % 5 insidansta ve plasebo alan hastalardan daha yüksek
insidansta (≥%1) ortaya çıkan tüm advers reaksiyonlar gösterilmiştir:
Enfeksiyon ve enfestasyonlar:
Yaygın olmayan : Clostridium enfeksiyonu, idrar yolu enfeksiyonu, kandidiyazis
Seyrek : Pnömoni, selülit, üst solunum yolu enfeksiyonu, rinit
Kan ve lenf sistemi hastalıkları:
Yaygın olmayan : Anemi
Bilinmiyor : Trombositopeni
Bağışıklık sistemi bozuklukları :
Bilinmiyor : Anafilaktik reaksiyonlar, anjiyoödem, hipersensitivite
Metabolizma ve beslenme hastalıkları:
Yaygın olmayan : Anoreksi, hiperkalemi
Seyrek : Dehidrasyon
Psikiyatrik hastalıklar:
Yaygın : Depresyon
Yaygın olmayan : Konfüzyonal durum, anksiyete, insomnia, hipersomnia
Sinir sistemi hastalıkları:
Yaygın : Baş dönmesi, baş ağrısı
Yaygın olmayan : Denge bozukluğu, amnezi, konvülsiyon, dikkat bozukluğu,
hipoestezi, bellek bozukluğu
8 / 16Vasküler hastalıklar:
Yaygın olmayan : Ani sıcak basması
Seyrek : Hipertansiyon, hipotansiyon
Bilinmiyor : Presenkop, senkop
Solunum, göğüs hastalıkları ve mediastinal hastalıklar:
Yaygın : Dispne
Yaygın olmayan : Plevral efüzyon
Seyrek : Kronik obstrüktif akciğer hastalığı
Gastrointestinal hastalıklar:
Yaygın : Üst abdominal bölgede ağrı, abdominal şişkinlik, diyare, bulantı,
kusma, asit
Yaygın olmayan : Abdominal ağrı, özofageal varis kanaması,ağız kuruluğu, mide
rahatsızlığı
Seyrek : Konstipasyon
Hepatobiliyer hastalıklar:
Bilinmiyor : Karaciğer fonksiyon testlerinde anormallik
Deri ve deri altı doku hastalıkları:
Yaygın : Kaşıntı, döküntü
Bilinmiyor : Dermatit, egzema
Kas-iskelet bozuklukları, bağ doku ve kemik hastalıkları:
Yaygın : Kas spazmı, artralji
Yaygın olmayan : Miyalji
Seyrek : Sırt ağrısı
Böbrek ve idrar yolu hastalıkları:
Yaygın olmayan : Dizüri, pollaküri
Seyrek : Proteinüri
Genel bozukluklar ve uygulama bölgesine ilişkin hastalıklar
9 / 16Yaygın : Periferal ödem
Yaygın olmayan : Ödem, ateş
Seyrek : Asteni
Yaralanma ve zehirlenme
Yaygın olmayan : Düşme
Seyrek : Konfüzyon,, prosedürel ağrı
Araştırmalar:
Bilinmiyor : Uluslararası normalleştirilmiş oran anormallikleri.
Şüpheli advers reaksiyonların raporlanması:
Ruhsatlandırma sonrası şüpheli advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)'ne bildirmeleri
gerekmektedir (www.titck.gov.tr; e- posta: tufam@titck.gov.tr; tel: 0 800 314 00 08;
faks: 0 312 218 35 99).
4.9 Doz aşımı ve tedavisi
Seyahat diyaresi olan hastalarda yapılan klinik çalışmalarda, l800 mg/gün'e kadar olan
dozlar hastalar tarafından herhangi bir klinik belirti ortaya çıkmadan tolere edilmiştir.
Hatta normal bağırsak florasına sahip hastalarda/deneklerde 7 gün süreyle günde 2400
mg dozunda rifaksimin verilmiş ve yüksek doz ile alakalı herhangi bir klinik semptom
gözlenmemiştir.
Rifaksimin doz aşımının tedavisinde semptomatik tedavilerin ve uygun destekleyici
tedavilerin uygulanması önerilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: İntestinal antiinflamatuvar – antiinfektif ilaçlar.
ATC kodu: A07AA11
10 / 16Etki mekanizması
Rifaksimin bakteriyel enzim DNA'ya bağlı RNA polimerazın beta alt ünitesine geri
döndürülemez şekilde bağlanan ve dolayısıyla bakteriyel RNA sentezini inhibe eden
rifamisin sınıfının bir antibakteriyel ajanıdır.
Rifaksimin, bağırsak enfeksiyonlarından sorumlu olan Gram pozitif ve negatif,
aerobik ve anaerobik bakterilerin çoğuna karşı geniş bir antimikrobiyal spektruma
sahiptir.
Mide-bağırsak yolundan çok düşük emilim nedeniyle, rifaksimin bağırsak lümeninde
lokal olarak etkimektedir ve klinik olarak invaziv patojenlere karşı etkili değildir.
Direnç mekanizması
Rifaksimin direncinin kazanılmasının temel mekanizması, bakteri RNA polimerazını
kodlayan rpoB geninde bir mutasyon içermektedir.
Gezici diyare hastalarından izole edilen bakteriler arasında dirençli alt popülasyon
insidansı çok düşüktür.
Gezici ishalden etkilenen kişilerin bağırsak florasına duyarlılıklarındaki değişiklikleri
araştıran klinik çalışmalar, rifaksimin ile tedavide üç günlük bir süre boyunca ilaca
dirençli Gram pozitif (örn., Enterokok) ve Gram-negatif (E. coli) organizmaların
ortaya çıkmasını tespit edemedi.
Normal bağırsak bakteri florasındaki direnç gelişimi; sağlıklı gönüllüler ve
İnflamatuvar Bağırsak Hastalığı hastalarında rifaksimin ile tekrar tekrar yüksek
dozlarla araştırıldı. Rifaksimin'e dirençli suşlar gelişti, ancak dengesizdi ve
gastrointestinal sistemi kolonize etmediler veya rifaksimin'e duyarlı suşları
değiştirmediler. Tedavi kesildiğinde dirençli suşlar hızla kayboldu.
Deneysel ve klinik veriler, gezici diyare ile Rifaksimin'in Mycobacterium tuberculosis
veya Neisseria meningitidis suşlarını barındıran hastaların tedavisinin, rifampisin
direnci için seçilmeyeceğini önermektedir.
Duyarlılık
Rifaksimin absorbe edilmemiş bir antibakteriyel ajandır. In vitro duyarlılık testleri,
bakterilerin rifaksimin duyarlılığına veya direncine güvenle tesis etmek için
11 / 16kullanılamaz. Duyarlılık testi için klinik bir kırılma noktası ayarını destekleyecek
yeterli veri mevcut değildir.
Rifaksimin, seyehat edenlerde ishale neden olan patojenler üzerinde in vitro
değerlendirildi. Bu patojenler şunlardır: ETEC (Enterotoksigenik E. coli), EAEC
(Enteroagregatif E. coli), Non-V cholerae vibrios. Test edilen bakteri izolatları için
MIC90, yüksek fekal rifaksimin konsantrasyonları nedeniyle bağırsak lümeninde
kolayca elde edilebilen 32 ug / ml idi.
Klinik etkinlik
Remisyona girmiş yetişkin hepatik ensefalopati hastalarında günde iki kez verilen 550
mg rifaksimin tedavisinin etkinliği ve güvenliği, bir Faz 3 çalışması olan, 6 aylık,
randomize, çift kör, plasebo kontrollü çalışma RFHE300l ile tespit edilmiştir. Bu
çalışmada 299 hasta, 6 ay boyunca 550 mg rifaksimin (n= l40) ya da plasebo (n= l59)
tedavisi ile randomize edilmiştir. Her iki gruptaki hastaların %90'ından fazlası
laktuloz ile beraber tedavi edilmiştir. MELD skoru >25 olan hastalar çalışmaya
alınmamıştır.
Primer sonlanım noktası, hepatik ensefalopati atağının görüldüğü zaman olarak
belirlenmiş ve bu hastalar çalışmadan çıkarılmıştır. 6 aylık çalışma süresinde,
rifaksimin grubundaki l40 hastanın 3l'inde (% 22) ve plasebo grubundaki 159 hastanın
73'ünde (%46) hepatik ensefalopati atağı görülmüştür. Rifaksimin, plaseboyla
karşılaştırıldığında, hepatik ensefalopati atak riskini % 58 (p< 0.000l) ve hepatik
ensefalopatiyle ilişkili hastaneye yatış riskini % 50 (p < 0.013) azaltmıştır.
Rifaksimin tedavisinin uzun dönemdeki etkinliği ve güvenliği, remisyona giren 322
hastada yapılan RFHE3002 çalışmasında değerlendirilmiştir. Bu çalışmada hastalara
en az 24 ay boyunca günde iki kez 550 mg rifaksimin tedavisi verilmiştir. Çalışmaya
katılan hastaların 152 tanesi (rifaksimin grubundan 70 kişi, plasebo grubundan 82
kişi) RFHE300l çalışmasından alınmış ve 170 hasta yeni hasta olarak alınmıştır.
Hastaların % 88'inde rifaksimin veya plasebo, laktulozla beraber kullanılmıştır.
Rifaksimin ile 24 ay boyunca yapılan tedavi, (OLE çalışması RFHE3002), hastalarda
hepatik ensefalopati atağına karşı korumada veya hastane yükünün azaltılmasında
herhangi bir kayba neden olmamıştır.
5.2 Farmakokinetik özellikler
Genel özellikler
Emilim:
12 / 16Sıçanlar, köpekler ve insanlardaki farmakokinetik çalışmalar, oral yoldan
uygulandıktan sonra rifaksiminin neredeyse hiç emilmediğini (% 1'den az) gösterdi.
Sağlıklı gönüllüler ve intestinal mukoza (İltihaplı Bağırsak Hastalığı) hastalarda
Rifaksimin terapötik dozlarda uygulanmasını takiben, plazma seviyeleri (en az 10 ng /
ml) göz ardı edilebilir. Rifaksimin'in sistemik absorpsiyonu artar ancak kapsamlı
uygulamalarda klinik olarak, yağlı bir kahvaltının 30 dakikası içerisinde artmaz.
Dağılım:
Rifaksimin insan plazma proteinlerine orta derecede bağlıdır. In vivo olarak, sağlıklı
kişilerde rifaksimin uygulandığında ortalama protein bağlanma oranı % 67.5,
karaciğer yetmezliği olan hastalarda% 62’dir.
Biyotransformasyon:
Dışkı ekstraktlarının analizi, rifaksiminin bozulmamış molekül olarak bulunduğunu
göstermiştir; bu da, gastrointestinal sistem içerisinden geçişi sırasında bozulmadığı
veya metabolize olmadığı anlamına gelmektedir.
Radyo-aktif rifaksimin kullanılan bir çalışmada, rifaksimin boşaltımının idrardaki
dozu % 0.025, bulunan dozun <%0.01'i ise insanlarda tespit edilen tek rifaksimin
metaboliti olan desasetilrifaksimin olarak bulunmuştur.
Eliminasyon:
Radyoaktif rifaksimin ile yapılan bir çalışma, 14C-Rifaksimin'in hemen dışlayıcı ve
tamamen dışkıyla (verilen dozun % 96,9'u) atıldığını göstermektedir. 14C rifaksimin
idrarla iyileşmesi, verilen dozun % 0.4'ünü aşmamaktadır.
Doğrusallık / Doğrusal Olmayan:
İnsanlarda rifaksimin'e sistemik maruz kalma oranı ve derecesi, rifaksimin erime
hızına sınırlı emilim olasılığı ile tutarlı olan, lineer olmayan (doz bağımlı) kinetik ile
karakterize edilmiş gibi görünmektedir. Bu kinetik, rifaksiminin dissolüsyon hız
limitli absorpsiyon olasılığı ile tutarlıdır.
Özel Popülasyonlar:
Böbrek yetmezliği
13 / 16Böbrek fonksiyonlarında bozulma bulunan hastalarda rifaksimin kullanımı hakkında
hiçbir klinik veri mevcut değildir.
Karaciğer yetmezliği
Karaciğer yetmezliği olan hastalar için mevcut olan klinik veriler, sağlıklı kişilerde
görülen sistemik maruziyetten daha yüksekti. Rifaksiminin sistemik olarak maruz
kalması, sırasıyla hafif (Child-Pugh A), orta (Child-Pugh B) ve şiddetli (Child-Pugh
C) karaciğer yetmezliği olan hastalarda sağlıklı gönüllülere kıyasla yaklaşık 10, 13 ve
20 kat yüksektir.
Karaciğer yetmezliği olan hastalarda rifaksimine sistemik olarak maruz kalışındaki
artış, rifaksimin gastrointestinal lokal eylem ve düşük sistemik biyoyararlanım
ışığında ve ayrıca siroz hastalarında mevcut rifaksimin güvenlik verileri ışığında
yorumlanmalıdır.
Bu nedenle doz ayarlaması önerilmemektedir çünkü rifaksimin lokal hareket
etmektedir.
Pediyatrik popülasyon
Rifaksiminin farmakodinamiği, herhangi bir yaştaki pediyatrik hastalarda
incelenmemiştir.
5.3 Klinik öncesi güvenlilik verileri
Klinik öncesi veriler, güvenlik farmakolojisi, tekrarlanan doz toksisitesi, genotoksisite
ve kanserojen potansiyel konvansiyonel çalışmalarına dayanarak insanlar için özel bir
tehlike oluşturmadığını ortaya koymaktadır.
Bir sıçan embriyofoetal gelişim çalışmasında yavruların normal gelişimini
etkilemeyen ossifikasyonda 300 mg / kg / gün'de hafif ve geçici bir gecikme
gözlenmiştir. Tavşanda, gebelik sırasında Rifaksimin'in ağızdan uygulanmasının
ardından, klinik olarak ilgili dozlarda fetal iskelet değişiklikleri insidansında bir artış
gözlenmiştir.
Bu bulguların klinik önemi bilinmemektedir.
6. FARMASÖTİK ÖZELLİKLER
6.1 Yardımcı maddelerin listesi
Çekirdek tablet:
14 / 16Sodyum nişasta glikolat
Mikrokristal selüloz 200
Kolloidal silikon dioksit
Magnezyum stearat
Gliserol distearat
Talk
Film kaplama:
* Opadry OY-S 34907 Pembe
*Bileşimi: hipromelloz, titanyum dioksit, propilen glikol, kırmızı demir oksit,
disodyum EDTA
6.2 Geçimsizlikler
Veri bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
25°C altındaki oda sıcaklığında ve orijinal ambalajında saklayınız.
Çocukların göremeyeceği, erişemeyeceği yerlerde ve ambalajında saklayınız.
6.5 Ambalajın niteliği ve içeriği
PVC / PVDC - Aluminyum blister 42 film tablet / 1 kutu, kullanma talimatı ile
birlikte
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmeliği”ne uygun
olarak imha edilmelidir.
7. RUHSAT SAHİBİ
Drogsan İlaçları San. ve Tic. A.Ş.
Oğuzlar Mah. 1370. sok. 7/3
Balgat/ANKARA
15 / 16Tel: 0 312 287 74 10
Faks: 0 312 287 61 15
8. RUHSAT NUMARASI
2021/117
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 21.04.2021
Ruhsat yenileme tarihi:
10. KÜB’ÜN YENİLENME TARİHİ
16 / 16