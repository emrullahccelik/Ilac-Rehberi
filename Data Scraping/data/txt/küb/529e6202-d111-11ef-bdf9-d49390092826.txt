KISA ÜRÜN BİLGİSİ
1. BEŞERİ TIBBİ ÜRÜNÜN ADI
RAPAMUNE® 1 mg/ml oral çözelti
2. KALİTATİF VE KANTİTATİF BİLEŞİM
Etken madde: Her mL’sinde 1 mg sirolimus içerir.
Yardımcı maddeler:
Etanol……………… 20 mg/mL
Soya yağı……………20 mg/mL
Propilen glikol………350 mg/mL
Yardımcı maddeler için 6.1’e bakınız.
3. FARMASÖTİK FORM
Oral çözelti
Soluk sarı ile sarı arası renkte çözelti.
4. KLİNİK ÖZELLİKLER
4.1. Terapötik endikasyonlar
RAPAMUNE, düşük ve orta düzeyde immünolojik risk altındaki böbrek nakli olan yetişkin
hastalarda organ rejeksiyonundan korunmada endikedir. RAPAMUNE’ün başlangıçta 2-3
aya kadar siklosporin mikroemülsiyonu ve kortikosteroidlerle birlikte kullanılması
önerilmektedir. Siklosporin mikroemülsiyonu kademeli olarak bırakılabiliyorsa
RAPAMUNE’e kortikosteroidlerle idame tedavisi olarak devam edilebilir (bkz. bölüm 4.2
ve 5.1).
4.2. Pozoloji ve uygulama şekli
Tedavi transplantasyon konusunda deneyimli hekimler tarafından başlatılmalı ve devam
ettirilmelidir.
Pozoloji/uygulama sıklığı ve süresi:
Organ naklinin profilaksisi
Başlangıç tedavisi (Nakil sonrası 2-3 aya kadar)
RAPAMUNE için normal doz rejimi transplantasyondan sonra mümkün olan en kısa
zamanda uygulanan 6 mg’lık tek oral yükleme dozunu takiben ürünün terapötik izlem
sonuçları görülene kadar günde bir kez 2 mg olarak uygulanan devam dozudur (Tıbbi ürünün
terapötik izlemi ve doz ayarlanması bölümüne bakınız). Daha sonra 4–12 ng/mL
(kromatografik analiz) tam kan çukur seviyeleri elde etmek üzere RAPAMUNE dozu kişiye
özgü olarak ayarlanmalıdır. RAPAMUNE tedavisi, steroidler ve siklosporinin gittikçe azalan
dozajlarına göre optimize edilmelidir. Transplantasyondan sonraki ilk 2-3 ay için önerilen
1siklosporin çukur konsantrasyon aralıkları 150-400 ng/mL’dir (monoklonal analiz ya da
eşdeğerlik tekniği) (bkz. bölüm 4.5).
Değişkenliği minimuma indirmek için, RAPAMUNE hep aynı zaman diliminde, siklosporin
dozundan 4 saat sonra; sürekli yemekler ile birlikte veya aç karnına alınmalıdır (bkz. bölüm
5.2).
İdame tedavi
Siklosporin 4-8 hafta boyunca kademeli olarak kesilmeli ve tam kan çukur seviyeleri 12–20
ng/mL (kromatografik analiz; Tıbbi ürünün terapötik izlemi ve doz ayarlanması başlığına
bakınız) olacak şekilde RAPAMUNE dozu ayarlanmalıdır. RAPAMUNE kortikosteroidler
ile birlikte verilmelidir. Siklosporin kesilmesi başarısız olmuş veya denenememiş hastalarda
siklosporin ve RAPAMUNE kombinasyonuna transplantasyon sonrası 3 aydan daha fazla
devam edilmemelidir. Bu tür hastalarda klinik açıdan uygun olduğunda RAPAMUNE
bırakılmalı ve alternatif bir immunosüpresif rejime başlanmalıdır.
Tıbbi ürünün terapötik izlemi ve doz ayarlanması
Tam kan sirolimus seviyeleri aşağıdaki popülasyonlarda yakından takip edilmelidir:
(1) Hepatik yetmezliği olan hastalarda
(2) CYP3A4 ve/veya P-glikoprotein (P-gp) indükleyicileri ya da inhibitörlerinin eş zamanlı
olarak uygulanması ve bırakılmaları sonrasında (bkz. bölüm 4.5) ve/veya
(3) Muhtemel özel dozlama gereksinimi sebebiyle, siklosporin dozu belirgin şekilde
azaltıldığında veya sonlandırıldığında
Tıbbi ürünün terapötik izlemi sirolimus tedavisinin ayarlanması için tek dayanak
olmamalıdır. Klinik belirtilere/semptomlara, doku biyopsilerine ve laboratuvar
parametrelerine önemle dikkat edilmelidir.
Siklosporinden 4 saat sonra 2 mg RAPAMUNE alan hastaların çoğu hedef aralık olan 4-12
ng/mL (kromatografik analiz değerleri ile ifade edildiği gibi) sirolimus tam kan çukur
konsantrasyonlarına ulaşmıştır. Optimum tedavi tüm hastalarda tıbbi ürünün terapötik
konsantrasyon izlemini gerektirir.
İdeal olarak RAPAMUNE dozunun ayarlanması, bir önceki doz değişiminin en az 5 gün
sonrasında elde edilen birden fazla çukur seviyesi değerlerine dayandırılmalıdır.
Hastalar mg başına mg hesabına dayanarak RAPAMUNE oral çözeltiden tablet
formülasyonuna geçirilebilir. Çukur konsantrasyonunun önerilen hedef aralıkta olduğunu
doğrulamak için formülasyonlar arası geçiş yapıldıktan veya tablet dozu değiştirildikten 1
veya 2 hafta sonra çukur konsantrasyonun alınması önerilir.
Siklosporin tedavisinin bırakılmasını takiben hedef çukur aralığı olarak 12 ila 20 ng/mL
(kromatografik analiz) önerilir. Siklosporin sirolimus metabolizmasını inhibe eder. Bunun
sonucunda sirolimus dozu arttırılmazsa siklosporin bırakıldığında sirolimus seviyeleri
azalacaktır. Ortalama olarak; hem farmakokinetik etkileşimin eksikliğini (2 kat artış) hem de
siklosporinin eksikliğinde artmış immunosupresif gerekliliğini (2 kat artış) karşılamak için
sirolimus dozunun 4 kat daha fazla olması gerekecektir. Sirolimus dozunun arttırılma oranı
siklosporinin eliminasyon oranına karşılık gelmelidir.
2İdame tedavisi boyunca (siklosporinin bırakılması sonrasında) daha ileri doz ayarlaması
(ayarlamaları) gerekirse, bu ayarlamalar çoğu hastada basit orantıya dayandırılabilir: yeni
RAPAMUNE dozu= şu an uygulanan doz x (hedef konsantrasyon/şu anki konsantrasyon).
Sirolimus çukur konsantrasyonlarının önemli ölçüde arttırılması gerekli olduğunda yeni
idame dozuna ek olarak yükleme dozu da düşünülmelidir: RAPAMUNE yükleme dozu= 3 x
(yeni idame dozu–şu anki idame dozu). Herhangi bir günde uygulanan maksimum
RAPAMUNE dozu 40 mg’ı aşmamalıdır. Yükleme dozunun eklenmesine bağlı olarak
hesaplanan günlük doz eğer 40 mg’ı aşarsa yükleme dozu 2 gün boyunca verilmelidir.
Yükleme dozundan (dozlarından) en az 3 ila 4 gün sonra sirolimus çukur konsantrasyonları
izlenmelidir.
Sirolimus için önerilen 24 saatlik çukur konsantrasyon aralıkları kromatografik metotlara
dayanır. Sirolimusun tam kan konsantrasyonlarını ölçmek için çeşitli analiz metotları
kullanılmıştır. Günümüzde klinik uygulamada sirolimus tam kan konsantrasyonları hem
kromatografik hem de immünolojik tayin metotları ile ölçülmektedir. Bu farklı metotlardan
elde edilen konsantrasyon değerleri birbirine dönüştürülebilir değildir. Bu kısa ürün
bilgilerinde raporlanmış tüm sirolimus konsantrasyonları ya kromatografik metotlar
kullanılarak ölçülmüş ya da kromatografik metot eşdeğerlerine dönüştürülmüştür. Hedef
aralığa göre ayarlamalar, sirolimus çukur konsantrasyonlarını belirlemek için kullanılan
analize göre yapılmalıdır. Sonuçlar analiz ve laboratuvara bağlı olduğundan ve zamanla
değişebileceğinden dolayı, hedef terapötik aralığa göre ayarlamalar kullanılan merkeze özgü
analizlere ait detaylı bilgi doğrultusunda yapılmalıdır. Bu sebeple hekimler, sirolimus
konsantrasyonlarının belirlenmesinde lokal olarak kullanılan metodun performansı hakkında
lokal laboratuvardan sorumlu temsilciler tarafından sürekli bilgilendiriliyor olmalıdır.
Uygulama şekli:
RAPAMUNE sadece oral kullanım içindir.
Değişkenliği minimuma indirmek için, sürekli yemekler ile birlikte veya aç karnına
alınmalıdır.
Greyfurt suyu tüketiminden kaçınılmalıdır (bkz. bölüm 4.5).
Uygulama öncesi tıbbi ürünün sulandırılması talimatları için bölüm 6.6’ya bakınız.
Özel popülasyonlara ilişkin ek bilgiler:
Böbrek yetmezliği:
Herhangi bir doz ayarlaması yapılmasına gerek yoktur (bkz. bölüm 5.2).
Karaciğer yetmezliği:
Karaciğer fonksiyonlarında yetersizlik olan hastalarda sirolimus klerensi azalabilir (bkz.
Bölüm 5.2). Şiddetli karaciğer yetmezliği olan hastalarda, idame dozun yaklaşık yarısı
oranında azaltılması önerilir.
Karaciğer fonksiyonlarında yetmezlik olan hastalarda sirolimus tam kan çukur seviyelerinin
yakından izlenmesi önerilmektedir (“Tıbbi ürünün terapötik izlemi ve doz ayarlanması”
başlığına bakınız). RAPAMUNE yükleme dozunda değişiklik yapılmasına gerek yoktur.
Şiddetli karaciğer yetmezliği olan hastalar, uzamış yarılanma ömründen dolayı kararlı
duruma ulaşmadaki gecikme sebebiyle doz yüklemesi veya doz ayarlamasının ardından 3
3ardışık ölçümde çukur düzeyleri kararlı sirolimus konsantrasyonu gösterene kadar her 5-7
günde bir izlenmelidir.
Pediyatrik popülasyon:
RAPAMUNE’ün 18 yaşın altındaki ergen ve çocuklardae kullanımının etkililiği ve
güvenliliği belirlenmemiştir. Mevcut veriler 4.8, 5.1 ve 5.2 bölümlerinde sunulmuştur, ancak
pozoloji konusunda herhangi bir öneri yapılamaz.
Geriyatrik popülasyon:
65 yaş üstündeki hastaların daha genç hastalardan daha farklı cevap verip vermeyeceklerine
karar vermek için RAPAMUNE oral çözelti ile yapılan klinik araştırmalar, yeterli sayıda 65
yaş üstü hasta içermemektedir (bkz. bölüm 5.2).
Siyah ırk:
Siyah ırktan, böbrek transplantasyonu uygulanmış hastaların (ağırlıklı olarak Afrikan-
Amerikan) siyah olmayan ırktan hastalara göre aynı etkililiğe ulaşmak için daha yüksek
sirolimus dozu ve çukur seviyelerine ihtiyaç duyacağına dair kısıtlı bilgi bulunmaktadır.
Siyah ırktan hastalarda sirolimus kullanımı için spesifik öneriler için etkililik ve güvenlilik
verileri çok kısıtlıdır.
4.3. Kontrendikasyonlar
RAPAMUNE, sirolimus veya 6.1’de listelenen yardımcı maddelerden herhangi birine karşı
aşırı duyarlılığı olan hastalarda kontrendikedir.
RAPAMUNE oral çözelti, soya yağı ihtiva eder. Fıstık ya da soyaya alerjisi olan hastalar bu
tıbbi ürünü kullanmamalıdır.
4.4. Özel kullanım uyarıları ve önlemleri
RAPAMUNE yüksek immünolojik riske sahip böbrek nakli hastalarında yeterince
çalışılmamıştır. Bu sebeple bu grup hastalarda kullanılması önerilmemektedir (bkz. bölüm
5.1).
Graft fonksiyonu gecikmiş olan böbrek nakli hastalarında sirolimus renal fonksiyonun
iyileşmesini geciktirebilir.
Aşırı duyarlılık reaksiyonları
Sirolimusun uygulanması ile anaflaktik/anaflaktoid reaksiyonlar, anjiyoödem, eksfoliatif
dermatit ve aşırı duyarlılığa bağlı vaskülitin de dahil olduğu aşırı duyarlılık reaksiyonları
görülmüştür (bkz. bölüm 4.8).
Eş zamanlı tedavi
İmmünosüpresif ajanlar (Sadece böbrek nakli hastalarında)
Sirolimus klinik araştırmalarda eş zamanlı olarak şu ajanlar ile birlikte uygulanmıştır:
takrolimus, siklosporin, azatioprin, mikofenolat mofetil, kortikosteroidler ve sitotoksik
antikorlar. Sirolimusun diğer immünosüpresif ajanlar ile birlikte kombine kullanımı kapsamlı
şekilde araştırılmamıştır.
Renal fonksiyon, RAPAMUNE ve siklosporinin eş zamanlı uygulaması boyunca
izlenmelidir. Serum kreatinin seviyeleri yükselmiş hastalarda immünosüpresyon rejiminin
uygun şekilde ayarlanması düşünülmelidir. Renal fonksiyon üzerine zararlı etkisi olduğu
bilinen diğer ajanlar ile birlikte uygulandığında dikkatli olunmalıdır.
4RAPAMUNE ve siklosporin ile 3 aydan fazla tedavi edilen hastalarda, siklosporin ile plasebo
veya azatioprin kullanan kontrol hastalarına kıyasla daha yüksek serum kreatinin seviyesi ve
daha düşük glomerüler filtrasyon hızı saptanmıştır. Siklosporini başarılı şekilde bırakan
hastalar siklosporine devam eden hastalara kıyasla, daha düşük serum kreatinin seviyesi ve
daha yüksek glomerüler filtrasyon hızına sahip olmalarının yanı sıra aynı zamanda daha
düşük malignite insidansına sahip olmuşlardır. Siklosporin ve RAPAMUNE’ün idame tedavi
olarak birlikte uygulanmasına devam edilmesi önerilemez.
Daha sonra yapılan klinik araştırmalara dayanan bilgilere göre de novo böbrek nakli
gruplarında (bkz. bölüm 5.1) RAPAMUNE, mikofenolat mofetil ve kortikosteroidlerin IL-2
reseptör antikor (IL2R Ab) indüksiyonu ile kombine şekilde kullanımı önerilmez.
Üriner protein atılmasının periyodik kantitatif izlemi önerilir. Böbrek nakli hastalarının
idame tedavisinde kalsinörin inhibitörlerinden RAPAMUNE’e geçişin araştırıldığı bir
çalışmada; RAPAMUNE’e geçtikten sonraki 6-24 aylık dönemde yaygın olarak üriner
protein atılmasında artış gözlenmiştir (bkz. bölüm 5.1). Çalışmadaki hastaların %2’sinde yeni
başlayan nefroz (nefrotik sendrom) bildirilmiştir (bkz. bölüm 4.8). Açık-etiketli, randomize
bir çalışmadan elde edilen bilgilere dayanarak; böbrek nakli hastalarının idame tedavisinde
bir kalsinörin inhibitörü olan takrolimustan RAPAMUNE’e geçiş, etkililik yararı olmaksızın
olumsuz bir güvenlik profili ile ilişkilendirilmiştir. Bu nedenle önerilmemektedir (bkz. bölüm
5.1).
RAPAMUNE’ün bir kalsinörin inhibitörü ile eş zamanlı kullanımı kalsinörin inhibitörü ile
indüklenmiş hemolitik üremik sendrom/trombotik trombositopenik purpura/trombotik
mikroanjiyopati (HÜS/TTP/TMA) riskini artırabilir.
HMG-CoA redüktaz inhibitörleri
Klinik çalışmalarda, HMG-CoA redüktaz inhibitörleri ve/veya fibratlarının RAPAMUNE ile
eş zamanlı uygulanması iyi tolere edilmiştir. CsA ile birlikte ya da CsA olmaksızın
RAPAMUNE tedavisi boyunca hastalar yükselmiş lipit seviyeleri açısından izlenmelidir.
HMG-CoA redüktaz inhibitörü ve/veya fibrat uygulanan hastalar, olası rabdomiyoliz
gelişimi ve bu ajanlara ilişkin ürün bilgilerinde tanımlanmış diğer advers etkiler açısından
izlenmelidir.
Sitokrom P450 izoenzimleri ve P-glikoproteini
Sirolimusun güçlü CYP3A4 inhibitörleri ve/veya çoklu ilaç effluks pompa P-glikoprotein (P-
gp) (ketokonazol, vorikonazol, itrakonazol, telitromisin ya da klaritromisin gibi) ile birlikte
uygulanması sirolimus kan seviyelerini arttırabilir ve önerilmez.
Güçlü CYP3A4 ve/veya P-gp indükleyicileri (rifampin, rifabutin gibi) ile birlikte
uygulanması önerilmez.
Eğer güçlü CYP3A4 ve/veya P-gp ile birlikte kullanımından kaçınılamaması söz konusu ise
sirolimusun tam kan çukur konsantrasyonu ve hastanın klinik durumu sirolimus ile birlikte
kullanım boyunca ve ilaçlar bırakıldıktan sonra izlenmelidir. Sirolimus doz ayarlaması
gerekebilir (bkz. bölüm 4.2 ve 4.5)
5Anjiyoödem
RAPAMUNE’un anjiyotensin dönüştürücü enzim (ACE) inhibitörleri ile eş zamanlı
uygulanması anjiyonörotik ödem tipi reaksiyonlara sebep olmuştur. Artmış sirolimus
düzeyleri de anjiyoödemi, örn. güçlü CYP3A4 inhibitörleri ile (ACE inhibitörleri ile
birlikte/yokken) etkileşimden dolayı güçlendirebilir (bkz. bölüm 4.5). Bazı vakalarda
anjiyoödem, RAPAMUNE tedavisinin kesilmesi veya dozunun azaltılmasıyla düzelmiştir.
Sirolimusun ACE inhibitörleri ile eş zamanlı kullanımında biyopsi ile kanıtlanmış akut
rejeksiyon (BCAR) oranında artış gözlemlenmiştir (bkz. bölüm 5.1). Sirolimus ile eş zamanlı
olarak ACE inhibitörü alan hastalar yakından takip edilmelidir.
Aşılanma
İmmünosüpresanlar aşılamaya verilen cevabı etkileyebilir. RAPAMUNE dahil
immünosüpresanlar ile tedavi boyunca aşılama daha az etkili olabilir. RAPAMUNE ile
tedavi boyunca canlı aşıların kullanımından kaçınılmalıdır.
Malignite
İmmünosüpresyon, lenfoma ve özellikle ciltte olmak üzere diğer malignitelerin gelişme
olasılığını ve de enfeksiyona karşı hassasiyeti artırabilir (bkz. bölüm 4.8). Deri kanserine
yakalanma riski artmış hastaların güneş ışığı ve ultraviyole (UV) ışığa maruziyeti, koruyucu
kıyafetler giymeleri ve yüksek koruma faktörlü güneş kremi kullanmaları sağlanarak
sınırlandırılmalıdır.
Enfeksiyonlar
İmmün sistemin aşırı baskılanması, fırsatçı enfeksiyonlar (bakteriyel, fungal, viral ya da
protozoal), fatal enfeksiyonlar ve sepsis dahil, enfeksiyonlara karşı duyarlılığı da arttırabilir.
Böbrek nakli hastalarında bu durumlar arasında, BK virüs ile ilişkili nefropati ve JC virüs ile
ilişkili progresif multifokal lökoensefalopati (PML) bulunmaktadır. Bu enfeksiyonlar,
genellikle yüksek total immünosupresif yük ile ilişkilidir ve renal fonksiyonu ya da nörolojik
semptomları bozulan immünosupresif hastaların ayırıcı tanısında hekimler tarafından göz
önünde bulundurulması gereken ciddi ya da fatal durumlara yol açabilir.
Profilaktik antimikrobiyal tedavi almayan böbrek nakli hastalarında Pneumocystis
carinii’nin yol açtığı pnömoni olguları bildirilmiştir. Bu sebeple, transplantasyonu takip eden
ilk 12 ay Pneumocystis carinii pnömonisine karşı profilaktik antimikrobiyal tedavi
uygulanmalıdır.
Özellikle cytomegalovirus (CMV) hastalığı riski artmış olan hastalarda, böbrek naklinden
sonraki 3 ay CMV profilaktik tedavisinin uygulanması önerilir.
Hepatik yetmezlik
Hepatik yetmezliği olan hastalarda sirolimus tam kan çukur seviyelerinin yakından takip
edilmesi önerilir. Ağır hepatik yetmezliği olan hastalarda azalan klerense bağlı olarak idame
dozunun yaklaşık yarısı oranında azaltılması önerilir (bkz. bölüm 4.2 ve 5.2). Bu hastalarda
yarılanma ömrü uzadığından dolayı, yükleme dozu ya da doz değişimi sonrasında tıbbi
ürünün terapötik izlemi kararlı konsantrasyonlara ulaşılana kadar uzun bir süre boyunca
yapılmalıdır (bkz. bölüm 4.2 ve 5.2).
6Akciğer ve karaciğer transplantasyonu yapılmış popülasyonlar
İmmünosüpresif tedavi olarak RAPAMUNE’ün etkililiği ve güvenliliği akciğer ya da
karaciğer transplantasyonu olmuş hastalarda belirlenmemiştir. Bu sebeple bu tür bir kullanım
önerilmemektedir.
De novo karaciğer transplantasyon hastalarında yürütülmüş ve sirolimusun siklosporin ya da
takrolimus ile birlikte kullanıldığı iki klinik araştırmada, çoğunlukla graft kaybına ya da
ölüme kadar giden hepatik arter trombozunda artış görülmüştür.
Karaciğer transplantasyon hastaları üzerinde yapılan bir klinik araştırmada hastalar karaciğer
transplantasyonu sonrası 6-144 aylık kalsinörin inhibitörü (KNI)-temelli bir tedavi
rejiminden sirolimus-temelli bir tedavi rejimine geçildiği gruba karşı kalsinörin inhibitörü
(KNI)-temelli tedavi rejimine devam edilen gruba randomize edilmiştir ve bu çalışmada 12.
ayda bazal değere göre ayarlanmış glomerüler filtrasyon hızı (GFR) bakımından üstünlük
göstermemiştir (sırasıyla -4,45 mL/dk ve -3,07 mL/dk). Aynı zamanda bu çalışmada
KNI’nün devam edildiği gruba kıyasla sirolimusa geçilen grup; kombine graft kaybı, eksik
sağkalım verisi ya da ölüm oranının düşüklüğünü göstermekte başarısız olmuştur. Sirolimusa
geçilen grupta ölüm oranı KNI’nün devam edildiği gruptan daha yüksek olmakla birlikte; bu
oranlar önemli ölçüde farklı değildir. Araştırmadan erken ayrılma, tüm advers olaylar
(özellikle enfeksiyonlar) ve biyopsi ile kanıtlanmış akut karaciğer graft rejeksiyonunun 12.
aydaki oranları KNI’nün devam edildiği gruba kıyasla sirolimusa geçilen grupta önemli
derecede daha yüksektir.
İmmünosüpresif tedavinin bir parçası olarak sirolimus kullanıldığında, de novo akciğer
transplantasyon hastalarında çoğu fatal, bronşiyal anastomoz açıklık vakaları bildirilmiştir.
Sistemik etkiler
RAPAMUNE kullanan böbrek nakli hastalarında lenfosel ve yara açılması da dahil olmak
üzere, yara iyileşmesinde bozulma ve gecikmelerin meydana geldiğine dair raporlar vardır.
Tıbbi literatürden elde edilen verilere göre vücut kütle indeksi (VKİ) 30 kg/m2 üzerinde olan
hastalar artmış anormal yara iyileşmesi riski altında olabilirler.
RAPAMUNE kullanan hastalarda aynı zamanda, periferik ödem, lenfödem, plevral efüzyon
ve perikardiyal efüzyonların da (çocuklarda ve yetişkinlerde hemodinamik açıdan önemli
efüzyonlar dahil) dahil olduğu sıvı birikimleri de bildirilmiştir.
RAPAMUNE kullanımı, tedavi gerektirebilecek artan serum kolesterol ve trigliseritlerle
ilişkilendirilmiştir. RAPAMUNE uygulanan hastalar laboratuvar testleri kullanılarak
hiperlipidemi açısından izlenmelidir. Hiperlipideminin saptanması durumunda diyet,
egzersiz ve lipit düşürücü ajanlar gibi müdahale yöntemlerine başlanmalıdır. Hiperlipidemisi
olan hastalarda, RAPAMUNE dahil immünosüpresif rejime başlanmadan önce risk/yarar
oranı değerlendirilmelidir. Benzer olarak ağır inatçı hiperlipidemisi olan hastalarda devam
edilen RAPAMUNE tedavisinin risk/yarar oranı tekrar değerlendirilmelidir.
RAPAMUNE oral çözeltide hacmin %3,17’i kadar etanol (alkol) vardır. 6 mg yükleme
dozunda 3,80 mL biraya veya 1,58 mL şaraba eşdeğer 150 mg’a kadar alkol bulunmaktadır.
Bu doz alkol bağımlılığı olanlar için potansiyel olarak zararlı olabilir. Hamile veya emziren
kadınlar, çocuklar ve karaciğer hastalığı ya da epilepsi gibi yüksek risk grubundaki hastalar
için dikkate alınmalıdır.
74 mg veya daha düşük idame dozları, herhangi bir zarar oluşturmayan çok düşük miktarlarda
etanol (100 mg veya daha az) içermektedir.
4.5. Diğer tıbbi ürünler ile etkileşimler ve diğer etkileşim şekilleri
Sirolimus CYP3A4 izoenzimleri tarafından büyük ölçüde bağırsak duvarı ve karaciğerde
metabolize edilir. Sirolimus aynı zamanda çoklu ilaç efluks pompası olan ince
bağırsaklardaki P-glikoprotein (p-gp) için bir substrattır. Bu sebeple sirolimusun
absorpsiyonu ve bunu takiben eliminasyonu, bu proteinleri etkileyen maddelerden
etkilenebilir. CYP3A4 inhibitörleri (ketokonazol, vorikonazol, itrakonazol, telitromisin ya da
klaritromisin gibi) sirolimusun metabolizmasını azaltarak sirolimus seviyelerini artırır.
CYP3A4 indükleyicileri (rifampin, rifabutin gibi) sirolimusun metabolizmasını artırarak
sirolimus seviyelerini azaltır. Sirolimusun güçlü CYP3A4 inhibitörleri ya da CYP3A4
indükleyicileri ile birlikte uygulanması önerilmez (bkz. bölüm 4.4).
Rifampisin (CYP3A4 indükleyicisi)
Tek doz 10 mg RAPAMUNE oral çözelti dozunun uygulanmasını takiben rifampisinin çoklu
doz olarak uygulanması sirolimusun tam kan konsantrasyonunu düşürmüştür. Rifampisin
sirolimus klerensini yaklaşık 5,5 kat artırmıştır ve EAA ve C ’ı sırası ile yaklaşık %82 ve
maks
%71 kadar düşürmüştür. Sirolimusun rifampisin ile birlikte uygulanması önerilmez (bkz.
bölüm 4.4).
Ketokonazol (CYP3A4 inhibitörü)
Çoklu doz ketokonazol uygulanması, sirolimusun C , t ve EAA’sında sırası ile 4,4 kat,
maks maks
1,4 kat ve 10,9 kat artış ile gösterildiği şekilde; absorpsiyon hız ve oranını ve RAPAMUNE
oral çözeltilerinden sirolimus maruziyetini önemli ölçüde etkilemiştir. Sirolimusun
ketokonazol ile birlikte uygulanması önerilmez (bkz. bölüm 4.4).
Vorikonazol (CYP3A4 inhibitörü)
Sirolimusun (tek doz 2 mg) çoklu doz oral vorikonazol (1 gün için 12 saate bir 400 mg, daha
sonra 8 gün için her 12 saate bir 100 mg) ile birlikte uygulandığı sağlıklı gönüllülerde
sirolimus C ve EAA’sında ortalama olarak sırasıyla 7 kat ve 11 kat artış bildirilmiştir.
maks
Sirolimusun vorikonazol ile birlikte uygulanması önerilmez (bkz. bölüm 4.4).
Diltiazem (CYP3A4 inhibitörü)
10 mg RAPAMUNE oral çözeltinin 120 mg diltiazem ile eş zamanlı oral uygulanması
sirolimusun biyoyararlanımını önemli ölçüde etkilemiştir. Sirolimus C , t ve EAA
maks maks
değerleri sırası ile 1,4 kat, 1,3 kat ve 1,6 kat artmıştır. Sirolimus ne diltiazemin ne de
metabolitleri olan desasetildiltiazem ve desmetildiltiazemin farmakokinetiklerini
etkilemiştir. Eğer diltiazem uygulanacak ise sirolimus kan seviyeleri izlenmelidir ve bu
durumda bir doz ayarlanmasına gerek duyulabilir.
Verapamil (CYP3A4 inhibitörü)
Verapamilin ve sirolimus oral çözeltinin çoklu doz uygulamaları her iki tıbbi ürünün
absorpsiyon hızını ve oranını önemli ölçüde etkilemiştir. Tam kan sirolimus C , t ve
maks maks
EAA değerleri sırası ile 2,3 kat, 1,1 kat ve 2,2 kat artmıştır. Plazma S-(-) verapamil C ve
maks
EAA değerlerinin her ikisi 1,5 kat artmış, t değeri %24 azalmıştır. İki ürünün birlikte
maks
uygulandığı durumlarda sirolimus seviyeleri izlenmeli ve her iki tıbbi ürün için uygun şekilde
doz azaltılması düşünülmelidir.
8Eritromisin (CYP3A4 inhibitörü)
Eritromisinin ve sirolimus oral çözeltinin çoklu doz uygulamaları her iki tıbbi ürünün
absorpsiyon hızını ve oranını önemli ölçüde artırmıştır. Tam kan sirolimus C , t ve
maks maks
EAA değerleri sırası ile 4,4 kat, 1,4 kat ve 4,2 kat artmıştır. Plazma eritromisin C , t ve
maks maks
EAA baz değerleri sırası ile 1,6 kat, 1,3 kat ve 1,7 kat artmıştır. İki ürünün birlikte
uygulandığı durumlarda sirolimus seviyeleri izlenmeli ve her iki tıbbi ürün için uygun şekilde
doz azaltılması düşünülmelidir.
Siklosporin (CYP3A4 substratı)
Siklosporin A (CsA), sirolimusun absorpsiyon hızını ve oranını önemli derecede artırmıştır.
Sirolimusun eş zamanlı (5 mg) olarak, CsA (300 mg)’dan 2 saat sonra (5 mg) ve CsA’dan 4
saat sonra (10 mg) uygulaması, sirolimus EAA değerlerinde sırasıyla yaklaşık olarak %183,
%141 ve %80 artışa sebep olmuştur. CsA’nın etkisi ayrıca sirolimusun C ve t
maks maks
değerlerindeki artışa da yansımıştır. CsA uygulamasından 2 saat önce verildiğinde
sirolimusun C ve EAA değerleri etkilenmemiştir. Sağlıklı gönüllülere siklosporin ile eş
maks
zamanlı ya da 4 saat arayla uygulandığında, tek doz sirolimus siklosporinin
(mikroemülsiyon) farmakokinetiğini etkilememiştir. RAPAMUNE’ün siklosporin
(mikroemülsiyon) dozundan 4 saat sonra uygulanması önerilir.
Kannabidiol (P-gp inhibitörü)
Kannabidiol ile beraber kullanılması sırasında sirolimusun kan değerlerinde artış
raporlanmıştır. Kannabidiol ve farklı bir oral mTOR inhibitörünün birlikte uygulandığı
sağlıklı gönüllülerle yapılan bir çalışmada; kannabidiol bağırsak P-gp effluks inhibisyonuna
sebep olarak hem C hem de EAA’da yaklaşık 2,5 kat artışa yol açmış, mTOR inhibitör
maks
maruziyetini arttırmıştır. Kannabidiol ve RAPAMUNE birlikte uygulandığında dikkatli
olunmalı ve yan etkiler yakından izlenmelidir. Sirolimus kan düzeylerini izleyiniz ve dozu
gerektiği gibi ayarlayınız (bkz. bölüm 4.2 ve 4.4).
Oral kontraseptifler
RAPAMUNE oral çözelti ile 0,3 mg norgestrel/0,03 mg etinil estradiol kullanımı arasında
klinik açıdan önemli herhangi bir farmakokinetik etkileşim görülmemiştir. Oral
kontraseptiflerle yapılan tek doz ilaç etkileşim çalışmalarının sonuçlarında herhangi bir
farmakokinetik etkileşim bulunmamış olmasına rağmen; bulgular, uzun süreli RAPAMUNE
tedavisi boyunca oral kontraseptiflerin etkililiğini etkileyebilecek farmakokinetik
özelliklerdeki olası değişiklikleri göz ardı edebilecek nitelikte değildir.
Diğer olası etkileşimler
CYP3A4 inhibitörleri sirolimusun metabolizmasını azaltarak sirolimus kan seviyelerini
artırabilir. Bazı antifungaller (örneğin klotrimazol, flukonazol, itrakonazol, vorikonazol),
bazı antibiyotikler (örneğin troleandomisin, telitromisin, klaritromisin), bazı proteaz
inhibitörleri (örneğin ritonavir, indinavir, boceprevir, telaprevir), nikardipin, bromokriptin,
simetidin, danazol ve letermovir gibi inhibitörler bu gruba dahildir.
CYP3A4 indükleyiciler sirolimus metabolizmasını arttırarak sirolimus kan seviyelerini
azaltabilir (örneğin St. John's Wort (Hypericum perforatum), antikonvülsan ajanlar:
karbamazepin, fenobarbital, fenitoin).
İnhibisyon oluşturmak için gerekli sirolimus konsantrasyonu RAPAMUNE’ün terapötik
dozlarını alan hastalarda gözlenenden çok daha yüksek olduğundan dolayı, sirolimusun in
vitro koşullarda insan karaciğer mikrozomal sitokrom P CYP2C9, CYP2C19, CYP2D6 ve
450
CYP3A4/5’i inhibe etmesine rağmen, aktif maddenin in vivo olarak bu izoenzimlerin
9aktivitelerini inhibe etmesi beklenmemektedir. P-gp inhibitörleri bağırsak hücrelerinden
sirolimusun çıkışını azaltabilir ve sirolimus seviyelerini arttırabilir.
Greyfurt suyu CYP3A4-aracılı metabolizmayı etkiler. Bu nedenle greyfurt suyu
tüketiminden kaçınılmalıdır.
Sisaprid ve metoklopramid gibi gastrointestinal prokinetik ajanlar ile farmakokinetik
etkileşimler gözlenebilir.
Şu maddelerin herhangi birisi ile sirolimus arasında klinik açıdan önemli herhangi bir
farmakokinetik etkileşim gözlemlenmemiştir: asiklovir, atorvastatin, digoksin, glibenklamid,
metilprednizolon, nifedipin, prednizolon ve trimetoprim/sülfametaksazol.
Özel popülasyonlara ilişkin ek bilgiler:
Pediyatrik popülasyon
Etkileşim çalışmaları sadece yetişkinlerde gerçekleştirilmiştir.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
RAPAMUNE ile tedavi süresince ve RAPAMUNE tedavisini bıraktıktan sonra 12 hafta süre
ile etkili bir doğum kontrol yöntemi kullanılmalıdır (bkz. bölüm 4.5).
Gebelik dönemi
Sirolimusun gebe kadınlarda kullanımına ilişkin verilersınırlıdır ya da hiç yoktur. Hayvanlar
üzerinde yapılan araştırmalar üreme toksisitesinin bulunduğunu göstermiştir (bkz. bölüm
5.3). İnsanlara yönelik potansiyel risk bilinmemektedir. Açıkça gerekli olmadıkça hamilelik
boyunca RAPAMUNE kullanılmamalıdır. RAPAMUNE ile tedavi süresince ve
RAPAMUNE tedavisini bıraktıktan sonra 12 hafta süre ile etkili bir doğum kontrol yöntemi
kullanılmalıdır.
Laktasyon dönemi
Sıçanlarda, radyoaktif etiketli sirolimusun uygulanmasının ardından radyoaktivite emziren
sıçanın sütüyle atılır. Sirolimusun insan sütüyle atılıp atılmadığı bilinmemektedir. Sirolimus
kaynaklı advers reaksiyonların emzirilen bebeklerde görülme olasılığından dolayı,
RAPAMUNE tedavisi süresince emzirme bırakılmalıdır.Üreme yeteneği/ Fertilite:
RAPAMUNE ile tedavi edilmiş bazı hastalarda sperm parametrelerinde bozukluklar
gözlemlenmiştir. Çoğu olguda bu etkilerin RAPAMUNE’ün kesilmesi ile geriye dönebilir
olduğu görülmüştür (bkz. bölüm 5.3).
104.7. Araç ve makine kullanımı üzerindeki etkiler
RAPAMUNE’ün araç ve makine kullanımı yeteneği üzerine bilinen bir etkisi yoktur. Araç
ve makine kullanımına etkisini saptayacak bir çalışma yapılmamıştır.
4.8. İstenmeyen etkiler
Böbrek naklinde organ reddinin profilaksisinde gözlenen istenmeyen etkiler
En sık bildirilmiş advers reaksiyonlar (>%10’dan fazla hastada görülen) trombositopeni,
anemi, pireksi, hipertansiyon, hipokalemi, hipofasfotemi, idrar yolu enfeksiyonu,
hiperkolesterolemi, hiperglisemi, hipertrigliseridemi, abdominal ağrı, lenfosel, periferik
ödem, artralji, akne, diyare, ağrı, konstipasyon, mide bulantısı, baş ağrısı, kandaki kreatinin
seviyelerinde yükselme ve kandaki laktat dehidrogenaz (LDH) seviyelerinde yükselmedir.
Herhangi bir advers olayın (olayların) insidansı sirolimus çukur seviyesi arttığı zaman
artabilir.
Aşağıda belirtilen advers reaksiyonları içeren liste klinik araştırmalardan elde edilen
deneyimlere ve pazarlama sonrası deneyimlere dayanmaktadır.
Sistem organ sınıflandırması içinde advers reaksiyonlar, şu kategoriler kullanılarak görülme
sıklığı (advers reaksiyonu yaşaması beklenen hastaların sayısı) başlıkları altında
sınıflandırılır: çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila
<1/100); seyrek (≥1/10.000 ila <1/1.000); çok seyrek (<1/10.000); bilinmiyor (eldeki
verilerden hareketle tahmin edilemiyor).
Her sıklık grubunun içerisinde advers reaksiyonlar azalan ciddiyet sırası ile belirtilmiştir.
Hastaların çoğu diğer immünosüpresif ajanlar ile birlikte RAPAMUNE’ün dahil olduğu
immünosüpresif rejimler ile tedavi edilmiştir.
Enfeksiyonlar ve enfestasyonlar
Çok yaygın :Pnömoni, fungal enfeksiyon, viral enfeksiyon, bakteriyel enfeksiyon,
herpes simplex enfeksiyonu, idrar yolu enfeksiyonu
Yaygın :Sepsis, pyelonefrit, sitomegalovirüs enfeksiyonu, varicella zoster
virüsüne bağlı herpes zoster
Yaygın olmayan :Clostridium difficile’e bağlı kolit, tüberküloz dahil mikobakteriyel
enfeksiyon, Epstein-Barr virüsü enfeksiyonu
İyi huylu ve kötü huylu neoplazmalar (Kist ve polipler de dahil olmak üzere)
Yaygın : Melanoma olmayan cilt kanseri*
Yaygın olmayan : Lenfoma*, malign melanoma*, transplantasyon sonrası
lenfoproliferatif bozukluklar
Bilinmiyor : Cildin nöroendokrin karsinomu*
Kan ve lenf sistemi hastalıkları
Çok yaygın : Trombositopeni, anemi, lökopeni
Yaygın : Hemolitik üremik sendromu, nötropeni
Yaygın olmayan : Pansitopeni, trombotik trombositopenik purpura
11Bağışıklık sistemi hastalıkları
Yaygın :Anjiyoödemin, anafilaktik reaksiyon ve anafilaktoid reaksiyonların
dahil olduğu hipersensitivite reaksiyonları
Metabolizma ve beslenme hastalıkları
Çok yaygın :Hipokalemi, hipofosfatemi, hiperkolesterolemiyi içeren
hiperlipidemi, hiperglisemi, hipertrigliseridemi, diabetes mellitus
Sinir sistemi hastalıkları
Çok yaygın : Baş ağrısı
Bilinmiyor : Geriye dönüşlü posterior ensefalopati sendromu
Kardiyak hastalıklar
Çok yaygın : Taşikardi
Yaygın : Perikard efüzyonu
Vasküler hastalıklar
Çok yaygın : Hipertansiyon, lenfosel
Yaygın : Derin ven trombozunu içeren venöz tromboz
Yaygın olmayan : Lenfödem
Solunum, göğüs bozuklukları ve mediastinal hastalıklar
Yaygın : Pulmoner emboli, pnömoni*, plevral efüzyon, epistaksis
Yaygın olmayan : Pulmoner hemoraji
Seyrek : Alveolar proteinozis
Gastrointestinal hastalıklar
Çok yaygın : Abdominal ağrı, konstipasyon, diyare, bulantı
Yaygın : Pankreatit, stomatit, assit
Hepato-biliyer hastalıklar
Çok Yaygın : Alanin aminotransferaz ve aspartat aminotransferaz artışı dahil
karaciğer fonsiyon testlerinde anormallik
Yaygın olmayan : Hepatik yetmezlik*
Deri, ve deri altı doku hastalıkları
Çok yaygın : Döküntü, akne
Yaygın olmayan : Eksfoliyatif dermatit
Seyrek : Hipersensitivite vasküliti
Kas-iskelet bozuklukları, bağ doku ve kemik hastalıkları
Çok yaygın : Artralji
Yaygın : Osteonekroz
Böbrek ve idrar yolu hastalıkları
Çok yaygın : Proteinüri
Yaygın olmayan : Nefrotik sendrom (bkz. bölüm 4.4), fokal segmental
glomerüloskleroz*
12Üreme sistemi ve meme hastalıkları
Çok yaygın : Menstrual bozukluklar (amenore ve menoraji dahil)
Yaygın : Over kistleri
Genel bozukluklar ve uygulama bölgesine ilişkin hastalıklar
Çok yaygın : Ödem, periferik ödem, pireksi, ağrı, yetersiz iyileşme*
Araştırmalar
Çok yaygın : Kanda laktat dehidrogenazda artış (LDH), kanda kreatininde artış
*Aşağıdaki bölüme bakınız
Seçilmiş advers reaksiyonların tanımı
İmmünosüpresyon lenfoma ve diğer malignitelerin (özellikle deri) gelişmesine karşı
duyarlılığı artırır (bkz. bölüm 4.4).
RAPAMUNE dahil immünosüpresanlar ile tedavi edilen hastalarda BK virüs ile ilişkili
nefropati ve aynı zamanda JC virüs ile ilişkili progresif multifokal lökoensefalopati (PML)
vakaları raporlanmıştır.
Hepatoksisite bildirilmiştir. Çukur sirolimus seviyesi arttıkça risk artabilir. Yükselmiş çukur
sirolimus seviyeleri ile birlikte nadir fatal hepatik nekroz vakaları bildirilmiştir.
RAPAMUNE dahil, immünosüpresif tedavi rejimlerini alan hastalarda, bazıları ölümcül olan
ve herhangi bir enfeksiyöz etiyolojisi tanımlanmamış interstisyel akciğer hastalığı vakaları
(pnömonit ve seyrek olarak tıkayıcı bronşite yol açan pnömoni [BOOP] ve pulmoner fibroz
dahil) görülmüştür. Bazı vakalarda interstisyel akciğer hastalığı RAPAMUNE tedavisinin
kesilmesi veya dozunun azaltılmasıyla ortadan kaldırılmıştır. Çukur sirolimus seviyesi
arttıkça risk artabilir.
Fasyal dehisens, insizyonel hemi ve anastomoz disrupsiyonu (örneğin yara, vasküler,
havayolu, üreter, safra) dahil transplantasyon cerrahisini takiben iyileşmenin bozulduğu
bildirilmiştir.
RAPAMUNE ile tedavi edilmiş bazı hastalarda sperm parametrelerinde bozukluklar
gözlemlenmiştir. Çoğu olguda bu etkilerin RAPAMUNE’ün kesilmesi ile geri-dönüşlü
olduğu görülmüştür (bkz. bölüm 5.3).
Graft fonksiyonu gecikmeli olan hastalarda sirolimus renal fonksiyonun iyileşmesini
geciktirebilir.
Sirolimusun kalsinörin ile eş zamanlı kullanımı, kalsinörin inhibitörü ile indüklenmiş
HUS/TTP/TMA riskini artırabilir.
Fokal segmental glomerüloskleroz bildirilmiştir.
RAPAMUNE kullanan hastalarda aynı zamanda, periferik ödem, lenfödem, plevral efüzyon
ve perikardiyal efüzyonların da (çocuklarda ve yetişkinlerde hemodinamik açıdan önemli
efüzyonlar dahil) dahil olduğu sıvı birikimleri bildirilmiştir.
13Kalsinörin inhibitörlerinden sirolimusa geçişin güvenlilik ve etkililiğinin değerlendirildiği
çalışmada (böbrek nakli hastalarındaki idame hedef seviyeleri 12 ila 20 ng/mL) bazal
glomerüler filtrasyon oranı 40 mL/dk’dan daha düşük olan hastalara ait alt gruba (n= 90)
hasta alımı durdurulmuştur (bkz. bölüm 5.1). Sirolimus tedavi kolunda (n=60,
transplantasyon sonrası ortanca (medyan) zaman 36 ay) pnömoni, akut rejeksiyon, graft
kaybı ve ölüm dahil ciddi advers olaylar daha yüksek oranda görülmüştür.
Over kistleri ve menstrual bozukluklar (amenore ve menoraji dahil) bildirilmiştir.
Semptomatik over kisti olan hastalar ileri değerlendirmeye yönlendirilmelidir.
Postmenopozal kadınlara kıyasla premenopozal kadınlarda over kisti insidansı daha büyük
olabilir. Bazı vakalarda over kistleri ve bu menstrual bozukluklar RAPAMUNE’ün kesilmesi
ile çözümlenmiştir.
Pediyatrik popülasyon
Yetişkinlerde yürütülen RAPAMUNE’ün güncel endikasyonu için doz kıyaslamalı kontrollü
klinik çalışmalar, 18 yaşın altındaki çocuklarda veya adölesanlarda yürütülmemiştir.
Güvenlilik, 18 yaşının altında immünolojik açıdan yüksek riskli olarak düşünülen, bir veya
birden fazla akut allograft rejeksiyon epizodları geçmişine sahip olarak tanımlanan ve/veya
renal biyopside kronik allograft nefropatisi var olan böbrek nakli hastalarının dahil edildiği
kontrollü bir çalışmada değerlendirilmiştir (bkz. bölüm 5.1). RAPAMUNE’ün kalsinörin
inhibitörleri ve kortikosteroidler ile birlikte kullanımı; renal fonksiyonlarda bozulma riskinin
artmasına, serum lipid seviyelerinde anormalliklere (serum trigliserit ve total kolesterol
seviyelerinde artış dahil fakat bunlarla sınırlı değildir) ve idrar yolu enfeksiyonlarına sebep
olmuştur. Bu araştırmada çalışılan tedavi rejimi (sürekli kalsinörin inhibitörü ile kombine
olarak RAPAMUNE kullanımı) yetişkin ya da pediyatrik hastalar için endike değildir (bkz.
bölüm 4.1).
Basiliksimab indüksiyonu kombinasyonu ile birlikte hem RAPAMUNE hem de kalsinörin
inhibitörü ile tam doz immünosupresyon içeren ve uygulamaya transplantasyonda başlanan
immünosupresif rejimden progresif kortikosteroid çıkarılmasının (transplantasyon sonrası 6
ayda başlanan) güvenliliğinin değerlendirilmesinin amaçlandığı ve 20 yaş ve altındaki
böbrek nakli hastalarının dahil edildiği başka bir araştırmaya dahil edilen 274 hastanın
19’unda (%6,9) post-transplant lenfoproliferatif hastalık (PTLD) geliştiği bildirilmiştir.
Transplantasyon öncesi Epstein-Barr virüsü (EBV) yönünden seronegatif olduğu bilinen 89
hastadan 13’ünde (%15,6) PTLD geliştiği raporlanmıştır. PTLD gelişen hastaların tamamı
18 yaşından küçüktür.
RAPAMUNE’ün çocuklar ve adolesanlarda kullanımını önermek için yeterli deneyim
bulunmamaktadır (bkz. bölüm 4.2).
Şüpheli advers reaksiyonların bildirilmesi
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TUFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Aşırı doz ile ilgili deneyimler kısıtlıdır. Bir hasta ağız yolundan 150 mg RAPAMUNE
aldıktan sonra bir atriyal fibrilasyon epizotu deneyimlemiştir. Genelde doz aşımında
gözlenen etkiler, advers etkiler bölümünde listelenmiş etkiler ile aynıdır. Aşırı doz
14durumunda genel destek tedavisi başlanmalıdır. Sirolimusun sudaki çözünürlüğü az
olduğundan ve eritrositlere ve plazma proteinlerine bağlanma oranı yüksek olduğundan
diyaliz ile vücuttan uzaklaştırılamayacağı düşünülmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Selektif immünosüpresanlar
ATC Kodu: L04AA10
Etki mekanizması
Sirolimus kalsiyum-bağımlı ve kalsiyumdan bağımsız intrasellüler sinyal transdüksiyonunu
bloke ederek, çoğu uyaranın indüklediği T-hücresi aktivasyonunu inhibe eder. Çalışmalar
sirolimusun etkilerinin, siklosporin, takrolimus ve diğer immünosupresif ajanlardan farklı bir
mekanizma aracılığı ile gerçekleştiğini göstermiştir. Deneysel sonuçlara göre sirolimus
spesifik sitozolik protein FKPB-12’ye bağlanır ve bu FKPB-12-sirolimus kompleksi, hücre
döngüsü progresyonu için kritik bir kinaz olan memeli “Target Of Rapamycin”i (mTOR)
inhibe eder. mTOR’un inhibisyonu çeşitli spesifik sinyal transdüksiyon yolaklarının blokajı
ile sonuçlanır. Net sonuç immünosupresyon ile sonuçlanan lenfosit aktivasyonunun
inhibisyonudur.
Sirolimusun hayvanlarda T-hücresi ve B-hücresi aktivasyonu üzerine, allograft rejeksiyonu
gibi immün-aracılı reaksiyonları baskılamak gibi doğrudan bir etkisi vardır.
Klinik çalışmalar
Organ reddi profilaksisi
Kadavra ya da canlı donörden renal allograft alan hastaların dahil edildiği siklosporin
eliminasyon–RAPAMUNE idamesi faz 3 araştırmasında düşük ve orta derece immünolojik
riske sahip hastalar incelenmiştir. Ek olarak transplantasyon sonrası en az 6 ay boyunca bir
önceki graftları dayanmış retransplantasyon hastaları da dahil edilmiştir. Diyalize bağlı
hastalar, 400 mikromol/L’den daha yüksek serum kreatinin seviyesine sahip olan hastalar ya
da siklosporin kesilmesini destekleyecek renal fonksiyonun yetersiz olduğu, 3. derece Banff
epizodları yaşayan hastalarda siklosporin kesilmemiştir. Siklosporin eliminasyon–
RAPAMUNE idamesi araştırmalarına graft kaybetme riski immünolojik olarak yüksek olan
yeterli sayıda hasta dahil edilememiştir. Bu hastalar için bu tedavi rejimi önerilmez.
12, 24 ve 36. aylarda graft ve hasta sağkalımları her iki grup için aynıdır. 48. ayda graft
sağkalımlarında, RAPAMUNE ile birlikte siklosporin tedavisi grubuna kıyasla, siklosporin
eliminasyonunu izleyen RAPAMUNE grubunun lehinde istatistiksel açıdan önemli bir
farklılık ortaya çıkmıştır (izleme kadar kayıpların dahil olduğu ve olmadığı). Randomizasyon
sonrası dönemden 12. aya kadar olan periyot boyunca siklosporin idame grubuna kıyasla
siklosporin eliminasyon grubunda ilk biyopsi ile kanıtlanan rejeksiyon oranı önemli ölçüde
daha yüksektir (sırası ile %4,2’e karşı %9,8). Bundan sonraki zamanlarda iki grup arasındaki
fark anlamlı olmamıştır.
12, 24, 36, 48 ve 60. aylarda ortalama hesaplanmış glomerüler filtrasyon oranı (GFR),
siklosporin eliminasyonunu izleyen RAPAMUNE grubunda, RAPAMUNE ile birlikte
siklosporin tedavisi grubuna göre önemli ölçüde daha yüksektir. Graft sağkalımda ve renal
fonksiyonda artan farkın yanı sıra, siklosporin eliminasyon grubunda önemli ölçüde daha
15düşük kan basıncı olduğunu gösteren 36 ay ve daha sonraya ait verilerin analizlerine
dayanarak; siklosporin ile birlikte RAPAMUNE alan gruptaki hastalarla devam etmeme
kararı verilmiştir. 60. ayda siklosporini kesmiş olan kohorttaki hastalar ile kıyaslandığında,
siklosporine devam eden kohortta cilt haricinde gelişen malignitelerin insidansı önemli
ölçüde daha yüksektir (sırası ile %3,8’e karşı %8,4). Deri karsinomunun ilk oluşumu için
ortanca (medyan) zaman önemli ölçüde geciktirilmiştir.
İdame tedavisindeki böbrek nakli hastalarında (transplantasyondan 6-120 ay sonra)
kalsinörin inhibitörlerinden RAPAMUNE’e geçişin güvenlilik ve etkililiği, bazalda
hesaplanmış GFR ile gruplara ayrılmış (20-40 mL/dk’ya karşı 40 mL’dk üstü), randomize,
çok merkezli, kontrollü bir çalışma ile değerlendirilmiştir. Eş zamanlı immünosupresif
ajanlar mikofenolat mofetil, azatioprin ve kortikosteroidlerdir. Güvenlilik olaylarındaki
tutarsızlık sebebi ile hesaplanmış bazal GFR değeri 40mL/dk’nın altında olan gruba hasta
alımına devam edilmemiştir (bkz. bölüm 4.8).
Hesaplanmış bazal GFR değeri 40mL/dk’nın üzerinde olan hasta grubunda renal fonksiyon
tamamen düzelmemiştir. 1 ve 2. yılda akut rejeksiyon, graft kaybı ve ölüm oranları aynıdır.
Tedavi sonrası ortaya çıkan advers olaylar daha sıklıkla RAPAMUNE’e geçildikten sonraki
ilk 6 ay boyunca gözlemlenmiştir. Hesaplanmış bazal GFR değeri 40mL/dk’nın üzerinde
olan kohortta 24 aydaki ortalama ve mediyan üriner proteinin kreatinin oranı, kalsinörin
inhibitörüne devam eden gruba kıyasla RAPAMUNE’e geçilen grupta önemli derecede daha
yüksektir (bölüm 4.4’e bakınız). Aynı zamanda yeni gelişen nefroz (nefrotik sendrom)
bildirilmiştir (bkz. bölüm 4.8).
2. yılda melanom dışı cilt malignitelerinin oranı kalsinörin inhibitörüne devam eden gruba
kıyasla RAPAMUNE’e geçilen grupta önemli derecede daha düşüktür (%6,9 ve %1,8).
Bazalda GFR değeri 40mL/dk’dan yüksek olan ve normal üriner protein atılımı olan çalışma
hastaları alt grubunda, 1. ve 2. yılda GFR değerleri tedavisi RAPAMUNE’e geçirilen
hastalarda, kalsinörin inhibitörüne devam eden hastaların alt grubundan daha yüksektir. Akut
rejeksiyon, graft kaybı ve ölüm oranları aynıdır. Fakat bu alt grubun RAPAMUNE ile tedavi
edilen kolunda üriner protein atılımı artmıştır.
Böbrek nakli hastalarının, transplanttan 3 ila 5 ay sonra takrolimus’tan sirolimus’a geçtiği
veya takrolimus’ta kaldığı açık etiketli, randomize, karşılaştırmalı, çok merkezli bir
çalışmada, 2 yılda böbrek fonksiyonlarında anlamlı bir fark yoktur. Takrolimus grubuyla
karşılaştırıldığında, sirolimus’a geçen grupta advers olay (%99,2 vs. %91,1, p=0,002*) ve
advers olaylara bağlı tedavi kesme oranı (%2,7 vs. %4,1, p<0,001*) daha yüksektir. Biyopsi
ile kanıtlanmış akut rejeksiyon insidansı, 2 yıl boyunca takrolimus grubuna kıyasla (2, %1,6)
sirolimus grubundaki hastalarda (11, %8,4) daha yüksek (p=0,020*) bulunmuştur; sirolimus
grubunda çoğu rejeksiyonun şiddeti hafif derecededir (9'undan 8'i [%89] T-hücresi BCAR,
4'ünden 2'si [%50] antikor aracılı BCAR). Aynı biyopside hem antikor aracılı rejeksiyon hem
de T hücre aracılı rejeksiyonu olan hastalar, her kategori için birer kez sayılmıştır.
Sirolimus’a geçen daha fazla sayıda hastada randomizasyondan sonra ≥126 mg/dL açlık
glukoz veya ≥200 mg/dL tokluk glukoz düzeyi ile herhangi bir diyabetik tedavinin 30 gün
veya daha fazla devamlı olarak veya en az 25 gün kesintisiz (aralık olmadan) olarak
kullanılması olarak tanımlanan yeni diabetes mellitus başlangıcı gelişmiştir (%18,3 vs. %5,6,
p=0,025*). Sirolimus grubunda skuamöz hücreli deri karsinom insidansı daha düşük
bulunmuştur (%0 vs. %4,9). *Not: p-değerleri birden fazla test için kontrol edilmemiştir.
İki çok merkezli çalışmada, sirolimus, mikofenolat mofetil (MMF), kortikosteroidler ve IL-
2 reseptör antagonisti ile tedavi edilen de novo böbrek nakli hastalarında; kalsinörin
16inhibitörleri MMF, kortikostreoidler ve IL-2 reseptör antagonisti ile tedavi edilen hastalara
kıyasla önemli ölçüde daha yüksek akut rejeksiyon ve numerik olarak daha yüksek ölüm
oranları gözlemlenmiştir (bkz. bölüm 4.4). Kalsinörin inhibitörü olmadan sirolimusun de
novo hastalardaki tedavisi renal fonksiyon açısından daha iyi değildir. Bu çalışmaların
birinde daklizumabın kısaltılmış dozlama programı kullanılmıştır.
Kalsinörin inhibitörlerinden sirolimusa geçilen böbrek transplantasyonu hastalarında
proteinürinin önlenmesinde ramiprilin plasebo ile karşılaştırıldığı randomize bir araştırmada,
52 hafta içerisinde biyopsi ile kanıtlanmış akut rejeksiyon oranına (BCAR) sahip hastaların
sayısında bir farklılık gözlemlenmiştir [sırasıyla;13 (%9,5)’e karşı 5 (%3,2); p=0,073]. 10
mg ramipril başlanan hastalar (%15), 5 mg ramipril başlanan hastalara (%5) kıyasla daha
yüksek BCAR oranına sahip olmuştur. Çoğu rejeksiyon, RAPAMUNE’e geçişi takiben ilk 6
ay içerisinde oluşmuştur ve orta şiddettedir. Araştırma boyunca herhangi bir graft kaybı
bildirilmemiştir (bkz. bölüm 4.4).
Pediyatrik popülasyon
RAPAMUNE, 18 yaşının altında immünolojik açıdan yüksek riskli olarak düşünülen, bir
veya birden fazla akut allograft rejeksiyon epizodları geçmişine sahip olarak tanımlanan
ve/veya renal biyopside kronik allograft nefropatisi var olan böbrek nakli hastalarının dahil
edildiği 36 aylık kontrollü bir çalışmada değerlendirilmiştir. Gönüllüler, kalsinörin inhibitörü
ve kortikosteroidler ile kombine olarak RAPAMUNE (sirolimus hedef konsantrasyonları 5
ila 15 ng/mL) ya da RAPAMUNE olmadan kalsinörin inhibitörüne dayanan
immünosupresyon almıştır. RAPAMUNE grubu, biyopsi ile onaylanmış akut rejeksiyon,
graft kaybı ya da ölümün ilk bu grupta oluşması sebebi ile kontrol grubuna göre üstünlüğünü
göstermekte başarısız olmuştur. Her grupta birer ölüm olmuştur. RAPAMUNE’ün kalsinörin
inhibitörleri ve kortikosteroidler ile birlikte kullanımı; renal fonksiyonlarda bozlama riskinin
artmasına, serum lipit seviyelerinde anormalliklere (serum trigliserit ve total kolesterol
seviyelerinde artış dahil fakat bunlarla sınırlı değildir) ve idrar yolu enfeksiyonlarına sebep
olmuştur (bkz. bölüm 4.8).
Çocuklara ve adolesanlara basiliksimab ve kortikosteroidlerle birlikte tam doz kalsinörin
inhibitörlerinin tam doz RAPAMUNE’e ek olarak uygulandığı bir pediyatrik transplantasyon
klinik araştırmasında, kabul edilemez derecede yüksek frekanslı PTLD görülmüştür (bkz.
bölüm 4.8).
Miyeloablatif kök hücre transplantasyonu geçirmiş, siklofosfamid kullanan ve tüm gövde
ışınlanması yapılan hastalarda hepatik veno-Okluziv Hastalığın (VOD) retrospektif
incelemesinde, özellikle metotreksat ile eş zamanlı kombine olarak tedavi edilen hastalarda
hepatik VOD insidansında artış gözlemlenmiştir.
5.2. Farmakokinetik özellikler
Genel özellikler:
Emilim:
Oral çözelti RAPAMUNE uygulamasını takiben sirolimus süratle absorbe edilir ve tek doz
uygulanmış sağlıklı gönüllülerde yaklaşık 1 saat, tekrarlanan dozlar almış stabil renal
allograft hastalarında yaklaşık 2 saat içinde doruk konsantrasyona ulaşır. Eş zamanlı olarak
siklosporin (Sandimune) ile birlikte uygulanan sirolimusun sistemik biyoyararlanımı
yaklaşık %14’tür. Tekrarlı uygulama sonrası sirolimus ortalama kan konsantrasyonu yaklaşık
olarak 3 kat artar.
17Dağılım:
Dengeli böbrek nakli hastalarında çoklu oral doz uygulamasını takiben sirolimusun terminal
yarılanma ömrü 62±16 saattir. Bunun yanısıra etkili yarılanma ömrü çok daha kısa olup
ortalama kararlı durum konsantrasyonuna 5 ila 7 gün içinde ulaşılır. Kan/plazma oranının
36 olması, sirolimusun önemli miktarda oluşmuş kan elementlerine bölündüğünü
göstermektedir.
Biyotransformasyon:
Sirolimus, hem sitokrom P450 IIIA4 (CYP3A4) hem de P-glikoprotein substratıdır.
Sirolimus geniş çapta O-demetilasyon ve/veya hidroksilasyona uğrayarak metabolize edilir.
Hidroksil, demetil ve hidroksidemetil dahil yedi ana metaboliti tam kanda
saptanabilmektedir. Sirolimus insan tam kanındaki ana bileşik olup, immünosupresif etkide
%90’dan fazla payı vardır.
Eliminasyon:
Sağlıklı gönüllülere tek doz [14C] sirolimus verildiğinde, radyoaktivitenin çoğunluğu (%91)
feçes, az miktarı da (%2,2) idrarda saptanır.
Doğrusallık/Doğrusal olmayan durum:
Dengeli böbrek nakli hastalarına RAPAMUNE oral çözelti uygulamasını takiben sirolimus
konsantrasyonları 3 ila 12 mg/m2 doz aralığında doz orantısaldır.
Yiyeceklerin etkisi:
Yüksek yağlı yemek ile birlikte RAPAMUNE uygulanan 24 sağlıklı gönüllüde C , t
maks maks
ve EAA sırasıyla %65, %32, ve %23 artış göstermiştir. Değişkenliği minimuma indirmek
için RAPAMUNE tabletler sürekli yemekler ile birlikte ya da yemeklerden bağımsız olarak
alınmalıdır. Greyfurt suyu CYP3A4 aracılı metabolizmayı etkiler. Bu sebeple greyfurt suyu
tüketiminden kaçınılmalıdır.
Hastalardaki karakteristik özellikler
Karaciğer yetmezliği olan hastalar:
Hafif ve orta seviye hepatik yetmezliği olan hastalarda (Child-Pugh A ya da B
sınıflandırması) EAA ve t değerleri sırasıyla %61 ve %43 artmış; CL/F değeri normal
1/2
sağlıklı gönüllülere kıyasla %33 azalmıştır. Ağır hepatik yetmezliği olan hastalarda (Child-
Pugh C sınıflandırması) EAA ve t değerleri sırasıyla %210 ve %170 artmış; CL/F değeri
1/2
normal sağlıklı gönüllülere kıyasla %67 azalmıştır. Hepatik yetmezliği olan hastalarda daha
uzun olan yarılanma ömürleri kararlı duruma ulaşmanın gecikmesine sebep olmaktadır.
Çocuklar:
5-11 yaş ve 12–18 yaş aralığı içerisindeki pediyatrik diyaliz (glomerüler filtrasyon oranında
%30 ila %50 azalma) hastalarında, ortalama ağırlık standartlı CL/F değeri yetişkinlerle (287
mL/h/kg) kıyaslandığında, daha küçük pediyatrik hastalarda (580 mL/h/kg) daha büyük
pediyatrik hastalardakinden (450 mL/h/kg) daha büyüktür. Yaş grupları içerisindeki kişilerde
yüksek değişkenlik gözlenmiştir.
18Sirolimus konsantrasyonları, aynı zamanda siklosporin ve kortikostreoidler alan pediyatrik
böbrek nakli hastalarının konsantrasyon kontrollü çalışmalarında ölçülmüştür. Hedef çukur
konsantrasyonu 10-20 ng/mL’dir. Kararlı durumda, 6-11 yaşlarındaki 8 çocuk ortalama ±
standart sapma olmak üzere 1,75±0,71 mg/ gün (0,064±0,018 mg/kg, 1,65±0,43 mg/m2)
dozunu alırken; 12-18 yaşlarında 14 adolesan ortalama ± standart sapma olmak üzere
2,79±1,25 mg/gün (0,053±0,0150 mg/kg, 1,86±0,61 mg/m2) dozunu almıştır. Adolesanlar
(136 mL/h/kg) ile kıyaslandığında daha küçük çocuklarda daha yüksek ağırlığa göre
normalize edilmiş Cl/F (214 mL/h/kg) değeri gözlenmiştir. Bu veriler, benzer hedef
konsantrasyonlara ulaşmak için daha küçük çocukların adolesanlar ve yetişkinlere göre daha
yüksek vücut ağırlığına göre ayarlanmış dozlara ihtiyaç duyabileceğini göstermiştir. Ancak
çocuklar için böyle özel dozlama önerilerinin geliştirilmesinin tamamen doğrulanması için
daha fazla veriye ihtiyaç duyulmaktadır.
Yaşlılar:
RAPAMUNE ile yapılan klinik araştırmalar, 65 yaş üstündeki hastaların daha genç
hastalardan daha farklı cevap verip vermeyeceklerini belirlemek için yeterli sayıda 65 yaş
üstü hasta içermemektedir. 65 yaş üzerinde RAPAMUNE uygulanmış 35 böbrek nakli
hastası, 18–65 yaş arası yetişkin popülasyon (n=822) ile benzer sonuçlar vermiştir
5.3. Klinik öncesi güvenlilik verileri
Klinik araştırmalarda gözlemlenmemiş ancak klinik olarak maruz kalınan seviye ile aynı
maruziyet seviyesinde hayvan çalışmalarında görülmüş olan ve klinik kullanımla ilişkisi
mümkün olan advers reaksiyonlar: pankreas adacık hücrelerinde vaküol boşluk oluşumu,
testiküler tübüler dejenerasyon, gastrointestinal sistemde ülser oluşumu, kemik kırıkları ve
kalluslar, hepatik hematopoiez ve pulmoner fosfolipidozis.
Sirolimusun, in vitro bakteriyel ters mutasyon testinde, Çin hamster ovaryum hücresinin
kromozomal aberasyon testinde, fare lenfoma hücre ileri mutasyon testinde ve de in vivo fare
mikronükleus testinde mutajenik olmadığı saptanmıştır.
Fare ve sıçanlarda yürütülen karsinojenite çalışmalarında lenfoma (erkek ve dişi fareler),
hepatosellüler adenom ve karsinom (erkek fare) ve granülositik lösemi (dişi fare)
görülmüştür. Malignitelerin (lenfoma) immünosupresif ajanların kronik kullanımına bağlı
olduğu bilinmektedir. Ender olarak bu hastalarda maligniteler bildirilmiştir. Farelerde kronik
ülseratif deri lezyonları artmıştır. Değişimler kronik immünosupresyon ile ilişkilendirilebilir.
Sıçanlarda testiküler interstistiyal hücre adenomları lüteinleyici hormon seviyelerine tür
bağımlı verilen yanıtın olası belirleyicisidir ve genel olarak klinik açıdan belirginliğinin
sınırlı olduğu düşünülür.
Üreme toksisitesi çalışmalarında erkek sıçanların fertilitesinde azalma gözlemlenmiştir. 13
haftalık bir sıçan çalışmasında sperm sayılarında kısmen geri-dönüşlü azalmalar olduğu
bildirilmiştir. Sıçan çalışmalarında ve bir maymun çalmasında testiküler ağırlıklarda ve/ veya
histolojik lezyonlarda (örneğin tübüler atrofi ve tübüler dev hücreler) azalma
gözlemlenmiştir. Sirolimus sıçanlarda mortalite ya da fetal ağırlıkta azalma (iskelet
osifikasyonundaki gecikmeler nedeniyle) olarak ortaya çıkmış embriyotoksisite/
fetaltoksisiteye sebep olmuştur (bkz. bölüm 4.6).
196. FARMASÖTİK ÖZELLİKLER
6.1. Yardımcı maddelerin listesi
Polisorbat 80 (E433)
Phosal 50 PG (Fosfotidilkolin, propilen glikol, monodigliseridler, etanol, soya yağı
asitleri ve askorbil palmitat)
6.2. Geçimsizlikler
RAPAMUNE su veya portakal suyu dışında greyfurt suyu da dahil başka hiçbir sıvı ile
sulandırılmamalıdır (bkz. Bölüm 6.6).
RAPAMUNE oral çözeltinin içeriğinde polivinil klorür (PVC)’den di-(2-ethylhexyl)
phthalate (DEHP) ekstraksiyon hızının artmasına sebep olan polisorbat-80 bulunur.
Sulandırma ve/veya uygulama için plastik bir kabın kullanıldığı durumda RAPAMUNE oral
çözeltinin hemen içilmesi konusundaki talimatlara uyulması önemlidir (bkz. Bölüm 6.6).
6.3. Raf ömrü
24 ay
Şişe açıldıktan sonra 30 gündür.
6.4. Saklamaya yönelik özel tedbirler
2°C-8°C arasında (buzdolabında) saklanmalıdır. Işıktan koruyunuz.
Şişe açıldıktan sonra buzdolabında tutulmalı ve 30 gün içinde kullanılmalıdır. Eğer gerekirse
hasta şişeyi kısa bir süre için (24 saati aşmamak kaydı ile), 25 °C’ye kadar olan oda
sıcaklığında saklayabilir.
Ürün şırınga içinde 25 °C’ye kadar olan oda sıcaklığında veya buzdolabında 2-8°C arasında
en çok 24 saat saklanabilir.
Doz için şırıngalar ve kapaklar sağlanmıştır. Tek kullanımdan sonra şırınga atılmalıdır.
Sulandırıldıktan sonra karışım hemen kullanılmalıdır.
Buzdolabında saklandığında şişelerde hafif bir bulanıklık oluşabilir; bu bulanıklık ürünün
kalitesini etkilemez. Eğer bu tip bir bulanıklık oluşursa ürünü oda sıcaklığında bekletiniz ve
bulanıklık geçinceye kadar yavaşca çalkalayınız.
6.5. Ambalajın niteliği ve içeriği
Her bir kutu 60 mL RAPAMUNE oral çözelti içeren plastik burgulu kilitli kapaklı renkli cam
şişe, 1 adet LDPE enjektör adaptörü, HDPE kapaklı polipropilen dozaj enjektörü ve kapağı
ve dolu enjektörün hasta yanında dökülmeden güvenilir bir biçimde taşınmasını sağlayacak
taşıma kılıfı içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
Ambalaj Atıklarının Kontrolü Yönetmelikleri’ne uygun olarak imha edilmelidir.
20Kullanım Talimatları:
Dozaj enjektörü şişedeki RAPAMUNE’den reçetelenen miktardaki ilacı alabilmek için
kullanılır. Enjektöre doğru miktarda alınan RAPAMUNE, içinde en az 60 mL su veya
portakal suyu bulunan sadece cam veya plastik bir bardağa aktarılır. Sulandırmak için
greyfurt suyu dahil olmak üzere başka hiçbir sıvı kullanılmamalıdır. İyice karıştırılıp hemen
içilmelidir. Daha sonra bardak tekrar su veya portakal suyu ile doldurulup (en az 120 mL)
iyice karıştırılmalı ve hemen içilmelidir.
7. RUHSAT SAHİBİ
Pfizer PFE İlaçları A.Ş.
Esentepe Mah. Büyükdere Cad.
Levent 199 Blok No: 199 İç Kapı No: 106
Şişli / İstanbul
8. RUHSAT NUMARASI
112/73
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 11.07.2002
Ruhsat yenileme tarihi: 18.03.2014
10. KÜB’ÜN YENİLENME TARİHİ
21