1/5 
  
KULLANMA TALİMATI  
 
DİCLOMEC PLUS %1.16 + %0.25 jel  
Deri yüzeyine uygulanır.  
 
Etkin madde : Her 1 g jel 11.6 mg diklofenak dietilamonyum (10 mg diklofenak sodyuma 
eşdeğer) ve 2.5 mg tiyokolşikosid içerir.  
 Yardımcı madde:  Karbomer 974, izopropil alkol, propilen glikol, likit parafin, setomakrogol 
1000, kokoil kaprilokaprat, trietanolamin, adonia esansı, saf su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma tali matını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya  düşük  doz kullanmayınız.  
 
 
Bu Kullanma Talimatında:  
 
1. DİCLOMEC PLUS  nedir ve ne için kullanılır?  
2. DİCLOMEC PLUS' ı kullanmadan önce dikkat edilmesi gerekenler  
3. DİCLOMEC PLUS nasıl kullanılır?  
4. Olası yan etkiler nelerdir? 
5. DİCLOMEC PLUS ' ın saklanması  
 Başlıkları yer almaktadır. 
1. DİCLOMEC PLUS  nedir ve ne için kullanılır?  
 
DİCLOMEC PLUS etkin madde olarak diklofenak dietilamonyum ve tiyokolşikosid içeren, jel 
formunda bir ilaçtır.  
DİCLOMEC PLUS topikal (bölgesel) kullanılan steroid olmayan antiinflamatuvar ilaçlar 
(NSAİİ) olarak adlandırılan i laç grubuna dahildir.  
DİCLOMEC PLUS 30 g’ lık tüpler ile kullanıma sunulmaktadır. 
DİCLOMEC PLUS aşağıdaki hastalıkların lokal tedavisinde kullanılır. 
• Ağrılı kas spazmlarının semptomatik tedavisinde  
• Ezilme, burkulma gibi yumuşak doku travmaları, spor yarala nmaları  
• Eklem kireçlenmesi (osteoartrit), eklemi çevreleyen yumuşak dokunun iltihabı 
(periartrit), kas, kiriş iltihabı (tendinit), kas kiriş kılıfının iltihabı (tenosinovit), eklem 
çevresindeki keselerin iltihabı (bursit)  
• Omurganın (vertebral  kolonun) ağrılı sendromları,  2/5 
 • Ağrı, inflamasyon ve kas gerginliği ile kendini gösteren kas -iskelet sistemi hastalıkları.  
2.  DİCLOMEC PLUS ’ı kullanmadan önce dikkat edilmesi gerekenler  
 
DİCLOMEC PLUS’ı aşağıdaki durumlarda KULLANMAYINIZ  
 
Eğer:  
• Diklofenaka , tiyo kolşikoside veya DİCLOMEC PLUS’ ın bileşiminde bulunan yardımcı 
maddelerden herhangi birine karşı (yardımcı maddeler listesine bakınız) alerjiniz var ise, 
• Asetilsalisilik asit (ağrı kesici bir ilaç) veya ibuprofen gibi diğer steroid olmayan 
antiinflamatuvar ilaçlar ile hırıltılı ya da kısa nefes alma (astım atağı), sıvı kabarcıklı deri 
döküntüsü ya da kurdeşen veya burun akıntısı gibi şikayetleriniz oluyorsa,  
• Kas veya kasların görev yapamaması (kasılamaması) durumu varsa,  
• Kanama probleminiz varsa veya antikoagülan adı verilen kanı sulandıran bir ilaç 
kullanıyorsanız,  
• Gebelik ve emzirme döneminde iseniz, 
• 15 yaşın altında iseniz bu ilacı kullanmayınız. 
 
DİCLOMEC PLUS’ı aşağıdaki durumlarda DİKKATLİ KULLANINIZ  
 
Eğer:  
• Geniş alanlara uygulanacaksa veya uzun süreli tedavi amacıyla kullanacaksanız,  
• Uzun süreli kullanmanız durumunda (aşırı duyarlık meydana gelebilir).  
Bu uyarı geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
DİCLOMEC PLUS ’ın yiyecek ve içecek ile kullanılması  
DİCLOMEC PLUS’ı n yiyecek ve içecekler ile etkileşimi yoktur.  
 Hamilelik  
İlacı kullanmadan önce doktorunuza veya eczacınıza danışınız .  
 
Hamile iseniz bu ilacı kullanmayınız.  
  Tedaviniz sırasında hamil e olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız .  
Eğer emziriyorsanız bu ilacı kullanmayınız.  
 
Araç ve makine kullanımı  
DİCLOMEC PLUS’ ın içeriğindeki tiyokol şikoside bağlı olarak nadir olarak uyuklama vakaları 
bildirilmiştir. Bu nedenle araç ve makine kullanırken dikkatli olunuz.  
 
DİCLOMEC PLUS ’ın içeriğinde bulunan bazı yardımcı maddeler hakkında önemli 
bilgiler  
 DİCLOMEC PLUS propilen glikol içerdiğinden deride iritasyona neden olabilir.  3/5 
 Diğer ilaçlar ile birlikte kullanımı 
Herhangi bir etkileşim bildirilmemiştir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi  veriniz.  
 
3. DİCLOMEC PLUS  nasıl kullanılır?  
 
Uygun kullanım ve doz/uygulama sıklığı için talimatlar:  
 Doktor tarafından başka şekilde tavsiye edilmedikçe günde  3-4 defa uygulayınız.  
 
Uygulama yolu ve metodu:  
 
• Yalnızca harici kullanım içindir .  
• Ağız içine uygulamayınız ve yutmayınız.  
• Deri yüzeyine, ağrılı bölgeye yavaşça ovmak suretiyle uygulayınız.  
• DİCLOMEC PLUS’ı açık yaralara ya da hasar görmüş cilt üzerine uygulamayınız.  
• Gözle temasından kaçınınız. Gözle teması durumunda gözünüzü temiz suyla yıkayınız. 
Rahatsızlık devam ederse doktorunuza ya da eczacınıza danışınız.  
 
Değişik yaş grupları : 
Çocuklarda kullanımı:   
Bu ilacı çocuklarda kullanmayınız. 
 
Yaşlılarda kullanımı:  
Yaşlılarda  DİCLOMEC PLUS’ın yetişkin dozları kullanılabilir, Tiyokolşikosid ile ilgili yaşlı 
hastalardaki güvenilirlik ve etkinliği ile ilgili veri yoktur.  
 
Özel kullanım dur umları :  
Özel kullanım durumu yoktur.  
Eğer DİCLOMEC PLUS’ın  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   
Kullanmanız gerekenden daha fazla DİCLOMEC PLUS  kullandıysanız :  
 
DİCLOMEC PLUS’ tan kullanmanız gerekenden fazlasını kullanmışsanız bir doktor veya eczacı 
ile konuşunuz. 
 
DİCLOMEC PLUS ’ı kullanmayı unutursanız  
 Unutulan dozları dengelemek için çift doz almayınız.   
DİCLOMEC PLUS  ile tedavi sonlandırıldığındaki oluşabilecek etkiler  
Bulunmamaktadır.  
 
4. Olası yan etkiler  nelerdir? 
 4/5 
 Tüm ilaçlar gibi, DİCLOMEC PLUS ’ ın içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, DİCLOMEC PLUS’ı  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Kaşıntı, döküntü, alerji sonucu yüz ve boğazda şişme gibi ani aşırı duyarlılık tepkisi  
 
Bunların hepsi çok ciddi yan etkilerdir.  
Eğer bunlardan biri sizde mevcut ise sizin DİCLOMEC PLUS’a karşı ciddi alerjiniz var 
demektir.  
Acil tıbbi müdahaleye veya hastaneye yatırılmanıza gerek olabilir.  
Yan etkilerin sıklık dereceleri aşağıdaki gibidir.  
Çok yaygın: 10 kişide 1’den fazla  
Yaygın: 10 kişide 1’den az, 100 kişide 1’den fazla  
Yaygın olmayan: 100 kişide 1’den az, 1,000 kişide 1’den fazla  Seyrek: 1,000 kişide 1’den az, 10,000 kişide 1’den fazla  Çok seyrek: 10,000 kişide 1’den az  
Bilinmiyor: Eldeki verilerden hareketle sıklık derecesi tahmin edilemiyor  
 
Yaygın:  
• Deri döküntüsü,  
• Egzema,  
• Kızarıklık (eritem),  
• Dermatit (temas dermatit dahil),  
• Kaşıntı  
 
Seyrek:  
• Kurdeşen (ürtiker) dahil aşırı duyarlılık reaksiyonları,  
• Sıvı kabarcıklı deri döküntüsü,  
• Deri ve mukoza üzerindeki şişmeler (anjiyonörotik ödem),  
• Uyku hali,  
• İshal (diyare)  
• Mide ağrısı (gastralji),  
• Bulantı,  
• Kusma.  
 Çok seyrek:  
• Hırıltı ya da kısa nefes alma, ya da göğüste sıkışma hissi (astım),  
• Işığa karşı aşırı duyarlılık (fotosensitivite),  
 
Eğer  bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczanızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
. sitesinde yer alan” İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 5/5 
 bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 5. DİCLOMEC PLUS ’ın Saklanması   
 
DİCLOMEC PLUS’ ı çocukların göremeyeceği,  erişemeyeceği yerlerde ve ambalajında 
saklayınız.   
25 
0C’nin altındaki oda sıcaklığında saklayınız.  
 Son kullanma tarihiyle  uyumlu olarak kullanınız.  
 Ambalajdaki son kullanma tarihinden sonra DİCLOMEC PLUS’ı  kullanmayınız. 
 Eğer üründe ve/veya ambalajında bozukluklar fark ederseniz DİCLOMEC PLUS’ ı 
kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhs at Sahibi:   
Abdi İbrahim İlaç San. ve Tic. A.Ş.  
Reşitpaşa Mah. Eski Büyükdere Cad. No:4 34467  
Maslak / Sarıyer / İSTANBUL  
 
Üretim yeri:   
Abdi İbrahim İlaç San. ve Tic. A .Ş. 
Orhan Gazi Mah. Tunç Cad. No:3 
Esenyurt / İstanbul   
  
Bu kullanma talimatı  ../../…. tarihinde onaylanmıştır.  
  
 
 
 
 
     
 
 
 
 
 
 