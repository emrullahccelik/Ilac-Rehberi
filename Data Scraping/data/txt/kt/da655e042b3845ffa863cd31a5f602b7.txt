1/8 
 KULLANMA TALİMATI  
 
LOTEFORTE  % 0,5 oftalmik süspansiyon  
Göze damlatılır.  
Steril  
 
• Etkin madde: Her 1 ml oftalmik süspansiyon 5 mg loteprednol etabonat içermektedir.  
• Yardımcı madde(ler):  Disodyum edetat, gliserin, povidon, tiloksapol , hidroklorik asit, 
sodyum hidroksit, benzalkonyum klorür ve enjeksiyonluk su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kull anımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında :  
1. LOTEFORT E nedir ve ne için kullanılır?  
2. LOTEFORTE ’u kullanmadan önce dikkat edilmesi gerekenler  
3. LOTEFORTE  nasıl kullanılır?  
4. Olası yan etkiler nelerdir?  
5. LOTEFORTE ’un saklanması  
 
Başlıkları yer almaktadır.  
 
1. LOTEFORTE  nedir ve ne için kullanılır?  
LOTEFORTE , kortikosteroidler adı verilen bir ilaç grubun a aittir.  
 
Beyaz -kirli beyaz renkte süspansiyon  içeren 5 ml ’lik opak, beyaz renkli, damlalıklı, düşük 
yoğunluklu polietilen şişelerde sunulur.  
 
Gözde çeşitli uyaranlar ile ortaya çıkan iltihabı (kızarıklık, ağrı, şişkinlik, kaşıntı vb.) ortadan 
kaldırmaktadır. Bu amaçla ; 
 Gözdeki çeşitli yapıların alerjik ve iltihabi  hastalıklarının tedavisinde kullanılır. Ayrıca, 
göz cerrahisini takiben ameliyat sonrası oluşan iltihabın  tedavisinde de kullanılır.  
 
 
 
 2/8 
 2. LOTEFORTE ’u kullanmadan önce dikkat edilmesi gerekenler  
LOTEFORTE ’u aşağıdaki durumlarda KULLANMAYINIZ  
Eğer;  
• Etkin madde (loteprednol) veya ilacın bileşiminde bulunan etkin maddelerinden herhangi 
birine karşı allerjiniz varsa,  
• Herhangi bir kortikosteroide karşı allerjiniz varsa,  
• Herpes simple ks, çiçek ( vaksinya ) veya  su çiçeği  (varisella) gibi virüslerden kaynaklanan 
bir göz hastalığınız varsa,  
• Mikoba kteriyum veya mantardan kaynaklanan bir göz hastalığınız varsa ,  
• Emziriyorsanız , 
LOTEFORTE ’u kullanmayınız.  
 
LOTEFORTE ’u aşağıdaki durumlarda DİKKATLİ KULLANINIZ  
• Göz tansiyonunuz (glokom) varsa,  bulanık görme ya da diğer görme rahatsızlıkları 
yaşamanız  halinde,  
• Ağrı gelişirse veya kızarıklık, kaşınma veya enflamasyon kötüleşirse ve semptomlarınız 2 
gün içinde iy ileşme göstermezse doktorunuza danışınız. Durumunuzun yeniden 
değerlendirilmesi gerekebilir.  
• Doktorunuz tarafından göz tansiyonunuz ölçülmeden 10 günden uzun kullanmayınız.  
• LOTEFORTE  veya steroid içeren göz damlalarının uzun dönemli kullanımı göz içi 
basın cında artışa veya  optik sinir hasarı , görme problemleri ile seyreden  glokom a ve 
katarakt oluşumuna  neden olabilir.  
• LOTEFORTE  veya steroid içeren göz damlalarının uzun dönemli kullanımı enfeksiyonlar 
ile mücadele etme gücünüzü azaltabilir ve herpes simple ksin de dahil olduğu göz 
enfeksiyonu gelişme olasılığını artırabilir.  
• LOTEFORTE  gibi steroid göz damlalarının kullanımı viral göz enfeksiyonlarının 
kötüleştirebilir ve süresini uzatır.  
• LOTEFORTE  gibi steroid göz damlalarının katarakt ameliyatlarından sonra k ullanımı 
iyileşme zamanının uzatır.  
• Gözünüzde kontakt lens takılı iken LOTEFORTE ’u damlatmayınız. Lensinizi çıkarıp 
damlatınız ve tekrar takmadan önce en az 15 dakika bekleyiniz.  
• Katarakt ameliyatlarından sonra kontakt lens kullanımı önerilmez. Normalde ko ntakt lens 
kullanıyorsanız, doktorunuz katarakt ameliyatından sonra belli bir süre gözlük 
kullanmanızı önerecektir. Bu, gözlerinizin ameliyat sonrası iyileşmesine imkan 
tanıyacaktır. Doktorunuz tekrar ne zaman lens kullanabileceğinizi size söyleyecektir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
LOTEFORTE ’un yiyecek ve içecek ile kullanılması  
LOTEFORTE ’un yiyecek ve içecekler ile etkileşmesi  beklenmemektedir.  
 
Hamilelik  
İlacı kullanmadan önce  doktorunuza veya eczacınıza danışınız.  3/8 
  
İlacın kullanımına, hekim tarafından risk/yarar oranı değerlendirilerek karar verilmelidir.  
 
Tedavi sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız . 
 
Emzirme sırasında LOTEFORTE  kullanılmamalıdır.  
 
Araç ve makine kullanımı  
Diğer göze uygulanan ilaçlarda olduğu gibi, LOTEFORTE  damlatıldıktan sonra gözünüzde 
bulanıklık oluşur ise, araç ya da makine kullanmadan  önce görmenizin netleşmesini bekleyiniz.  
 
LOTEFORTE ’un içeriğinde bulunan bazı yardımcı maddeler hakkında önemli bilgiler  
LOTEFORTE  içeriğinde benzalkonyum klorür içerir. G öz irritasyonuna neden olabilir. 
Yumuşak kontak t lenslerle temasından kaçınınız. Uygulamadan önce kontak t lensi çıkartınız 
ve lensi takmak için en az 15 dakika bekleyiniz.  
 
Yumuşak kontakt lenslerin renklerinin bozulmasına neden olduğu bilinmektedir.  
 
Diğer ilaçlar ile birlikte kullanımı  
Antikolinerjikler olarak bilinen ilaçları (mide bağırsak krampları, kas spazmları, idrar kaçırma 
ya da astım gibi çeşitli durumların tedavisinde kullanılan), gözdeki yüksek basıncın tedavisinde 
kullanılan bir göz damlası kullanıyorsanız doktorunuza söyleyi niz.  
 
Bazı ilaçlar LOTEFORTE ’un etkisini artırabilir ve bu tür ilaçları ( ritonavir, kobisistat gibi HIV 
(insan bağışıklık eksikliği) için kullanılan bazı ilaçlar) kullanıyorsanız doktorunuz sizi yakınen 
izlemek isteyebilir.  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar  hakkında bilgi veriniz.  
 
3. LOTEFORTE  nasıl kullanılır?  
Uygun kullanım ve doz/uygulama sıklığı için talimatlar:  
Kullanmadan önce kuvvetlice çalkalayınız.  
 
Etkilenen gözlere alt göz kapağının iç tarafına, günde 4 kez 1 – 2 damla uygulanır. 
Gerektiğinde, ilk hafta içindeki başlangıç tedavisi sırasında dozlama her saatte bir damlaya 
kadar artırılabilir. Tedavinin erkenden kesilmem esine dikkat edilmelidir. Belirti ve bulgular 2 
gün sonra düzelmez ise, doktorunuz tarafından yeniden değerlendirilmeniz gerekebilir.  
 4/8 
 Ameliyat sonrası kullanım: Ameliyattan 24 saat sonra başlamak ve iki hafta boyunca devam 
etmek üzere, ameliyat edilen göz e günde 4 kez 1 – 2 damla uygulanır.  
 
Şişe içerisindeki ilaca mikropların bulaşma olasılığı bulunduğundan, ilacı göze damlatırken, 
damlalığın ucunu herhangi bir yüzeye temas ettirilmeyiniz.  Kullan ıldıktan sonra şişe hemen 
kapatılmalıdır.  Şişenin ilk açılma sından 28 gün sonra, kullanılmadan kalan kısım atılmalıdır.  
 
Uygulama yolu ve metodu:  
 
 
1. Şişe kapağını açınız.  
2. Kapağı tekrar kapatınız. Kapak içerisindeki plastik pin şişenin ucunu delecektir (bkz. 
Resim 3) 
3. Ellerinizi yıkayınız ve rahat bir pozisyonda oturunuz.  Parmağınızı kullanarak, hasta gözün 
alt kapağını aşağıya doğru yavaşça çekiniz.  Damlatıcının ucunu göze yaklaştırınız, ama göze 
değdirmeyiniz.  
 
   
 
4. Damlatıcıyı yavaşça sıkınız ve göze SADECE bir damla damlatınız. Daha sonra alt göz 
kapağını serbest bırakınız.  
5. Gözün burun tarafındaki köşesine parmağınızla bastırınız. Göz kapalı bir şekilde bir dakika 
kadar bu şekilde tutulmalıdır.   
6. Eğer doktorunuz her iki göz için de ilaç kullanılmasını söylemişse, aynı işlemleri diğer göz 
için te krarlayınız.  
7. Şişeyi kapatınız.  
 
Doktorunuz göze damlatmanız için başka ilaç da reçete etmişse, ilaçları en az beş dakika arayla 
damlatınız.  
 
 
 
 
3 5/8 
 Değişik yaş grupları:  
• Çocuklarda kullanımı:  
LOTEFORTE  ergen ve çocuklarda etkililik ve güvenliliği hakkında daha fazla bilgi elde edilene 
kadar kullanılmamalıdır.  
 
• Yaşlılarda kullanımı:  
Yaşlılarda kullanımı ile ilgili özel bir bildirim bulunmamaktadır.  
 
Özel kullanım durumları:  
• Böbrek/Karaciğer yetmezliği  
Böbrek/ karaciğer yetmezliği ile ilgili özel bir bildirim bulunmamaktadır.  
 
Eğer LOTEFORTE ’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla LOTEFORTE  kullandıysanız:  
LOTEFORTE ’dan kullanmanız gerekenden fazlasını kullanmışsanız bir doktor veya eczacı il e 
konuşunuz.  
 
LOTEFORTE ’u kullanmayı unutursanız  
Unutulan dozları dengelemek için çift doz almayınız.  
 
Bir sonraki doza kadar bekleyiniz ve doktorunuzun  reçetelediği şekilde devam ediniz.  
 
LOTEFORTE  ile tedavi sonlandırıldığında oluşabilecek etkiler  
Doktorunuza danışmadan tedaviyi kesmeyiniz.  
 
4. Olası yan etkiler nelerdir?  
Tüm ilaçlar gibi LOTEFORTE ’un içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, LOTEFORTE ’u kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:  
 Gözün ve/veya göz kapağının/kapaklarının beyaz kısmını kaplayan membranda kaşınma 
veya şişme, yüzde at eş basması veya kızarıklık ve e ller, ayaklar, bilekler, yüz, dudakların 
şişmesi ya da özellikle ağız veya boğazın yutmayı veya nefes almayı zorlaştıracak şekilde 
şişmelerinde.  
 
Bunların hepsi çok ciddi yan etkilerdir.  
  
Eğer bunlardan biri sizde mevcut ise, sizin LOTEFORTE ’a karşı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir.  
 
Bu ciddi yan etkilerin hepsi oldukça seyrek görülür.  6/8 
  
Aşağıdakilerden herhangi birini fark eders eniz, hemen doktorunuza bildiriniz veya size 
en yakın hastanenin acil bölümüne başvurunuz:  
• Özellikle parlak ışığa maruz kalındığında gözde kötüleşen ağrı ve bu ilacı kullanırken gözde 
kızar ıklık. Bu etkiler, gözün renkli kısmının iltihaplanmasından (iritis) kaynaklanabilir - 
yaygın olmayan  
• Meme bölgesinde yumru veya kalınlaşma, meme boyutunda, şeklinde veya görünümünde 
değişiklik, koltuk altında şişme veya yumru ya da meme ucunuzun şeklinde d eğişiklik. 
Bunlar, seyrek bir yan etki olan meme kanserinin semptomları olabilir.  
• İstemsiz kas kasılması (kas seğirmesi) - seyrek  
• Sinirlilik - seyrek  
• Kulakta ses (çınlama) (tinnitus) - seyrek  
• Göğüs ağrısı - seyrek  
 
Bunların hepsi ciddi yan etkilerdir. Acil  tıbbi müdahale gerekebilir.  
 
Yan etkiler aşağıdaki kategorilerde gösterildiği şekilde sıralanmıştır:  
 
Çok yaygın   :10 hastanın en az 1’inde görülebilir.  
Yaygın   :10 hastanın birinden az, fakat 100 hastanın birinden fazla görülebilir.  
Yaygın olmaya n  :100 hastanın birinden az, fakat 1 .000 hastanın birinden fazla görülebilir.  
Seyrek  :1.000 hastanın birinden az , fakat 1 0.000 hastanın birinden fazla  
görülebilir.  
Çok seyrek   :10.000 hastanın birinden az görülebilir.  
Bilinmiyor   :Eldeki verilerden hareketle tahmin edilemiyor.  
 
Aşağıdakilerden herhangi birini fark ederseniz, doktorunuza söyleyiniz:  
Yaygın:  
• Kornea kusuru  
• Göz kapağında kızarıklık  
• Gözde  akıntı  
• Göz bölgesinde rahatsızlık  
• Göz kuruluğu  
• Yaşarma  
• Gözde yabancı bir cisim hissi  
• Göz kızarıklığı  
• Göz bölgesinde kaşınma  
• Damla damlatılan yerde yanma hissi ve göz içi basınçta artış  
• Baş ağrısı  
 
Yaygın olmayan:  
• Görme bozukluğu  
• Konjonktivada (göz kapaklarının iç ve gözlerin beyaz kısmını (sklera ) kaplayan ince ve 
şeffaf bir zar) şişme  7/8 
 • Konjonktivit  
• Gözde tahriş  
• Göz ağrısı  
• Konjonktivada hafif elevasyon (yükselme)  
• Işığa duyarlılık  
• Gözde iltihap  
• Kornea ve konjonktivada iltihap  
• Gözde enfeksiyon ve lens opasifikasyonu (opaklaşması)  
• Yorgunluk  
• Burun akıntısı  
• Boğaz ağrısı  
 
Seyrek:  
• Migren  
• Tat almada değişiklik  
• Vertigo hissi  
• Uyuşma  
• Üşüme  
• Ateş ve ağrı  
• Öksürük  
• İdrar yolları enfeksiyonu veya iltihabı  
• Ürtiker  
• Döküntü  
• Cilt kuruluğu  
• Egzama  
• İshal  
• Bulantı ve kusma  
• Kilo artışı  
 
Bilinmiyor:  
• Bulanık görme  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamı ş olacaksınız.  
 
 8/8 
 5. LOTEFORTE ’un saklanması  
LOTEFORTE ’u çocukların göremeyeceği, erişemeyeceği yerlerde ve ambalajında saklayınız.  
 
25°C altındaki oda sıcaklığında  dik olarak saklayınız.  Dondurmayınız.  
 
Kutunun üzerinde b elirtilen son kullanma tarihinden sonra kullanmayınız.  
 
Şişe bir kez açıldıktan sonra 25ºC altında saklanmak koşuluyla  28 gün içerisinde 
kullanılmalıdır.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra LOTEFORTE ’u kullanmayınız.  
 
Eğer üründe ve/veya ambalajında bozukluklar fark ederseniz LOTEFORTE ’u kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
DEVA  Holding A.Ş.  
Küçükçekmece/İstanbul  
Tel: 0212 692 92 92  
Faks: 0212 697 00 24  
E-mail: deva@devaholding.com.tr   
 
Üretim yeri:  
DEVA Holding A.Ş.  
Kapaklı/ TEKİRDAĞ  
 
Bu kullanma talimatı ../../…. tarihinde onaylanmıştır.  