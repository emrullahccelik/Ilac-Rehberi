 
                             1/5 KULLANMA TALİMATI  
 
KETORAL  400 mg vajinal su pozitu var 
Vajina içerisine uygulanarak kullanılır. 
 
• Etkin madde:  Ketokonazol. 
Her bir KETORAL vajinal su pozituvar, 400 miligram ketokonazol içerir.  
• Yardımcı maddeler:   
Polietilen glikol 6000, polietilen glikol 1000, polietilen glikol 400, bütil hidroksianizol 
(E320).  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu il acı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu kullanma talimatında:  
 
1. KETORAL nedir ve ne için kullanılır?  
2. KETORAL kullanmadan önce dikkat edil mesi gerekenler  
3. KETORAL nasıl kullanılır?  
4. Olası yan etkiler nelerdir? 
5. KETORAL’in saklanması  
 Başlıkları yer almaktadır.  1. KETORAL nedir ve ne için kullanılır?  
• KETORAL, vajina yoluyla uygulanacak ovül formundadır.  
 
KETORAL, 3 ovüllük ambalajlar da piyasaya sunulmaktadır.  
 
• KETORAL’ in etkin maddesi olan ketokonazol, imidazol türevi sistemik antimikotikler adı 
verilen bir ilaç grubuna aittir.  
 
Ketokonazol mantar hücresi duvarının yapısını bozarak, mantar hücresinin ölümüne yol açar.  
Mantarlar, i çinde yaşadığımız çevrede yaygın olarak bulunan mikroorganizmalardır. Vücut 
yüzeyinde veya iç organlarda yerleşerek çok değişik türlerde mantar enfeksiyonlarına yol  
                             2/5 açarlar. Oluşan enfeksiyon hastalığının belirtileri, tutulan bölgeye ya da organa göre 
değişebilmektedir.  
 
• Candida, bir mantar türüdür. Kadınlarda genital bölgeye yerleşerek yol açtığı hastalığa 
vulvovajinal kandidoz adı verilmektedir.  
 
Vulvovajinal kandidozda genital bölgede beyazımsı akıntı ve kaşıntı dikkat çekicidir.  
• KETORAL, ani başlangıç lı ya da süreğen vulvovajinal kandidozun bölgesel tedavisinde 
kullanılmaktadır.  
 2. KETORAL kullanmadan önce dikkat edilmesi gerekenler  
 KETORAL’i aşağıdaki durumlarda KULLANMAYINIZ  
Eğer;  
• Ketokonazole veya KETORAL içindeki yardımcı maddelerden herhangi bi rine karşı 
alerjik (aşırı duyarlı) iseniz;  
 KETORAL ’i aşağıdaki durumlarda DİKKATLİ KULLANINIZ  
Eğer;  
• Uygulama bölgesinde yerel olarak hassasiyet ya da alerjik reaksiyon gelişirse, tedaviyi 
kesiniz.  
• Enfeksiyon kaynaklarını ortadan kaldırmak ve yeni bir enfeksiyonu önlemek için genel 
hijyen kurallarını uygulayınız.  
• Eğer enfekte ise, eşinizin de tedavi edilmesi gerekir.  
 
KETORAL, deride ve giysilerde lekelenmeye yol açmaz.   Bu uyarılar, geçmişteki herhangi bir dönemde dahi olsa sizin için geçerliyse lütfe n 
doktorunuza danışınız.  
 Hamilelik  
İlacı kullanmadan önce doktorunuza veya eczacınıza danışınız . 
 KETORAL hamile kadınlarda sadece anne üzerindeki potansiyel yarar anne karnındaki bebek üzerindeki potansiyel zarardan daha ağır bastığında hekim kararı ile kullanılmalıdır.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız . 
 Ketakonazol, oral ketokonazol uygulamasını takiben anne sütüne geçm ektedir. KETORAL 
vajina içine uygulanan ovül olarak ketokonazol alan emzirme dönemindeki kadınlarda yeterli veri mevcut değildir.   
                             3/5  
Araç ve makine kullanımı  
Araç ve makine kullanımı üzerinde herhangi bir etkisi bulunmamaktadır.   KETORAL’in içeriğinde bulu nan bazı yardımcı maddeler hakkında önemli bilgiler  
KETORAL’in içeriğinde bulunan bütil hidroksianizol, yerel deri reaksiyonlarına (örneğin, kontak dermatite) ya da gözlerde ve müköz membranlarda (ağız, burun, vajina içini döşeyen zarımsı doku) tahrişe seb ebiyet verebilir.  
 Diğer ilaçlar ile birlikte kullanımı Lastik yapıları zarar görebileceğinden, kondomlar veya gebelik önleyici diyaframların, bazı vajinal ürünler ile temasından kaçınılmalıdır. Bu durum KETORAL için de geçerli olabilir.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. KETORAL nasıl kullanılır?  
 Uygun kullanım ve doz/uygulama sıklığı için talimatlar:  
KETORAL’ i her zaman için tam olarak doktorunuzun söylediği şekilde kullanınız. Eğer 
emin değilseniz, doktorunuza ya da eczacınıza sormalısınız.  
 KETORAL kullanımına başlamak için en uygun gün adet kanamasının bitmesinden sonraki 
ilk gündür.  
 Adet kanamasının bitmesinden hemen sonra başlanarak 3 ya da 5 gün süreyle, günde 1 ovül 
vajina içine uygulanır.  
 Doktorunuz başka türlü tavsiye etmediği takdirde:  Ağır olmayan vulvovajinal kandidoz:
 3 gün süreyle günde 1 ovül, vajina içine uygulanır.  
 Ağır v ulvovajinal kandidoz:
 5 gün süreyle günde 1 ovül, vajina içine uygulanır.  
 Nükseden, süreğen enfeksiyonlarda, tedavi birkaç ay süreyle belirli aralıklarla tekrarlanabilir.  
 Uygulama yolu ve metodu:  
Ovüller vajina içine uygulanır. Uygulanırken ovül vajina  içinde mümkün olabildiğince derine 
itilmelidir. Bunu yapmanın en kolay yolu sırtüstü yatmak, dizleri birbirinden ayrı olacak şekilde karna doğru çekmektir. En uygun zaman ise gece yatmadan hemen öncedir. Çünkü bu sayede ovül olması gereken yerde bütün gec e kalabilecektir.  
 Değişik yaş grupları:  
Çocuklarda kullanımı:  
KETORAL’in çocuklardaki etkililiği ve güvenliliği incelenmemiştir.  
  
                             4/5 Yaşlılarda kullanımı:  
KETORAL’in yaşlı hastalardaki etkililiği ve güvenliliği incelenmemiştir.  
 
Özel kullanım durumları:  
KETORAL’in özel kullanım durumu yoktur.  
 
Eğer KETORAL’in etkisinin çok güçlü veya zayıf olduğuna dair bir izleniminiz var ise doktorunuz veya eczacınız ile konuşunuz.  Kullanmanız gerekenden daha fazla KETORAL  kullandıysanız  
KETORAL ’den kullanmanız gereke nden fazlasını kullanmışsanız bir doktor veya eczacı ile 
konuşunuz.  KETORAL  kullanmayı unutursanız  
Unutulan dozları dengelemek için çift doz kullanmayınız.   Bu ilacın kullanımıyla ilgili başka sorularınız olursa, doktorunuza sorunuz.   KETORAL ile tedavi sonlandırıldığında oluşabilecek etkiler  
KETORAL tedavisi sonlandırıldığında oluşabilecek etkiler mevcut değildir.  4. Olası yan etkiler nelerdir?  
Tüm ilaçlar gibi, KETORAL’in içeriğinde bulunan maddelere duyarlı olan kişilerde yan etkiler olabilir.  
 Aşağ ıdakilerden biri olursa, KETORAL ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Yüz, ağız ve boğazda şişme, kurdeşen ile birlikte nefes darlığı şeklinde şiddetli alerjik 
reaksiyonlar. KETORA L ile bu tür bir reaksiyon görülmemiş olmakla birlikte, her ilaçta 
olduğu gibi görülmesi mümkündür.   Bunların hepsi çok ciddi yan etkilerdir.  
Eğer bunlardan biri sizde mevcut ise, sizin KETORAL ’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek  olabilir.   
Bu çok ciddi yan etkilerin hepsi oldukça seyrek görülür.  Aşağıdakilerden herhangi birini fark ederseniz, hemen doktorunuza bildiriniz veya size en yakın hastanenin acil bölümüne başvurunuz:  
KETORAL’in şimdiye  kadar ciddi bir yan etkisi görülmemiştir.  
 
Aşağıdakilerden herhangi birini fark ederseniz, doktorunuza söyleyiniz:  
Uygulama bölgesinde tahriş, yanma hissi ve kaşıntı görülebilir.  
 Bunlar KETORAL’in hafif yan etkileridir.   
                             5/5  
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireni z ile konuşunuz. Ayrıca karşılaştığınız yan 
etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Me ydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 5. KETORAL ’in saklanması  
 KETORAL ’i çocukların göremeyeceği, erişemeyeceği yerlerde ve ambalajında saklayınız.  
 25°C’nin altındaki oda sıcaklığında saklayınız.  Son kullanma tarihi ile uyumlu olarak kullanınız  
Ambalajdaki son kullanma tarihinden sonra KETORAL’i kullanmayınız.  Eğer üründe ve/veya ambalajında bozukluklar fark ederseniz KETORAL’i kullanmayınız.  Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  Ruhsat sahibi:  
BİLİM İLAÇ SAN. ve TİC. A.Ş.  
Kaptanpaşa Mah. Zincirlikuyu Cad. No:184  
34440 Beyoğlu- İSTANBUL  
Tel: +90  (212) 365 15 00  
Faks: +90 (212) 276 29 19  Üretim yeri:  
Berko İlaç ve Kimya San. A.Ş. Adil Mah. Yörükler Sok. No:2 
34935 Sultanbeyli -İSTANBUL  
 
Bu kullanma talimatı 08.04.2016 tarihinde onaylanmıştır.  