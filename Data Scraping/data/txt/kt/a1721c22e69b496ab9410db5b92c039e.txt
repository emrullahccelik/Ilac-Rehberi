1 
 KULLANMA TALİMATI  
DİAFORMİN XR 1000  mg Yavaş Salımlı Tablet  
Ağızdan alınır.  
• Etkin madde:  Her yavaş salımlı tablet 780 mg metformin baza eşdeğer 1000  mg metformin 
hidroklorür içerir.  
• Yardımcı maddeler:  Methocel K100M, Kolloidal Silikon Dioksit  ve Magnezyum stearat  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyley iniz. 
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
1. DİAFORMİN XR nedir ve ne için kullanılır?  
2. DİAFORMİN XR’ı kullanmadan önce dikkat edilmesi gerekenler  
3. DİAFORMİN XR nasıl kullanılır?  
4. Olası yan etkiler nelerdir?  
5. DİAFORMİN XR’ın saklanması  
Başlıkları yer almaktadır.  
1. DİAFORMİN XR nedir ve niçin kullanılır?  
DİAFORMİN XR, etkin madde olarak metformin hidroklorür içer en, beyaz oval tablettir. 56 
ve 112 tablet içeren blister ambalajlarda  piyasaya verilmektedir.  
DİAFORMİN XR, biguanid adı verilen ve  insüline bağımlı ol mayan şeker hastalığının (Tip 2 
Diabetes Mellitus) tedavisinde kullanılan ilaç grubunun (antidiyabetik ilaçlar) bir üyesidir.  
Yetişkinlerde, özellikle aşırı kilolu hastalarda şeker hastalığı (tip 2 diyabet, Diabetes Mellitus)  
tedavisi; yeterli glisemik kontrolde (kan şekerinin kontrolü) diyet ve egzersiz tedavisi tek başına 
sonuç vermediğinde DİAFORMİN XR tek başına (mo noterapi) veya  diğer ağız yolu ile 
kullanılan (oral) antidiyabetik ajanlarla veya insülin ile birlikte kullanılabilir.  
 
 
 
 
 
 
 
 
 
 
 2 
 2. DİAFORMİN XR’ı kullanmadan önce dikkat edilmesi gerekenler  
DİAFORMİN XR’ı aşağıdaki durumlarda KULLANMAYINIZ  
Eğer;  
• Metformin hidroklorür veya DİAFORMİN XR’ın içeriğindeki herh angi bir yardımcı maddeye 
karşı aşırı duyarlılığınız varsa,  
• Böbrek yetmezliği veya bozukluğu (serum kreatin d üzeyi erkeklerde > 1.5 mg/dL ve 
kadınlarda > 1.4 mg/dL) varsa  
• Şeker hastalarında aç lık durumunda kanda aşırı miktarda asit birikimi, diyabetik koma öncesi  
 
Böbrek fonksiyonlarını değiştirme potansiyeli olan akut durumlar  
• Dehidratasyon  
• Ciddi enfeksiyon  
• Şok  
• İyodlu kontrast maddelerin intravasküler uygulanması  
 
Doku hipoksisine yol  açabilecek akut veya kronik hastalıklar  
• Kalp veya solunumla ilgili yetmezlik  
• Yakın geçmişte kalp krizi  
• Şok  
• Karaciğer yetmezliği, akut alkol zehirlenmesi, alkolizm  
• Süt verme  
 
DİAFORMİN XR’ı aşağıdaki durumlarda DİKKATLİ KULLANINIZ  
• Böbrek fonksi yonlarınızda bir azalma meydana gelirse veya b öbrek fonksiyonlarını etkileyen 
başka ilaçlar kullanıyorsanız dikkatli kullanınız.  
• Yaşlandıkça böbrek fonksiyonları azalmış olabileceğinden DİAFORMİN XR  yaşlı hastalarda 
dikkatli kullanılmalıdır. Böbrek fonksiyonlarının azalabileceğ i durumlarda, örneğin NSAİ ilaç  
(ibuprofen gibi), idrar söktürücü ilaç veya yüksek tansiyon t edavisine başlanırken özellikle 
dikkat edilmelidir.  
• Laktik asidoz metformin birikimi nedeniyle meydana gelebilen ender; fakat ciddi  bir 
metabolik komplikasyondur. Ciddi böbrek yetmezliğine sahip şeker hastalığı, yetersiz diyabet  
kontrolü, ketozis, uzun süreli diyet, aşırı alkol alımı, karaciğer yetmezliği veya doku hasarı 
durumlarında laktik asidoz görülebilir. Laktik asidozdan şüphel enildiği takdirde, doktorunuz 
tedavinizi sonlandırabilir ve derhal hastaneye yatırılmanız gerekebilir.  
• Damar içine verilen iyotlu kontrast maddelerin kullanıldığı radyolojik çekimler (Bilgisayarlı  
Tomografi, anjiyografi v.b.) öncesinde DİAFORMİN XR kulla ndığınızı doktorunuza mutlaka 
söyleyiniz. Doktorunuz bu işlemden önce ve sonra en az 48 saat içinde DİAFORMİN XR  
almayı kesmenizi tavsiye edecektir. Doktorunuz tedaviy e tekrar başlamadan önce böbrek 
fonksiyonlarınızı kontrol edecektir.  
• Genel anestezi ile  bir cerrahi müdahale geçirecekseniz, dokt orunuz cerrahi müdahaleden önce 
ve sonra en az 48 saat içinde DİAFORMİN XR almayı kesmenizi tavsiye edecektir.  3 
 • Çocuklarda, özellikle ergenlik öncesi çocuklarda metformin il e tedavi esnasında parametreler 
üzerinde  metformin etkisi takip edilmelidir. Daha büyük çocu klarda ve ergenlerde, farklılık 
göstermemesine rağmen metforminin etkililik ve güvenirlilik veri lerine dayanarak, 10 ile 12 
yaş arası çocuklarda dikkatli kullanılması önerilmektedir.  
• Tüm hastalar günlük  doz kullanımında, düzenli olar ak karbonhidrat dağılımı içeren diyetlerine 
devam etmelidirler. Kilo fazlası olan hastaların enerj i kısıtlamalı diyetlerine devam etmeleri 
gerekir.  
• Tip II şeker hastalığı için düzenli olarak olağan laboratuvar testleri taki p edilmelidir.  
• Metformin yalnız başına kan şeker düzeyinde azalmaya  neden olmaz, ama insülin ya da 
sülfonilürelerle (glibenklamid gibi) birlikte kullanıldığı zam an kan şeker düzeyinde azalmaya 
neden olabilir.  
 
Bu uyarılar, geçmişteki herhangi bir dönemde  dahi olsa sizin içi n geçerliyse lütfen doktorunuza 
danışınız.  
 
DİAFORMİN XR’ın yiyecek ve içecek ile kullanılması  
Her zaman yemekle birlikte ya da yemekten hemen sonra alınız.  
 
Hamilelik  
İlacı kullanmadan önce doktorunuza veya eczacınıza danışınız . 
Hamile  iseniz ya da hamile kalmayı düşünüyorsanız DİAFORMİN XR almamalısınız.  
Tedaviniz sırasında hamile olduğunuzu fark ederseniz he men doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız . 
Emziren bir ann eyseniz, ilacın anne için önemi göz önünde bulundurularak, doktorunuz  
tarafından emzirmenin bırakılması ya da DİAFORMİN XR kullanımının durdurulması 
gerekmektedir.  
 
Araç ve makine kullanımı  
DİAFORMİN XR tek başına kullanıldığında kan şekeri düşmesine (hipoglise mi) neden olmaz 
ve dolayısıyla, araba ve makine kullanma kabiliyeti üzerinde etkisi yoktur.  
Ancak, DİAFORMİN XR diğer antidiyabetik ilaçlarla (sülfonilürel er, insülin, repaglinid 
içeren) birlikte kullanılırken hastalar kan şekeri düşmesi (hipogli semi)  riskine karşı hazırlıklı 
olmalıdırlar.   
 
DİAFORMİN XR’ın içeriğinde bulunan bazı yardımcı maddeler hakkında önemli bilgiler  
DİAFORMİN XR veya içeriğindeki herhangi bir maddeye karşı alerjiniz varsa, bu ilacı 
kullanmayınız.  
 
 4 
 Diğer ilaçlar ile birlikte kullanımı  
Eğer, aşağıdaki ilaçlardan birini alırsanız, kan şekeri seviyenizi sık sık kontrol ettirmelisi niz ve 
dozu ayarlanmalıdır:  
• Prednizolon, mometazon, beklometazon gibi steroidleri içeren ilaçlar  
• Beta -2-agonistleri (astım için kullanılan salbutamol içeren ilaçlar)  
• İdrara çıkmayı artıran ilaçlar ( furosemid gibi diüretik ler).   
• Lisinopril, enalapril gibi ADE -inhibitörlerini (bazı tansiyon ilaçları) içeren ilaçlar  
• Damar yolundan iyotlanmış kontrast maddelerin uygula nması böbrek yetmezliğine neden 
olabilir bu da vücutta laktik asit birikmesi (laktik asidoz) riskini artırabilir.  
• Doktorunuz tarafından uygun görüldüğünde insülin ile birlikte DİAFORMİN XR 
kullanılabilir.  
 
Alkol almaktan ve alkol içeren ilaçları kullanma ktan kaçının. B unların kullanımı laktik asidin 
vücutta birikmesi (laktik asidoz) riskini arttırmaktadır.  
 
Eğer reçeteli ya da reçetesiz herhangi bir ilacı şu anda kull anıyorsanız veya son zamanlarda 
kullandınız ise lütfen doktorunuza veya eczacınıza bunlar  hakkında bilgi veriniz.  
 
3. DİAFORMİN XR nasıl kullanılır?  
Uygun kullanım ve doz/uygulama sıklığı için talimatlar:  
DİAFORMİN XR kullanırken her zaman doktorunuzun talimatlarına uyunuz. Emin 
olmadığınızda  doktorunuza veya eczacınıza sorunuz.  
•     Normal başlangıç dozu günde tek doz 500 mg DİAFORMİN XR ’dır. 
• 10-15 gün sonra  doz, kan şekeri (glukoz) ölçümlerine göre ay arlanmalıdır . Dozun yavaş yavaş 
arttırılması hastanın tedaviye uyumuna olumlu katkıda bulunab ilir. Bir günde önerilebilen en 
yüksek doz 500 mg’lık 4 tablet DİAFORMİN XR’dır.  
• Doz ar ttırımları, 10 -15 günde bir 500 mg’lık artışlarla ya pılmalı ve günlük en yüksek doz 
akşam yemeğiyle beraber bir kez alınan 2000 mg olmalıdır.  
• Günde bir kez 2000 mg DİAFORMİN XR ile yeterli kan şekeri k ontrolü sağlanamazsa, günde 
iki kez 1000 mg DİAFORMİN XR uygulaması düşünülmelidir, her iki doz da yemekle birlikte 
alınmalıdır.  
• Eğer bu uygulamaya rağmen kan şekerinin kontrolü sağlana mazsa, günde en fazla 3000 mg’a 
kadar hemen salımlı metformin tabletler verilebilir.  
• Halen hemen salımlı metformin tabletler ile tedavi edilmekte olan hastalarda, DİAFORMİN 
XR yavaş  salımlı tablet başlangıç dozu, hemen salımlı metformin tabletlerin günlük dozuna  
eşdeğer olmalıdır. Günde 2000 mg üzerindeki metformin dozlar ı ile tedavi edilen hastalarda, 
DİAFORMİN XR yavaş  salımlı tablete geçiş önerilmez.  
• Başka bir ağızdan kullanılan diyabet ilacından geçilmesi düşünülürse: diğer ilac ın kullanımı 
durdurulmalı ve yukarıda belirtilen dozlarda DİAFORMİN XR yavaş  salımlı tablete 
geçilmelidir.  
 
İnsülin ile birlikte kullanımı:  
Daha iyi kan glukoz kontrolü sağlamak için metformin ve insülin birlikte kullanılabilir. 
Metformin HCl  500 mg günde 2 -3 kez standart başlama dozuyla verilirken, insülin dozu kan 
glukoz  ölçümle ri temel alınarak ayarlanır.  
 
Uygulama yolu ve metodu:  
DİAFORMİN XR ağız yolu ile alınır. Her zaman yemekle birli kte ya da yemekten hemen sonra, 
çiğnemeden ve 1 bardak su ile alınmalıdır.  
 5 
 Değişik yaş grupları:  
Çocuklarda kullanımı:  
Mevcut veri eksikliğind en dolayı, DİAFORMİN XR  çocuklarda kullanılmamalıdır.  
 
Yaşlılarda kullanımı:  
Yaşlılarda azalan böbrek fonksiyonu sebebiyle, DİAFORMİN XR  dozu böbrek fonksiyonuna 
göre ayarlanmalıdır. Böbrek fonksiyonlarınızı düzenli olarak kontrol ettiriniz.  
 
Özel kullanım  durumları:  
Böbrek yetmezliği:  
Böbrek yetmezliği olan hastalarda kullanılmamalıdır.  
 
Karaciğer yetmezliği:  
Karaciğer yetmezliği olan hastalarda kullanılmamalıdır.  
Eğer DİAFORMİN XR’ın etkisinin çok güçlü veya zayıf oldu ğuna dair bir izleminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla DİAFORMİN XR kullandıysanız  
DİAFORMİN XR’dan kullanmanız gerekenden fazlasını kullanmışsanız bir doktor veya eczacı 
ile konuşunuz.  
Kazayla aşırı doz ilaç alma durumunda derhal dokt orunuza veya hastaneye başvurunuz.  
 
DİAFORMİN XR’ı kullanmayı unutursanız  
Eğer bir dozu unutursanız, hatırladığınızda biraz yemekle birlikte alınız . 
Unutulan dozları dengelemek için çift doz almayınız.  
 
DİAFORMİN XR ile tedavi sonlandırıldığındaki oluşabilecek etkiler  
Doktorunuz tarafından belirtilmedikçe tedaviyi kesmeyiniz.  
 
4. Olası yan etkiler nelerdir?  
Tüm ilaçlar gibi, DİAFORMİN XR’ın içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, DİAFOR MİN XR kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• B 12 vitamini seviyesi düşüşü  
• Vücutta laktik asit birikmesi (laktik asidoz)  
• Anormal karaciğer fonksiyon testleri ve hepatit (karaciğer iltihaplanması)  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin DİAFORMİN XR’a karşı ciddi alerjiniz var 
demektir. Acil tıbbi müdahaleye veya hastaneye yatırı lmanıza gerek olabilir.  
Bu çok ciddi yan etkilerin hepsi oldukça seyrek görülür  
 6 
 Aşağıdakilerden herhangi birini fark ederseniz, hemen d oktorunuza bildiriniz veya size 
en yakın hastanenin acil bölümüne başvurunuz:  
• Kızarıklık, kaşıntı  
 
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 
Aşağıdakilerden herhangi birini fark ederseniz, doktorunuza söyleyiniz:  
• İshal (diyare)  
• Bulantı  
• Kusma  
• Karın ağrısı  
• İştah kaybı  
• Tat bozukluğu  
Bunlar DİA FORMİN XR’ın hafif yan etkileridir.  
 
Yan etkilerin raporlanması     
Herhangi bir yan etki meydana gelmesi durumunda hekiminiz, eczacınız veya hemşireniz ile 
konuşunuz. Ayrıca yan etkileri www.titck.gov.tr   sitesinde yer alan “İlaç Yan Etki Bildirimi” 
ikonuna tıklayarak doğrudan Türkiye Farmakovijilans Merkezi (TÜFAM)’ne bildirebileceğiniz 
gibi, 0 800 314 00 08  numaralı yan etki bildirim hattını da kullanabilirsiniz.  
Meydana gelen yan etkileri bildirerek kullanmakta olduğunuz ilacın güvenliliği hakkında daha 
fazla bilgi edinilmesine katkı sağlamış olacaksınız.    
 
Eğer bu kullanma talimatında bahsi geçmeyen herhangi b ir yan etki ile karşılaşırsanız 
doktorunuzu veya eczacınızı bilgilendiriniz.  
 
5. DİAFORMİN  XR’ın saklanması  
DİAFORMİN XR’ı çocukların göremeyeceği, erişemeyeceği yerlerde ve ambalajında 
saklayınız.  
DİAFORMİN XR’ı 25°C’nin altındaki, oda sıcaklığında saklayınız.  
 
Son kullanma tarihi ile uyumlu olarak kullanınız  
Ambalajdaki son kullanma tarihinden sonra DİAFORMİN XR’ı kullanmayınız.  
Eğer üründe ve/veya ambalajında bozukluklar fark ederseniz DİAFORMİN XR’ı 
kullanmayınız.  
 
Ruhsat sahibi:  Ali Raif İlaç San. A.Ş.  
Kağıthane -İstanbul  
Üretim yeri:  Ali Raif İlaç San. A.Ş.  
          Başakşehir/İstanbul  
Bu kullanma talimatı 16/02/2017  tarihinde onaylanmıştır.  