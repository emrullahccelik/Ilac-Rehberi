KISA ÜRÜN BİLGİSİ
1. BEŞERİ TIBBİ ÜRÜNÜN ADI
RİNGER SOLÜSYONU (Medifleks torbada)
2. KALİTATİF VE KANTİTATİF BİLEŞİM
Etkin madde:
Her 100 mL çözelti:
Sodyum klorür: 0.86 g
Potasyum klorür: 0.030g
Kalsiyum klorür: 0.033 g
Çözeltideki elektrolitlerin miktarı:
Sodyum (Na+) Potasyum (K+) Kalsiyum (Ca++) Klorür (Cl-)
mmol/L: 147 4 2.25 155.5
mEq/L: 147 4 4.5 155.5
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
İntravenöz infüzyon için steril ve apirojen çözelti .
Çözelti berraktır ve partikül içermez.
Ozmolaritesi: yaklaşık 309 mOsm/L
pH: 5.0 - 7.5
4. KLİNİK ÖZELLİKLER
4.1 Terapötik endikasyonlar
RİNGER SOLÜSYONU aşağıdaki durumlarda endikedir:
- Ekstraselüler sıvı kayıplarının yerine konulmasında
- İzotonik dehidratasyon tedavisinde bozulmuş sodyum, potasyum, kalsiyum ve klorür
dengesinin düzenlenmesinde
4.2 Pozoloji ve uygulama şekli
Pozoloji / Uygulama sıklığı ve süresi:
Erişkin, yaşlılarda, adölesanlarda ve çocuklarda:
Uygulanacak doz hastanın yaşına, ağırlığına, klinik ve biyolojik durumuna ve birlikte
uygulanan tedaviye göre ayarlanır.
Önerilen dozaj:
Erişkin, adölesan ve yaşlılarda 24 saatte 500 - 3000 mL
1Bebek ve çocuklarda 24 saatte 20-100 mL/kg
Uygulama hızı:
Erişkinlerde yaşlılarda ve adölesanlarda infüzyon hızı günde 40 mL/kg'dır.
Pediyatrik vakalarda saatte ortalama 5 mL/kg infüzyon hızı önerilir, ancak bu hız yaşla
değişiklik göstermektedir: bebeklerde (28 günlük-23 aylık) saatte 6-8 mL/kg, yeni yürümeye
başlayan bebeklerde (28 günlük-23 aylık) saatte 4-6 mL/kg ve okul çağındaki çocuklarda (2-
11 yaş) saatte 2-4 mL/kg. Yanıklı çocuklarda (2-11 yaş) ilk 24 saatte ortalama 3.4
mL/kg/yanık oranı dozunda ve ikinci gün 6.3 mL/kg/yanık oranı dozunda uygulanması
önerilir.
Şiddetli kafa travması geçirmiş çocuklarda ortalama doz 2850 mL/m2'dir.
Ameliyatlarda ve gereksinim durumunda infüzyon hızı ve uygulanan toplam hacim
arttırılabilir.
Uygulama şekli:
İntravenöz yoldan uygulanır.
İnfüzyon çözeltileri kullanılmadan önce gözle kontrol edilmelidir.
Yalnızca berrak, partikülsüz ve ambalaj bütünlüğü bozulmamış ürünler kullanılmalıdır.
Uygulama seti ürüne iliştirildikten sonra uygulamaya en kısa sürede başlanmalıdır.
Ürün kullanıma hazır olana kadar dış ambalajından çıkarılmamalıdır.
İç torba, ürünün sterilliğini korur.
Plastik kaplar, seri bağlantılarla kullanılmamalıdır. Bu tür bir kullanım, ikincil kaptan çekilen
sıvı uygulamasının tamamlanmasından önce birincil kaptan çekilen artık havaya bağlı olarak
hava embolisine neden olabilir. Uygulamadan önce kaptaki artık hava tam olarak
boşaltılmazsa, akış hızlarını arttırmak için esnek plastik kaplarda saklanan intravenöz
çözeltilerin basınçlandırılması hava embolisine yol açabilir. Üzerinde delik açılmış
intravenöz uygulama setleri açık durumdaki hava deliğiyle birlikte esnek plastik kaplarla
kullanılmamalıdır.
Çözelti steril uygulama seti aracılığıyla aseptik teknik kullanılarak uygulanmalıdır. Sisteme
hava girmemesi için uygulama setinden, kullanım öncesi çözelti geçirilmelidir.
Ek ilaçlar, infüzyondan önce veya infüzyon sırasında enjeksiyon bölgesinden uygulanabilir.
Uygulama sırasında izleme
Uygulama sırasında sıvı dengesi ve plazmadaki elektrolitlerin (sodyum, potasyum, kalsiyum
ve klorür) konsantrasyonu izlenmelidir.
Uygulamayla ilgili ayrıntılar için ayrıca Bölüm 6.6’ya (Tıbbi üründen arta kalan maddelerin
imhası ve diğer özel önlemler) bakılmalıdır.
Özel popülasyonlara ilişkin ek bilgiler:
Böbrek / Karaciğer yetmezliği:
Oligüri ya da anürinin eşlik ettiği şiddetli böbrek yetmezliği durumlarında kullanılmamalıdır.
Karaciğer yetmezliğiyle ilgili ek bilgi bulunmamaktadır.
Pediyatrik popülasyon:
2Bu popülasyonla ilgili ek bilgi bulunmamaktadır.
Geriyatrik popülasyon:
Bu popülasyonla ilgili ek bilgi bulunmamaktadır.
İrigasyon amaçlı kullanım şekli ve dozu:
- RİNGER SOLÜSYONU’nun 2000 mL'lik formu yara ve ameliyat bölgelerinin
irigasyonunda, kronik osteomiyelit, kronik osteit ve septik artritlerde tedavi amaçlı
devamlı ya da aralıklı irigasyonlarda uygulamanın gerektirdiği miktarlarda değişik
dozlarda kullanılır.
- Preparat artroskopik incelemeler gibi çeşitli cerrahi ve diagnostik girişimlerde irigasyon
amaçlı olarak kullanılırken, irige edilecek bölgenin ya da dokunun genişliğine yetecek
miktarlarda ve kullanılacağı bölgeye doğrudan dökme şeklinde kullanılır.
- RİNGER SOLÜSYONU açık kalp ameliyatlarında "Priming Solüsyon" olarak
ekstrakorporal makinede hekimin arzu ettiği ve operasyonun gerektirdiği miktarlarda
kullanılır.
- Slush çözelti olarak transplantasyonlarda, açık kalp ameliyatlarında ve peroperatuvar
bölgesel hipotermi sağlanması gereken durumlarda, kliniğin standart uygulamaları
doğrultusunda kullanılır.
Uygulamayla ilgili ayrıntılar için ayrıca Bölüm 6.6’ya (Tıbbi üründen arta kalan maddelerin
imhası ve diğer özel önlemler) bakılmalıdır.
4.3 Kontrendikasyonlar
Çözelti aşağıdaki durumlardaki hastalarda kontrendikedir.
- Ekstraselüler hiperhidrasyon ya da hipervolemi
- Hipertonik dehidratasyon
- Hiperkalemi
- Hipernatremi
- Hiperkalsemi
- Hiperkloremi
- Şiddetli böbrek yetmezliği (oligüri/anürinin eşlik ettiği)
- Dekompanse kalp yetmezliği
- Şiddetli hipertansiyon
- Genel ödem ve assitle seyreden siroz durumları
- Birlikte digital tedavisi alan hastalar (Bkz. Bölüm 4.5 "Diğer tıbbi ürünler ile etkileşimler
ve diğer etkileşim şekilleri" bölümü)
4.4 Özel kullanım uyarıları ve önlemleri
Kardiyak ya da pulmoner yetmezliği olan hastalarda yüksek hacimli infüzyonlar spesifik
izlemle uygulanmalıdır.
Sodyum klorür içeren çözeltiler hipertansiyon, kalp yetmezliği, periferik ya da pulmoner
ödem, böbrek işlev bozukluğu, pre-eklampsi, aldosteronizm ya da sodyum birikimiyle ilişkili
hastalık veya tedavi (örn.: kortikoid/steroid kullanımı) durumlarında dikkatli kullanılmalıdır
(Bkz. Bölüm 4.5 "Diğer tıbbi ürünler ile etkileşimler ve diğer etkileşim şekilleri" bölümü).
3Potasyum tuzları içeren çözeltiler kalp hastalarında ve renal veya adrenokortikal yetmezlik,
akut dehidratasyon ve ciddi yanık durumlarındaki aşırı doku yıkımı gibi hiperkalemiye
yatkınlık yaratan durumlarda dikkatli kullanılmalıdır.
Çözelti kalsiyum içerdiğinden:
- İntravenöz uygulama sırasında damar dışına kaçmamasına özen gösterilmelidir
- Böbrek işlevleri bozuk ya da sarkoidoz gibi D vitamini düzeylerinin yüksek olduğu
hastalarda dikkatli kullanılmalıdır
- Eş zamanlı olarak kan transfüzyonu da yapılacaksa, içeriğindeki kalsiyumun
koagülasyona yol açabilme riski nedeniyle kanla birlikte aynı infüzyon sisteminden
uygulanımı önerilmez.
RİNGER SOLÜSYONU bileşimindeki potasyum ve kalsiyumun miktarı, bu iyonların
yetersizliklerinde yararlı bir etki oluşturacak düzeyde olmadığından, çözelti bu amaçla
kullanılmamalıdır. Dehidratasyon düzeltildikten sonra, çözeltinin, bu iyonları daha uygun
oranlarda içeren idame çözeltileriyle değiştirilmesi gerekir.
Uzun süreli parenteral tedavi uygulanan hastalara uygun beslenme desteği sağlanmalıdır.
Ürünün uygulamaya hazırlanması ve çözeltiye ekleme yapılması hakkında bilgi için Bölüm
6.6'ya bakınız.
4.5 Diğer tıbbi ürünler ile etkileşimler ve diğer etkileşim şekilleri
Çözeltinin içerdiği sodyumla ilişkili etkileşimler:
- Sodyum ve su retansiyonuyla ilişkili (ödem ve hipertansiyonla birlikte)
kortikoidler/steroidler ve karbenoksolon.
Çözeltinin içerdiği potasyumla ilişkili etkileşimler:
- Potasyum koruyucu diüretikler (tek başına ya da kombine olarak amilorid, spironolakton,
triamteren).
- Anjiyotensin dönüştürücü enzim inhibitörleri ve muhtemelen anjiotensin II reseptör
antagonistleri.
- Takrolimus, siklosporin (plazmadaki potasyum konsantrasyonunu arttırırlar ve
hiperkalemik etkilerin artacağı böbrek yetmezliği durumlarında potansiyel olarak fatal
hiperkalemiye neden olabilirler).
Çözeltinin içerdiği kalsiyumla ilişkili etkileşimler:
- Etkileri kalsiyum varlığında artan ve ciddi ya da fatal kardiyak aritmilere neden olabilen
digital grubundan glikozitler.
- Kalsiyumla birlikte uygulandıklarında hiperkalsemiye yol açabilecek tiazid grubu
diüretikler (hidroklorotiyazid, klortalidon gibi) ya da D vitamini.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
4Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-
veya/doğum /ve-veya/ doğum sonrası gelişim üzerindeki etkiler bakımından yetersizdir (bkz.
kısım 5.3). İnsanlara yönelik potansiyel risk bilinmemektedir.
Gebelik dönemi
RİNGER SOLÜSYONU ile hayvan üreme çalışmaları gerçekleştirilmemiştir. RİNGER
SOLÜSYONU’nun gebe kadınlara uygulandığında fetusta hasara ya da üreme yeteneğinde
bozulmaya yol açıp açmayacağı da bilinmemektedir. RİNGER SOLÜSYONU gebe
kadınlarda elektrolit ve sıvı dengesi kontrol altında tutularak kullanılabilir.
Laktasyon dönemi
Bu ilacın anne sütüne geçip geçmediği bilinmemektedir. Birçok ilacın anne sütüne geçtiği
bilindiğinden emzirmekte olan annelerde RİNGER SOLÜSYONU dikkatle ve elektrolit ve
sıvı dengesi kontrol altında tutularak kullanılmalıdır.
Kalsiyumun plasentadan geçtiği ve süte dağıldığı gözönünde tutulmalıdır.
Çözeltiye herhangi bir ilaç katılacaksa, kullanılan ilacın özelliği ve bu ilacın gebelik ve
laktasyondaki kullanımı ayrıca değerlendirilmelidir.
Üreme yeteneği / Fertilite
Bilinen herhangi bir etkisi yoktur.
4.7 Araç ve makine kullanımı üzerindeki etkiler
İnfüzyon yoluyla uygulanan çözeltilerin kullanımı sırasında araç kullanımı pratik yönden
mümkün değildir. İnfüzyon bittikten sonra araç ve makine kullanma üzerinde bilinen bir etkisi
yoktur.
4.8 İstenmeyen etkiler
RİNGER SOLÜSYONU kullanımına bağlı yan etkiler görülme sıklığına göre aşağıda
belirtilmektedir.
Çok yaygın (‡ 1/10); yaygın (‡ 1/100 ila <1/10); yaygın olmayan (‡ 1/1.000 ila <1/100); seyrek
(‡ 1/10.000 ila <1/1.000), çok seyrek, izole raporlar dahil (<1/10.000); bilinmiyor (eldeki
verilerden hareketle tahmin edilemiyor).
Metabolizma ve beslenme hastalıkları
Çok yaygın: Elektrolit bozuklukları
Kardiyak hastalıklar
Çok yaygın: Hiperhidrasyon ve kalp yetmezliği (kalp hastalığı ya da pulmoner
ödemi olan hastalarda).
Genel bozukluklar ve uygulama bölgesine ilişkin hastalıkları
Bilinmiyor: Febril reaksiyonlar, enjeksiyon yerinde enfeksiyon, lokal ağrı ya da
reaksiyon, ven iritasyonu, enjeksiyon yerinde başlayarak yayılan venöz
tromboz ya da filebit, ekstravazasyon
Çözeltiye eklenen ilaçlara bağlı advers reaksiyonlar da görülebilir; bu istenmeyen etkilerin
niteliğini eklenen ilacın özellikleri belirler.
İstenmeyen bir etki görülmesi durumunda infüzyon sonlandırılmalıdır.
Şüpheli advers reaksiyonların raporlanması
5Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Aşırı dozda ya da çok hızlı uygulanması, özellikle böbreklerden sodyum atılımının bozuk
olduğu durumlarda ödem riskine neden olacak şekilde su ve sodyum yüklenmesine yol
açabilir. Bu durumda ekstrarenal diyaliz tedavisine gerek duyulabilir.
Potasyumun aşırı miktarlarda uygulanması özellikle böbrek yetmezliği olan hastalarda
hiperkalemiye yol açabilir. Hiperkaleminin semptomları arasında ekstremitelerde parestezi,
kaslarda zayıflık, paralizi, kardiyak aritmiler, kalp bloğu, kardiyak arrest ve mental konfüzyon
bulunur. Hiperkalemi kalsiyum, insülin (glukozla birlikte), sodyum bikarbonat, iyon
değiştirici reçineler ya da diyalizle tedavi edilebilir.
Aşırı kalsiyum verilmesi hiperkalsemiye neden olabilir. Hiperkalseminin semptomları
arasında anoreksi, bulantı, kusma, konstipasyon, karın ağrısı, kas zayıflığı, mental
rahatsızlıklar, polidipsi, poliüri, nefrokalsinoz, renal taş oluşumu ve daha ağır durumlarda
kardiyak aritmiler ve koma bulunur. Kalsiyum tuzlarının çok hızlı infüzyonu ağızda
tebeşirimsi tada, özellikle yüzde olmak üzere vücutta ani kızarmaya ve periferik
vazodilatasyona neden olabileceği gibi hiperkalseminin bir çok başka semptomuna da yol
açabilir. Hafif asemptomatik hiperkalsemi kalsiyum ve hiperkalsemiye katkıda bulunan D
vitamini gibi ilaçların uygulanımına son vermekle düzelir. Eğer hiperkalsemi ağır ise kıvrım
diüretikleri, hemodiyaliz, kalsitonin, bifosfonat ve trisodyum edetat gibi tedavilere acilen
başlamak gerekir.
Klorür tuzlarının aşırı uygulanımı asitlendirici etkiye neden olacak şekilde bikarbonat kaybına
yol açabilir.
Aşırı doz, çözeltiye eklenen ilaçlara bağlı ise, aşırı doza bağlı belirti ve semptomlar bu eklenen
ilacın özelliklerine bağlıdır.
Tedavi sırasında yanlışlıkla doz aşılırsa, uygulamaya son verilmeli ve hasta uygulanan ilaçla
ilişkili belirti ve semptomlar açısından izlenmelidir. Gerektiğinde semptomatik ve destek
tedavileri uygulanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grubu: Elektrolitler
ATC kodu: B05BB01
RİNGER SOLÜSYONU izotonik bir elektrolit çözeltisidir. Bileşenleri ve bu bileşenlerin
konsantrasyonları, plazmanın bileşenlerinkine benzer şekilde formüle edilmiştir.
RİNGER SOLÜSYONU'nun farmakodinamik özellikleri, bileşenlerinin (su, sodyum,
potasyum, kalsiyum ve klorür) farmakolojik özelliklerinden oluşur. RİNGER
SOLÜSYONU'nun temel etkisi, hem interstisiyel, hem de intravasküler sıvı olmak üzere
ekstraselüler sıvı kompartmanının genişletilmesidir.
6Sodyum gibi iyonlar, sodyum pompası (Na-K-ATPaz) gibi çeşitli transport mekanizmalarını
kullanarak hücre zarından geçerler. Sodyum, nörotransmisyon, kardiyak elektrofizyoloji ve
renal metabolizmada önemli rol oynar.
Potasyum sinirsel ileti, kasların kasılması ve asit-baz dengesinin sağlanması gibi birçok
metabolik ve fizyolojik süreç için esansiyel nitelik taşır. Plazmanın normal potasyum
konsantrasyonu yaklaşık 3.5 - 5.0 mmol/l kadardır. Potasyum esas olarak kas dokusunda
bulunan intraselüler bir katyondur; toplam miktarının ancak %2 kadar az bir bölümü
ekstraselüler sıvıda bulunur. Potasyumun hücrelere geçişi ve konsantrasyon farkına rağmen
hücre içinde kalışı Na-K-ATPaz enzimi aracılığıyla gerçekleşen aktif transportu gerektirir.
Kalsiyumun %99'u kemiklerde bulunur. Geri kalan %1'lik bölümüyse vücut doku ve
sıvılarında bulunur. Kalsiyum normal sinirsel ileti, kasların kasılması ve kanın
pıhtılaşabilmesi için gerekli bir iyondur.
Klorür, kemik dokuda düşük miktarlarda ve bağ dokusunun bazı bileşenlerinde, örneğin
kolajen dokuda yüksek miktarlarda bulunan, esas olarak ekstraselüler bir anyondur.
İntraselüler klorür eritrosit ve gastrik mukozada yüksek konsantrasyonda bulunur. Anyon ve
katyonların dengesi böbreklerle regüle edilir. Klorür geri emilimi, genellikle sodyumun geri
emilimini takip eder.
5.2 Farmakokinetik özellikler
RİNGER SOLÜSYONU'nun farmakokinetik özellikleri, bileşenlerinin (sodyum, potasyum,
kalsiyum ve klorürün) özelliklerinden oluşur.
Emilim:
RİNGER SOLÜSYONU intravenöz uygulama için geliştirilmiş bir ürün olduğundan bu bölüm
hakkında bilgi verilmemektedir.
Dağılım:
Ekstraselüler ve intraselüler kompartmanların hacmi ve iyonik bileşimi aşağıdaki gibidir:
Ekstraselüler sıvı: yaklaşık 19 litre
- Sodyum (mmol/L): 142
- Potasyum (mmol/L): 5
- Kalsiyum (mmol/L): 2,5
- Klorür (mmol/L): 103
İntraselüler sıvı: yaklaşık 23 litre
- Sodyum (mmol/L): 15
- Potasyum (mmol/L): 150
- Kalsiyum (mmol/L): 1
- Klorür (mmol/L): 1
Sodyum: Radyoaktif işaretlenmiş sodyumun (24Na) enjeksiyonundan sonra, uygulanan
sodyumun %99'unun yarı ömrünün 11-13 gün olduğu, geri kalan %1'lik bölümünün yarı
ömrünün ise bir yıl olduğu bulunmuştur. Dağılım hızı dokularda farklılık gösterir; kas
dokusu, karaciğer, böbrek, kıkırdak dokusu ve deride hızlı, eritrosit ve nöronlarda yavaş ve
kemik dokuda çok yavaş bir dağılım gösterir.
Potasyum: Potasyumun intraselüler ve ekstraselüler sıvılar arasında transferini etkileyen asit-
baz dengesinin bozulması gibi faktörler, bu iyonun plazma konsantrasyonları ile vücuttaki
toplam depolanmış miktarı arasındaki ilişkiyi bozabilir.
7Kalsiyum: Plazma kalsiyum düzeyleri parathormon, kalsitonin ve vitamin D ile
düzenlenmektedir. Plazmadaki kalsiyumun %47'si fizyolojik olarak aktif olan iyonize
formdadır, %6'sı fosfat ve sitrat olarak anyonlarla kompleks oluşturmuş formdadır. Geri
kalan kalsiyum ise özellikle albumin olmak üzere plazma proteinlerine bağlı durumdadır.
Plazma albumin düzeyleri artarsa (dehidratasyonda olduğu gibi) veya azalırsa (malign
olaylarda sıkça görüldüğü gibi) iyonize kalsiyum oranı da değişir. Bu nedenle total plazma
kalsiyum konsantrasyonu genellikle plazma albumin düzeyleriyle ayarlanır.
Klorür: Klorür esas olarak ekstraselüler sıvıda bulunan bir anyondur. İntraselüler klorür ise
eritrositler içinde ve gastrik mukoza hücrelerinde bol bulunur.
Biyotransformasyon:
Elektrolitler biyotransformasyona uğramazlar.
Eliminasyon:
Anyon ve katyonların dengesi böbrekler tarafından düzenlenir.
Sodyum: Sodyum esas olarak böbrekler tarafından atılır ancak yoğun bir renal reabsorbsiyonu
da vardır. Az miktarlarda feçes ve terle de atılmaktadır.
Potasyum: Potasyum esas olarak böbreklerden atılır. Atılımı distal tübüllerde sodyum ya da
hidrojen iyonlarıyla değişerek olmaktadır. Böbreklerin potasyum tutma kapasitesi zayıftır ve
ciddi potasyum azlığında bile böbreklerden bir miktar potasyum atılımı devam eder.
Potasyumun bir miktarı feçesle de atılır; az miktarlarda terle de atılmaktadır.
Kalsiyum: Kalsiyum fazlalığı genellikle böbrekler yoluyla atılır. Oral uygulama sırasında
emilmeyen kalsiyum, safra ve pankreas salgılarıyla beraber dışkı ile atılır. Az bir miktar
kalsiyum da ter, deri, saç ve tırnaklar ile kaybedilir. Kalsiyum plasenta ve anne sütüne
geçmektedir.
Klorür: Böbreklerden atılır. Genelde sodyum iyonunun geri emilimini izleyerek geri emilimi
vardır. Az miktarlarda feçes ve terle de atılmaktadır
5.3 Klinik öncesi güvenlilik verileri
Çözeltinin bileşenleri insan ve hayvan plazmasının fizyolojik bileşenleri olduğundan RİNGER
SOLÜSYONUnun preklinik güvenlilik çalışmaları bulunmamaktadır. Klinik uygulama
durumunda toksik etkilerin görülmesi beklenmez.
Çözelti içine katılan ilaçların emniyeti ayrı olarak değerlendirilmelidir.
6. FARMASÖTİK ÖZELLİKLER
6.1 Yardımcı maddelerin listesi
- Sodyum hidroksit (pH ayarı için)
- Enjeksiyonluk su
6.2 Geçimsizlikler
Tüm parenteral çözeltilerde olduğu gibi RİNGER SOLÜSYONU'na ilaç eklemeden önce bu
ilaçların çözelti ile geçimli olup olmadığı değerlendirilmelidir.
Geçimlilik çalışmaları yoksa, çözelti diğer ilaçlarla karıştırılmamalıdır.
RİNGER SOLÜSYONU'na eklenecek ilacın geçimli olup olmadığına eklenecek ilacın Kısa
Ürün Bilgisinden faydalanarak karar verilmelidir. Çözeltiye ilaç eklemeden önce RİNGER
SOLÜSYONU'nun pH'sında çözünür ve stabil olduğu doğrulanmalıdır (Bkz. Bölüm 3).
8Kalsiyum tuzlarının geniş bir ilaç kitlesi ile geçimsiz olduğu bildirilmiştir. Presipitasyon
oluşumu ile sonuçlandığından herhangi bir ilaç katıldığında çözelti kontrol edilmelidir.
Bir rehber olarak aşağıda RİNGER SOLÜSYONU ile geçimsiz ilaçların bazıları verilmektedir
(bu liste geçimsiz ilaçların tümünü göstermez):
- Amfoterisin B
- Kortizon
- Eritromisin laktobionat
- Etamivan
- Etil alkol
- Thiopental sodyum
- Disodyum edetat
Geçimsiz olduğu bilinen ilaçlar eklenmemelidir.
6.3 Raf ömrü
Raf ömrü 24 aydır.
Çözeltiye herhangi bir madde eklemeden önce RİNGER SOLÜSYONU'nun pH'sında çözünür
ve stabil olduğu doğrulanmalıdır.
Kullanım sırasında raf ömrü: Mikrobiyolojik açıdan, uygulamaya hazırlandıktan hemen sonra
kullanılmalıdır. Hemen kullanılmadığı durumlarda saklama koşulunun ve süresinin
belirlenmesi ilaç eklenmesi/seyreltmesini yapanın sorumluluğundadır ve süre; bu işlemin
valide edilmiş aseptik koşullarda yapılmadığı durumlarda normalde 2-8°C arasında 24 saatten
uzun değildir.
6.4 Saklamaya yönelik özel tedbirler
Özel bir muhafaza şartı yoktur, 25 °C altındaki oda sıcaklığında saklanmalıdır.
6.5 Ambalajın niteliği ve içeriği
500 mL ve 1000 mL'lik Medifleks® torbalarda intravenöz kullanım için
2000 mL'lik Medifleks® torbalarda irigasyon çözeltisi olarak kullanım için
6.6 Beşeri tıbbi üründen arta kalan maddelerin imhası ve diğer özel önlemler
Tek kullanımlıktır. Kısmen kullanılmış çözeltiler saklanmamalı; intravenöz uygulamanın
yapıldığı sağlık kuruluşunun tıbbi atık prosedürlerine uygun olarak imha edilmelidir.
Açma
a. Kullanımdan önce dış torbasından medifleks torba çıkarılır.
b. İç torba sıkıştırılarak sızıntı kontrolü yapılır. Sızıntı bulunursa, sterilitesi bozulmuş
olabileceğinden çözelti atılır.
c. Yabancı maddelerin varlığı ve berraklığı açısından çözelti kontrol edilir. Eğer çözelti
berrak değilse veya yabancı maddeler içeriyorsa, çözelti atılır.
Uygulama için hazırlama
a. Kap asılır.
b. Kabın en altındaki çıkış ağzından plastik koruyucu çıkarılır:
-Çıkış boynundaki küçük kanat tek elle tutulur,
-Diğer elle kabın büyük kanadı tutulur ve çevrilir.
9c. İnfüzyon sırasında aseptik teknik kullanılır.
d. Uygulama seti eklenir. Uygulama setinin bağlantısı, hazırlanması ve çözeltinin
uygulanmasına dair bilgi için setle birlikte gelen talimatlara bakınız.
Ek ilaç ekleme:
Uyarı: Tüm parenteral çözeltilerde olduğu gibi, ürüne eklenecek tüm maddeler ürünle geçimli
olmalıdır. Ürüne ekleme yapılacaksa, hastaya uygulamadan önce son karışımında geçimlilik
kontrol edilmelidir.
Uygulama öncesi ilaç ekleme
a. Kullanımdan önce dezenfekte edilir.
b. Eklenecek ilaç, tekrar kapanabilen ilaç verme girişi delindikten sonra 19 gauge (1.10 mm)-
22 gauge (0.70 mm) kalınlığındaki bir iğnesi olan enjektörle enjekte edilir.
c. Çözelti ve içine eklenen ilaç iyice karıştırılır.
Dikkat: İçine ek ilaç uygulanmış şişeler saklanmamalıdır.
Uygulama sırasında ilaç ekleme
a. Setin klempi kapatılır.
b. İlaç verme girişi dezenfekte edilir.
c. Eklenecek ilaç, tekrar kapanabilen ilaç verme girişi delindikten sonra 19 gauge (1.10
mm)-22 gauge (0.70 mm) kalınlığındaki bir iğnesi olan enjektörle enjekte edilir.
d. Kap IV ucundan çıkarılır ve/veya dikey pozisyona getirilir.
e. Kap bu pozisyondayken hafifçe vurularak girişlerin havası alınır.
f. Çözelti ve ek ilacın iyice karıştırılır.
g. Kap eski konumuna getirilerek klemp açılır ve uygulamaya devam edilir.
7. RUHSAT SAHİBİ
Adı : Eczacıbaşı-Baxter Hastane Ürünleri Sanayi ve Ticaret A.Ş.
Adresi : Cendere Yolu, Pırnal Keçeli Bahçesi 34390 Ayazağa-İSTANBUL
Tel : (0212) 329 62 00
Faks : (0212) 289 92 75
8. RUHSAT NUMARASI
155/8
9. İLK RUHSAT TARİHİ / RUHSAT YENİLEME TARİHİ
08.02.1991/ 08.02.1996 / 08.02.2001 / 08.02.2006 / 08.02.2011
10. KÜB’ÜN YENİLENME TARİHİ
10