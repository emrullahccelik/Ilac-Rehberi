1  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek  
veya düşük doz kullanmayınız. KULLANMA TALİM ATI 
 
LANSOPROL 15 mg enterik kaplı  mikropellet  kapsül  
Ağızdan alınır.  
 
• Etkin  madde: Her bir kapsül, etkin madde olarak 15 mg l ansoprazol içerir.  
• Yardımcı maddeler: Şeker kürecikleri (Nötr mikropelletler (size26)), mannitol (E421), 
sodyum nişasta glikolat (explotab), magnezyum karbonat, PVP K 30, kristal şeker, poloxamer 
407, hidroksipropil metil selüloz (Pharmacoat 603), eudragit L 30 D 55, talk, trietil sitrat (citroflex), simetikon,  açık oranj opak – açık oranj opak sert jelatin kapsül no:2 (titanyum 
dioksit, kırmızı demir oksit, s arı demir oksit, jelatin  (sığır kaynaklı)) . 
 
 
Bu Kullanma  Talimatında:  
 
1. LANSOPROL  nedir  ve ne için kullanılır?  
2. LANSOPROL ’ü kullanmadan  önce dikkat edilmesi gerekenler  
3. LANSOPROL  nasıl  kullanılır?  
4. Olası  yan etkiler  nelerdir?  
5. LANSOPROL  ’ün saklanması  
 Başlıkları  yer almaktadır.  
 
1. LANSOPROL  nedir  ve ne için kullanılır?  
 
• LANSOPROL , lansoprazol etkin  maddesini içerir.  Bir kapsül içinde 15 mg etkin  madde 
bulunur. Lansoprazol, proton pompası inhibitörü olarak sınıflandırılan ilaç grubuna dahildir. 
Proton pompası inhibitörleri mide tarafından salgılanan asit miktarını düşürür. 
• LANSOPROL  15 mg Mikropellet Kapsül, açık oranj opak / açık oranj opak no:2 sert jelatin 
kapsüller içinde bağırsakta açılan beyaz, bejimsi -beyaz renkli küresel mikrope lletler içerir. 
LANSOPROL 28 kapsül içeren kutularda kullanıma sunulmuştur. Kapsüldeki jelatin sığır 
kaynaklıdır. 
• LANSOPROL , midedeki asit salgılayan  hücrelerden  asit salgılanmasını engelleyerek  etki 
gösterir.  
• Duodenal  (oniki  parmak  barsağı)  ve mide  ülserlerinin  engellenmesi  ve tedavisinde,  2  • Yemek  borusu iltihabının  (reflü  özofajit)  tedavisinde,  
• Midede  ve on iki parmak  bağırsağında  ülser  oluşumundan sorumlu tutulan  Helicobacter 
pylori enfeksiyonundan kaynaklanan ülser tedavisinde, 
• Steroid olmayan yangı giderici ilaçların (aspirin, ibuprofen, ketoprofen ve piroksikam 
gibi) neden olduğu ülserlerin engellenmesi ve tedavisinde, 
• Gastroözofageal reflü hastalığında (bu hastalıkta mide asidi yemek borusuna kaçarak 
hasara ve iltihaplanmaya sebep olur),  
• Yemek  borusundaki  aside bağlı  hasarın  (eroziv  özofajit)  tedavisinde,  
• Midedeki  aşırı asit salgılanmasının  engellenmesinde  (Zollinger -Ellison  Sendromu dahil 
patolojik hipersekresyon durumları) kullanılmaktadır.  
2. LANSOPROL ’ü kullanmadan  önce  dikkat  edilmesi  gerekenler  
 
LANSOPROL ’ü aşağıdaki durumlarda KULLANMAYINIZ  
Eğer;  
• Lansoprazol veya kapsülün içeriğinde bulunan herhangi bir maddeye karşı öncede n herhangi  
bir alerjik reaksiyon gösterdiyseniz,  
• Atazanavir  içeren  ilaçlar  (HIV  tedavisi  için) kullanıyorsanız  LANSOPROL ’ü kullanmayınız.  
• Rilpivirin  içeren  ilaçlar  (HIV -1 tedavisi  için) alıyorsanız  LANSOPROL ’ ü kullanmayınız.  
 LANSOPROL ’ü aşağıdaki  durumlarda  DİKKATLİ  KULLANINIZ  
Eğer;  
• Ciddi  karaciğer  hastalığınız  var ise (doz ayarlamasına gerek  duyabilirsiniz), 
• Hamileyseniz  veya  hamile  kalmayı  planlıyorsanız,  
• Emziriyorsanız  veya  emzirmeyi  planlıyorsanız,  
• Kanda  düşük magnezyum seviyeniz  varsa,  
• Tedavisi  sırasında  ishaliniz  olursa.  
 Akut  tubulointerstisyel  nefrit  (böbrek fonksiyonlarında  bozulma  ile ortaya  çıkan  bir hastalık) 
proton pompa intibitörleri (PPI) alan hastalarda gözlenmiştir ve PPI tedavisi sırasında herhangi  
bir noktada  ortaya çıkabilir.  Bildirilen  vakalarda,  bazı hastalara  biyopside  ve böbrek dışı 
belirtilerin (örneğin ateş, döküntü veya eklem ağrısı) yokluğunda teşhis konmuştur. LANSOPROL  kesilmeli ve akut tubulointerstisyel nefrit şüphesi olan hastalar 
değerlendirilmelidir.  
 LANSOPROL  ile gastrik ülser tedavisine başlamadan önce kötü huylu mide kanseri olası lığı 
açısından değerlendirilme yapılmalıdır.  
 Özellikle bir yıldan fazla süredir lansoprazol gibi bir proton pompası inhibitörü kullanıyorsanız, ağırlıklı olarak yaşlılarda veya diğer bilinen risk faktörlerinin varlığında kalça, bilek ve omurga kırığı  riski orta derecede artabilir.  Eğer  osteoporozunuz  (kemik  erimesi  ve zayıflaması)  varsa  
veya kortikosteroid adı verilen ilaçlardan (osteoporoz riskini arttırabilir) kullanıyorsanız doktorunuza söyleyiniz. Osteoporoz riski taşıyan hastalar mevcut klinik kılavuzlara göre bakım 
almalı ve yeterli D vitamini ve kalsiyum almalıdırlar.  
 3  Mide asidi d üzeyindeki ilaç kaynaklı azalmalara sekonder (ikincil) olarak kanda endokrin 
(hormonal) tümörlerin teşhis edilmesinde kullanılan belirteçlerden biri kromogranin A (CgA) 
düzeylerini arttırmaktadır. Artmış CgA düzeyi nöroendokrin tümörler (hormonal sistem il e sinir 
sistemi arasında yer alan kanserler) için yapılan tanı incelemelerinde yanlış pozitif sonuçlara yol açabilir. Artan Kromogranin A (CgA) düzeyi, nöroendokrin tümörler için yapılan araştırmaları etkileyebilir.  Bu etkileşimi önlemek  için, lansoprazol  tedavisi  CgA  ölçümlerinden en az 5 gün 
önce durdurulmalıdır. İlk ölçümden sonra  CgA  ve gastrin  düzeyleri  referans  aralığa dönmediyse,  
proton pompa inhibitörü tedavisinin kesilmesinden 14 gün sonra ölçümler tekrarlanmalıdır.  Lansoprazol, tüm proton pompa inhibitörleri (PPI'ler) gibi, gastrointestinal (mide -bağırsak) 
sistemde normalde bulunan bakteri sayısını artırabilir. Bu durum, Salmonella, Campylobacter  ve 
özellikle  hastanede yatan hastalarda Clostridium difficile  gibi bakt erilerin neden olduğu 
gastrointestinal (mide -bağırsak) enfeksiyon riskini artırabilir.  
 Proton pompa inhibitörleri çok seyrek olarak subakut kutanöz lupus eritematozus (Bağışıklık sistemi kaynaklı deri ve bazı organlardaki hastalıktır.) vakaları ile ilişkilendirilmiştir. Özellikle derinin güneşe maruz kalan alanlarında olmak üzere hasarların (lezyonların) ortaya çıkması ve eklem ağrısının eşlik etmesi durumlarında hasta acilen tıbbi yardım almalı ve sağlık mesleği mensubu LANSOPROL  tedavisinin kesilmesini d eğerlendirmelidir. Daha önce bir proton pompa 
inhibitörü tedavisi  sonrası  subakut  kutanöz  lupus  eritematozus  gelişmiş  olması,  aynı durumun  
diğer proton pompa inhibitörleri ile de görülme riskini arttırır.  Klinik çalışmalarda, 1 -11 yaş pediyatrik hastalara  12 haftadan fazla lansoprazol 
uygulanmamıştır.  Lansoprazolün önerilen süreden  daha  uzun süre kullanıldığında  güvenli  ve 
etkili olup olmadığı bilinmemektedir. Pediyatrik hastalarda önerilen doz ve kullanım süresi 
aşılmamalıdır.  
 Herhangi bir asit azaltıcı ilaçla uzun bir süre boyunca (örneğin üç yıldan daha uzun) günlük tedavi, siyanokobalamin (Vitamin B12) emiliminin boz ulmasına yol açabilir. LANSOPROL  ile 
uzun süreli tedavi görüyorsanız, tüm asit azaltıcı ilaçlarda olduğu gibi LANSOPROL  da B12 
vitamini emiliminin azalmasına yol açabilir.  
 Proton pompası inhibitörlerinin metotreksat ile (öncelikle yüksek dozda) eşzamanlı kullanımı,  
metotreksat ve/veya metabolitinin serum düzeylerini yükselterek, muhtemelen metotreksat 
toksisitelerine yol açabilir. Yüksek doz metotreksat uygulamasında, bazı hastalarda proton 
pompası inhibitörünün geçici olarak kesilmesi düşünülebilir.  Proton pompası inhibitörünün kullanımı, özellikle bir yıldan sonra, uzun süreli kullanımla artan 
fundik bez polipleri (midede görülen bir polip) riskinde artış ile ilişkilidir. Fundik bez polipleri gelişen proton pompası inhibitörü kullanıcılarının çoğu belirt i göstermemiştir ve fundik bez 
polipleri tesadüfen endoskopide tanımlanmıştır. Tedavi edilen duruma uygun en kısa süreli proton pompası inhibitörü tedavisi kullanılmalıdır.  Lansoprazol, bir yaşından küçük pediyatrik hastalarda onaylanmamıştır.  Lansoprazol  ile genç 
sıçanlarda yapılan klinik olmayan çalışmalar, kalp kapağı kalınlaşmasına ait bir yan etkinin olduğunu göstermiştir. Kalp kapağı hasarı riskinin, bir yaş ve üzerindeki hastalarla ilgili olduğu belirtilmemiştir.  4   
H. pylori  enfeksiyonunun ortadan  kaldırılması için tedavi  edilen  hastalar  dışında, ishal  devam 
ederse, mikroskobik kolit (kalın bağırsak iltihabı) olasılığı nedeniyle LANSOPROL  uygulaması 
kesilmelidir. Vakaların çoğunda, mikroskobik kolit semptomları, lansoprazolün kesilmesiyle düzelir.  
 Atazanavir ve nelfinavir gibi emilimleri asidik intragastrik pH'a bağlı olan HIV proteaz inhibitörleri ile LANSOPROL ’ün birlikte uygulanması önerilmez. LANSOPROL ’ün HIV 
proteaz inhibitörleri ile birlikte uygulanması kaçınılmazsa, yakın klinik izleme önerilir.  
 Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza  
danışınız.  
 LANSOPROL ’ün yiyecek  ve içecek  ile birlikte  kullanılması  
LANSOPROL , aç karnına  alınmalıdır.  LANSOPROL  yemekten  en az 30 dakika  önce  
alınmalıdır. Kapsüller sıvı ile bir bütün olarak yutulmalıdır.  Hamilelik  
İlacı kullanmadan önce  doktorunuza veya eczacınıza danışınız.  
 Hamilelik  sırasında  LANSOPROL ’ü kullanmanız  önerilmemektedir.  
 Tedaviniz  sırasında  hamile  olduğunuzu fark ederseniz  hemen  doktorunuza veya eczacınıza 
danışınız.  
 
Emzirme İlacı kullanmadan önce  doktorunuza veya eczacınıza  danışınız.  
 Emzirme  döneminde  LANSOPROL ’ü kullanmanız önerilmemektedir.  
 Araç ve makine  kullanımı  
LANSOPROL  kullanırken baş dönmesi, yorgunluk, uyku hali, baş ağrısı veya görüşünüzle ilgili
 
problemler yaşayabilirsiniz. Bu durumda araç veya makine kullanmayınız.  
 LANSOPROL ’ün içeriğinde bulunan bazı yardımcı maddeler hakkında önemli bilgiler 
LANSOPROL  şeker içermektedir. Eğer daha önceden doktorunuz tarafından bazı şekerlere karşı  
dayanıksız olduğunuz söylenmişse, bu tıbbi ürünü almadan önce doktorunuzla temasa geçiniz.  
 Diğer ilaçlar  ile birlikte  kullanımı  
LANSOPROL  kullanımından etkilenebilecek ilaçlar aşağıda belirtilmektedir. Bu ilaçlardan birini 
kullanıyorsanız doktorunuza bildiriniz:  
• Atazanavir  nelfinavir  ve sakinavir  gibi HIV proteaz inhibitörleri/Antiretroviral ilaçlar 
(HIV tedavisinde kullanılır)  
• Teofilin  (astım gibi akciğer  hastalıklarının  tedavisinde  kullanılır)  
• Ketokonazol,
 itrakonazol (mantar  tedavisinde  kullanılır),  
• Mikofenolat  mofetil  (organ  reddini  engellemek  için kullanılır)   5  • Rifampisin  (verem  tedavisinde  kullanılır)  
• Digoksin (kalp  rahatsızlıkları  tedavisinde  kullanılır)  
• Takrolimus  (organ  reddini  engellemek  için kullanılır)  
• Fluvoksamin (depresyon ve  diğer  psikiyatrik  problemlerin tedavisinde  kullanılır)  
• St John’s  wort (Hypericum  perforatum , sarı kantaron otu) (hafif şiddette  depresyonların 
tedavisinde kullanılır)  
• Antasitler  (hazımsızlık  ve mide  yanması  için kullanılır)  
• Sükralfat  (ülser tedavisinde  kullanılır)  
• Metotreksat  (otoimmün  hastalık  ve kanseri  tedavisinde  kullanılır)  
• Varfarin  (kan pıhtılarının  tedavisinde  kullanılır)  
 
Rilpivirin  (HIV -1 tedavisinde  kullanılır)  alıyorsanız LANSOPROL ’ü kullanmayınız.  
 Klaritromisin ve amoksisilin ile kombine tedavi: Klaritromisinin diğer ilaçlarla birlikte uygulanması, potansiyel olarak ölümcül aritmiler dahil olmak üzere ciddi yan etkilere yol açabilir ve kullanılmamalıdır. Amoksisilin ayrıca ilaç etkileşimlerine sahiptir.  
 Nöroendokrin tümör (bir kanser türü) araştırmaları ile etkileşimler: CgA (kanda endokrin tümörlerin teşhis edilmesinde kullanılan bir belirteç) seviyeleri, gastrik asiditede proton pompası inhibitörünün neden olduğu düşüşlere  sekonder  olarak yükselir. Artan CgA seviyesi, 
nöroendokrin tümörler için tanısal araştırmalarda yanlış pozitif sonuçlara neden olabilir.  
 P450 enzimleri  ile metabolize  olan ilaçlar: Lansoprazol  CYP3A4  ile metabolize  olan ilaçların 
plazma  konsantrasyonlarını  artırabilir.  Lansoprazolün bu enzim  tarafından  metabolize  edilen 
ilaçlarla birlikte kullanımında dikkatli olunmalıdır.  
 Sekretin  uyarı  testi ile etkileşim: Sekretin  uyarı  testine  yanıt  olarak  gastrin  salgılanmasındaki 
hiper -yanıt, yanlış bir şekilde gastrin salgılayan tümörü (gastrinoma) düşündürür. Gastrin 
düzeylerinin başlangıç değerlerine dönmesini  sağlamak için değerlendirmeden en az 28 gün önce 
lansoprazol tedavisi geçici olarak durdurulmalıdır.  THC için yanlış pozitif idrar testleri: Proton pompa intibitörleri (PPI) alan hastalarda tetrahidrokanabinol (THC) için yanlış pozitif idrar tarama testleri bildirilmiştir.  Pozitif sonuçları 
doğrulamak için alternatif bir doğrulama yöntemi düşünülmelidir.  
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son 
zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. LANSOPROL  nasıl  kullanılır?  
 
Uygun  kullanım  ve doz/uygulama sıklığı için talimatlar:  
• Eğer  LANSOPROL ’ü günde  bir defa kullanıyorsanız, her sabah  aynı saatte  kahvaltıdan  
önce alınız.  
• Eğer  LANSOPROL ’ü günde  iki defa kullanıyorsanız, ilk dozu sabah  kahvaltıdan önce,  
ikinci dozu akşam alınız.  
 6  Mide ülseri:  
4 hafta boyunca, günde  bir defa  30 mg.  
 
On iki parmak  bağırsağı ülseri:  
2 hafta boyunca, günde  bir defa  30 mg.  
 Reflü  özofajit:  
4 hafta boyunca, günde  bir defa 30 mg. 
 Reflü  özofajitin  önlenmesinde:  
Günde  bir defa 15 mg. 
 Sürekli NSAİ (Non steroidal antiinflamatuar) ilaç tedavisi gereken hastalardaki NSAİ ilaç ile ilişkili duodenal ve benign gastrik ülser tedavisinde:  
4 haftaya kadar  günde  bir defa  30 mg.  
 Uzun süreli  NSAİ  ilaç tedavisi  gereken  risk altındaki  hastalardaki  (>65  yaş ya da gastrik  
veya duodenal ülser geçmişi) NSAİ ilaç ile ilişkili gastrik ve duodenal ülserin önlenmesinde:  
Günde bir defa 15 mg.  
 Gastroözofageal  reflü  hastalığında:  
4 hafta boyunca  günde  bir defa  15 mg veya  30 mg. 
 Zollinger -Ellison  sendromu:  
Başlangıç dozu günde bir defa 60 mg, doz hastanın ihtiyacına göre belirlenmekle birlikte günde 180 mg’a kadar uygulanabilmektedir. 
 
H. pylori ’nin neden  olduğu  ülserlerin  tedavisi  
Aşağıdaki antibiyotiklerle  birlikte kombine  olarak tavsiye  edilen lansoprazol dozu 7 gün 
boyunca günde 2 kez 30 mg:  
klaritromisin  250- 500 mg günde  iki kez  + amoksisilin  1 g günde  2 kez 
klaritromisin  250 mg günde  iki kez +  metronidazol  400- 500 mg günde 2 kez  
 Uygulama yolu ve metodu:  
Kapsülleri  bir bardak  su ile yutunuz, ezmeyiniz  ya da  çiğnemeyiniz.  
Kapsül  yutma  zorluğu olan  hastalarda ve çocuklarda  kapsüller  aşağıdaki  gibi kullanılabilir:  
• Kapsül açılır. Mikrokürecikler az bir miktar su, elma/domates suyu ile karıştırılır veya 
yumuşak bir gıda (örn.; yoğurt, elma püresi) üzerine serpilerek yutulur.  
• Kapsül açılır. Nazogastrik tüple (özellikle yutma güçlüğü çeken kişilerde ağız yoluyla 
beslenme sağlanamadığında, burundan mideye indirilen beslenme tüpü) uygulama için 
mikrokürecikler 40 ml elma suyu ile karıştırılır. 
Karışım hazırlandıktan  sonra  ilaç hemen  uygulanmalıdır.  
Mikrokürecikler  çiğnenmemeli  ve ezilmemelidir.  Diğer  içecek ve sıvılarda  kullanım  klinik  
olarak çalışılmadığı için tavsiye edilmez.  
 7  Değişik  yaş grupları:  
 
Çocuklarda  kullanımı:  
1-11 yaşındaki  çocuklarda:  
≤30 kg olan çocuklarda, semptomatik gastroözofajeal reflü hastalığı ve eroziv özofajitin kısa süreli tedavilerinde tavsiye edilen doz, 12 haftaya kadar süreyle günde bir defa 15 mg’dır.  
 
30 kg’ın üstündeki çocuklarda tavsiye edilen doz, 12 haftaya kadar süreyle günde bir defa 30 mg’dır.  
12-17 yaş arası  hastalarda:  
Gastroözofajeal reflü hastalığında tavsiye edilen doz 8 haftaya kadar günde 1 kez 15 mg’dır. 
Eroziv özofajitte tavsiye edilen doz 8 haftaya kadar günde bir kez 30 mg’dır. 
 
Yaşlılarda  kullanım:  
65 yaş üzerinde iseniz, doktorunuz  sizi yakından izleyerek tedavinize devam edecektir.  
 
Özel  kullanım  durumları  
 Böbrek yetmezliği:  
Böbrek yetmezliği olan hastalarda doz ayarlanması  gerekmez.  
 
Karaciğer  yetmezliği:  
Orta veya ciddi karaciğer yetmezliği olan hastalar düzenli gözlem altında tutulmalıdır ve günlük doz yarıya indirilmelidir.  
 
Eğer  LANSOPROL ’ün etkisinin  çok güçlü veya zayıf  olduğuna  dair bir izleniminiz  varsa  
doktorunuz veya eczacınız ile konuşunuz. 
 
Kullanmanız  gerekenden  daha  fazla  LANSOPROL  kullandıysanız:  
Bu durumda  doktorunuz, sizi izleyecek  ve şikayetlerinize  yönelik tedavi  yöntemleri  uygulayacaktır.  
 LANSOPROL ’den kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz . 
 
LANSOPROL ’ü kullanmayı  unutursanız:  
Bir dozunuzu  almayı  ihmal ettiyseniz  ve düzenli  olarak  alıyorsanız,  mümkün olan en kısa zamanda 
kaçırdığınız  dozu alın. Bir sonraki  doz zamanı  neredeyse  gelmişse,  alınmayan  dozu atlayın.  Sonra 
düzenli almaya devam edin.  
 
Unutulan dozları  dengelemek için çift doz almayınız. 
 LANSOPROL  ile tedavi  sonlandırıldığında  oluşabilecek  etkiler:  
LANSOPROL  kullanımının sonlandırılması ile ilgili bir olumsuzluk beklenmez. Ancak 
hastalığınızın  tam olarak  iyileşebilmesi için doktorunuzun önerdiği  süre boyunca  tedavinize 
devam etmeniz önemlidir.  
 8  4. Olası yan etkiler nelerdir?  
 
Tüm ilaçlar gibi LANSOPROL ’ün içeriğinde bulunan maddelere duyarlı olan kişilerde yan 
etkiler olabilir.  
 Yan etkiler  aşağıdaki  kategorilerde  gösterildiği  şekilde  sıralanmıştır:  
Çok yaygın  : 10 hastanın  en az birinde görülebilir.  
Yaygın   : 10 hastanın  birinden az, fakat  100 hastanın  birinden fazla görülebilir.  
Yaygın olmayan  : 100 hastanın  birinden az, fakat  1000 hastanın  birinden fazla görülebilir. 
Seyrek    : 1.000 hastanın birinden az, fakat 10.000 hastanın birinden fazla  
                                      görülebilir. 
Çok seyrek   : 10.000 hastanın birinden az görülebilir.  
Bilinmiyor   : Eldeki  verilerden  hareketle tahmin  edilemiyor.  
 
Aşağıdakilerden  biri olursa  LANSOPROL ’ü kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
- Anafilaktik  şok dahil  şiddetli aşırı duyarlılık  reaksiyonları  (ateş,  döküntü, şişme  ve bazen 
kan basıncında düşme)  
- Steven -Johnson sendromu (ciltte ve göz çevresinde kan oturması, şişlik ve kızarıklıkla seyreden 
iltihap)  
- Toksik epidermal  nekroliz  (deride  içi sıvı dolu kabarcıklarla seyreden  ciddi  bir hastalık)  
- Eritema  multiforme  (genelde  kendiliğinden  geçen,  el, yüz ve ayakta  dantele benzer  
kızarıklık oluşturan, aşırı duyarlılık durumu)  
- Karaciğer  iltihabı (deride  veya gözlerde  sararma  görülebilir).  
- Yüzünüzde, özellikle  ağzınızın  etrafında (dil ve/veya  boğaz  ve/veya yutma  güçlüğü) şişme 
veya nefes alma güçlüğü ile birlikte döküntü (anjiyoödem)  
 
Eğer bunlardan biri sizde mevcut ise, sizin LANSOPROL ’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  LANSOPROL  kullanılması sonucunda  aşağıda  belirtilen  yan etkiler  ortaya  çıkabilir.  
 Yaygın  
• Baş ağrısı  
• Baş dönmesi  
• Bulantı  
• İshal  
• Karın  ağrısı  
• Kabızlık  
• Kusma  
• Gaz 
• Ağız  veya  boğazın  kuruması  
• Karaciğer  enzim  seviyelerinde  artış 
• Kurdeşen  
• Kaşıntı  
• Kızarıklık  9  • Yorgunluk  
• Midede  iyi huylu polipler  
 
Yaygın  olmayan  
• Trombositopeni  (trombosit -kan pulcuğu-  sayısında  azalma)  
• Eozinofil  adı verilen  kan hücreleri  sayısında  artış (eozinofili)  
• Beyaz kan hücrelerinde  (lökopeni)  hafif  azalma;  
• Depresyon  
• Eklem  ağrısı  
• Kas ağrısı  
• Kalça, el  bileği  ya da omurgada  kırık  
• Ödem  
 Seyrek  
• Kansızlık  
• Uykusuzluk  
• Hayal  görme  
• Zihin karışıklığı  
• Huzursuzluk  
• Vertigo  (denge  bozukluğundan kaynaklanan baş  dönmesi)  
• Uyuşma  
• Uykululuk hali  
• Titreme  
• Görme  bozuklukları  
• Dil iltihabı 
• Yemek  borusu kandidiyazı  (Bir tür  mantar  hastalığı)  
• Pankreas  iltihabı  
• Tat alma  bozuklukları  
• Karaciğer  iltihabı  
• Sarılık  
• Nokta  şeklinde  deri altı kanamaları  
• Cilt içinde  kanamayla karakterize bir durum  
• Saç kaybı  
• Eritema  multiforme  (genelde  kendiliğinden geçen,  el, yüz ve ayakta dantele benzer  
kızarıklık oluşturan, aşırı duyarlılık durumu)  
• Işıktan  ya da aydınlıktan rahatsız  olma  acı duyma durumu  
• İştahsızlık,  aşırı susama,  kusma  ile seyreden  böbrek iltihabı  
• Erkekte  meme büyümesi  
• Ateş 
• Aşırı  terleme  
• Alerji sonucu yüz ve boğazda  şişme  
• İştahsızlık  
• Cinsel güçsüzlük  
• Yüzünüzde,  özellikle  ağzınızın  etrafında (dil ve/veya  boğaz  ve/veya yutma  güçlüğü)  10  şişme veya nefes alma güçlüğü ile birlikte döküntü (anjiyoödem)  
 
Çok seyrek  
• Agranülositoz  (beyaz kan hücreleri  sayısında  azalma)  
• Pansitopeni (kandaki  tüm hücrelerde  azalma)  
• Kolit (kalın  bağırsak  iltihabı)  
• Ağız  içinde iltihap  
• Steven -Johnson sendromu (ciltte  ve göz çevresinde kan oturması,  şişlik  ve kızarıklıkla 
seyreden iltihap)  
• Toksik epidermal  nekroliz (deride  içi sıvı dolu kabarcıklarla seyreden  ciddi  bir hastalık)  
• Anafilaktik  şok (ani aşırı duyarlılık  tepkisi)  
• Kolesterol  ve trigliserid olarak  bilinen  yağ kökenli  maddelerin  seviyelerinde artış 
• Hiponatremi (kanda  sodyum düzeyinin normalin  altına  düşmesi)  
 
Bilinmiyor  
• Hipomagnezemi (kanda magnezyum düzeyinin normalin altına düşmesi) Lansoprazol kapsüllerini üç aydan daha uzun süreyle kullanıyorsanız, kanınızdaki magnezyum düzeylerinin düşmesi olasıdır. Düşük magnezyum düzeyleri yorgunluk, istemsiz kas kasılmaları, oryan tasyon bozukluğu, kasılmalar, baş dönmesi, kalp hızında artış olarak 
görülebilir. Bu belirtilerden herhangi birini yaşarsanız, lütfen derhal doktorunuza söyleyiniz. Düşük magnezyum düzeyleri kandaki potasyum veya kalsiyum düzeylerinde azalmaya da neden olabilir. Doktorunuz magnezyum düzeylerinizi izlemek için düzenli kan testleri yapmaya karar verebilir.  
• Subakut kutanöz lupus eritematozus (Bağışıklık sistemi kaynaklı deri ve bazı  
organlardaki hastalıktır.)  
• Hipokalsemi (kanda  kalsiyum düzeyinin normalin  altına  düşmesi)  
• Hipokalemi (kanda  potasyum düzeyinin normalin  altına  düşmesi)  
• Görsel  halüsinasyonlar  (olmayan  şeyleri  görme  veya olanı  yanlış  görme)  
 Eğer  bu kullanma talimatında bahsi geçmeyen  herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer al an “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında  daha fazla bilgi edinilmesine katkı sağlamış olacaksınız. 
 5. LANSOPROL ’ün saklanması  
 LANSOPROL ’ü çocukların  göremeyeceği,  erişemeyeceği  yerlerde ve ambalajında saklayınız.  
 LANSOPROL ’ü 25°C ’nin altındaki  oda sıcaklığında, ışıktan  koruyarak saklayınız.  11   
Son kullanma  tarihiyle  uyumlu olarak  kullanınız.  
 Ambalajdaki  son kullanma tarihinden sonra LANSOPROL ’ü kullanmayınız.  
 Eğer  üründe  ve/veya ambalajında  bozukluklar  fark ederseniz LANSOPROL ’ü kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığı’nca belirlenen toplama sistemine veriniz. 
 
Ruhsat  sahibi:  
NOBEL İLAÇ SANAYİİ ve TİCARET A.Ş.  
Ümraniye 34768 İSTANBUL  
 
Üretim yeri:    
NOBEL İLAÇ SAN. ve TİC. A.Ş.  
Sancaklar 81100 DÜZCE  
 
Bu kullanma talimatı   ../../…. tarihinde onaylanmıştır.  
 