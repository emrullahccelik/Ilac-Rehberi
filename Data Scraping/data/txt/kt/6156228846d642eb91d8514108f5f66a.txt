1/9 
 KULLANMA TALİMATI  
 
POLİFLEKS % 20 MANNİTOL SUDAKİ İ.V infüzyon için çözelti  
Damar içi yoldan uygulanır.  
Steril  
 
 Etkin maddeler:  Her bir litre çözelti 200 gram mannitol içerir.  
 Yardımcı maddeler : Steril  enjeksiyonluk su  
 
 
 
 
 
 
 
 
Bu kullanma talimatında:  
1. POLİFLEKS % 20 MANNİTOL nedir ve ne için kullanılır?  
2. POLİFLEKS % 20 MANNİTOL ’ü kullanmadan önce dikkat edilmesi gerekenler  
3. POLİFLEKS % 20 MANNİTOL nasıl kullanılır?  
4.Olası yan etkiler nelerdir?  
5. POLİFLEKS  % 20 MANNİTOL ’ün saklanması  
 
Başlıkları yer almaktadır.  
 
1.  POLİFLEKS % 20 MANNİTOL nedir ve ne için kullanılır?  
POLİFLEKS  %20 MANNİTOL idrar söktürücü etkili mannitol adlı etkin maddeyi içerir ve 
damar içi yoldan uygulanan bir çözeltidir.  
 
Bir grup hastalığa bağlı azalmış idrar miktarını arttırır ya da hiç olmayan idrarın oluşmasını 
sağlar. Artmış kafa içi basıncı ve göz içi basıncını azaltmak ya da böbreklerden atılan maddelerle 
olan zehirlenme durumlarında bu maddelerin böbreklerden atılımını teşvik etmek amacıyla da 
kullanılır.  
  
Bu ilacı kullanmaya başlamadan  önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
   • Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
   • Eğer ilave sorularınız olursa, lütfen doktorunuza veya eczacınız a danışınız.  
   • Bu ilaç kişisel olarak sizin için reçete edilmiştir, başkalarına vermeyiniz.  
   • Bu ilacın kullanımı sırasında, doktora veya hastaneye gittiğinizde doktorunuza bu ilacı  
kullandığınızı söyleyiniz.  
   • Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük  doz kullanmayınız.  2/9 
 POLİFLEKS  % 20 MANNİTOL , 100, 150, 250, 500 ve 1000 ml’lik PVC  ve PP  torbalarda  
sunulmuştur . Setli ve  setsiz iki formu bulunmaktadır.  
 
İlaç yalnızca toplardamar içine ve bu amaca uygun bir plastik boru (set) aracılığıyla  uygulanır.  
 
2.  POLİFLEKS % 20 MANNİTOL ’ü kullanmadan önce dikkat edilmesi gerekenler  
 
POLİFLEKS % 20 MANNİTOL ’ü aşağıdaki  durumlarda KULLANMAYINIZ  
Daha önce  POLİFLEKS % 20 MANNİTOL , içerdiği  etkin maddeler ya da yardımcı  maddeleri 
içeren ilaçları aldığınızda  alerjik bir tepki gösterdiyseniz, yani sizde aniden soluk  kesilmesi, 
hırıltılı solunum, deri döküntüleri, ka şıntı ya da vücudunuzda şişme gibi belirtiler  oluştuysa  bu 
ilacı KULLANMAYINIZ. Alerjiniz olup olmadığından  emin değilseniz , doktorunuza danışınız . 
 
Çözelti aşağıdaki  durumlarda kullanılmamalıdır:  
- Kanınızın sıvı bölümünün yoğunluğunun  zaten normalden yüksek  olduğu  durumlar  
(hiperozmolarite).  
- Vücudunuz ağır bir şekilde  susuz kalmışsa  (şiddetli  dehidratasyon).  
- Uzun süredir hiç idrarınız yoksa.  
- Ağır bir kalp yetmezliğiniz  varsa.  
- Akciğerlerinizde , kollarınızda, bacaklarınızda ya da tüm vücudunuzda bol miktarda s ıvı 
birikimi olmuşsa  (şiddetli  bir ödem durumu varsa).  
- Kafa içi kanama geçiriyorsanız.  
- Kan-beyin bariyeriniz bozulmuşsa . 
 
POLİFLEKS % 20 MANNİTOL ’ü aşağıdaki  durumlarda D İKKATL İ KULLANINIZ  
Eğer  sizde aşağıdaki  hastalıklardan biri varsa:  
- Böbrek işlevlerinde  bozukluk, böbrek hastalığı  ya da böbrek yetmezliği ; 
- Kalp hastalığı  ya da kalp yetmezliği ; 
- Akciğer  hastalığı ; 
- Şok durumu;  ya da böbreklerinize hasar verebilecek bir ilaç kullanıyorsanız, doktorunuz 
size POLİFLEKS % 20 MANNİTOL ’ü kullanırken özel dikkat gösterecektir.  
 
Bu ilaç size elektronik bir pompa aracılığıyla  uygulanacaksa, torbanın  tümüyle boşalmadan  önce  
pompanın çalışmasının  durmuş  olduğuna  dikkat edilecektir.  
Bu ilaç size yalnızca ambalajı  sağlamsa  ve içindeki çözelti berraksa uygulanacaktır.  
Bu ilaç size uygulanırken kullanılan boruların (setlerin) 24 saatte bir değiştirilmesi  önerilir.  
Ayrıca e ş zamanlı olarak size kan transfüzyonu da yapılması gerekirse,  POLİFLEKS % 20 
MANNİTOL için kullanılanla aynı setten uygulanmayacaktır.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  3/9 
 POLİFLEKS % 20 MANNİTOL ’ün yiyecek ve içecek ile kullanılması   
POLİFLEKS  % 20 MANNİTOL damar yoluyla uygulanan bir ilaçtır; uygulama şekli açısından 
yiyecek ve içeceklerle herhangi bir etkileşimi  yoktur.  
 
Hamilelik  
İlacı kullanmadan önce doktorunuza veya eczacınıza danışınız. 
 
Doktorunuz tarafından özellikle uygun görülmediği  takdirde, gebelik döneminde  POLİFLEKS % 
20 MANNİTOL ’ü kullanmayınız.  
 
Tedaviniz sırasında hamile olduğunuzu  fark ederseniz  hemen doktorunuza veya eczacınıza  
danışınız. 
 
Emzirme  
İlacı kullanmadan önce doktorunuza veya eczacınıza danışınız. 
 
Bebeğinizi  emziriyorsanız, bu durumu doktorunuza bildiriniz. Doktorunuz tarafından özellikle  
uygun görülmediği  takdirde, emzirme döneminde POLİFLEKS % 20 MANNİTOL ’ü 
kullanmayınız.  
 
Araç ve makine kullanımı  
POLİFLEKS % 20 MANNİTOL ’ün araç ya da makine kullanımı üzerinde herhangi bir  etkisi 
bulunmamaktadır.  
 
POLİFLEKS % 20 MANNİTOL ’ün içeri ğinde bulunan bazı yardımcı maddeler  hakkında 
önemli bilgiler  
POLİFLEKS % 20 MANNİTOL ’ün içeriğinde  bulunan yardımcı maddelere karşı bir  
duyarlılığınız  yoksa, bu maddelere bağlı  olumsuz bir etki beklenmez.  
 
Diğer ilaçlar ile birlikte kullanımı  
Reçetesiz alınan ilaçlar, a şılar ve bitkisel ilaçlar da dahil olmak üzere başka  herhangi bir ilaç  
almayı planlıyorsanız, alıyorsanız veya yakın zamanda aldıysanız lütfen doktorunuza bildiri niz.  
 
POLİFLEKS % 20 MANNİTOL bazı ilaçlarla geçimsizdir. Geçimsiz olduğu  bilinen bu  ilaçlar 
çözeltiye eklenmemeli; bu ilaçların seyreltilmesi için başka  çözeltiler tercih edilmelidir.  
 
Diğer  idrar söktürücülerle birlikte kullanılması durumunda bu ilacın etkisi artabilir. Bu nedenle  
birlikte kullanım durumunda doz ayarlaması gerekebilir.  
 4/9 
 POLİFLEKS % 20 MANNİTOL vücuttan idrarla atılan bazı ilaçların (örn. lityum ve  
methotreksat) atılma hızlar ını arttırabilir. Bu nedenle birlikte kullanım durumunda bu ilaçlara  
yeterli yanıt alınamayabilir.  
 
Böbreklerde hasar oluşturabilecek  nitelikteki bazı ilaçları kullanmakta olan hastalarda birlikte  
uygulanması,  POLİFLEKS % 20 MANNİTOL’ü n sıvı dengesinde oluşturabileceği değişiklikler  
nedeniyle kullanılmakta olan ilacın zararlı etkisinde artışa  neden olabilir. Bu  nedenle birlikte 
siklosporin adlı bağışıklık  sistemini baskılayan bir ilaç kullanan hastalar bu  zararlı etkiler 
açısından yakından izlenmelidir.  
 
Ayrıca insanlarda görüldüğü  konusunda kısıtlı bilgiler bulunmasına rağmen ,  POLİFLEKS % 20 
MANNİTOL ile aşağıdaki  ilaçların bir arada  kullanımı sırasında bu ilaçların  etkileri dikkate 
alınmalıdır:  
 
- Aminoglikozid grubundan antibiyotiklerle olası etkileşimle r:  
Bu ilaçların POLİFLEKS % 20 MANNİTOL ile birlikte kullanımında işitme  üzerindeki zararlı 
etkileri  artabilir.  
 
- Bazı kas gevşetici  ilaçlarla (depolarizan nöromusküler bloker ilaçlar) olası etkileşimler :  
Bu ilaçların  POLİFLEKS % 20 MANNİTOL ile birlikte kullanımında etkilerinde artış 
görülebilir.  
 
- Ağız  yolundan kullanılan kanı sulandırıcı ilaçlarla (oral antikoagülanlar) olası etkileşimler : 
Birlikte kullanım da POLİFLEKS % 20 MANNİTOL’ü n vücuttaki suyu azaltıcı etkisine  bağlı  
olarak kanda bulunan pıhtılaşma  faktörlerinin yoğunlukları  artarak bu ilaçların etkileri  azalabilir.  
 
- Bir kalp ilacı olan digoksin ile olan etkileşimler :   
POLİFLEKS % 20 MANNİTOL ile tedaviden sonra kandaki potasyum düzeyleri azalırsa 
(hipokalemi) olursa bu ilaca bağlı zehirlenme riski bulunur.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.  
 
3.  POLİFLEKS % 20 MANNİTOL nasıl kullanılır?  
 
 Uygun kullanım ve doz/uygulama sıklığı için talimatlar:  
Sizin bu ilaca hangi miktarlarda ihtiyacınız olduğuna  ve size ne zaman uygulanacağına 
doktorunuz karar verecektir. Buna ya şınız, vücut ağırlığınız  ve bu ilacın size uygulanma  nedenine 
göre karar verec ektir. Doktorunuz size ayrı bir tavsiyede bulunmadıkça bu talimatları  takip 
ediniz.  
İlacınızı zamanında almayı unutmayınız.  5/9 
 Doktorunuz POLİFLEKS % 20 MANNİTOL ile tedavinizin ne kadar süreceğini  size 
bildirecektir. Tedaviyi erken kesmeyiniz çünkü istenen s onucu alamazsınız.  
 
 Uygulama yolu ve metodu:  
Toplardamarlarınıza uygun bir plastik boru (set) aracılığıyla  kullanılır.  
 
 Değişik yaş grupları  
Çocuklarda kullanım:  
Çocuklar için, doz ve uygulama setinin boyutuna uygulamayı öneren doktor tarafından karar  
verilir.  
 
Yaşlılarda kullanım:  
Yaşlılarda böbrek işlevleri  bozulmaya başlamış  olabileceğinden , bu durum dozu belirlemeden  
önce dikkate alınır.  
 
 Özel kullanım durumları:  
Böbrek yetmezli ği: 
Şiddetli  böbrek yetmezliğiniz  varsa size öncelikle bir test dozu uygulanacak ve ancak bu  dozdan 
sonra yeterli idrara çıkarsanız uygulamaya başlanacaktır . 
 
Eğer POLİFLEKS % 20 MANNİTOL’ü n etkisinin çok güçlü veya zayıf olduğuna dair bir  
izleniminiz var ise, doktorunuz veya eczacınız ile konu şunuz.  
 
Kullanmanız gerekenden daha fazla POLİFLEKS % 20 MANNİTOL kullandıysanız:  
 POLİFLEKS % 20 MANNİTOL’ü  kullanmanız gerekenden fazlasını kullanmı şsanız  bir doktor 
veya eczacı ile konu şunuz.  
 
 POLİFLEKS % 20 MANNİTOL ’ü kullanmayı unutursanız:  
Unutulan dozları dengelemek için çift doz almayınız.  
 
 POLİFLEKS % 20 MANNİTOL ile tedavi sonlandırıldı ğında  oluşabilecek  etkiler:  
Bulunmamaktadır.  
 
4. Olası yan etkiler nelerdir?  
Tüm ilaçlar gibi,  POLİFLEKS % 20 MANNİTOL ’ün içeriğinde  bulunan maddelere duyarlı  olan 
kişilerde  yan etkiler olabilir.  
 
 
 6/9 
 Aşağıdakilerden biri olursa, POLİFLEKS % 20 MANNİTOL’ü  kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne başvurunuz:  
 
Yaygın olmayan yan etkiler (her 100 ila 1.000 kişiden  birinde görülebilenler):  
− Vücudunuzun su ve iyon dengesindeki bozukluklar  
− Tansiyonunuzun düşmesi  (hipotansiyon)  
− Uygulamanın yapıldığı  yerden başlayarak  toplardamarlarınız boyunca yayılan sertlik,  
kızarıklık ya da şişlik, morarma (tromboflebit)  
 
Seyrek görülenler (her 1.000 ila 10.000 kişiden  birinde görülebilenler):  
− Ellerde, ayaklarda, dudaklarda, yüzde veya tüm vücutta şişme , solunum sıkıntısı, hırıltılı  
solunum, göğüste  ağrı, baş dönmesi, bayılma  hissi, aniden tansiyonun düşmesi  gibi 
belirtilerle seyreden bir tür şok durumu (anafilaktik şok) 
− Havale geçirme  
− Kafa içi basınçta artış 
− Kalp atımlarınızın ritminin bozulması, kalbinizin normalden hızlı ya da yavaş  çalışması  
− Akciğerlerinizde  su toplanması (akciğer  ödemi)  
− Kol ya da bacaklarınızda veya tüm vücudunuzda su toplanması (ödem)  
− Tansiyonunuzun yükselmesi (hipertansiyon)  
− Vücudun susuz kalması (dehidratasyon)  
− Aşırı  idrara çıkma, buna bağlı  böbrek hastalığı  (ozmotik nefroz)  
− Alerjik reaksiyonlar  
− Deriniz de yer yer kabarıklıklar ( kurdeşen ) 
− Baş ağrısı  
− Baş dönmesi / sersemlik hali  
− Görmede bulanıklık  
− Kaslarınızda kramplar  
− Ağızda  kuruma, susama, bulantı, kusma  
− Göğüs  ağrısı  
− Titreme, ateş, nezle hali  
− İlacın uygulandığı  bölgedeki derinin canlılığını  yitirmesi (deri nekrozu)  
 
Çok seyrek görülenler (her 10.000 kişiden  birinden azında görülebilenler):  
− Soluk alıp vermenizde zorlaşma , yatarken ya da merdiven çıkarken nefes alıp vermede  
zorlanma (konjestif kalp yetmezliği  belirtileri)  
− İdrarın vücudunuzda birikimi, ani başlayan  bir böbrek yetmezliği . 
 
Bunların hepsi ciddi yan etkilerdir. Acil tıbbi müdahale gerekebilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  7/9 
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan ‘İlaç Yan Etki Bildirimi’ ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ ne 
bildiriniz. Meydana gelen yan etkileri bildirerek kullanma kta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
5.  POLİFLEKS % 20 MANNİTOL ’ün saklanması  
 POLİFLEKS % 20 MANNİTOL ’ü çocukların göremeyece ği, erişemeyece ği yerlerde ve  
ambalajında saklayınız.  
 
25°C altı sıcaklıkta saklayınız. Dondurmayınız.  
Tek kullanımlıktır. Kısmen kullanılmış  torbalar  saklanmamalı; uygulamanın yapıldığı  sağlık 
kurulu şunun tıbbi atık prosedürlerine uygun olarak imha edilmelidir.  
Her bir torbanın  etiketinde son kullanma tarihi yazmaktadı r. Bu tarih geçmişse  size bu ilaç  
verilmeyecektir.  
 
Son kullanma tarihiyle uyumlu olarak kullanınız.  
Ambalajdak i son kullanma tarihinden sonra  POLİFLEKS % 20 MANNİTOL ’ü kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat  Sahibi ve Üretim Yeri :  
Adı: Polifarma İlaç San. ve Tic. A.Ş.  
Adresi  : Vakıflar OSB Mah. Sanayi Cad. No:22/1  
Ergene/TEKİRDAĞ  
Tel: 0 282 675 14 04  
Faks : 0 282 675 14 05  
 
Bu kullanma talimatı …/…/…  tarihinde onaylanmı ştır. 
 
 
 
 
 
 
 
 
 8/9 
  
 
 
AŞAĞIDAK İ BİLGİLER BU İLACI UYGULAYACAK SA ĞLIK PERSONEL İ İÇİNDİR. 
 
Kullanım öncesi çözelti kontrol edilmelidir.  
 
Yalnızca berrak, partikülsüz ve ambalaj bütünlü ğü bozulmamı ş ürünler kullanılmalıdır.  
Uygulama seti ürüne iliştirildikten sonra uygulamaya en kısa sürede başlanmalıdır.  
 
Torbadaki artık havaya bağlı olarak meydana gelebilecek bir hava embolisini önlemek için, başka 
infüzyon sıvılarıyla seri bağlantı yapılmamalıdır.  
 
Çözelti  steril uygulama seti aracılığıyla aseptik teknik kullanılarak uygulanmalıdır. Sisteme hava 
girmemesi için uygulama setinden, kullanım öncesi sıvı geçirilmelidir.  
 
Ek ilaçlar, aseptik koşullarda enjeksiyon ucundan bir iğne yardımı ile infüzyon öncesi ve 
sırasında katılabilir. Oluşan son ürünün izotonisitesi parenteral uygulama yapılmadan önce 
belirlenmiş olmalıdır.  
 
Hastaya uygulamadan önce eklenmiş ilacın çözeltiyle tümüyle karışmış olması gereklidir. Ek ilaç 
içeren çözeltiler, ilaç eklenmesinden hemen son ra kullanılmalıdır; daha sonra kullanılmak üzere 
saklanmamalıdır.  
 
Çözeltiye ek ilaç katılması ya da yanlış uygulama tekniği, ürüne pirojenm kontaminasyonuna 
bağlı ateş reaksiyonuna neden olabilir. Advers reaksiyon görülmesi durumunda infüzyona hemen 
son v erilmelidir.  
 
Tek kullanımlıktır.  
Kısmen kullanılmı ş çözeltiler saklanmamalıdır.  
Kısmen kullanılmış torbalar yeniden hastaya uygulanan sistemlere bağlanmamalıdır.  
 
Açmak için:  
1. Dış ambalajın sağlamlığını ve sızıntı olup olmadığını kontrol ediniz; ambalaj  hasar gördüyse 
kullanmayınız.  
2. Koruyucu dış ambalajı yırtarak açınız.  
3. Koruyucu ambalaj içindeki torbanın sağlam olup olmadığını sıkarak kontrol ediniz. Torba 
içindeki çözeltinin berraklığını ve içinde yabancı madde içermediğini kontrol ediniz.  
 
Uygul ama hazırlıkları:  
1. Torbayı asınız.  9/9 
 2. Uygulama ucundaki koruyucu kapağı çıkarınız.  
3. Uygulama setinin spaykını, uygulama ucuna sıkıca batırınız.  
4. Çözeltinin hastaya uygulanması için setin kullanım talimatına uyulmalıdır.  
Ek ilaç ekleme:  
 
Dikkat: Tüm parenteral çözeltilerde olduğu gibi, ürüne eklenecek tüm maddeler ürünle geçimli 
olmalıdır. Ürüne ekleme yapılacaksa, hastaya uygulamadan önce son karışımında geçimlilik 
kontrol edilmelidir.  
 
Uygulama öncesi ilaç ekleme  
1. İlaç uygulama ucu dezenfekte edilir.  
2. Eklenecek ilaç 19 -22 gauge kalınlığındaki bir iğnesi olan enjektörle torba içine eklenir.  
3. Çözelti ve içine eklenen ilaç iyice karıştırılır. Potasyum klorür gibi yoğun ilaçlarda torbanın 
uygulama çıkışına, yukarı pozisyondayken hafifçe vurular ak karışması sağlanır.  
 
Dikkat: İçine ek ilaç uygulanmış torbalar saklanmamalıdır.  
 
Uygulama sırasında ilaç ekleme  
1. Setin klempi kapatılır.  
2. İlaç uygulama ucu dezenfekte edilir.  
3. Eklenecek ilaç 19 -22 gauge kalınlığındaki bir iğnesi olan enjektörle il aç uygulama ucundan 
uygulanır.  
4. Çözelti askısından çıkarılır ve ters çevrilir.  
5. Bu pozisyondayken torbanın uygulama çıkısı ve enjeksiyon girişine hafifçe vurularak çözelti 
ve ek ilacın karışması sağlanır.  
6. Torbayı eski konumuna getirerek klemp açılır  ve uygulamaya devam edilir.  