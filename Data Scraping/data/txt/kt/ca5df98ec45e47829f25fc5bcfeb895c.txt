 
  1/16 
 KULLANMA TALİMATI  
MOUNJARO 12,5 mg / 0 ,5 mL enjeksiyonluk çözelti  
Cilt altına uygulanır.  
Steril  
Etkin madde:  Tirzepatid  
Yardımcı maddeler:  Dibazik sodyum fosfat heptahidrat, sodyum klorür, sodyum hidroksit 
çözeltisi, hidroklorik asit çözeltisi ve enjeksiyonluk su (pH ayarı için).  
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna baka bilirsiniz.  
 
Bu Kullanma Talimatında:  
1. MOUNJARO nedir ve ne için kullanılır?  
2. MOUNJARO’yu kullanmadan önce dikkat edilmesi gerekenler  
3. MOUNJARO nasıl kullanılır?  
4. Olası yan etkiler nelerdir?  
5. MOUNJARO’nun saklanması  
Başlıkları yer almaktadır.  
1. MOUNJARO nedir ve ne için kullanılır?  
MOUNJARO, flakon içinde sunulan berrak, renksiz ila hafif sarı renkli, enjeksiyonluk bir 
çözeltidir. Her bir flakon 0,5 mL çözelti içerir ve her bir flakon yalnızca tek kullanımlıktır. 
Ambalajlar 1  ve 4  adet flakon içerir. İğne uçları ve enjektörler ambalaj içerisinde 
bulunmamaktadır.  
MOUNJARO, tirzepatid adı verilen bir etkin madde içerir ve yeterli düzeyde kontrol altında 
tutulamayan şeker hastalığı olan (tip 2 diyabetli) yetişkinlerin tedavisinde kullanılır. Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.   
  2/16 
 MOUNJARO yalnızca şeker seviyeleri yüksek olduğunda vücuttaki şeker seviyesini 
azaltmaktadır.  
MOUNJARO ayrıca obez iteli veya fazla kilolu ( BKİ en az 27  kg/m2) yetişkinlerin tedavisinde 
de kullanılır. MOUNJARO iştahın düzenlemesini etkiler, bu da daha az yemek yemenize ve 
kilo vermenize yardımcı olabilir.  
 
MOUNJARO tip 2 diyabette şu koşullarda kullanılır:  
- Metformin (başka bir diyabet ilacı) kullanı mının uygun bulunmadığı durumlarda  tek 
başına  
- veya kan şekeri düzeyini kontrol etmek için diğer diyabet ilaçlarının (DPP -4 
inhibitörleri ve diğer GLP -1 reseptör analogları hariç) yeterli olmadığı durumlarda. 
Belirtilen diğer diyabet ilaçları arasında ağızdan alınan ilaçlar ve/veya enjeksiyon 
yoluyla uygulanan insülin olabilir.  
MOUNJARO aşağıdaki özellikleri taşıyan yetişkinlerde diyet ve egzersiz ile birlikte kilo 
vermeye ve vücut ağırlığını kontrol altında tutmaya yardımcı olmak için de kullanılır:  
- BKİ değeri 30 kg/m² veya daha fazla olanlar (obeziteli ) ya da  
- BKİ değeri en az 27 kg/m² ancak 30 kg/m² altında olan (fazla kilolu) ve kiloya bağlı 
sağlık sorunları (örneğin prediyabet, tip 2 diyabet, yüksek tansiyon, kandaki yağ 
düzeylerinin anormal olması, 'obstrüktif uyku apnesi' adı verilen uyku sırasında nefes 
alma sorunları veya ka lp krizi, inme veya kan damarı sorunları öyküsü) bulunanlar . 
 
BKİ (Beden kitle indeksi), kilonuzun boyunuza oranla değerlendirildiği bir ölçüttür.  
Doktorunuzun, hemşirenizin veya eczacınızın diyet ve egzersiz konusundaki tavsiyelerine 
uymaya devam etmeniz önemlidir.  
2. MOUNJARO’yu kullanmadan önce dikkat edilmesi gerekenler  
MOUNJARO’yu aşağıdaki durumlarda KULLANMAYINIZ  
• Sizde veya ailenizde bir tiroid kanseri türü olan medüler tiroid karsinomu veya sizde bir 
endokrin sistem hastalığı olan çoklu endokrin neoplazma sendromu tip 2 varsa 
MOUNJARO’yu kullanmayınız . 
• Eğer tirzepatide veya bu ilacın içerdiği diğer maddelerden herhangi birine karşı alerjiniz 
varsa.  
MOUNJARO’yu aşağıdaki durumlarda DİKKATLİ KULLANINIZ  
Aşağıdaki durumlarda MOUNJARO kullanmadan önce doktorunuzla, hemşirenizle veya 
eczacınızla görüşünüz:  
- yiyeceklerin sindirimi veya midenizde normalden daha uzun süre kalmasıyla ilgili 
ciddi sorunlarınız (şiddetli gastroparezi dahil) varsa.  
- daha önce pankreatit (mide ve sırtta şiddetli ve geçmeyen bir ağrıya neden olabilen 
pankreas iltihabı) geçirdiyseniz.  
- gözlerinizle ilgili bir sorununuz varsa (diyabetik retinopati veya makula ödemi).   
  3/16 
 - diyabetiniz için bir sülfonilüre (bir başka diyabet ilacı)  veya insülin kullanıyorsanız, 
düşük kan şekeri (hipoglisemi) meydana gelebilir. Bu riski azaltmak için doktorunuzun 
söz konusu diğer ilaçların dozunu değiştirmesi gerekebilir.  
MOUNJARO ile tedaviye başlanırken bazı durumlarda, örneğin kusma, bulantı ve/veya ishal 
olduğunda, sıvı kaybı/dehidrasyon meydana gelebilir ve bu durum böbrek fonksiyonunda bir 
azalmaya yol açabilir. Bol miktarda sıvı tüketerek dehidrasyonun önlenmesi önem lidir. 
Herhangi bir sorunuz veya endişeniz varsa doktorunuzla görüşünüz.  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
Anestezi altında (uyurken) olacağınız bir ameliyat geçirecekseniz, lütfen doktorunuza 
Mounjaro kullandığınızı söyleyiniz.  
MOUNJARO’nun yiyecek ve içecek ile kullanılması  
Doz, yemekle birlikte veya yemekten ayrı olarak günün herhangi bir saatinde uygulanabilir.  
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz, hamile olabileceğinizi düşünüyorsanız veya hamile kalmayı planlıyorsanız bu 
ilacı kullanmadan önce tavsiye almak için doktorunuza danışınız.  Bu ilacın doğmamış bir 
bebek üzerindeki etkileri bilinmediğinden, bu ilaç hamilelik sırasında kullan ılmamalıdır. Bu 
nedenle, bu ilacı kullanırken doğum kontrol yöntemi kullanımı önerilmektedir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
Tirzepatidin anne sütüne geçip geçmediği bilinmemektedir. Yeni doğanlar/bebekler için risk 
göz önünde bulundurulmalıdır. Bebeğinizi emziriyorsanız veya emzirmeyi planlıyorsanız, bu 
ilacı kullanmadan önce doktorunuza danışınız. Emzirmeyi durdurmanız veya MO UNJARO 
kullanımını ertelemeniz konusundaki kararı siz ve doktorunuz birlikte vermelisiniz.  
Araç ve makine kullanımı  
Bu ilacın araç ve makine kullanma kabiliyeti üzerinde etkisi yoktur. Ancak, eğer bir sülfonilüre 
veya insülin ile kombinasyon halinde MOUNJARO alıyorsanız, konsantrasyonunuzu 
azaltabilecek kan şekeri değerlerinde düşüş (hipoglisemi) görülebilir. Düşük kan şekeriyle 
ilgili herhangi bir belirti yaşadığınız takdirde, örneğin baş ağrısı, uyuşukluk, güçsüzlük, açlık 
hissi, zihin karışıklığı, aşırı duyarlılık, hızlı kalp atışı ve terleme (bkz. Bölüm 4), araç veya 
makine kullanmaktan kaçınınız. Düşük kan şekeri ri skinde artışla ilgili bilgi için bkz. Bölüm 2 
‘MOUNJARO’yu kullanmadan önce dikkat edilmesi gerekenler’. Ayrıntılı bilgi için 
doktorunuza danışınız.  
Araç kullanımı için tehlikeli farmakodinamik etkiler, kişinin duyarlılığına göre daha baskındır 
(ilaç alımının araç kullanımına uygunluğu olgu bazında değerlendirilmelidir). İlacın alınması  
  4/16 
 bazı durumlarda araç kullanma becerilerini etkileyebilir ve bir sağlık mesleği mensubuna 
danışılması gerekir.  
MOUNJARO’nun içeriğinde bulunan bazı yardımcı maddeler hakkında önemli bilgiler  
MOUNJARO her doz başına 1 mmol’den az (23 mg) sodyum içerir, yani aslında “sodyum 
içermez”.  
Diğer ilaçlar ile birlikte kullanımı  
Başka herhangi bir ilaç kullanıyorsanız, yakın zamanda kullandıysanız veya kullanma 
ihtimaliniz varsa bunu doktorunuza, hemşirenize ya da eczacınıza söyleyiniz.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. MOUNJARO nasıl kullanılır?  
Bu ilacı daima doktorunuzun veya eczacınızın önerdiği şekilde kullanınız. Bu ilacı nasıl 
kullanacağınızdan emin değilseniz doktorunuza veya eczacınıza danışınız.  
Başlangıç dozu, dört hafta süreyle haftada bir kez 2,5 mg’dır. Dört hafta sonunda, 
doktorunuzun dozu haftada bir kez 5 mg’a çıkarması beklenir.  
Gerektiği takdirde, doktorunuz dozu haftada bir kez 2,5 mg’lık artışlarla 7,5 mg, 10 mg, 12,5 
mg veya 15 mg olacak şekilde artırabilir.  Her durumda, daha yüksek bir doza geçmeden önce 
en az 4 hafta süreyle mevcut dozda kalmanız gerekir.   
Önerilen idame dozlar 5, 10 ve 15 mg’dır.  
Doktorunuz söylemediği sürece kullandığınız dozu değiştirmeyiniz.  
Her flakon, bir doz ( 12,5 mg) MOUNJARO içerir.  
Uygun kullanım ve doz/uygulama sıklığı için talimatlar:  
MOUNJARO’yu günün herhangi bir saatinde yemekle birlikte veya yemekten ayrı olarak 
kullanabilirsiniz. Mümkünse, her hafta aynı gün kullanmalısınız. Hatırlamanıza yardımcı 
olması için, MOUNJARO kullanırken bir takvime ilk dozu enjekte ettiğiniz günü işaretleme 
yöntemini kullanabilirsiniz . 
Gerekirse, son enjeksiyonunuzdan sonra en az 3 gün geçtiyse haftalık MOUNJARO 
enjeksiyonunuzun gününü değiştirebilirsiniz. Yeni bir dozlama günü seçtikten sonra, o yeni 
günde haftada bir kez dozlamaya devam ediniz.  
Uygulama yolu ve metodu:  
MOUNJARO ’yu her zaman tam olarak doktorunuzun size söylediği şekilde kullanınız. 
MOUNJARO’ yu kullanmaya başlamadan önce, aşağıdaki "Kullanım Talimatlarını" dikkatlice 
okuyunuz ve MOUNJARO ’yu doğru şekilde nasıl enjekte edeceğinizden emin değilseniz 
doktorunuz, hemşireniz veya eczacınızla konuşunuz.  
MOUNJARO, karın bölgesi (abdomen) veya üst bacakta (uyluk) veya kolun üst kısmında deri 
altına enjekte edilir (subk utan enjeksiyon). Kolunuzun üst kısmına enjeksiyon yapmak  
  5/16 
 istiyorsanız başka birinin yardımına ihtiyacınız olabilir. Etkisini değiştireceğinden dolayı 
MOUNJARO ’yu doğrudan bir damara enjekte etmeyiniz.  
Enjeksiyonu kendiniz yapmak isterseniz, her hafta vücudunuzun aynı bölgesini 
kullanabilirsiniz. Ancak, söz konusu bölge içinde farklı bir enjeksiyon noktası seçtiğinizden 
emin olun. Ayrıca insülin de enjekte ediyorsanız, insülin enjeksiyonu için farklı bir  enjeksiyon 
bölgesi seçiniz. Görme engelliyseniz, enjeksiyonunuzu yapmak için başka birinden yardım 
almanız gerekebilir . 
Kullanım için talimatlar  
1. Önce ellerinizi sabun ve suyla yıkayınız.  
2. Flakondaki  MOUNJARO ’nun berrak ve renksiz ile hafif sarı arası göründüğünü kontrol 
ediniz. Donmuş, bulutlu veya içinde parçacıklar varsa kullanmayınız.  
3. Flakonun plastik koruyucu kapağını çekiniz fakat tıpayı çıkarmayınız. Flakon üzerindeki 
tıpayı bir bezle temizleyiniz ve yeni bir enjektör hazırlayınız. İğnenizi veya enjektörünüzü 
paylaşmayınız veya yeniden kullanmayınız.  
4. Az miktarda havayı enjektöre çekiniz. İğneyi MOUNJARO  flakonunun üstündeki lastik 
tıpadan geçiriniz ve flakon içerisine hava enjekte ediniz.  
5. MOUNJARO  flakonu ve enjektörü ters çeviriniz ve flakondaki tüm MOUNJARO  çözeltisini 
çekmek için enjektör pistonunu yavaşça aşağı çekiniz. Flakon, 0,5 m L’lik tek bir MOUNJARO  
dozunun verilmesini sağlamak için doldurulmaktadır.  
6. Enjektörde hava kabarcıkları varsa, hava kabarcıklarının tepeye çıkması için enjektöre birkaç 
kez hafifçe vurunuz. Enjektörde hava kalmayıncaya kadar pistonu yavaşça yukarı itiniz.  
7. Enjektörü flakon tıpasından dışarı çıkartınız.  
8. Enjeksiyon yapmadan önce cildinizi temizleyiniz.  
9. Enjeks iyonu yapacağınız c ilt bölgenizi  nazikçe sıkıştırınız ve tutunuz.  
10. Size öneril diği şekilde deri altına enjekte ediniz. Tam bir doz almak için enjektördeki tüm 
çözeltiyi enjekte ediniz. Enjeksiyonunuzdan sonra, tam dozu aldığınızdan emin olmak için iğne 
cildinizin altında 5 saniye kalmalıdır.  
11. İğneyi cildinizden çıkartınız.  
12. Flakonu, kullanılmış iğneyi ve enjektörü her enjeksiyondan hemen sonra delinmeye 
dayanıklı bir kaba veya doktorunuzun, hemşirenizin veya eczacınızın talimatına göre atınız.  
Kan şekeri seviyelerinin ölçülmesi  
MOUNJARO ile birlikte bir sülfonilüre veya insülin kullanıyorsanız, kan şekeri düzeyinizi 
doktorunuzun, eczacınızın veya hemşirenizin tarif ettiği şekilde ölçmeniz önemlidir  (bkz. 
Bölüm 2 “MOUNJARO’yu kullanmadan önce dikkat edilmesi gerekenler”).  
MOUNJARO kullanmadan önce flakon ile ilgili "Kullanım Talimatları" bölümünü dikkatlice 
okuyunuz.  
  
  6/16 
 Değişik yaş grupları:  
Çocuklarda kullanımı:  
Bu ilaç 18 yaşından küçük çocuklara ve ergenlere verilmemelidir çünkü ilaç bu yaş grubunda 
araştırılmamıştır.  
Yaşlılarda kullanımı:  
Yaşa bağlı olarak doz ayarlaması gerekli değildir.  
Özel kullanım durumları:  
Böbrek/karaciğer yetmezliği:  
Yaşa, cinsiyete, ırka, etnik kökene, vücut ağırlığına veya son dönem böbrek hastalığı (SDBH) 
dahil olmak üzere böbrek ya da karaciğer yetmezliğine bağlı olarak doz ayarlaması gerekli 
değildir.  
Eğer MOUNJARO’nun etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden fazla MOUNJARO kullandıysanız  
MOUNJARO’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
Kullanmanız gerekenden fazla MOUNJARO kullanmanız halinde derhal doktorunuzla 
görüşmeniz gerekir. Bu ilacı fazla miktarda kullanmak, kan şekerinizin düşmesine yol açabilir 
(hipoglisemi) ve mide bulantısına veya kendinizi hasta hissetmenize neden olabilir.  
MOUNJARO kullanmayı unutursanız  
Unutulan dozları dengelemek için çift doz almayınız.  
Bir dozu enjekte etmeyi unutursanız ve  
- MOUNJARO kullanmanız gereken günden itibaren 4 gün veya daha kısa  bir süre 
geçmişse, durumu fark eder etmez ilacınızı kullanınız. Daha sonra, sıradaki dozu 
planladığınız günde her zamanki gibi enjekte ediniz.  
- MOUNJARO kullanmanız gereken günden itibaren 4 günden uzun bir süre  geçmişse, 
unutmuş olduğunuz dozu atlayınız. Daha sonra, sıradaki dozu planladığınız günde her 
zamanki gibi enjekte ediniz.  
Unutulan dozu telafi etmek için iki doz birden almayınız.  
İki doz arasındaki süre en az 3 gün olmalıdır.  
MOUNJARO ile tedavi sonlandırıldığındaki oluşabilecek etkiler  
Doktorunuzla konuşmadan MOUNJARO kullanmayı bırakmayınız. Eğer tip 2 diyabetiniz 
varsa ve MOUNJARO kullanmayı bırakırsanız kan şekeri değerleriniz yükselebilir.  
Bu ilacın kullanımına ilişkin ilave sorularınız olursa, lütfen doktorunuza, eczacınıza veya 
hemşirenize danışınız.  
  
  7/16 
 4. Olası yan etkiler nelerdir?  
Tüm ilaçlar gibi MOUNJARO’nun içeriğinde bulunan maddelere duyarlı olan kişilerde yan 
etkiler olabilir.  
Çok yaygın: 10 hastanın en az 1'inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Aşağıdakilerden biri olursa, MOUNJARO’yu  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne ba şvurunuz  
Ciddi yan etkiler  
Yaygın olmayan  
- Midede ve sırtta geçmeyen şiddetli ağrıya neden olabilen pankreas iltihabı (akut 
pankreatit). Bu tür belirtiler yaşarsanız hemen bir doktora görünmelisiniz , acil tıbbi 
müdahaleye veya hastaneye yatırılmanıza gerek olabili r 
Seyrek  
- Şiddetli alerjik reaksiyonlar (örn. anafilaktik reaksiyon, anjiyoödem). Solunum 
problemleri, dudaklarda, dilde ve/veya boğazda hızlı şişme, yutma güçlüğü ve hızlı kalp 
atışı gibi belirtiler yaşarsanız derhal tıbbi yardım almalı ve doktorunuza bilgi 
vermelisiniz.  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin MOUNJARO’ya  karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
Diğer  
Çok yaygın   
- Mide bulantısı hissi (bulantı)  
- İshal (diyare)  
- Kilo yönetimi için tedavi alan hastalarda mide (karın) ağrısı bildirilmiştir . 
- Kilo yönetimi için tedavi alan hastalarda istifra etme (kusma) bildirilmiştir .  
- Kilo yönetimi için tedavi alan hastalarda kabızlık bildirilmiştir . 
Bu yan etkiler genellikle şiddetli olmaz. Mide bulantısı hissi , ishal  ve kusma , tirzepatid 
kullanmaya ilk kez başlandığında en yaygın görülen yan etkilerdir ve çoğu hastada zamanla 
azalır.  
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
- Tirzepatid, bir sülfonilüre ve/veya insülin içeren ilaçlarla birlikte kullanıldığında düşük 
kan şekeri (hipoglisemi) çok yaygın görülür. Tip 2 diyabet nedeniyle b ir sülfonilüre  
  8/16 
 veya insülin kullanıyorsanız, tirzepatid kullanımı süresince bu ilaçların dozunun 
azaltılması gerekebilir (bkz. Bölüm 2 “MOUNJARO’yu kullanmadan önce dikkat 
edilmesi gerekenler”).  Düşük kan şekerinin belirtileri arasında baş ağrısı, baş dönmesi, 
güçsüzlük, sersemlik, açlık hissi, kafa karışıklığı (konfüzyon), uyaranlara karşı aşırı 
duyarlı olma durumu (irritabilite), hızlı kalp atışı ve terleme yer alabilir. Doktorunuz 
düşük kan şekerini nasıl tedavi edeceğinizi açıklayacaktır.  
Yaygın   
- Düşük kan şekeri (hipoglisemi), tirzepatid  tip 2 diyabet için  hem metformin hem de bir 
sodyum -glukoz yardımcı taşıyıcı 2 inhibitörü (SGLT2i) (bir başka diyabet ilacı) ile 
birlikte kullanıldığında görülür.  
- Alerjik reaksiyon (aşırı duyarlılık) (örneğin: döküntü, kaşıntı, egzama)   
- Kilo yönetimi için tedavi alan hastalarda baş dönmesi bildirilmiştir . 
- Kilo yönetimi için tedavi alan hastalarda düşük tansiyon bildirilmiştir . 
- Tip 2 diyabet için tedavi alan hastalarda daha az açlık hissi (iştah kaybı) bildirilmiştir . 
- Tip 2 diyabet için tedavi alan hastalarda mide (karın) ağrısı bildirilmiştir . 
- Tip 2 diyabet için tedavi alan hastalarda (istifra etme (kusma) bildirilmiştir ve genellikle 
zaman içinde azalır . 
- Hazımsızlık (dispepsi),  
- Tip 2 diyabet için tedavi alan hastalarda kabızlık bildirilmiştir . 
- Karında şişkinlik  
- Geğirme (erüktasyon),  
- Gaz (gaza bağlı mide -bağırsakta şişkinlik)  
- Reflü veya mide yanması (gastroözofageal reflü hastalığı  olarak da adlandırılır); mide 
asidinin midenizden ağzınıza doğru uzanan yemek borusuna girmesinden kaynaklanan 
bir durum . 
- Kilo yönetimi için tedavi alan hastalarda saç dökülmesi bildirilmiştir . 
- Yorgun hissetme (fatig ue) 
- Enjeksiyon bölgesi reaksiyonları (örneğin kaşıntı veya kızarıklık)  
- Hızlı nabız  
- Kandaki pankreas enzim seviyelerinde artış (amilaz ve lipaz gibi)  
- Kilo yönetimi için tedavi alan hastalarda kandaki kalsitonin seviyelerinde artış  
Yaygın olmayan   
- Tip 2 diyabet için tedavi alan hastalara d üşük kan şekeri (hipoglisemi), tirzepatid 
metformin ile birlikte kullanıldığında görülmez.  
- Safra kesesi taşları  
- Safra kesesi iltihabı  
- Tip 2 diyabet içi n tedavi alan hastalara kilo kaybı  bildirilmiştir . 
- Enjeksiyon bölgesinde ağrı  
- Tip 2 diyabet için tedavi alan hastalarda k andaki kalsiton in seviyelerinde artış  
- Tat almada değişiklik  
 
Bunların hepsi ciddi yan etkilerdir. Acil tıbbi müdahale gerekebilir.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.   
  9/16 
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamı ş olacaksınız.   
5. MOUNJARO’nun Saklanması  
MOUNJARO’yu çocukların göremeyeceği, erişemeyeceği yerlerde ve ambalajında saklayınız.  
Son kullanma tarihiyle uyumlu olarak kullanınız.  
Bu ilacı flakonun etiketi üzerinde ve dış kartonda yer alan son kullanma tarihinden (SKT) sonra 
kullanmayınız. Son kullanma tarihi, ilgili ayın son günü anlamına gelir.  
2-8°C arasında buzdolabında saklayınız. Dondurmayınız. Flakon  donmuşsa, 
KULLANMAYINIZ.  
Işıktan korumak için orijinal ambalajında saklayınız.  
MOUNJARO, 30ºC’nin altındaki oda sıcaklığında toplam 21 güne kadar buzdolabına 
konmadan saklanabilir ve sonrasında flakon atılmalıdır.  
Flakonun hasarlı ya da ilacın bulanık veya rengi değişmiş olduğunu ya da içinde partiküller 
bulunduğunu fark ederseniz bu ilacı kullanmayınız.  
Ambalajdaki son kullanma tarihinden sonra MOUNJARO’yu kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
Ruhsat sahibi:  
Lilly İlaç Ticaret Ltd. Şti.  
Acıbadem Mah. Çeçen Sokak  
Akasya Acıbadem Kent Etabı  
A Blok Kat: 3  
34660 Üsküdar / İstanbul  
 
Tel : 0 216 554 00 00  
Faks: 0 216 474 71 99  
 
Üretim yeri:  
BSP Pharmaceuticals S.p.A  
Via Appia Km 65,561  
Latina Scalo  
İtalya  
 
  
  10/16 
 Bu kullanma talimatı ../../…. tarihinde onaylanmıştır.  
   
  11/16 
 KULLANIM KILAVUZU  
 
MOUNJARO 12,5 mg / 0,5 mL enjeksiyonluk çözelti  
 
MOUNJARO enjeksiyonu yapmadan önce bilmeniz gereken önemli noktalar.  
MOUNJARO kullanmadan önce ve yeni reçete/ürün aldığınız her seferinde bu Kullanım 
Kılavuzu’nu okuyunuz.  Bu talimatlar yeni bilgiler içeriyor olabilir. Bu bilgiler doktorunuzla, 
eczacınızla veya hemşirenizle tıbbi durumunuz ya da tedaviniz hakkında konuşmanızın yerini 
tutmaz.  
İğne ucunuzu veya enjektörünüzü başkaları ile paylaşmayınız. Paylaştığınız kişi veya siz 
enfeksiyon kapabilirsiniz.  
MOUNJARO’yu doğru şekilde enjekte etmeyi öğrenmek için doktorunuza, eczacınıza veya 
hemşirenize danışınız.  
• MOUNJARO tek kullanımlık bir flakondur.  
• MOUNJARO haftada bir kez kullanılır.  
• Yalnızca deri altına (subk utan yoldan) enjekte edilir.  
• Enjeksiyonu karın (abdomen) veya üst bacak (uyluk) bölgenize yapabilirsiniz, ayrıca 
enjeksiyonunuzu bir başkası da yapabilir.  
• Başka biri kolunuzun üst kısmına enjeksiyon yapabilir.  
 
Enjeksiyon için gerekenler  
- Tek kullanımlık MOUNJARO flakon  
- Subkutan kullanım için 1 adet enjektör ve 1 adet iğne ucu (sağlık personelinizin 
önerdiği şekilde)  
- 1 adet alkollü bez  
- Gazlı bez  
- Kullanılmış iğne uçlarını ve enjektörleri atmak için bir adet tıbbi atık kutusu. Bu 
talimatların sonunda yer alan “Kullanılmış iğne uçlarının ve enjektörlerin atılması” 
bölümüne bakınız.  
 
 
 
 
 
 
  
  12/16 
 Flakon  Enjektör  
 İğne Kapağı  İğne               Piston Ucu                                    
 
               Enjektör Gövdesi   
 
Sağlık personeli tarafından tavsiye edilen iğne ucu ve enjektör Kullanım Kılavuzunda yer alan 
iğne ucu ve enjektörden farklı görünebilir.  
 
 MOUNJARO enjeksiyonu için hazırlık  
Flakonu buzdolabından çıkarınız . 
Ellerinizi sabun ve su ile yıkayınız.  
Tıbbi ürünün ve dozun doğru olduğundan ve son kullanma tarihinin geçmediğinden emin 
olmak için flakon etiketini kontrol ediniz . 
Tıbbi ürünle ilgili olarak aşağıdakilerden emin olunuz:  
• donmuş olmamalıdır  
• bulanık olmamalıdır  • renksiz veya hafif sarı olmalıdır  
• partikül madde içermemelidir  
 
Enfeksiyonları ve iğne ucu tıkanıklıklarını önlemek için her enjeksiyonda yeni enjektör 
ve iğne ucu kullanınız.  
Adım 1:  
Plastik koruyucu kapağı çekiniz, kauçuk tıpayı 
kaldırmayınız.  
 
Adım 2:  
Kauçuk tıpayı alkollü bez ile siliniz.  
 
Koruyucu 
Kapak  
Kauçuk tıpa 
(kapak altı)  Piston   
  13/16 
 Adım 3:  
Enjektörün dış ambalajını çıkarınız.  
 
Adım 4:  
İğne ucunun dış ambalajını çıkarınız. Doktorunuzun 
önerdiği enjektörün iğnesi önceden takılmış olabilir. 
Eğer öyle ise 6. adıma bakınız.  
 
Adım 5:   
İğneyi enjektörün ucuna yerleştiriniz ve iyice oturana 
kadar çeviriniz  
 
Adım 6:  
İğne kapağını çekerek çıkarınız.  
 
Adım 7:  
Enjektörü, iğne yukarı bakacak şekilde tutunuz. Piston 
ucu, enjektör içindeki hava çekildiğini gösteren çizgi 
enjektörün içine en az 0,5 mL hava çekildiğini 
gösteren enjektör üzerindeki çizgiye ulaşana kadar 
pistonu aşağı doğru çekiniz.  
 
  
Adım 8:  
Enjektör iğnesini flakonun kauçuk tıpasının içine 
doğru itiniz.  
 
Adım 9:  
Pistonu, sonuna kadar içeri doğru itiniz. Bu durum, 
flakonun içine hava girerek çözeltinin flakondan 
çekilmesini kolaylaştırır.  
 
 
 
  14/16 
 Adım 10:  
Flakonu ve enjektörü baş aşağı çeviriniz. İğne ucunun 
MOUNJARO ’nun içinde olduğundan emin olunuz, 
piston ucu 0,5 mL çizgisini geçene kadar pistonu 
yavaşça aşağı doğru çekiniz.  
Eğer hava kabarcıkları varsa, hava kabarcıklarının 
yukarı çıkmasını sağlamak için enjektöre  birkaç kez 
hafifçe vurunuz.   
 
Adım 11:  
Piston ucu 0 ,5 mL çizgisine ulaşana kadar pistonu 
yavaşça yukarı itiniz.  
 
Adım 12:  
Enjektörü flakonun kauçuk tıpasından çıkarınız.  
 
 
MOUNJARO Enjeksiyonu  
• Sağlık personelinin gösterdiği şekilde enjekte ediniz . 
• Enjeksiyon bölgesinde lipodistrofi (deride çukurlar veya kalınlaşmış deri) ve lokalize 
kutanöz amiloidoz (yumrulu deri) olma riskinizi azaltmak için enjeksiyon yerinizi her 
doz için seçtiğiniz alan içinde değiştiriniz (döndürünüz).  
• Derinin çukur olduğu, kalınlaştığı veya yumrulu yerlere enjeksiyon yapmayınız.  
• Cildin hassas, bereli, pullu veya sert olduğu yerlere ya da yara izlerine veya hasarlı cilde 
enjekte etmeyiniz.  
• MOUNJARO ’yu başka bir ilaçla karıştırmayınız.  
• MOUNJARO ’yu diğer ilaçlar için kullanılan aynı enjeksiyon bölgesine enjekte 
etmeyiniz.  
 
  15/16 
 Adım 13:  
Enjeksiyon bölgenizi seçiniz.  
MOUNJARO ’yu mide bölgenizin (karın) veya 
uyluklarınızın deri altına (subkutan olarak) 
enjekte edebilirsiniz.  
Başka biri mide bölgenize, uyluklarınıza veya üst 
kollarınızın arkasına enjeksiyon yapabilir.  
Enjeksiyon bölgesini sağlık uzmanınızın belirttiği 
şekilde hazırlayınız.   
 
Adım 14:  
İğneyi cildinize batırınız.  
 
Adım 15:  
Tam dozunuzu enjekte etmek için pistonu aşağı 
doğru bastırınız. Piston ucu enjektörün tabanına 
dayanmalıdır.  
Tüm ilacınızı enjekte ettiğinizden emin olmak 
için iğne cildinizde en az 5 saniye kalmalıdır.   
Adım 16:  
İğneyi cildinizden çıkarınız.  
• İğneyi cildinizden çıkardıktan sonra kan 
görürseniz, enjeksiyon bölgesine bir parça gazlı 
bez veya alkollü pamukla bastırınız. Alanı 
ovalamayınız.  
• İğnenin kapağını kapatmayınız. İğnenin tekrar 
kapatılması, iğne batması yaralanmasına neden 
olabilir.   
 
Kullanılmış iğnelerin ve enjektörlerin atılması  
• Kullanılmış iğne ucu ve enjektörü  kullandıktan hemen sonra kesici tıbbi atık kutusuna 
koyunuz. Gevşek iğneleri ve enjektörleri  evdeki çöp kutusuna atmayınız.  
• Kesici bir atık kabınız yoksa, aşağıdaki özelliklere sahip bir ev kabı kullanabilirsiniz:  
- sert  plastikten yapılmış,  
- sıkıca kapatılan, delinmeye karşı dayanıklı bir kapakla keskin cisimler dışarı çıkmayacak 
şekilde kapatılmış,  
- kullanım sırasında dik ve sabit,  
 
  16/16 
 - sızdırmaz ve  
- konteynerin içindeki tehlikeli atık konusunda uyarmak için uygun şekilde etiketlenmiş 
olmalıdır.  
• Kesici atık kabınız dolmak üzereyken, kesici atık kabınızı doğru şekilde atmak için 
belirlenmiş kurallara uymanız gerekecektir. Kullanılmış iğne uçlarını ve enjektörleri nasıl 
atmanız gerektiğine ilişkin yerel yasalar olabilir.  
• Kullanılmış kesici atık kabını geri dönüştürmeyiniz.  
 
MOUNJARO ’nun saklanması  
• Açılmamış tüm flakonları buzdolabında 2°C ila 8°C ’de saklayınız.  
• Açılmamış flakonu 30°C ’ye kadar oda sıcaklığında 21 güne kadar saklayabilirsiniz.  
• Dondurmayınız. MOUNJARO donmuşsa kullanmayınız.  
• Işıktan korumak için flakonu orijinal kartonunda saklayınız.  
• Flakonda ilaç kalmış olsa bile, kullanımdan sonra tüm açılmış şişeleri atınız.  
MOUNJARO flakonlarını, enjektörlerini, iğne uçlarını ve tüm ilaçları çocukların 
erişemeyeceği yerlerde saklayınız.   
 
 