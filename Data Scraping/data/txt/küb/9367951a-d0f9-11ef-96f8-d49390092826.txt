KISA ÜRÜN BİLGİSİ
1. BEŞERİ TIBBİ ÜRÜNÜN ADI
ICONEFROL periton diyaliz çözeltisi
Steril
2. KALİTATİF VE KANTİTATİF BİLEŞİM
Etkin madde:
Her 100 mL’lik çözelti:
İkodekstrin……………………………….........7,5 g
Sodyum Klorür…………………………........0,54 g
Sodyum Laktat………………………….........0,45 g
Kalsiyum Klorür Dihidrat…………………0,0257 g
Magnezyum Klorür Hekzahidrat………….0,0051 g içerir.
Yardımcı madde(ler):
Sodyum hidroksit(pH ayarı için)………………..k.m
Diğer yardımcı maddeler için 6.1’e bakınız.
3.FARMASÖTİK FORM
Periton diyalizi çözeltisi.
Steril, berrak çözelti.
Elektrolit Konsantrasyonları:
Sodyum……………..132,6 mmol/litre, 132,6 mEq/litre
Kalsiyum………………..1,75 mmol/litre, 3,5 mEq/litre
Magnezyum……………..0,25 mmol/litre, 0,5 mEq/litre
Klorür…………………..96,4 mmol/litre, 96,4 mEq/litre
Laktat…………………...40,2 mmol/litre, 40,2 mEq/litre
pH: 5 – 6
Osmolarite………………282 – 284 mOsm/litre
4.KLİNİK ÖZELLİKLER
4.1 Terapötik endikasyonlar
ICONEFROL, kronik böbrek yetmezliği tedavisinde özellikle glukoz solüsyonlarında
ultrafiltrasyonu kaybetmiş hastalar için sürekli ayaktan periton diyalizi (SAPD) veya aletli
periton diyaliz (APD) rejiminin bir parçası olarak tek bir glukoz değişimi için günde bir kez
önerilir. Çünkü bu tür hastalarda SAPD tedavisinde kalabilme süresini uzatabilir.
1 / 164.2 Pozoloji ve uygulama şekli
Pozoloji / Uygulama sıklığı ve süresi:
ICONEFROL’ün, uzun bekleme süresi boyunca, yani genellikle sürekli ayaktan periton
diyalizinde (SAPD) gece boyunca ve otomatik (aletli) periton diyalizinde (APD) uzun gündüz
vakti kullanılması önerilir.
• Tedavi şekli, tedavi sıklığı, değişim hacmi, bekleme süresi ve diyaliz süresi hekim tarafından
başlatılmalı ve denetlenmelidir.
Uygulama şekli:
Yetişkinler:
- Sürekli ayaktan periton diyalizi (SAPD) veya otomatik (aletli) periton diyalizi (APD)
rejiminin bir parçası olarak, her 24 saatlik periyotta tek bir değişimle sınırlı intraperitoneal
uygulama yapılır.
Uygulanacak hacim, hasta için uygun olan bir hızda yaklaşık 10 – 20 dakika süreyle
verilmelidir. Normal vücut ağırlığındaki yetişkin hastalar için, dolum hacmi 2 L’yi
aşmamalıdır. Vücut ağırlığı daha fazla olan hastalar (70 – 75 kg’dan fazla) için 2,5 L’lik bir
dolum hacmi kullanılabilir. Eğer verilen hacim karın gerginliği nedeniyle rahatsızlık verirse,
verilen hacim azaltılmalıdır. Önerilen kalma süresi sürekli ayaktan periton diyalizinde 6 ila
12 saat, otomatik (aletli) periton diyalizinde (APD) 14 ila 16 saat arasındadır. Sıvının drenajı,
hasta için uygun olan bir oranda yerçekimi yardımıyla yapılır.
Uygulama öncesinde dikkat edilmesi gereken parametreler
- ICONEFROL yalnızca periton içine uygulama içindir. İntravenöz yoldan uygulanmaz.
- ICONEFROL hastanın kendini rahatsız hissetmeyeceği bir hızda uygulanmalıdır.
- Uygulanacak hacim, tedaviyi yürüten hekim tarafından belirlenir.
- Periton diyalizi çözeltileri, hastanın rahatsızlık hissini en aza indirmek için dış torbası
içinde 37 °C’ye kadar ısıtılabilir. Buna rağmen bu işlem yalnızca kuru hava kullanılarak
(örneğin ısıtma pedi veya plakası ile) yapılmalıdır. Potansiyel bir hasarın önlenmesi ve
hastaların rahatsızlık hissetmemesi için çözeltiler suyun içinde ya da mikro dalga fırınında
ısıtılmamalıdır.
- Periton diyalizi yöntemin başından sonuna kadar aseptik teknik kullanılmalıdır.
- Renk değişikliği ya da bulanıklık olan, partikül içeren, torbasında sızıntı olan ya da
çözeltinin dış ortamla teması engelleyen bölümlerinin bütünlüğü bozulmuş çözeltiler
kullanılmamalıdır.
- Drenaj sıvısı peritonit oluştuğuna işaret edebilecek herhangi bir fibrin kalıntısı ya da
opasite varlığı açısından gözle incelenmelidir.
- Çözeltinin kullanılmayan bölümü atılmalıdır.
- Tek kullanımlıktır.
- Tedavi bir hekim gözetiminde başlatılmalıdır
Özel popülasyonlara ilişkin ek bilgiler:
Böbrek/Karaciğer yetmezliği:
Ürün son dönem böbrek yetmezliğinde kullanım içindir.
2 / 16Karaciğer yetmezliği olan hastalarda doz ayarlamasına gerek olup olmadığı konusu
araştırılmamıştır.
Pediyatrik popülasyon:
18 yaşından küçük çocuk hastalarda güvenirlik ve etkinliği gösterilmemiştir.
Geriyatrik popülasyon:
Erişkinlerdeki gibidir.
4.3. Kontrendikasyonlar
ICONEFROL, aşağıdaki durumlarda kontrendikedir:
- Etkin maddelere ya da Bölüm 6.1’de listelenen yardımcı maddelere hipersensivitesi
bulunan hastalarda,
- Nişasta bazlı polimerlere (örn. Mısır nişastası) ve/veya ikodekstrine aşırı duyarlı olduğu
bilinenlerde,
- Maltoz ya da izomaltoz intoleransı olan hastalarda,
- Glikojen depo hastalığı olan hastalarda,
- Önceden mevcut şiddetli laktik asidoz durumlarında,
- Etkili periton diyalizini engelleyen mekanik bozukluğu olan veya artmış enfeksiyon riski
bulunan hastalarda,
- Kanıtlanmış periton fonksiyon kaybı olan ya da periton fonksiyonlarında bozulmaya
neden olabilecek geniş çaplı adezyonları olan hastalarda.
4.4 Özel kullanım uyarıları ve önlemleri
- ICONEFROL kullanımı, bazı test kitleriyle yapılan kan şekeri ölçümlerinin
sonuçlarını etkileyebilir.
- Maltoz etkileşimini önlemek için kan şekeri ölçümü, glukoz spesifik yöntemlerle
yapılmalıdır. Glukoz de-hidrogenaz pirolokinolinkinon (GDH-PQQ) veya glukoz
dye-oksidoredüktaz (GDO) bazlı yöntemler kullanılmamalıdır.
- Yanlış olarak yüksek bulunan şeker seviyeleri, hastadaki gerçek kan şekeri düşüklüğünü
de (hipoglisemi) maskeleyebilir ve benzer sonuçlara yol açacak şekilde tedavisiz
kalmasına neden olabilir.
- Yanlış yüksek glukoz okumaları, ICONEFROL tedavisini durdurduktan iki hafta
sonraya kadar görülebilir. Hastaneye kabul edilme durumunda hastanın bu olası
etkileşim durumu göz önünde bulundurulmalıdır.
- Yanlış yüksek glukoz okumaları, ICONEFROL tedavisini durdurduktan iki hafta
sonraya kadar görülebilir. Hastaneye kabul edilme durumunda hastanın bu olası
etkileşim durumu göz önünde bulundurulmalıdır.
- Enkapsülan periton sklerozu (EPS), periton diyalizi tedavisinin nadiren görülen bir
komplikasyonudur. ICONEFROL’ün de dahil olduğu periton diyalizi çözeltisi kullanan
hastalarda EPS rapor edilmiştir. Bu komplikasyona bağlı sık olmayan ancak ölümcül
olabilen sonuçlar rapor edilmiştir.
3 / 16- Peritonit gelişirse, kullanılacak antibiyotiğin seçimi ve dozaj mümkün olan her durumda
izole organizma(ların) tanıma ve duyarlılık test sonuçlarına göre seçilmelidir. Peritonite
neden olan organizma(ların) belirlenmesi için yapılacak testlerden önce geniş spektrumlu
antibiyotik kullanımı gerekebilir.
- Laktik asidoz riskini arttırabilecek tıbbi durumları olan hastaların [örn., şiddetli
hipotansiyon, sepsis, akut böbrek yetmezliği, doğuştan metabolizma kusurları, metformin
ve nükleozid/nükleotid ters transkriptaz inhibitörleri (NRTI’lar) gibi ilaçlarla tedavi]
olduğu hastalar, laktat bazlı peritoneal diyaliz çözeltileri ile tedavilerine başlamadan önce
ya da tedavileri sırasında laktik asidoz açısından izlenmelidir.
- Bireysel olarak her hastaya reçetelemeden önce, çözeltinin hastada daha önceden mevcut
bir hastalığın tedavisi için kullanılan tedavilerle potansiyel etkileşimi olup olmadığına
dikkat edilmelidir. Kalp glikozitleriyle tedavi gören hastalarda serum potasyum düzeyleri
dikkatle izlenmelidir.
- Periton diyalizi, protein, amino asit, suda çözünen vitaminler ve diğer ilaçların kaybına
neden olabileceğinden bunların replasmanı gerekli olabilir.
- Periton diyalizi şu durumlarda dikkatle uygulanmalıdır: 1) iyileşme tamamlanana kadar
cerrahi girişimler, konjenital anomaliler ya da travma sonucu periton membranı ve
diyafragmanın bütünlüğünün bozulması dahil, abdominal tümör, karın duvarının
enfeksiyonu, herniler, fekal fistül veya kolostomi, büyük polikistik böbreklerin olması ya
da karın duvarı, karın yüzeyi ya da karın boşluğunun bütünlüğünü bozan bir başka
rahatsızlığın bulunması durumunda 2) aralarında son zamanlarda geçirilmiş aortik greft
replasmanı ve şiddetli pulmoner hastalığın bulunduğu diğer durumlar.
- Hastalar aşırı ve yetersiz hidrasyon açısından dikkatle izlenmelidir. Fazla ultrafiltrasyon,
özellikle yaşlı hastalarda dehidrasyona neden olabilir ve bu durum, hipotansiyon ve bir
olasılıkla nörolojik semptomlara yol açabilir. Hastanın sıvı dengesinin dikkatlice
kaydedildiği kayıtlar saklanarak vücut ağırlığı izlenmelidir.
- ICONEFROL’ün periton boşluğuna hacimce aşırı infüzyonu sonucu karında distansiyon
ve doluluk hissi ve/veya soluk kesilmesi görülebilir.
- Diyabetes mellituslu hastalar, Peritoneal Diyaliz (PD) sırasında glisemik kontrolün
sürdürülmesi için sıklıkla ilave insüline ihtiyaç duymaktadır. Glukoz bazlı PD
çözeltisinden ICONEFROL’e geçiş, daha önce uygulanan insülin dozunda bir ayarlama
gerektirebilir. İnsülin intraperitoneal olarak uygulanabilir.
- Kan glukoz ölçümü, maltoz ile karışmasını engellemek için glukoza spesifik bir yöntemle
yapılmalıdır. GDH-PQQ ya da GDO bazlı yöntemler kullanılmamalıdır. Aynı zamanda,
glukoz dehidrogenaz flavin-adenin dinükleotid (GDH-FAD) metodolojisini kullanan bazı
glukoz izleme cihazı ve test şeritlerinin kullanımı, maltoz varlığı nedeniyle yanlış
yükselmiş glukoz okumalarına yol açmıştır. İkodekstrin ya da maltozun girişime ya da
yanlış yükselmiş glukoz sonuçlarına yol açıp açmadığını belirlemek için izleme cihazı ve
test şeritlerinin üreticileri ile iletişime geçilmelidir.
- Eğer GDH-PQQ, GDO ya da GDH-FAD bazlı yöntemler kullanılırsa, ICONEFROL
kullanımı yanlış şekilde yüksek bir glukoz ölçümlerine neden olabilir ve bu da
gerektiğinden daha fazla insülinin uygulanmasına yol açabilir. Hastaya gerekenden daha
fazla insülin uygulaması; bilinç kaybı, koma, nörolojik hasar ve ölüme neden olan
hipoglisemiye yol açmıştır. Buna ek olarak, maltoz girişimi nedeniyle meydana gelen
4 / 16yanlış yükselmiş kan glukoz ölçümleri, gerçek hipoglisemiyi maskeleyebilir ve tedavi
edilmesini engelleyerek benzer sonuçlara yol açabilir. GDH-PQQ, GDO ya da GDH-FAD
bazlı kan glukoz izleme cihazları ve test şeritleri kullanıldığında, ICONEFROL
(ikodekstrin) tedavisinin kesilmesini takiben iki haftaya kadar yanlış yükselmiş glukoz
düzeyleri ölçülebilir.
- Hastane ortamlarında GDH-PQQ, GDO ya da GDH-FAD bazlı kan glukoz izleme
cihazları kullanılabileceğinden, ICONEFROL (ikodekstrin) kullanılarak peritoneal
diyalizin yapıldığı hastalardan sorumlu sağlık meslek mensuplarının, sistemin
ICONEFROL (ikodekstrin) ile kullanıma uygun olup olmadığını belirlemek üzere kan
glukoz test sisteminin ürün bilgilerini dikkatli bir şekilde incelemeleri gerekmektedir.
Yanlış insülin uygulamasından kaçınmak için hastalara, hastaneye kabul edildiklerinde bu
etkileşim konusunda sağlık meslek mensuplarını bilgilendirmeleri söylenmelidir.
- Abdominal ağrı dahil olmak üzere peritoneal reaksiyonlar, bakteri ile birlikte ya da tek
başına bulanık çıkış sıvısı (aseptik peritonit) ICONEFROL ile ilişkilendirilmiştir (Bkz.
Bölüm 4.8). Peritoneal reaksiyon durumunda, hasta ikodekstrin drenajı yapılmış sıvı
torbasını seri numarası ile birlikte saklamalı ve drenaj yapılmış sıvı torbasının analizi için
tıbbi ekiple temas kurmalıdır.
Drenajla alınmış sıvı, enfeksiyon ya da aseptik peritonite işaret edebilen, fibrin veya
bulanıklık varlığı açısından incelenmelidir. Hastalardan, böyle bir durumda hekimlerini
bilgilendirmeleri istenmeli ve uygun mikrobiyolojik örnekler alınmalıdır. Antibiyotik
tedavisinin başlatılması, şüpheli bir enfeksiyonun olup olmamasına bağlı olarak klinik bir
karar olmalıdır. Bulanık sıvının diğer olası nedenleri olasılık dışı bırakıldıysa,
ICONEFROL durdurulmalı ve bu adımın sonucu değerlendirilmelidir. ICONEFROL
durdurulursa ve sıvı bundan sonra berrak hale gelirse, yakın gözetim yapılmadıkça
ICONEFROL yeniden uygulanmamalıdır. ICONEFROL ile yeniden maruziyet
neticesinde, bulanık sıvı tekrar ortaya çıkarsa, bu durumda bu hastaya tekrar ICONEFROL
reçete edilmemelidir. Alternatif peritoneal diyaliz tedavisi başlatılmalı ve hasta yakın
gözetim altında tutulmalıdır.
- Eğer peritonit meydana gelirse, uygulanacak olan antibiyotik seçimi ve doz ayarlaması
mümkünse izole organizma tanımlama ve duyarlılık çalışmalarının sonucuna göre
belirlenmelidir. İlgili organizmanın (organizmaların) belirlenmesinden önce, geniş
spektrumlu antibiyotikler uygun olabilir.
- Nadiren, toksik epidermal nekroliz, anjiyödem, eritema multiforme ve vaskülit gibi
ICONEFROL’e karşı ciddi aşırı duyarlılık reaksiyonları bildirilmiştir.
Anafilaktik/anafilaktoid reaksiyonlar meydana gelebilir. Eğer şüpheli bir aşırı duyarlılık
reaksiyonunun işaretleri veya semptomları gelişirse, infüzyon acilen durdurulmalı ve
çözelti peritoneal boşluktan çekilmelidir. Ürünün klinik olarak endike olduğu durumlarda
uygun terapötik önlemler uygulanmalıdır.
- ICONEFROL, akut böbrek yetmezliği olan hastalarda önerilmemektedir.
- ICONEFROL’ün aşırı infüzyonunun tedavisi, peritoneal boşlukta bulunan ICONEFROL
hacminin drenajı yoluyla, ICONEFROL’ün peritoneal boşluktan boşaltılmasıdır.
- Diğer peritoneal diyaliz sıvılarında da olduğu gibi ikodekstrin de, normal nütrisyonu
engelleyen tıbbi durumları, solunum fonksiyonunda bozulma ya da potasyum eksikliği olan
5 / 16hastalarda, potansiyel riskler ve faydalarla ilgili ayrıntılı bir değerlendirme yapıldıktan
sonra dikkatli bir şekilde kullanılmalıdır.
- Magnezyum ve bikarbonat dahil olmak üzere, sıvı dengesi, hematoloji, kan kimyası ve
elektrolit konsantrasyonları periyodik olarak takip edilmelidir. Eğer serum magnezyum
düzeyleri düşükse, oral magnezyum takviyeleri ya da daha yüksek magnezyum
konsantrasyonları içeren peritoneal diyaliz çözeltileri kullanılabilir.
- Bazı hastalarda serum sodyum ve klorür düzeyinde bir azalma gözlenmiştir. Bu düşüşlerin
klinik olarak anlamlı olmadığı düşünülmüş olsa da, serum elektrolit düzeylerinin düzenli
olarak izlenmesi önerilmektedir.
- Uzun süreli tedavi gören PD hastalarında yaygın bir bulgu olarak serum amilaz
düzeylerinde bir azalma fark edilmiştir. Azalmaya herhangi bir yan etkinin eşlik etmediği
bildirilmiştir. Diğer yandan, normalin altındaki amilaz düzeyinin, akut pankreatitte yaygın
olarak görülen, serum amilazdaki yükselmeyi maskeleyip maskeleyemeyeceği
bilinmemektedir. Klinik çalışmalar sırasında, serum alkalen fosfatazda yaklaşık 20
IU/L’lik bir artış görülmüştür. Artmış alkalen fosfatazın yükselmiş SGOT düzeyleriyle
ilişkili olduğu bireysel vakalar mevcuttur.
Bu tıbbi ürün 132-133 mmol/litre sodyum içerir. Bu durum, kontrollü sodyum diyetinde olan
hastalar için göz gönünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
ICONEFROL’ün diğer tıbbi ürünlerle etkileşimini araştıran bir çalışma yapılmamıştır. Periton
diyaliziyle, diyalizle uzaklaştırılabilen bazı ilaçların kan konsantrasyonları azalabilir.
Özel popülasyonlara ilişkin ek bilgiler:
Herhangi bir etkileşim çalışması yapılmamıştır.
Pediyatrik popülasyon:
Çocuk hastalarda güvenirlik ve etkinliği gösterilmediğinden kullanılmaz. Herhangi bir
etkileşim çalışması yapılmamıştır.
Laboratuvar testleriyle etkileşimler:
- Maltoz etkileşimini önlemek için kan şekeri ölçümü, glukoz spesifik yöntemlerle
yapılmalıdır. Glukoz de-hidrogenaz pirolokinolinkinon (GDH-PQQ) veya glukoz dye-
oksidoredüktaz (GDO) bazlı yöntemler kullanılmamalıdır. Ayrıca, bazı glukoz
monitörlerinin ve test şeritlerinin, glukoz dehidrogenaz flavin-adenin dinükleotid (GDH-
FAD) metodolojisini kullanarak kullanılması, maltozun varlığına bağlı olarak hatalı şekilde
artmış glukoz okumalarına neden olmuştur (Bkz. Bölüm 4.4).
- ICONEFROL uygulanan hastalarda serum amilaz etkinliğinde belirgin bir azalma
gözlenmiştir.
4.6 Gebelik ve laktasyon
Genel tavsiye
Gebelik kategorisi: C
6 / 16Çocuk doğurma potansiyeli bulunan kadınlar/ Doğum kontrolü (Kontrasepsiyon)
ICONEFROL’ün gebe kadınlarda kullanımına ilişkin yeterli veri mevcut değildir.
ICONEFROL, gebelik esnasında ve çocuk doğurma potansiyeli olan ve doğum kontrolü
kullanmayan kadınlarda önerilmemektedir.
Gebelik dönemi
Gebe kadınlarda ICONEFROL kullanımı ile ilgili deneyimler yeterli değildir.
ICONEFROL hamilelik sırasında önerilmez.
Hayvanlar üzerinde yapılan araştırmalar, gebelik / ve – veya / embriyonal / fetal gelişim / ve-
veya / doğum / ve-veya / doğum sonrası gelişim üzerindeki etkiler bakımından yetersizdir (Bkz.
Bölüm 5.3). İnsanlara yönelik potansiyel risk bilinmemektedir.
Laktasyon dönemi
ICONEFROL metabolitlerinin insan sütüne geçip geçmediği bilinmemektedir.
Yenidoğan ve bebeklerdeki riski göz ardı edilemez.
Laktasyon dönemindeki kadınlarda ICONEFROL kullanımı ile ilgili deneyimler yeterli
değildir. Hekimler ICONEFROL reçetelemeden önce her bir hasta için tedavinin potansiyel
riskleriyle olası yararını dikkatle göz önünde bulundurmalıdır.
Üreme yeteneği / Fertilite
ICONEFROL’ün üreme yeteneğine etkisine ilişkin yeterli veri mevcut değildir.
4.7 Araç ve makine kullanımı üzerindeki etkiler
Periton diyaliziyle tedavi edilen Son Dönem Böbrek Yetmezliği (SDBY) hastalarında araç ve
makina kullanımını etkileyebilecek istenmeyen etkiler görülebilir.
4.8 İstenmeyen etkiler
Klinik çalışmalarda ICONEFROL ile tedavi edilen hastalarda aşağıdaki istenmeyen etkilerin
görüldüğü gösterilmiştir.
Döküntü ve kaşıntı dahil olmak üzere ICONEFROL ile ilişkili cilt reaksiyonları, genellikle
şiddetli veya orta derecelidir. Bazen bu döküntüler eksfoliyasyon ile ilişkilendirilmiştir. Bu
durumun meydana gelmesi durumunda ve ciddiyetine bağlı olarak, ICONEFROL en azından
geçici olarak geri çekilmelidir.
Not: Görülme sıklığı, izleyen kriterler kullanılarak değerlendirilmiştir: Çok yaygın (≥1/10);
yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila
<1/1.000); çok seyrek (<1/10.000); bilinmiyor (eldeki verilerden hareketle tahmin edilemiyor).
Her bir gruptaki sıralamada istenmeyen etkiler en ciddi olandan daha az ciddi olana doğru
sıralanmıştır.
Sistem Organ Sınıflaması İstenmeyen Etkiler Sıklığı*
Enfeksiyon ve Grip sendromu Yaygın olmayan
enfestasyonlar Fronkül Yaygın olmayan
7 / 16Anemi Yaygın olmayan
Lökositoz Yaygın olmayan
Kan ve lenfatik sistemi
Eozinofili Yaygın olmayan
hastalıkları
Trombositopeni Bilinmiyor
Lökopeni Bilinmiyor
Bağışıklık sistemi Vaskülit Bilinmiyor
hastalıkları Hipersensivite** Bilinmiyor
Dehidrasyon Yaygın
Hipovolemi Yaygın
Hipoglisemi Yaygın olmayan
Hiponatremi Yaygın olmayan
Hiperglisemi Yaygın olmayan
Metabolizma ve beslenme Hipervolemi Yaygın olmayan
hastalıkları Anoreksi Yaygın olmayan
Hipokloremi Yaygın olmayan
Hipomagnezemi Yaygın olmayan
Hipoproteinemi Yaygın olmayan
Şok hipoglisemi Bilinmiyor
Sıvı dengesizliği Bilinmiyor
Anormal düşünce Yaygın olmayan
Psikiyatrik hastalıklar Anksiyete Yaygın olmayan
Sinirlilik Yaygın olmayan
Sersemlik hali Yaygın
Başağrısı Yaygın
Hiperkinezi Yaygın olmayan
Sinir sistemi hastalıkları Parestezi Yaygın olmayan
Aguzi Yaygın olmayan
Hipoglisemik koma Bilinmiyor
Yanma hissi Bilinmiyor
Göz hastalıkları Bulanık görme Bilinmiyor
Kulak ve kulak içi
Çınlama Yaygın
hastalıkları
Kardiyovasküler bozukluk Yaygın olmayan
Kalp hastalıkları
Taşikardi Yaygın olmayan
Hipotansiyon Yaygın
Vasküler bozukluklar Hipertansiyon Yaygın
Ortostatik hipotansiyon Yaygın olmayan
Pulmoner ödem Yaygın olmayan
Solunum, göğüs Dispne Yaygın olmayan
bozuklukları ve Öksürük Yaygın olmayan
mediastinal hastalıkları Hıçkırık Yaygın olmayan
Bronkospazm Bilinmiyor
Karın ağrısı Yaygın
Bağırsak tıkanıklığı Yaygın olmayan
Peritonit Yaygın olmayan
Gastrointestinal
Kanlı peritoneal sıvı Yaygın olmayan
bozukluklar
Diyare Yaygın olmayan
Gastrik ülser Yaygın olmayan
Gastrit Yaygın olmayan
8 / 16Kusma Yaygın olmayan
Kabızlık Yaygın olmayan
Dispepsi Yaygın olmayan
Bulantı Yaygın olmayan
Ağızda kuruluk Yaygın olmayan
Gaz Yaygın olmayan
Assit Bilinmiyor
Kasık fıtığı Bilinmiyor
Abdominal rahatsızlık Bilinmiyor
Döküntü (maküler, papüler, eritematöz Yaygın
dahil)
Kaşıntı Yaygın
Deri kesfoliasyonu Yaygın
Ürtiker Yaygın olmayan
Büllöz dermatit Yaygın olmayan
Deri ülseri Yaygın olmayan
Ekzema Yaygın olmayan
Tırnak hastalığı Yaygın olmayan
Deri ve deri altı doku Deride kuruma Yaygın olmayan
hastalıkları Deride renk değişikliği Yaygın olmayan
Toksik epidermal nekroliz Bilinmiyor
Eritema multiforme Bilinmiyor
Anjioödem Bilinmiyor
Genel ürtiker Bilinmiyor
Toksik deri döküntüsü Bilinmiyor
Periorbital ödem Bilinmiyor
Dermatit (alerjik ve kontakt dermatit dahil) Bilinmiyor
Kızarıklık Bilinmiyor
Blister (kabarcık) Bilinmiyor
Kemik ağrısı Yaygın olmayan
Kas spazmı Yaygın olmayan
Kas – iskelet sistemi Miyalji Yaygın olmayan
bozuklukları, bağ doku ve Boyun ağrısı Yaygın olmayan
kemik hastalıkları Artralji Bilinmiyor
Sırt ağrısı Bilinmiyor
Kas – iskelet ağrısı Bilinmiyor
Böbrek ve idrar yolu
Böbrek ağrısı Yaygın olmayan
hastalıkları
Periferik ödem Yaygın
Asteni Yaygın
Göğüs ağrısı Yaygın olmayan
Kateterle ilişkili komplikasyon Yaygın olmayan
Yüzde ödem Yaygın olmayan
Genel bozukluklar ve
Ödem Yaygın olmayan
uygulama bölgesine ilişkin
Ağrı Yaygın olmayan
hastalıklar
Ateş Bilinmiyor
Titreme Bilinmiyor
Halsizlik Bilinmiyor
Katater bölgesinde kızarıklık Bilinmiyor
Katater bölgesinde inflamasyon Bilinmiyor
9 / 16İnfüzyondan kaynaklı reaksiyon (infüzyon Bilinmiyor
bölgesinde ağrı, instilasyon bölgesinde ağrı
dahil)
İdrar miktarında artış Yaygın olmayan
Laboratuvar testlerinde anormallik Yaygın olmayan
Alanin amino transferaz artışı Yaygın olmayan
Aspartat amino transferaz artışı Yaygın olmayan
Araştırma Bulguları
Kan alkalen fosfataz artışı Yaygın olmayan
Karaciğer fonksiyon testlerinde anormallik Yaygın olmayan
Kilo azalması Yaygın olmayan
Kilo artışı Yaygın olmayan
Yaralanma ve zehirlenme Cihaz etkileşimi* Bilinmiyor
* İkodekstrin kan şekeri ölçüm cihazlarına etki eder (Bkz. Bölüm 4.4).
**ICONEFROL kullanan hastalarda bronkospazm, hipertansiyon, döküntü, pruritus ve ürtiker
dahil aşırı duyarlılık tipi reaksiyonlar bildirilmiştir.
Periton diyalizi ile ilgili diğer istenmeyen etkiler: fungal peritonit, bakteriyel peritonit, kateter
bölgesi enfeksiyonu, kateterle ilişkili enfeksiyon ve kataterle ilişkili komplikasyon.
Artmış ultrafiltrasyon, özellikle yaşlı hastalarda, hipotansiyon, baş dönmesi ve muhtemelen
nörolojik semptomlarla sonuçlanan dehidratasyona yol açabilir (Bkz. Bölüm 4.4).
Diyabetik hastalarda hipoglisemik ataklar (Bkz. Bölüm 4.4).
Serum alkalin fosfatazlarında (Bkz. Bölüm 4.4) ve elektrolit bozukluklarında artış (örn.
Hipokalemi, hipokalsemi ve hiperkalsemi).
Karın ağrısı, bakteri içeren veya içermeyen bulanık atıklar ve aseptik peritonit dahil olmak
üzere peritoneal reaksiyonlar (Bkz. Bölüm 4.4).
Yorgunluk genellikle spontane olarak raporlanmıştır; literatürde ise prosedürle ilgili
istenmeyen bir etki olarak bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99)
4.9. Doz aşımı ve tedavisi
Doz aşımının etkilerine dair veri bulunmamaktadır.
ICONEFROL’ün uzun süreyle 24 saatte bir torbadan fazla uygulanması karbonhidrat
metabolitleriyle maltozun plazma düzeylerinin artmasına neden olur. Böyle bir artışın etkisi
bilinmemekle birlikte, plazma osmolalitesinde bir artış oluşabilir.
10 / 16ICONEFROL ile doz aşımı durumunda, tedaviye İkodekstrin içermeyen çözeltilerle yapılan
periton diyalizi veya hemodiyaliz ile devam edilebilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Peritoniyal diyaliz çözeltileri/İzotonik çözeltiler
ATC kodu: B05D
İkodekstrin periton diyalizinde uzun beklemeli değişimlerde intraperitoneal olarak
uygulandığında ozmotik ajan olarak etki eden nişasta bazlı bir glukoz polimeridir. %7,5’lik bir
solüsyon yaklaşık olarak serum ile izo-ozmolardır. Ancak SAPD’de 12 saate kadarlık bir süre
boyunca sürekli bir ultrafiltrasyon sağlar. Hiperosmolar glukoz solüsyonlarına kıyasla hastaya
yüklenen kalori miktarı daha azdır.
Üretilen ultrafiltrat hacmi, SAPD’de kullanıldığında %3,86’lık glukoz ile karşılaştırılabilir.
Kan glukozu ve insülin seviyeleri etkilenmeden kalır.
Ultrafiltrasyon, peritonit atakları sırasında sürdürülür.
Önerilen pozoloji, SAPD veya APD rejiminin bir parçası olarak, her 24 saatlik periyotta tek bir
değişim ile sınırlıdır.
5.2 Farmakokinetik özellikler
Genel özellikler
Kandaki karbonhidrat polimer düzeyleri, gecelik diyaliz için günlük olarak kullanıldığında
yaklaşık 7 – 10 gün sonra kararlı duruma ulaşmaktadır. Polimer amilaz tarafından, peritoneal
diyaliz yoluyla temizlenen daha küçük fragmanlara hidrolize olur. 9’dan büyük (G9) glukoz
ünitesi oligomerleri için 1,8 mg/mL kararlı durum plazma düzeyleri ölçülmüştür ve aynı
zamanda serum maltozda (G2) 1,1 mg/mL’ye bir artış olmuştur; diğer yandan, serum
ozmolalitesinde anlamlı bir değişim yoktur. APD’de uzun süre karında kalma söz konusu
olduğunda, 1,4 mg/mL maltoz düzeyleri ölçülmüştür; fakat serum ozmolalitesinde anlamlı bir
değişiklik olmamıştır.
Maltoz ve glukoz polimerinin yükselmiş plazma düzeylerinin uzun süreli etkileri
bilinmemektedir; fakat bunların zararlı olduğunu düşünmek için herhangi bir gerekçe
bulunmamaktadır.
Emilim:
İkodekstrin periton zarından sıfır-derece kinetikle uyumlu olarak peritoneal lenfatik yollardan
konektif transportla emilir. Periton diyalizi ile tedavi gören hastalarda gerçekleştirilen bir tek
doz orijin müstahzar farmakokinetik çalışmasında, 12 saatlik kalış süresi içinde uygulanan
İkodekstrinin ortalama %40’ı (60 g) peritoneal çözeltiden emilmiştir. İkodekstrinin plazma
düzeyleri bekleme süresinde yükselmiş ve çözelti drene edildikten sonra düşmüştür. Uzun
bekleme süreli değişim sonunda (ortalama T = 13 saat) İkodekstrin ve metabolitlerinin pik
maks
plazma düzeyleri (ortalama C 2,2 g/L) gözlenmiştir. Plazma düzeyleri İkodekstrin
pik
uygulanmasına son verildikten sonra yaklaşık iki haftada başlangıç düzeylerine dönmüştür.
11 / 16Dağılım:
Bkz. biyotransformasyon.
Biyotransformasyon:
İkodekstrin alfa amilaz aracılığıyla düşük düzeyde polimerizasyonla (DP) maltoz (DP2),
maltotrioz (DP3) ve maltotetraoz (DP4) dahil oligosakkaritlere ve yüksek molekül ağırlıklı
oligosakkaritlere metabolize olur. Yapılan bir tek doz çalışmasında DP2, DP3 ve DP4’ün
plazma konsantrasyonları, bekleme süresi sonunda pik düzeylere ulaşılarak ve daha sonra
düşerek toplam İkodekstrininkine benzer bir profilde ve progressif olarak yükselme
göstermiştir. Maltoz, maltotrioz ve maltotetraozdan büyük oligosakkaritlerin kan düzeylerinde
yalnızca hafif düzeyde yükselmeler gözlendi. İkodekstrinin periton içi metabolizması 12 saatlik
bekleme süresi boyunca diyalizattaki küçük polimerlerin konsantrasyonundaki progressif
yükselmenin öngördüğü şekilde oluşabilir. Bu metabolitlerin diyalizattaki düzeyleri kandaki
düzeylerinden yüksek olduğundan, diyalizatta bulunma nedenleri kandan difüzyonlarından
ziyade intraperitoneal metabolizmalarına bağlı olması muhtemeldir.
Bir hafta içinde İkodekstrin metabolitlerinin kararlı plazma düzeylerine ulaşılır ve uzun süreli
uygulamada plazma düzeyleri sabit kalır.
Eliminasyon:
İkodekstrinin eliminasyonuna renal atılımın katkısı azdır (emilen miktarın <%1 ila yaklaşık
%8’i arasında) ve rezidüel renal fonksiyon düzeyiyle doğrusal orantısaldır. Daha küçük boyutlu
İkodekstrin metabolitlerinin, özellikle DP2 ve DP3’ün peritoneal boşluğa eliminasyonu da
mümkündür (diyaliz yoluyla).
Hastalardaki karekteristik özellikler
Yaş, cinsiyet ve ırksal özelliklerin İkodekstrin ve metabolitlerinin farmakokinetik özellikleri
üzerindeki etkisi araştırılmamıştır.
5.3 Klinik öncesi güvenlilik verileri
Akut toksisite
Farelerde ve sıçanlarda yapılan akut i.v. ve i.p. çalışmalarda 2.000 mg / kg'a kadar olan dozlarda
hiçbir etki gösterilmemiştir.
Subkronik toksisite
Sıçanlara ve köpeklere 28 gün boyunca günde iki kez % 20 Ikodekstrin çözeltisinin i.p. yoldan
uygulanması, hedef organ veya doku toksisitesine neden olmamıştır. En önemli etki, sıvı
dengesinin dinamikleri üzerine olmuştur.
Mutajenik ve tümörijenik potansiyel
Mutajenite ile ilgili in vitro ve in vivo çalışmalar negatif sonuç vermiştir. Ürünle karsinojenisite
çalışmaları mümkün değildir, ancak molekülün kimyasal yapısı, farmakolojik etkisi olmaması,
hedef organ toksisitesinin olmayışı ve mutajenite çalışmalarındaki negatif sonuçlar göz önüne
alındığında ürünün karsinojenik etkilerinin olması muhtemel değildir.
12 / 16Üreme toksisitesi
Sıçanlarda yapılan üreme toksisitesi çalışması, ürünün fertilite veya embriyofetal gelişim
üzerinde hiçbir etkisi olmadığını göstermemiştir.
Karsinojenez, Mutajenite, Fertilitede Bozulma
İkodekstrin, in vitro bakteriyel hücre revers mutasyon testinde (Ames testi), in vitro memeli
hücresi kromozomal aberasyon testinde (CHO hücre testi) ve sıçanlarda in vivo mikronukleus
testinde genotoksik potansiyel göstermemiştir. Orijin ürün ya da İkodekstrinin karsinojen
potansiyelini araştırmak amacıyla uzun süreli hayvan çalışmaları yapılmamıştır. İkodekstrin,
yaygın bir gıda suplemanı olan maltodekstrinden türetilmektedir.
İlacın sıçan ve farelere sırasıyla dört ve iki hafta süreyle uygulandığı bir fertilite çalışmasında,
gebelik öncesi ve gebeliğin 17 gününe kadar günlük 1,5 g/kg’a kadar olan dozlarla (mg/m2
bazında insanlarda maruz kalınan dozun 1/3’ü) yüksek dozlama yapılan grupta kontrole kıyasla
parental erkeklerde hafifçe düşük epididimal ağırlıklar belirlenmiştir. Başka bir üreme organı
etkilenmediğinden ve tüm erkeklerde kanıtlanmış fertilite olduğundan bu bulgunun toksikolojik
önemi bilinmemektedir. Çalışma İkodekstrinle tedavinin çiftleşme performansı, fertilite,
doğum yanıtı, embryo-fetal sürvi ya da fötal büyüme ve gelişme üzerinde herhangi bir etkisinin
olmadığını göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum hidroksit (pH ayarı için)
Hidroklorik asit (pH ayarı için)
Enjeksiyonluk su
6.2. Geçimsizlikler
Eczacıya danışılmalıdır. Hekim tarafından ilaç eklemesi gerekli bulunulmuşsa, işlem aseptik
teknikle yapılmalıdır.
Ek ilaçlar hakkında tam bilgi almak amacıyla eklenen ilacın ürün bilgilerine bakılmalıdır.
ICONEFROL ile bazı ilaçlar geçimsiz olabilir:
- Potasyum eklenmesi
Diyaliz işleminin, hiperkalemiyi düzeltmek amacıyla yapılabilmesi nedeniyle Orijin
müstahzar çözeltilerine potasyum eklenmemiştir. Normal serum potasyum düzeylerinin ya
da hipokaleminin olduğu durumlarda şiddetli hipokalemiyi önlemek amacıyla, tedaviye
potasyum klorür (4 mEq/litre ye kadar konsantrasyonlarda) eklemek gerekebilir. Potasyum
klorür eklenmesi kararı serum potasyum düzeylerininin dikkatle değerlendirilmesinden
sonra hekim tarafından verilmelidir.
- İnsülin eklenmesi
ICONEFROL’e insülin eklenmesi son dönem böbrek yetmezliği için sürekli ayaktan
periton diyalizi tedavisi gören 6 insülin bağımlı diyabetik hastada değerlendirilmiştir.
İnsülinin periton boşluğundan absorbsiyonu ya da kan glukoz konsantrasyonunu kontrol
yeteneği üzerinde ICONEFROL’ün bir etkisi gözlenmemiştir (Bkz. Bölüm 4.5). Diyabetik
13 / 16hastalara ICONEFROL başlarken kan glukoz düzeylerinin uygun bir şekilde izlenmesi ve
gerekirse insülin dozajının ayarlanması gerekir (Bkz. Bölüm 4.4).
- Heparin eklenmesi
Heparinle etkileşimi araştıran herhangi bir insan çalışması yapılmamıştır. Yapılan in vitro
çalışmalar, ICONEFROL ile heparinin geçimsizliğine ilişkin bir kanıt sunmamaktadır.
- Antibiyotik eklenmesi
Antibiyotiklerle etkileşimi araştıran usulüne uygun herhangi bir klinik çalışma
bulunmamaktadır. ICONEFROL ile bazı antibiyotiklerin geçimliliğini araştıran in vitro
çalışmalarda bu antibiyotiklerin mimimum inhibitör konsantrasyonlarında (MIC) bir
değişiklik görülmemiştir: vankomisin, sefazolin, ampisilin, ampisilin/fluoksasilin,
seftazidim, gentamisin ve amfoterisin. Ancak kimyasal geçimsizlikleri nedeniyle
aminoglikozitlerle penisilinler karıştırılmamalıdır
6.3. Raf ömrü
24 ay.
6.4. Saklamaya yönelik özel tedbirler
25°C altındaki oda sıcaklığında saklanmalıdır. Berrak olmayan ve ambalajı bozulmuş çözeltiler
kullanılmamalıdır. Dış ambalajından çıkarıldıktan sonra ürün hemen kullanılmalıdır.
6.5. Ambalajın niteliği ve içeriği
2000 mL ve 2500 mL’lik PVC torbalarda ambalajlandıktan sonra dış torbalara koyulur.
2000 mL ve 2500 mL Çiftli Torba (boşaltma torbalı) + Mini kapaklı
2000 mL ve 2500 mL Tekli Torba (boşaltma torbasız)
6.6. Beşeri tıbbi üründen arta kalan maddelerin imhası ve diğer özel önlemler
Ürün tek kullanımlıktır; kullanımdan sonra torbada kalan çözelti atılmalıdır. Arta kalan
maddelerin imhası için özel bir yöntem önerilmemektedir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” ne uygun olarak imha edilmelidir.
Uygulamayla ilgili diğer özel önlemler:
Yöntemin başından sonuna kadar aseptik teknik kullanılmalıdır. Uygulamadaki rahatsızlığı
gidermek için uygulamadan hemen önce dış torbası içindeyken çözelti 37°C’ye kadar
ısıtılabilir.
Isıtma işlemi kuru hava kullanılarak yapılmalıdır, ideal olanı bunun için yapılmış olan ısıtıcıları
kullanmaktır. Konektörlerin kontaminasyonunu önlemek için suyun içinde ısıtılmamalıdır.
Ürün herhangi bir ilaç ilavesinden sonra hemen kullanılmalıdır.
Mini kapak (Povidon İyotlu):
Tanım
Bu ürün periton diyalizi tedavisinde kullanılan plastik bir kapaktır ve ara setini
kontaminasyondan korumak üzere povidon-iyot içerir.
14 / 16Kontrendikasyonlar
İyoda karşı bilinen alerjik reaksiyon öyküsü varsa bu ürünü kullanmayınız. Daha fazla bilgi için
doktorunuza başvurunuz.
Uyarılar
Aseptik teknik kullanınız. Sıvı yolunun herhangi bir kısmında kontaminasyon olması
peritonit ile sonuçlanabilir.
Ambalajı daha önceden açılmış, hasar görmüş veya lekelenmişse ya da iç kısımda bulunan
povidon-iyotlu sünger kuruysa kullanmayınız. Ürün kullanılmışsa atınız.
Oda sıcaklığında saklayınız. Aşırı ısıdan koruyunuz.
Bu ürün tek kullanımlıktır. Tek kullanımlık bir ürünün yeniden kullanılması veya yeniden
işlemden geçirilmesi, kontaminasyona ve ürünün işlevinin veya yapısal bütünlüğünün zarar
görmesine neden olabilir.
Çocukların göremeyeceği, erişemeyeceği yerlerde ve ambalajında saklayınız. Kazara yutulması
halinde, derhal doktorunuza danışınız.
Küçük peritoneal diyalizat dolum hacmi olan hastalarda, özellikle bebek ve çocuklarda, tiroid
fonksiyonunun izlenmesi tavsiye edilmektedir. İyot maruziyetini minimuma indirmek için,
klinik olarak mümkün olduğunda, bir sonraki dolum döngüsünü başlatmadan önce periton
boşluğundaki sıvıyı drenaj torbasına boşaltınız.
Diğer üreticilerden temin edilebilen pek çok diyaliz ürünü, Polifarma ekipmanı veya tek
kullanımlık ürünleriyle birlikte kullanılmaktadır. Bu ürünlerdeki değişkenlik, toleranslar,
mekanik kuvvet veya zaman zaman yapılabilecek değişiklikler Polifarma’nın kontrolü
dışındadır. Bundan dolayı Polifarma, başka üreticilerin diyaliz ürünlerinin, kendi ürünleri ile
kullanıldığında tatmin edici bir şekilde işleyeceğini garanti edemez.
Kullanım Talimatı
Dikkat: Aseptik teknik kullanınız.
1. Doktorunuz tarafından verilen talimatlara uyunuz. Bir yüz maskesi takınız. Ellerinizi
dezenfektan özelliği olan sabun ile yıkayıp tamamen kurutunuz. Ellerinize antiseptik
uygulayınız.
2. Mini kapak ambalajını düz bir yüzey üzerine yerleştiriniz ve ambalajın üst-uç kısmından
başlayarak Mini kapağı tamamen açığa çıkaracak şekilde aşağıya doğru açınız.
3. Mini kapağı ambalajından alınız.
4. Ara setin uç kısmını aşağıya doğru pozisyonda tutunuz. Mini kapağı dikkatlice kavrayıp
elinizle saat yönünde sıkarak iyice sabitlenene kadar ara seti üzerine (Şekle bakınız) derhal
yerleştiriniz. Not: Mini kapağı çok sıkmayınız.
15 / 165. Değişim sırasında, Mini kapağı saat yönünün tersine çevirerek ara seti bağlantısından
çıkarınız.
6. Yerel atık imha kılavuzları doğrultusunda atınız.
7. RUHSAT SAHİBİ
AROMA İLAÇ SANAYİ LTD. ŞTİ.
Vakıflar OSB Mahallesi
Sanayi Caddesi No:22/1 Kat:2
Ergene/ TEKİRDAĞ
Tel : 0282 675 10 06
Faks : 0282 675 14 05
8. RUHSAT NUMARASI(LARI)
2020/156
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12.07.2020
Ruhsat yenileme tarihi:
10. KÜB’ÜN YENİLENME TARİHİ
16 / 16