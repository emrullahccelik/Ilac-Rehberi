KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?”
1. BEŞERİ TIBBİ ÜRÜNÜN ADI
DaTSCAN Steril 74 MBq/mL enjeksiyonluk çözelti
2. KALİTATİF VE KANTİTATİF BİLEŞİM
Etkin madde:
Çözelti, referans zamanda, 74 MBq ioflupane (123I)/mL (0.07-0.13 mcg/mL ioflupane) içerir.
Her 5 ml tek dozluk flakon, referans zamanında, 370 MBq ioflupane (123I) (spesifik aktivite aralığı
2.5-4.5x1014 Bq/mmol) içerir.
Yardımcı Maddeler:
Bu ürün 39.5 g/L etanol içerir.
Yardımcı maddeler için 6.1.’e bakınız.
3. FARMASÖTİK FORM
Enjeksiyonluk çözelti
Berrak, renksiz çözelti
4. KLİNİK ÖZELLİKLER
4.1. Terapötik endikasyonlar
Bu ürün sadece tanı amaçlı kullanım içindir.
DaTSCAN, striatumdaki fonksiyonel dopaminerjik nöron terminallerindeki kayıplarını saptamak
için endikedir:
 Klinik olarak kesinleşmemiş Parkinson benzeri sendromları (örneğin, erken dönem
semptomları) olan erişkin hastalarda, esansiyel tremorun, idiyopatik parkinson hastalığı,
çoklu sistem atrofisi ve progresif supranükleer palsi ile ilişkili parkinson sendromlarından
ayırt edilmesine yardımcı olmak için,
 Erişkin hastalarda, Lewy cisimcikli olası demans ile Alzheimer hastalığı arasındaki ayırıcı
tanıya yardımcı olmak üzere,
kullanılır.
DaTSCAN, Lewy cisimcikli demans ile parkinson hastalığına bağlı demans arasındaki farklılığı
ayırt edemez.
4.2. Pozoloji ve uygulama şekli
Uygulama öncesinde uygun resüsitasyon gereçleri hazır bulundurulmalıdır.
DaTSCAN, sadece, hareket bozuklukları ve/veya demans yönetiminde deneyimli doktorlar
tarafından refere edilen erişkin hastalarda kullanılmalıdır. DaTSCAN, sadece, radyonüklidlerin
1kullanımı ve uygulanması için ilgili resmi makamlarca yetkilendirilmiş kliniklerde ve kalifiye
kişilerce kullanılmalıdır.
Pozoloji, uygulama sıklığı ve süresi:
Klinik etkililik, 111-185 MBq aralığında gösterilmiştir. 185 MBq’i aşmayınız ve aktivite 110
MBq’in altında ise kullanmayınız.
Hastalara, tiroidin aldığı radyoaktif iyot miktarını en aza indirmek için, enjeksiyon öncesinde
mutlaka tiroid bloke edici uygun tedavi yapılmalıdır (örneğin, DaTSCAN enjeksiyonundan 1-4 saat
önce, yaklaşık 120 mg oral potasyum iyodür uygulaması).
Uygulama şekli:
İntravenöz kullanım içindir.
DaTSCAN, sulandırılmadan kullanılmalıdır. Uygulama sırasında enjeksiyon yerinde oluşabilecek
ağrıyı en aza indirmek için, bir kol veninden yavaş intravenöz enjeksiyon (15-20 saniyeden daha
kısa sürede olmamak üzere) yapılması önerilir.
SPECT görüntüleme, enjeksiyondan sonraki 3-6 saat arasında yapılmalıdır. Görüntüler, yüksek
çözünürlüklü bir kolimatöre sabitlenmiş bir gama kamera kullanılarak elde edilmeli ve 159 keV
fotopik ve bir ± %10 enerji penceresi kullanılarak kalibre edilmelidir. Angular örnekleme, tercihen,
360 derece boyunca 120 görüntünün altında olmamalıdır. Yüksek çözünürlüklü kolimatörler için
rotasyon çapı sabit olmalı ve mümkün olduğu kadar küçük olarak düzenlenmelidir (tipik olarak 11-
15 cm). Striatal phantom ile yapılmış olan deneysel çalışmalar, optimal görüntülerin, halen
kullanılmakta olan sistemler için, 3.5-4.5 mm piksel büyüklüğünü sağlamak üzere seçilmiş matriks
boyutu ve zum faktörleri ile elde edildiğini düşündürmektedir. Optimal görüntülemeler için en az
500k sayımı toplanmalıdır. Normal görüntüler, eşit yoğunluktaki iki simetrik hilal biçiminde alanla
karakterizedir. Anormal görüntüler ya asimetriktir veya simetrik olmakla birlikte yoğunluklar
birbirine eşit değildir ve/veya hilal şekli kaybolmuştur.
Özel popülasyonlara ilişkin ek bilgiler:
Böbrek/Karaciğer yetmezliği:
Önemli renal veya karaciğer bozukluğu olan hastalarda formal çalışmalar yürütülmemiştir.
Herhangi bir veri mevcut değildir (bkz. 4.4). DaTSCAN böbrek yoluyla atılır ve ileri
derecede böbrek yetmezliği olan hastalarda radyasyona maruz kalma durumu artabilir ve
DaTSCAN görüntüleri değişebilir. Orta veya şiddetli karaciğer veya böbrek yetmezliği varsa
dikkatli kullanılmalıdır.
Pediyatrik popülasyon:
0-18 yaş arasındaki çocuklarda DaTSCAN’in güvenliliği ve etkililiği belirlenmemiştir. Hiç
bir veri mevcut değildir.
Geriyatrik popülasyon:
DaTSCAN ile yapılan klinik araştırmalar 90 yaşına kadar olan hastaları kapsamıştır.
Endikasyon yaşlı hastalardaki kullanımı kapsar.
4.3. Kontrendikasyonlar
 Etkin madde veya yardımcı maddelerden herhangi birine karşı hipersensitivite.
 Gebelik (bkz. 4.6)
24.4. Özel kullanım uyarıları ve önlemleri
RADYOFARMASÖTİKLER SADECE NÜKLEER TIP UZMANLARI TARAFINDAN
NÜKLEER TIP MERKEZLERİNDE UYGULANIR.
Radyofarmasötiklerin kabulü, saklanması, kullanılması, nakliyesi ve atık işlemleri özel mevzuatına
uygun olmalı ve gerekli izinler bulunmalıdır.
Eğer hipersensitivite reaksiyonları ortaya çıkarsa, ilacın uygulanması derhal durdurulmalı ve eğer
gerekli ise, intravenöz tedavi başlatılmalıdır. Hayat kurtarıcı ilaçlar ve ekipman (örneğin,
endotrakeal tüp ve ventilatör) hazır bulundurulmalıdır.
İyonize radyasyona maruziyet, her bir hasta için, olası yararlar da esas alınarak gerekçelendirilebilir
olmalıdır. Uygulanan aktivite, hedeflenen diyagnostik sonucun elde edilmesi için gerekli olan en
düşük dozu sağlamalıdır.
Önemli renal veya hepatik yetmezliği olan hastalarda formal çalışmalar yürütülmemiştir. Veri
bulunmadığı için, DaTSCAN, orta-şiddetli derecedeki renal veya hepatik bozuklukları olan
hastalarda önerilmez.
Bu ilaç, 197 mg/doza kadar miktarlarda 39.5 g/l (%5 hacim) etanol (alkol) içerir. Bu miktar, 5 ml
bira veya 2 ml şaraba karşılık gelir. Alkol bağımlılığı olanlar için zararlı olabilir. Hamile veya
emziren kadınlar, çocuklar ve karaciğer hastalığı ya da epilepsi gibi yüksek risk grubundaki hastalar
için dikkate alınmalıdır.
DaTSCAN Görüntülerinin Yorumlanması
DaTSCAN görüntüleri striatanın görünümüne göre görsel olarak yorumlanır.
Yeniden oluşturulan görüntülerin görsel yorumlama için en uygun sunumu, ön komissür-arka
komissür (AC-PC) çizgisine paralel transaksiyel dilimlerdir. Bir görüntünün normal mi yoksa
anormal mi olduğunun belirlenmesi, striatal sinyalin kapsamı (şekliyle belirtildiği gibi) ve
yoğunluğu (arka plana göre) değerlendirilerek yapılır.
Normal görüntüler eşit yoğunlukta iki simetrik hilal şekilli alanla karakterize edilir. Anormal
görüntüler asimetrik veya, eşit olmayan veya azaltılmış yoğunluk ve/veya hilal şekli kaybıyla
simetriktir.
Ek olarak, görsel yorumlama, striatumdaki DaTSCAN alımının bir referans bölgedeki alımla
karşılaştırıldığı ve oranların yaşa göre ayarlanmış sağlıklı deneklerin veri tabanıyla karşılaştırıldığı
CE işaretli yazılım kullanılarak yarı niceliksel değerlendirme ile desteklenebilir. Sol/sağ striatum
DaTSCAN alımı (simetri) veya kaudat/putamen alımı gibi oranların değerlendirilmesi görüntü
değerlendirmesine daha fazla yardımcı olabilir.
Yarı niceliksel yöntemler kullanılırken aşağıdaki önlemler alınmalıdır:
 Yarı niceliklendirme yalnızca görsel değerlendirmeye yardımcı olarak kullanılmalıdır.
 Yalnızca CE işaretli yazılım kullanılmalıdır.
 Kullanıcılar, üretici tarafından CE işaretli yazılımın kullanımı konusunda eğitilmeli ve
görüntü edinme, yeniden oluşturma ve değerlendirme için EANM uygulama yönergelerini
takip etmelidir.
 Okuyucular taramayı görsel olarak yorumlamalı ve ardından niceliksel süreç için kalite
kontrolleri de dahil olmak üzere üreticinin talimatlarına göre yarı niceliksel analizi
gerçekleştirmelidir.
o Striatumdaki alımı referans bölgedeki alımla karşılaştırmak için ROI/VOI teknikleri
kullanılmalıdır.
3o Striatal bağlanmada yaşa göre beklenen azalmanın hesaba katılması için yaşa göre
ayarlanmış sağlıklı denekler veri tabanıyla karşılaştırma yapılması önerilir.
o Kullanılan yeniden yapılandırma ve filtre ayarları (zayıflama düzeltmesi dahil) yarı
niceliksel değerleri etkileyebilir. CE işaretli yazılımın üreticisi tarafından önerilen
yeniden yapılandırma ve filtre ayarları takip edilmeli ve sağlıklı denekler
veritabanının yarı nicelikselleştirilmesi için kullanılanlarla eşleşmelidir.
o SBR (striatal bağlanma oranı) ile ölçülen striatal sinyalin yoğunluğu ve asimetri ve
kaudatın putamen oranına oranı, görsel değerlendirme parametrelerine karşılık gelen
objektif sayısal değerler sağlar ve okunması zor vakalarda yardımcı olabilir.
o Yarı niceliksel değerler görsel yorumlamayla tutarsızsa, tarama ROI'lerin/VOI'lerin
uygun yerleşimi, doğru görüntü yönelimi ve görüntü edinimi ve zayıflama
düzeltmesi için uygun parametreler açısından değerlendirilmelidir. Bazı yazılım
paketleri operatöre bağlı değişkenliği azaltmak için bu süreçleri destekleyebilir.
o Nihai değerlendirmede her zaman hem görsel görünüm hem de yarı niceliksel
sonuçlar dikkate alınmalıdır.
Yarı niceliklendirme yalnızca görsel değerlendirmeye yardımcı olarak kullanılmalıdır
4.5. Diğer tıbbi ürünler ile etkileşimler ve diğer etkileşim şekilleri
İnsanlarda etkileşim çalışmaları yürütülmemiştir.
Ioflupane, dopamin taşıyıcısına bağlanır. Dopamin taşıyıcısına yüksek afinite ile bağlanan ilaçlar,
DaTSCAN tanısı ile etkileşebilir. Bu ilaçlar arasında amfetamin, benzatropin, bupropion, kokain,
mazindol, metilfenidat, fentermin ve sertralin bulunur.
Klinik çalışmalar sırasında DaTSCAN görüntülemesi ile etkileşmediği gösterilen ilaçlar arasında,
amantadin, triheksifenidil, budipin, levodopa, metoprolol, primidon, propranolol ve selejilin
bulunur. Postsinaptik dopamin reseptörleri üzerinde etkili olan dopamin agonistleri ve
antagonistlerinin DaTSCAN görüntülemesi ile etkileşmesi beklenmez ve gerekiyorsa kullanımlarına
devam edilebilir. Hayvan çalışmalarında DaTSCAN görüntüleme ile etkileşmediği gösterilen ilaçlar
arasında pergolide bulunur.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması yürütülmemiştir.
Pediyatrik popülasyon :
Pediyatrik popülasyona ilişkin etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: X
DaTSCAN gebelik döneminde uygulandığı takdirde ciddi doğum kusurlarına yol açtığından
şüphelenilmektedir.
DaTSCAN gebelik döneminde kontrendikedir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli olan kadınlara radyoaktif ilaç verilmesi gerekli olduğunda, hastanın
gebelik durumu mutlaka araştırılmalıdır. Bir menstrüasyon periyodunu atlamış olan kadın, aksi
kanıtlanıncaya kadar gebe olarak kabul edilmelidir. Belirsizlik halinde radyasyon maruziyetinin,
tatmin edici bir görüntü elde etmeyi sağlayacak minimum düzeyde olması çok önemlidir. Bu
durumlarda iyonize radyasyon içermeyen alternatif tekniklerin kullanılması düşünülmelidir.
4Gebelik dönemi
Bu ilaçla, hayvan üreme toksisitesi çalışmaları yürütülmemiştir. Gebe kadına uygulanan
radyonüklid işlemleri, aynı zamanda, radyasyon dozlarının fetüse de uygulandığı anlamına gelir.
185 MBq ioflupane (123I) uygulanması, 3.0 mGy dozun uterusa absorpsiyonu ile sonuçlanır.
DaTSCAN gebelikte kontrendikedir (bkz. Bölüm 4.3).
Laktasyon dönemi
Ioflupane’ın (123I) insan sütüne geçip geçmediği bilinmemektedir. Emziren bir kadına radyoaktif bir
ilaç verilmeden önce, anne sütüne radyoaktivite salgılanacağı dikkate alınarak, bu tetkikin emzirme
dönemi bitinceye kadar ertelenip ertelenemeyeceği ve en uygun radyofarmasötiğin seçilip
seçilmediği değerlendirilmelidir. Eğer uygulama gerekli görülürse, emzirme 3 gün boyunca
kesilmeli ve yerine uygun mama verilmelidir. Bu süre içinde anne sütü düzenli aralıklarla sağılmalı
ve sağılan süt atılmalıdır.
Üreme yeteneği/ Fertilite
Fertilite çalışması yürütülmemiştir. Herhangi bir veri mevcut değildir.
4.7. Araç ve makine kullanımı üzerindeki etkiler
DaTSCAN, araç ve makine kullanımı yeteneği üzerinde bilinen bir etkisi yoktur.
4.8. İstenmeyen etkiler
Güvenlilik profilinin özeti
DaTSCAN ile ilgili aşağıdaki istenmeyen etkiler görülebilir:
Advers reaksiyonların çizelgeli özeti
Advers reaksiyonların sıklıkları şu şekilde tanımlanır: çok yaygın (≥ 1/10); yaygın (≥ 1/100 ila <
1/10); yaygın olmayan (≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (<
1/10.000), bilinmiyor (eldeki verilerden hareketle tahmin edilemiyor). Her sıklık grubunda
istenmeyen etkiler giderek azalan ciddiyete göre sıralanmıştır.
Bağışıklık sistemi hastalıkları
Bilinmiyor: Hipersensitivite
Metabolizma ve beslenme hastalıkları
Yaygın olmayan: İştah artması
Sinir sistemi hastalıkları
Yaygın: Baş ağrısı
Yaygın olmayan: Baş dönmesi, formikasyon (parestezi), disguzi
Kulak ve iç kulak hastalıkları
Yaygın olmayan: Vertigo
Deri ve deri altı doku hastalıkları
Bilinmiyor: Eritem, kaşıntı, döküntü, ürtiker, hiperhidroz
Solunum, göğüs ve mediastinal hastalıklar
Bilinmiyor: Dispne
5Gastrointestinal hastalıkları
Yaygın olmayan: Bulantı, ağız kuruluğu
Bilinmiyor: Kusma
Vasküler hastalıklar
Bilinmiyor: Kan basıncı düşmesi
Genel bozukluklar ve uygulama bölgesine ilişkin hastalıkları
Yaygın olmayan: Enjeksiyon bölgesinde ağrı (küçük venlere yapılan uygulama sonrasında
yoğun ağrı ya da yanma hissi)
Bilinmiyor: Sıcak basması
İyonize radyasyona maruziyet, kanser indüksiyonu ile ve kalıtsal defektlerin gelişme potansiyeli ile
bağlantılıdır. Maksimum önerilen aktivite olan 185 MBq verildiğinde etkili doz 4.63 mSv
olduğundan, bu advers olayların görülme olasılığının düşük olması beklenir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta: tüfam@titck.gov.tr; tel: 0 800
314 00 08; faks: 0 312 218 35 99).
4.9. Doz aşımı ve tedavisi
Radyoaktivitenin doz aşımı durumlarında, hastanın aldığı radyasyon dozunun en aza indirilmesi
için, hastanın idrara ve defekasyona sık çıkması sağlanmalıdır. Bu sırada hastadan elimine edilen
radyoaktivite ile kontaminasyondan kaçınmak için önlem alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
ATC kodu : V09AB03
Farmakoterapötik grup : Diagnostik radyofarmasötik, santral sinir sistemi
Enjekte edilen düşük ioflupane miktarlarına bağlı olarak, önerilen dozlarda intravenöz DaTSCAN
enjeksiyonundan sonra farmakolojik etkiler beklenmez.
Ioflupane bir kokain analoğudur. Hayvanlarda yapılan çalışmalar, ioflupanın yüksek afinite ile
presinaptik dopamin taşıyıcısına bağlandığını göstermiştir. Böylece radyoaktif işaretli ioflupane
(123I), dopaminerjik nigrostriatal nöronların bütünlüğünü incelemek için, bir “yerini tutucu sonlanım
noktası” (surrogate marker) olarak kullanılabilir. Ioflupane, aynı zamanda, 5-HT nöronlarındaki
seretonin taşıyıcısına da bağlanır, ancak bağlanma afinitesi yaklaşık 10 kat daha düşüktür.
Esansiyel tremor dışındaki tremor tipleri ile ilgili bir deneyim yoktur.
6Lewy cisimcikli demans hastalarında yürütülen klinik çalışmalar
288 hastada yapılan bir pivotal klinik çalışmada, Lewy cisimcikli demans (DLB) hastası olan 144,
Alzheimer hastası olan 124, vasküler demansı olan 9 veya diğer sınıfındaki 11 hasta incelenmiştir.
DaTSCAN görüntülerinin bağımsız, körlenmiş görsel değerlendirmesinin sonuçları, demans
türlerinin tanısı ve tedavisinde tecrübeli doktorlar tarafından koyulan klinik tanılarla
karşılaştırılmıştır. İlgili demans grupları için klinik sınıflamalar, standardize ve kapsamlı klinik ve
nöropsikiyatrik değerlendirmelere dayanmıştır. Olası DLB’yi, non-DLB’den ayırmak için
DaTSCAN sensitivite değerleri %75.0-%80.2, spesifite değerleri ise %88.6-%91.4 aralığında
olmuştur. Pozitif öngörü değerleri (prediktif değer) %78.9-%84.4 ve negatif öngörü değerleri
%86.1-%88.7 arasında bulunmuştur. Muhtemel (possible) ve olası (probable) DLB hastaları ile non-
DLB hastalarının karşılaştırıldığı analizlerde, muhtemel DLB hastaları da non-DLB hastaları olarak
dahil edildiğinde, DaTSCAN sensitivitesi için %75.0-%80.2, spesifitesi için ise %81.3-%83.9
değerleri gösterilmiştir. Muhtemel DLB hastaları DLB hastaları olarak dahil edildiğinde ise,
DaTSCAN sensitivite değerleri %60.6-%63.4 arasında, spesifite değerleri ise %88.6-%91.4
arasında olmuştur.
5.2. Farmakokinetik özellikler
Genel özellikler
Emilim:
İntravenöz kullanım içindir.
Dağılım:
Ioflupane (123I), intravenöz enjeksiyondan sonra hızla kandan temizlenir. Enjeksiyondan 5 dakika
sonra uygulanan aktivitenin sadece %5’i tam kanda kalır. Beyine geçiş hızlıdır, enjeksiyondan 10
dakika sonra, enjekte edilen aktivitenin yaklaşık %7’sine ulaşır ve 5 saat sonra %3’üne azalır. Tüm
beyin aktivitesinin yaklaşık %30’unun striatal tutuluma dayandığı kabul edilir.
Eliminasyon:
Enjeksiyondan sonra 48. saatte, enjekte edilen radyoaktivitenin yaklaşık %60’ı idrarla atılır, fekal
ekskresyon yaklaşık %14 olarak hesaplanmıştır.
5.3. Klinik öncesi güvenlilik verileri
Güvenlilik farmakolojisi, tek ve tekrarlı doz toksisitesi ve genotoksisiteyi kapsayan geleneksel
çalışmalara dayalı klinik dışı veriler, ioflupanın insanlar üzerinde özel bir tehlike oluşturduğunu
göstermemiştir.
Ioflupane için, üreme toksisitesi ve karsinojenik potansiyeli üzerinde çalışmalar yürütülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Asetik asit
Sodyum asetat
Etanol
Enjeksiyonluk su
76.2 Geçimsizlikler
Uygulanabilir değildir.
6.3. Raf ömrü
Etiketi üzerinde yazılı olan aktivite referans zamanından itibaren 20 saat
6.4 Saklamaya yönelik özel tedbirler
25ºC’nin altında saklayınız. Dondurmayınız.
6.5 Ambalajın niteliği ve içeriği
10 ml renksiz cam bir flakon içinde 5 ml çözeltidir. Cam şişe, kauçuk bir kapak ile kapanmış ve
metal kapüşonla kaplanmıştır.
Ambalaj, 1 şişe içerir.
6.6 Tıbbi üründen arta kalan maddelerin imhası ve diğer özel önlemler
Tüm kullanılmayan ürün veya atık radyoaktif maddeler, “Tıbbi Atıkların Kontrolü Yönetmeliği”,
“Radyoaktif Madde Kullanımından Oluşan Atıklara İlişkin Yönetmelik” ve “Ambalaj Atıklarının
Kontrolü Yönetmeliği” kurallarına uygun olarak bertaraf edilmelidir.
Radyoaktif materyalin işlem görmesi hakkındaki normal güvenlik önlemleri alınmalıdır.
Kullanımdan sonra radyofarmasötiğin hazırlanması ve uygulanmasında kullanılan tüm materyal,
kullanılmayan materyal ve kapları da dahil olmak üzere, dekontamine edilmeli veya radyoaktif atık
olarak değerlendirilmeli ve mevzuata uygun şekilde imha edilmelidir.
7. RUHSAT SAHİBİ
Medicheck Nükleer Ürünler Sanayi ve Ticaret A.Ş.
Ali Paşa Mahallesi Sadi Sokağı No: 34-1
Silivri-İstanbul
Tel: 0090(212) 716 53 45
Faks: 0090(212) 716 53 51
8. RUHSAT NUMARASI
2018/159
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 21/03/2018
Ruhsat yenileme tarihi:
10. KÜB’ÜN YENİLENME TARİHİ:
811. DOZİMETRE
İyot-123’ün fiziksel yarılanma ömrü 13.2 saattir. Gamma ışını emisyonuyla, başlıca, 159 keV enerji
ve 27 keV X-ışını ile bozunur.
İntravenöz ioflupane (123I) enjeksiyonu sonrasında, ortalama bir erişkin hastada (70 kg) absorbe
edildiği tahmin edilen dozlar aşağıda listelenmiştir. Değerler, 4.8 saatlik aralıklarla mesane
boşalması olduğu ve uygun tiroid blokajı (iyot-123 bilinen bir Auger elektron vericisidir) yapıldığı
varsayılarak hesaplanmıştır. Dozun uygulanmasından sonra radyasyon maruziyetini en aza indirmek
için mesanenin sık sık boşaltılması önerilir.
Hedef Organ Absorbe edilen radyasyon dozu
(Gy/MBq)
Adrenal 17
Kemik yüzeyi 15
Beyin 16
Meme 7.3
Safra kesesi duvarı 44
Gastrointestinal sistem
Mide duvarı 12
İnce bağırsak duvarı 26
Kolon duvarı 59
Kalın bağırsak üst kısmı 57
Kalın bağırsak alt kısmı 62
Kalp duvarı 32
Böbrekler 13
Karaciğer 85
Akciğerler 42
Kaslar 8
Yemek borusu 9
Overler 18
Pankreas 17
Kırmızı kemik iliği 9
Tükürük Bezleri 41
Deri 5
Dalak 26
Testisler 6
Timus 9
Tiroid 6
Mesane duvarı 35
Uterus 14
Kalan Organlar 10
Efektif doz (Sv/MBq) 25
9185 MBq DaTSCAN enjeksiyonunun sağladığı etkili doz 4.63 mSv’dir (70 kg ağırlığında bir kişi
için). Yukarıdaki veriler normal farmakokinetik davranışlar içinde geçerlidir. Renal veya hepatik
fonksiyon bozukluklarında, etkili doz ve organlara dağılan radyasyon dozları artabilir.
12 RADYOFARMASÖTİKLERİN HAZIRLANMASINA YÖNELİK TALİMATLAR
Kullanılmamış ürünlerin veya atık maddelerin imhası ulusal mevzuatla uyumlu olmalıdır. Bölüm
6.6’ya da bakınız.
10