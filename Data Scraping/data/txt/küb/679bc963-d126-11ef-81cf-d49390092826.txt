KISA ÜRÜN BİLGİSİ
1. BEŞERİ TIBBİ ÜRÜNÜN ADI
YOMESAN 500 mg tablet
2. KALİTATİF VE KANTİTATİF BİLEŞİM
Etkin madde:
niklozamid …………………….500 mg
Yardımcı maddeler:
sodyum lauril sülfat …………...5 mg
sodyum sakarin ………………..0.5 mg
Yardımcı maddelerin tam listesi için 6.1’e bakınız.
3. FARMASÖTİK FORM
Tablet
Gri - sarı tablet (çiğnenebilir)
4. KLİNİK ÖZELLİKLER
4.1- Terapötik endikasyonlar
YOMESAN, yetişkinler ve çocuklarda aşağıda belirtilen tenya enfeksiyonlarının
tedavisinde endikedir:
- Taenia saginata (sığır tenyası),
- Taenia solium (domuz tenyası),
- Diphyllobothrium latum (balık tenyası),
- Hymenolepsis nana (cüce tenya).
4.2- Pozoloji ve uygulama şekli
Pozoloji / uygulama sıklığı ve süresi:
Günlük tabletler (çiğnenebilir)
Enfeksiyonlar Hasta grubu
1. gün 2. ile 7. günler arası
6 yaş üstü çocuklar ve 4 tablet Geçerli değildir.
Taenia saginata erişkinler (çiğnenebilir)
Taenia solium 2 ve 6 yaş arası çocuklar 2 tablet Geçerli değildir.
(çiğnenebilir)
Diphyllobothrium
latum 2 yaşın altındaki çocuklar 1 tablet Geçerli değildir.
(çiğnenebilir)
6 yaş üstü çocuklar ve 4 tablet Her gün 2 tablet
erişkinler (çiğnenebilir) (çiğnenebilir)
2 ve 6 yaş arası çocuklar 2 tablet Her gün 1 tablet
Hymenolepis nana
(çiğnenebilir) (çiğnenebilir)
2 yaşın altındaki çocuklar 1 tablet Her gün 1/2 tablet
(çiğnenebilir) (çiğnenebilir)
1/6Uygulama şekli:
Oral kullanım içindir.
Günlük doz, kahvaltıdan sonra ve bir defada alınır.
Hoş bir tadı olan (vanilya aromalı) tabletler (çiğnenebilir) ağızda iyice çiğnenip, az
miktarda suyla yutulmalıdır. Tabletler ayrıca su içinde eritilerek de alınabilir.
Tenya enfeksiyonunda fazla miktarda oluşan intestinal mukusun eliminasyonu, ilacın
mukus altına yerleşmiş tenyalara daha kolay ulaşmasını sağlayan asitli meyve sularının
içilmesiyle arttırılabilir.
YOMESAN kullanılmadan önce konstipasyon tedavi edilmelidir. Özel bir diyete gerek
yoktur.
Tedaviyi takiben, tenyaların hızla ve tek parça halinde atılması gerekli görülürse,
YOMESAN uygulamasından 2 saat sonra ( ya da Hymenolepis nana söz konusuysa, son
dozdan sonra) güçlü bir salin purgatifi (Örn: Sodyum sülfat, magnezyum sülfat)
verilmelidir. Bu, diyare benzeri dışkıya ve parazitin atılmasına yol açar. Eğer atılmazsa,
tenya takip eden günlerde parçalar halinde görülecektir. Sindirim, güçlü boşaltmadan
sonra bile tenyanın kafasının her zaman dışkıda yer almamasına sebep olabilir. Domuz
tenyası enfeksiyonlarında, güçlü bir purgatif kullanımı zorunludur.
Özel popülasyonlara ilişkin ek bilgiler:
Böbrek/Karaciğer yetmezliği:
Niklozamid, gastrointestinal kanaldan neredeyse hiç emilmez ve normal böbrek ve
karaciğer fonksiyonunu etkilemez. Bu nedenle böbrek ve karaciğer yetmezliği
durumlarında doz ayarlaması gerekli değildir.
Pediyatrik popülasyon:
Küçük çocuklarda, tabletler (çiğnenebilir) iyice ufalanıp ince bir macun haline getirilmeli
ve az miktarda suyla verilmelidir.
Geriyatrik popülasyon:
Yaşlılardaki doz rejiminin erişkin hastalar için önerilen dozlardan farklı olmasını
gerektiren herhangi bir veri mevcut değildir.
4.3 Kontrendikasyonlar
Niklozamide ya da yardımcı maddelere karşı aşırı duyarlılık.
4.4 Özel kullanım uyarıları ve önlemleri
YOMESAN, bağırsakta bulunan tenyalara karşı etkilidir. Dolayısıyla, bağırsak dışındaki
doku içine yerleşen, T. solium ve E. multilocularis veya E. granulosus sestod larvalarının
(kistlerinin) neden olduğu sistiserkoz ya da ekinokokkoz üzerinde herhangi bir etkisi
yoktur.
Domuz tenyası enfeksiyonlarında, güçlü bir purgatif kullanımı zorunludur. Domuz tenyası
enfeksiyonu (Taenia solium) vakalarında söz konusu olan sistiserkoz riskinden önerilen
güçlü boşaltma yoluyla kaçınılır. Amaç, olgunlaşmış yumurtaları içeren tenya
2/6segmentlerinin alt kısımlarını olabildiğince hızlı biçimde atmaktır. Bu, yumurtaların daha
sonra, yetersiz hijyenden dolayı, hastanın parmaklarına ve oradan da ağzına taşınıp burada
sistiserkoza yol açmasını önler.
Eğer YOMESAN ile tedaviden sonra, güçlü boşaltma gerçekleştirilmezse, tedavinin
bitiminden sonra yaklaşık 2 gün süreyle dışkıda tenya segmentleri görülmeye devam
edebilir. Bu süreden sonra artık dışkıda segment ve yumurta görülmemelidir. Eğer hasta
Taenia saginata veya Taenia solium ile tekrar enfekte olursa, 3 ay geçmeden dışkıda
tenya segmenti ya da yumurtası görülmeyecektir.
Yalnızca Hymenolepis nana enfeksiyonlarında, yaklaşık 14 günlük kontrol süresi gerekir,
çünkü hayatta kalan herhangi bir skoleks çabucak rejenere olup olgun tenyalar oluşturur
ve bu da sadece yaklaşık 10 gün sonra dışkıda tekrar yumurta üremesine yol açar.
YOMESAN her dozunda 1 mmol (23 mg)’dan daha az sodyum ihtiva eder; yani esasında
“sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
Niklozamid absorbsiyonunu arttırabilecek alkol içinde çözünebilir. Bu nedenle,
YOMESAN alkol içeren içecekler ile birlikte kullanılmamalıdır.
4.6 Gebelik ve laktasyon
Genel tavsiye: Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon):
Hayvanlar üzerinde yapılan üreme çalışmaları fetüs üzerinde bir risk teşkil etmemiş ve
gebe kadınlarda yeterli veya iyi-kontrollü çalışmalar gerçekleşmemiştir. Niklozamid
tedavisi süresince (kısa süreli, tek doz ve en fazla 7 gün) yeterli ve iyi bir doğum kontrolü
uygulamasının gerekliliği yoktur.
Gebelik dönemi:
Niklozamid için, gebelerde maruz kalmaya ilişkin klinik veri mevcut değildir. Hayvanlar
üzerinde yapılan çalışmalar, gebelik / embriyonal / fetal gelişim / doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. kısım 5.3).
Gebe kadınlara verilirken tedbirli olunmalıdır.
YOMESAN, gebelik sırasında, özellikle ilk trimesterde risk-yarar oranı göz önüne
alınarak kullanılmalıdır.
Laktasyon dönemi:
YOMESAN’ın anne sütüne geçip geçmediği bilinmemektedir; tedavi süresince
emzirmeye geçici olarak ara verilmesi önerilebilir. Bununla birlikte, emziren annelerde
hekim tarafından yapılacak risk-yarar değerlendirmesi sonrasında kullanılmalıdır.
3/6Üreme yeteneği / Fertilite:
Hayvanlarda yapılan araştırmalar, herhangi bir embriyotoksik ya da teratojenik aktivite
bulgusu ortaya koymamıştır.
4.7 Araç ve makine kullanımı üzerindeki etkiler
YOMESAN, MSS reaksiyonlarına bağlı olarak hastanın araba sürme veya makine
kullanma yeteneğini bozabilir (bkz. 4.8 İstenmeyen etkiler).
4.8 İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Aşağıda listelenen advers ilaç reaksiyonları spontan raporlara dayanmaktadır ve bu
nedenle sıklıkları bilinmemektedir.
Bağışıklık sistemi hastalıkları
Bilinmiyor: Alerjik reaksiyonlar (örn. eritem, kaşıntı ve eksantem), anafilaktik
reaksiyonlar ve anafilaktik şok
Sinir sistemi hastalıkları
Bilinmiyor: Baş dönmesi (denge kaybı)
Vasküler hastalıkları
Bilinmiyor: Siyanoz
Gastrointestinal hastalıklar
Bilinmiyor: Bulantı, kusma, mide ve karın ağrısı, öğürme ve diyare
Deri ve deri altı dokusu hastalıkları
Bilinmiyor: Kızarıklık, pruritis, aşırı terleme
Genel bozukluklar ve uygulama bölgesine ilişkin hastalıklar
Bilinmiyor: İyi hissetmeme (yorgunluk)
Tavsiye edilen dozajda, niklozamid genellikle iyi tolere edilir. Niklozamid tedavisi ile
ilişkili advers etkiler, genellikle geçicidir; hafif - orta şiddettedir, ilacın kesilmesini
gerektirmez.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35
99).
4.9 Doz aşımı ve tedavisi
Doz aşımı vakası bildirilmemiştir.
4/65. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Salisilik asit türevleri
ATC kodu: P02DA01
Etki mekanizması
YOMESAN, tenyanın skoleksi (baş kısmı) ile doğrudan temas yoluyla lokal olarak etki
etmektedir. Mikronize kristaller temas yüzeyini arttırır ve özel etkinlik sağlar.
Niklozamid parazitin mitokondrisindeki oksidatif fosforilasyonu inhibe eder ve bu da
skoleksin ve skoleks ile bitişik segmentlerin ölmesine yol açar. Böylece segment zinciri
bağını kaybeder ve bağırsak hareketi sırasında ya bütün olarak ya da ayrı ayrı küçük
kısımlar halinde bağırsaktan atılır.
5.2 Farmakokinetik özellikler
Emilim:
Niklozamid, oral uygulamayı takiben, hemen hemen hiç absorbe olmaz.
Dağılım:
Niklozamid hemen hemen hiç absorbe olmadığı için geçerli değildir.
Biyotransformasyon:
Niklozamid hemen hemen hiç absorbe olmadığı için geçerli değildir.
Eliminasyon:
Niklozamid feçesle atılır.
Doğrusallık/doğrusal olmayan durum:
Niklozamid hemen hemen hiç absorbe olmadığı için geçerli değildir.
5.3 Klinik öncesi güvenlilik verileri
Terapötik kullanımdaki sistemik toksisite, genotoksisite ve üreme toksisitesi
(embriyotoksisite) çalışmalarına dayanan klinik olmayan veriler, insanlar üzerinde özel
bir tehlike belirtmemektedir.
Niklozamid ile karsinojenite çalışmaları yapılmamıştır. Niklozamidin etanolamin tuzu ile
sıçanlarda ve farelerde yapılan çalışmalar karsinojenik bir potansiyel göstermemiştir.
5/66. FARMASÖTİK ÖZELLİKLER
6.1 Yardımcı maddelerin listesi
Mısır Nişastası
Talk
Sodyum Lauril Sülfat
Povidon 25 (PVP 25)
Vanilin
Magnezyum Stearat
Sodyum Sakkarin
6.2 Geçimsizlikler
Geçerli değildir.
6.3 Raf ömrü
60 ay
6.4 Saklamaya yönelik özel tedbirler
250 C altındaki oda sıcaklığında, ambalajında saklayınız.
6.5 Ambalajın niteliği ve içeriği
PVC/PVDC
500 mg'lık 4 tablet içeren kutular
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmelikleri”ne uygun
olarak imha edilmelidir.
7 RUHSAT SAHİBİ
Bayer Türk Kimya San. Ltd. Şti.
Fatih Sultan Mehmet Mah. Balkan Cad.
No:53 34770 Ümraniye/İstanbul
Tel: (0216) 528 36 00
Faks: (0216) 645 39 50
8. RUHSAT NUMARASI
154 / 15
9 İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.12.1990
Ruhsat yenileme tarihi: -
10 KÜB’ÜN YENİLENME TARİHİ
-
6/6