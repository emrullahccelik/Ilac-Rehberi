KISA ÜRÜN BİLGİSİ
1.BEŞERİ TIBBİ ÜRÜNÜN ADI
DUCHESS pediatrik 40 mg/5 ml oral süspansiyon için granül
2.KALİTATİF VE KANTİTATİF BİLEŞİM
Etkin madde:
1 ml süspansiyona karşılık gelen granül içinde 10.436 mg sefpodoksim proksetil (8 mg sefpodoksime
eşdeğer) bulunur.
Yardımcı maddeler:
Sodyum benzoat 0.20 mg/ml
Aspartam 3.00 mg/ml
Laktoz monohidrat 12.03 mg/ml
Şeker 246.918 mg/ml
Asesülfam potasyum 3.34 mg/ml
Mannitol 100.0 mg/ml
Sodyum klorür 0.58 mg/ml
Sodyum karboksimetilselüloz 0.42 mg/ml
Yardımcı maddeler için 6.1’e bakınız.
3.FARMASÖTİK FORM
Oral süspansiyon için granül
4.KLİNİK ÖZELLİKLER
4.1 Terapötik endikasyonlar
DUCHESS duyarlı mikroorganizmaların neden olduğu özellikle aşağıdaki enfeksiyonların
tedavisinde kullanılır.
Üst solunum yolu enfeksiyonları:
-Akut orta kulak iltihabı
-Tonsillit, farenjit
-Akut sinüzit
Alt solunum yolu enfeksiyonları:
-Pnömoni
-Akut bronşit
-Kronik obstrüktif akciğer hastalığının süperinfeksiyonları
Komplike olmayan idrar yolları enfeksiyonları
Cilt ve yumuşak doku enfeksiyonları
Komplike olmayan gonokokal üretrit
4.2. Pozoloji ve uygulama şekli
Pozoloji/uygulama sıklığı ve süresi:
Çocuklarda uygulanan genel doz, günde 8 mg/kg olup, sabah ve akşam olmak üzere, 12 saat
arayla ve 2 defada alınır. Ölçü çizgisi tek dozu ifade eder, günde iki doz kullanılır. Örneğin 12
1kg çizgisine tekabül eden miktar 12 kg’lık çocuğa günde 2 defada, diğer bir ifade ile sabah, 12
kg ölçüsüne kadar ve akşam 12 kg ölçüsüne kadar verilmelidir.
25 kg’ın üzerindeki çocuklarda 100mg’lık tablet kullanılabilir (200mg/gün).
Uygulama sıklığı ve süresi:
Sabah ve akşam olmak üzere, 12 saat arayla ve 2 defada alınır.
Uygulama şekli:
Şişeyi açmadan önce aşağıdakileri dikkatle okuyunuz.
1. Şişenin kapağını açılış yönüne ters yönde bastırarak çevirin.
2. Granülü neme karşı koruyan desikantı üzerindeki iki küçük kanattan çekerek çıkarın
ve atın.
3. Şişenin üzerindeki işaret çizgisinin yarısına kadar su koyun ve kuvvetlice
çalkalayın. İşaret çizgisine kadar su ilave edin ve tamamen dağılıncaya kadar kuvvetlice
çalkalayın.
4. Çocuklara verirken kaşıklı konik ölçü kabını kullanın. Kaşıklı konik ölçü kabını dik
tutun ve çocuğun ağırlık çizgisine kadar süspansiyon ile doldurun.
Not: Konik ölçü kabı üzerindeki derecelendirmeler bu ürüne özel olduğundan bir başka
ilaç için kullanılmamalıdır.
5. Kullandıktan sonra sıkıca kapatın ve buzdolabında saklayın. Süspansiyonu her bir
kullanımdan önce iyice çalkalayınız.
Özel popülasyonlara ilişkin ek bilgiler:
Böbrek yetmezliği:
Kreatinin klirensi 40 ml/dak/1.73m2.’nın altındaysa dozaj ayarlanmalıdır. Kreatinin klirensi
10 ve 39ml/dak/1.73m2’nın arasında olan hastalar için, normal günlük doz yarısına indirilmeli
ve tek bir doz olarak uygulanmalıdır. Kreatinin klirensi 10 ml/dak/1.73m2’nın altında
olanlarda, normal günlük doz yarıya indirilmeli ve 48 saatte bir uygulanmalıdır.
Hemodiyaliz gören hastalara her diyaliz uygulamasından sonra, normal günlük doz yarıya
indirilerek tek doz olarak uygulanmalıdır.
Karaciğer yetmezliği:
Karaciğer yetmezliğinde doz ayarlamasına gerek yoktur.
4.3 Kontrendikasyonlar
Bu preparat aşağıda bildirilen durumlarda kullanılmamalıdır:
-Sefpodoksime veya sefalosporin grubu antibiyotiklere karşı bilinen alerjide
-Aspartam içerdiğinden, fenilketonüri bulunan çocuklarda
4.4. Özel kullanım uyarıları ve önlemleri
Anafilaktik reaksiyonlar:
Sefalosporinlerin kullanımından önce hastada alerjik bir diyatezin, özellikle de beta-laktam
antibiyotiklere karşı bir aşırı duyarlığın bulunup bulunmadığı araştırılmalıdır. Bir aşırı
duyarlılık reaksiyonu ortaya çıktığı takdirde tedavi kesilmelidir. Anamnezinde
sefalosporinlere karşı erken tipte bir aşırı duyarlılık reaksiyonu öyküsü olan hastalarda
sefpodoksimin kullanımı kontrendikedir. Vakaların %5-10’unda penisilinler ve
sefalosporinler arasında çapraz alerji bulunduğundan, penisiline duyarlı kişilerde
2sefalosporinler çok dikkatli kullanılmalıdır; ilk uygulamada yakın bir takip gerekmektedir. Bu
iki antibiyotik grubu ile ortaya çıkan aşırı duyarlılık reaksiyonları (anafilaksi) ağır ve hatta
fatal olabilir.
Clostridium difficile ile ilişkili hastalıklar
Çeşitli antibiyotiklerle, özellikle geniş spektrumlularla tedavi sırasında veya takip eden ilk
haftalarda şiddetli ve inatçı bir diyare ortaya çıkarsa, bu durum Clostridium difficile ile ilişkili
ağır bir hastalık şekli olan psödomembranöz kolitin bir semptomu olabilir. Psödomembranöz
kolitten şüphelenilirse, sefpodoksim proksetil derhal kesilmeli ve gecikmeden uygun bir
tedaviye başlanmalıdır.
Böbrek yetmezliği olan hastalarda, günlük doz kreatinin klirensine göre ayarlanmalıdır.
Fenilalanin için bir kaynak içermektedir. Fenilketonürisi olan insanlar için zararlı olabilir.
Bu tıbbi ürün, laktoz monohidrat içermektedir. Nadir kalıtımsal galaktoz intoleransı, Lapp
laktoz yetmezliği ya da glikoz galaktoz malabsorpsiyon problemi olan hastaların
kullanmamaları gerekir.
DUCHESS süspansiyon şeker içermektedir, nadir kalıtımsal fruktoz intolerans problemi
(örneğin glukoz –galaktoz malabsorsiyonu) olan hastaların bu ilacı kullanmamaları gerekir.
Bu tıbbi ürün 5 ml’lik dozunda 1 mg sodyum benzoat, 2.9 mg sodyum klorür ve 2.10 mg
sodyum karboksimetilselüloz ihtiva eder. Bu durum, kontrollü sodyum diyetinde olan hastalar
için göz önünde bulundurulmalıdır.
Bu tıbbi ürün her 5 ml’sinde 16.70 mg asesülfam potasyum ihtiva eder. Bu durum, böbrek
fonksiyonlarında azalma olan hastalar ya da kontrollü potasyum diyetinde olan hastalar için
göz önünde bulundurulmalıdır.
DUCHESS mannitol içermektedir ancak dozu nedeniyle uyarı gerektirmemektedir.
4.5. Diğer tıbbi ürünler ile etkileşimler ve diğer etkileşim şekilleri
Klinik olarak anlamlı hiçbir ilaç etkileşimi klinik çalışmalar sırasında bildirilmemiştir.
H antagonistleri ve antasitler biyoyararlanımını azaltır. Probenesid sefalosporinlerin atılımını
2
azaltır. Sefalosporinler, kumarinlerin antikoagülan etkisini artırabilir ve östrojenlerin
kontraseptif etkisini azaltabilirler.
Sefalosporinler ile tedavi sırasında pozitif Coombs testi bildirilmiştir.
DUCHESS gastrik pH’ı nötralize eden veya asit sekresyonlarını inhibe eden ilaçlarla birlikte
alındığında, biyoyararlanımın yaklaşık olarak %30 azaldığı görülmüştür. Bu sebeple gastrik
pH’ın yükselmesine sebep olan ranitidin gibi mineral tipi antiasitler ve H blokörleri
2
DUCHESS’in alınmasından 2 veya 3 saat sonra alınmalıdır.
Buna karşın, pentagristin gibi gastrik pH’ı düşüren ilaçlar biyoyararlanımı yükseltecektir.
Besinlerle birlikte kullanımı biyoyararlanımını arttırır.
3Sefpodoksim proksetil ile tedavi edilen hastalarda spesifik olmayan redükleyici ajanlarla
yapılan idrar glukoz tayinleri yalancı-pozitif reaksiyon verebilir.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar /Doğum kontrolü (Kontrasepsiyon)
Sefpodoksim proksetil için gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim/ doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. Sefpodoksim proksetilin gebelerdeki güvenliliği kanıtlanmadığından
DUCHESS gebelik döneminde kullanılmamalıdır.
Gebelik dönemi
DUCHESS pediatrik 40 mg/5 ml oral süspansiyon için granül çocuklarda kullanılır. Çeşitli
hayvan türleriyle yapılan çalışmalarda sefpodoksim proksetilin herhangi bir teratojenik ve
fötotoksik etkisi gösterilmemiştir. Ancak, gebelerde sefpodoksim proksetilin
güvenirliği saptanmamış olduğundan gebelik sırasında kullanılmaması önerilmektedir.
Laktasyon dönemi
DUCHESS pediatrik 40 mg/5 ml oral süspansiyon için granül çocuklarda kullanılır.
Sefpodoksim anne sütü ile atılmaktadır. DUCHESS tedavisi sırasında emzirme
durdurulmalıdır ya da emziren annede DUCHESS tedavisinden kaçınılmalıdır.
Üreme yeteneği / Fertilite
Sıçanlarda ve tavşanlarda yapılan embriyotoksisite araştırmalarında herhangi bir teratojenik
potansiyel belirtisi ortaya çıkmamıştır. Sefpodoksim sıçanlarda fertilite araştırmalarında ve
peri-ve postnatal araştırmalarda istenmeyen bir etki oluşturmamıştır. Sıçanlarda plasentadan
geçtiği ve sütte aktif madde veya metabolitlerinin görüldüğü saptanmıştır. İnsanlarda
gebelikte kullanımı ile ilgili deneyim bulunmamaktadır.
4.7. Araç ve makine kullanımı üzerindeki etkiler
Sersemlik hissi riski nedeniyle araç ya da makinelerin kullanımı konusunda dikkatli
olunmalıdır.
4.8. İstenmeyen etkiler
Advers ilaç reaksiyonları aşağıdaki sıklık derecesine göre belirtilmiştir:
Çok yaygın (≥ 1/10); yaygın (≥ 1/100 ila ≤ 1/10); yaygın olmayan (≥ 1/1000 ila ≤ 1/100);
seyrek (≥ 1/10000 ila ≤ 1/1000); çok seyrek (≤ 1/10.000); bilinmiyor (eldeki verilerden
hareketle tahmin edilemiyor)
Bağışıklık sistemi bozuklukları
Bilinmiyor: anjiyoödem, bronkospazm, anafilaktik şok
Deri ve deri altı doku bozuklukları
Yaygın olmayan: Raş, ürtiker
4Bilinmiyor: Kızarıklık, kaşıntı, ürtiker, purpura. Diğer sefalosporinlerle olduğu gibi, izole
büllöz erüpsiyon vakaları (eritema multiforme, Stevens-Johnson sendromu, toksik epidermal
nekroliz) bildirilmiştir.
Gastrointestinal bozukluklar
Yaygın: Bulantı, diyare
Yaygın olmayan: Kusma, abdominal ağrı
Seyrek: Enterokolit
Bilinmiyor: Bütün diğer geniş spektrumlu antibiyotiklerde olduğu gibi diyare, enterokolit'in
bir semptomu olabilir ve bazen bu durumda dışkıda kan görülebilir. Antibiyotik kullanımında
görülen tipik enterokolit psödomembranöz kolittir (Bkz. bölüm 4.4).
Hepato-biliyer bozukluklar
Yaygın olmayan: Aspartat aminotransferaz artışı, Alanin transferaz artışı, kan alkalin fosfataz
artışı
Seyrek: Hiperbilirubinemi
Bu anormal laboratuar bulguları enfeksiyonlar nedeni ile de oluşabilir, normal üst sınır
limitinin 2 katını nadiren aşabilir. Genellikle, kolestatik veya daha sık asemptomatik olarak
görülen karaciğer harabiyeti tablosunu sergiler.
Kan ve lenfatik sistem bozuklukları
Seyrek: Eozinofili, trombositopeni
Bilinmiyor: Nötropeni, agranülositoz, hemolitik anemi. Bu nadir olaylar tedavi kesilince
normale döner.
Böbrek ve üriner bozukluklar
Sefpodoksimin de dahil olduğu antibiyotik grubu ile, özellikle aminoglikozidler ve/veya güçlü
diüretiklerle birlikte kullanıldıklarında, böbrek fonksiyon değişiklikleri gözlenmiştir.
Sinir sistemi bozuklukları
Yaygın olmayan: Baş ağrısı, sersemlik
Seyrek: Parestezi
Kulak ve labirent bozuklukları
Bilinmiyor: Tinnitus
Genel bozukluklar ve uygulama yeri bozuklukları
Yaygın olmayan: Asteni
Seyrek: Keyifsizlik
Enfeksiyonlar ve enfestasyonlar
Yaygın: Süperenfeksiyon
Bilinmiyor: Psödomembaronöz kolit, duyarlı olmayan organizmaların aşırı büyümesi
Diğer antibiyotiklerle olduğu gibi, sefpodoksim proksetil kullanımı, özellikle uzun süreli
ise, duyarlı olmayan mikroorganizmaların aşırı üremesine yol açabilir. Hastanın
durumunun tekrar tekrar değerlendirilmesi gerekir. Tedavi sırasında süperenfeksiyon ortaya
çıkarsa, uygun önlemler alınmalıdır.
54.9. Doz aşımı ve tedavisi
Dozaşımı durumunda doktora başvurulmalıdır. Özel bir antidotu olmadığından semptomatik
tedavi uygulanmalıdır.
Özellikle böbrek yetmezliği olan hastalarda çoğunlukla enjektabl birkaç sefalosporin ile doz
aşımının geri dönüşümlü ensefalopati riski bulunmaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Üçüncü kuşak sefalosporinler
ATC Kodu: J01DD13
Sefpodoksim proksetil, yarı sentetik, geniş spektrumlu oral yoldan etkili beta-laktam
antibiyotik olup, 3. kuşak sefalosporin grubuna dahildir.
Etki mekanizması:
Sefpodoksim birçok gram (+) ve gram (-) bakteriye karşı in vitro etkilidir. Sefpodoksim
hücre duvarı sentezinin inhibisyonu yoluyla bakterisid etki gösterir; beta-laktamazlara karşı
oldukça dayanıklıdır.
Antibakteriyel spektrum:
Aşağıdaki mikroorganizmalar sefpodoksime karşı genellikle duyarlıdır:
Streptococcus pneumoniae, Streptococcus spp., Propionibacterium acnes,
Corynebacterium diphteriae, Haemophilus influenzae (beta-laktamaz oluşturan ve
oluşturmayan suşlar), Haemophilus parainfluenzae (beta-laktamaz oluşturan ve oluşturmayan
suşlar), Moraxella (Branhamella) catarrhalis (beta-laktamaz oluşturan ve oluşturmayan
suşlar), Neisseria meningitidis, Neisseria gonorrhoeae (beta-laktamaz oluşturan ve
oluşturmayan suşlar), Escherichia coli, Klebsiella pneumoniae, Klebsiella oxytoca, Proteus
mirabilis, Proteus vulgaris, Citrobacter diversus, Salmonella spp., Providencia spp., Shigella
spp., Pasteurella multocida, Fusobacterium.
Aşağıdaki bakteriler sefpodoksime orta derecede duyarlıdır:
Metisiline duyarlı stafilokoklar, Yersinia enterocolitica, Aeromonas hydrophila.
Aşağıdaki bakteriler sefpodoksime dirençlidir:
Enterobacter spp., Morganella morganii, Serratia marcescens, Citrobacter
freundii, Acinetobacter spp., Peptostreptokok, Enterokoklar, metisiline dirençli stafilokoklar,
JK grubu Corynebacteria, Listeria monocytogenes, Pseudomonas spp., Acinetobacter spp.,
Clostridium spp., Bacteroides fragilis.
5.2. Farmakokinetik özellikler
Emilim:
Sefpodoksim proksetil bir prodrug olup aktif metaboliti sefpodoksimdir. Oral
uygulamayı takiben, sefpodoksim proksetil gastrointestinal kanaldan emilir.
Biyotransformasyon:
Nonspesifik esterazlar tarafından hızla bakterisid etkili sefpodoksime hidrolize olur.
6Dağılım:
4-12 yaş arası çocuklarda, 5mg/kg tek doz uygulamasını takiben, maksimum plazma
konsantrasyonu (C ) ortalama 2.6 mg/l ve bu konsantrasyona ulaşma süresi (T ) 2-4
max max
saattir. iki yaşın altındaki çocuklarda, her 12 saatte bir 5 mg/kg olarak tekrarlanan doz
uygulamasından ortalama 2 saat sonra elde edilen maksimum plazma konsantrasyonu 1-6
aylık bebeklerde 2.7 mg/l ; 7 ay-2 yaş arasında 2 mg/l’dir. Her 12 saatte bir 5 mg/kg'lık
tekrarlanan dozları alan bir ay ve 12 yaş arasındaki hastalarda, kararlı durumdaki reziduel
sefpodoksim plazma konsantrasyonu (C h) 0.2 ve 0.3 mg/l (1 ay-2 yaş) ve 0.1 mg/l (2-12
12
yaş)’dır.
Eliminasyon:
Eliminasyon yarılanma ömrü ortalama 2.4 saattir. Sefpodoksimin %80’i
değişmemiş olarak idrarla atılır.
5.3. Klinik öncesi güvenlilik verileri
Sefpodoksim proksetil rölatif olarak toksisite göstermeyen bir bileşiktir. Yürütülen
toksisite çalışmalarında, insanda oral antibiyotik olarak kullanımını kısıtlayacak hiçbir
bulguya rastlanmamıştır.
Akut toksisite (oral uygulama )
LD , farelerde 8 g/kg’ın ve sıçanlarda 4 g/kg’ın üzerinde bulunmuştur. Fisher
50
sıçanlarında, 1 g/kg ve daha yüksek dozlardan sonra feçes kıvamında ve vücut ağırlığında
geçici istenmeyen etkiler ortaya çıkmıştır. Köpeklerde 800 mg/kg’lık tek dozun toksik
olmadığı gösterilmiştir.
Kronik toksisite (oral uygulama)
Kronik toksisite araştırmaları sıçanlarda 12 ay ve köpeklerde 6 ay süreyle
gerçekleştirilmiştir. Maksimal günlük dozlar, Wistar sıçanlarında 1000 mg/kg ve köpeklerde
400 mg/kg, yani terapötik dozun (3 -6 mg/kg) çok üzerinde olmuştur. Wistar sıçanlarına 12 ay
boyunca oral yolla verilen 250, 500 ve 1000 mg/kg ile mortalite görülmemiştir. Sadece 1000
mg/kg’ın üzerindeki bir dozla istenmeyen gastrointestinal etkiler gözlenmiştir; bunlar başlıca
feçesin yumuşaklaşması ve çekumda dilatasyondur.
Fisher sıçanlarında daha belirgin olan intestinal yan etkiler, sefpodoksimin
antibakteriyel etkisinin ve bunun sonucu ortaya çıkan intestinal flora değişikliklerinin
sonucunda oluşmuştur. Köpeklerde 6 ay süreyle oral yolla günde 0, 25, 100 ve 400 mg/kg
kullanılması ile mortalite görülmemiştir. Değişime uğramamış madde sadece feçeste
saptanmıştır.
Üreme toksikolojisi:
Sıçanlarda ve tavşanlarda yapılan embriyotoksisite araştırmalarında herhangi bir
teratojenik potansiyel belirtisi ortaya çıkmamıştır. Sefpodoksim sıçanlarda fertilite
araştırmalarında ve peri-ve postnatal araştırmalarda istenmeyen bir etki oluşturmamıştır.
Sıçanlarda plasentadan geçtiği ve sütte aktif madde veya metabolitlerinin görüldüğü
saptanmıştır. İnsanlarda gebelikte kullanımı ile ilgili deneyim bulunmamaktadır.
Mutajenite:
Çeşitli sistemlerdeki kapsamlı mutajenite araştırmaları negatif sonuçlar vermiştir.
7Kanserojenite:
Kanserojenik potansiyel araştırmaları bildirilmemiştir.
Tüm Preklinik (Toksikolojik -Farmakolojik) çalışma verilerini kapsayan ve büyükler
için sunulmuş olan geniş dosya bilgileri arasından, çocuklara uygulama ile ilgili olan
bölümler aşağıda özetlenmiştir:
Akut ve tekrarlayan doz toksisitesi:
Süre Türler Yaş Doz (mg/kg p.o)
akut rat 4, 7, 14 veya 23 gün 4000
28 gün rat 3 hafta 60, 250, 1000
28 gün köpek 3 hafta 100, 200
28 gün köpek 3 hafta 400
Akut çalışmada uygulamaya karşı hiçbir reaksiyon görülmemiştir. Ratta tekrarlanan doz
çalışmalarında büyüklerdekine benzer bulgulara (üst dozda, minör hematolojik ve klinik
kimya değişikliği ile birlikte karaciğer ağırlığında azalma ve caecal genişleme) rastlanmıştır.
Köpeklerde, büyük hayvanlarla yapılan çalışmalardan elde edilen verilerde de olduğu gibi 400
mg/kg/gün doz uygulanan hayvanda görülen karaciğer değişikliğinin dışında, 1 hayvanda
hafif hipertrofi gözlenmiştir. Bu glikojen birikimine bağlı olarak ortaya çıkmaktadır ve
dejenerasyon gözlenmez. Bütün bu değişikliklerin hafif olduğu yorumuna varılmıştır.
Çoğalma çalışmaları:
500mg/kg/gün p.o ‘a kadar olan dozlar kullanılmıştır, ancak tavşanların barsak florasında
sefalosporin uygulamasından sonra oluşan değişiklikler nedeniyle bu tür için, özel protokol
uyarlanmıştır. Bu türlerde olası embriyotoksik ve teratojenik etkileri araştırmayı mümkün
kılmak için 10 ve 30 mg/kg/gün dozlar ayrı hayvan gruplarına 3 günlük periyotlarla
uygulanmıştır (6-8, 9-11, 12-14 ve 15-17. günlerde). Bu çalışmaların hiçbirinde advers etkiye
rastlanmamıştır. Bu datayı desteklemek üzere, olası embriyotoksik ve teratojenik etki için ek
bir çalışma farelerle yürütülmüştür. 40, 200 ve 1000 mg/kg/gün p.o. dozlar, hamileliğin 6-15.
günlerinde uygulanmış, hiçbir maternotoksik, embriyotoksik veya teratojenik etkiye
rastlanmamıştır.
Sonuç olarak, sefpodoksim proksetil pek çok çalışma ile küçük (çocuk) rat ve köpeklerde ve
ayrıca çoğalma üzerine etkisi bakımından da incelenmiştir. Hiçbir advers etkiye
rastlanmamıştır ve sonuçlar sefpodoksimin çocuklarda klinik kullanımını onaylamaktadır.
6. FARMASÖTİK ÖZELLİKLER
6.1. Yardımcı maddelerin listesi
Sodyum benzoat
Aspartam
Laktoz monohidrat
Kalsiyum karboksimetilselüloz
Şeker
Asesülfam potasyum
Ksantan gum
Muz aroması
Mannitol
8Sodyum klorür
Kolloidal silikon dioksit
Sodyum karboksimetilselüloz
Sarı demir oksit
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
Bu ürün 25 oC’nin altındaki oda sıcaklığında ve ambalajında saklanmalıdır.
Sulandırılarak hazırlanan süspansiyon 4 oC’de 10 gün saklanabilir.
6.5. Ambalajın niteliği ve içeriği
Karton kutu içerisinde, kaşık ile birlikte cam şişelerde 100 ml’lik süspansiyon hazırlamak için
granül
6.6. Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mahallesi, Eski Büyükdere Caddesi No:4
34467 Maslak/Sarıyer/İstanbul
Tel: 0212 366 84 00
Faks: 0212 276 20 20
8. RUHSAT NUMARASI
2016/869
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 07.12.2016
Ruhsat yenileme tarihi:
10. KÜB’ÜN YENİLENME TARİHİ
9