KISA ÜRÜN BİLGİSİ
1. BEŞERİ TIBBİ ÜRÜNÜN ADI
İPRASAL 0.5mg+2.5mg/2.5 mL nebülizasyon için tek dozluk inhalasyon çözeltisi
2. KALİTATİF VE KANTİTATİF BİLEŞİM
Etkin Madde:
Her bir 2,5 mL’lik tek dozluk flakon; 0,5 mg ipratropium bromür anhidre eşdeğer ipratropium
bromür monohidrat ve 2,5 mg salbutamol baza eşdeğer salbutamol sülfat içerir.
Yardımcı Madde(ler):
Yardımcı maddeler için, bölüm 6.1’e bakınız.
3. FARMASÖTİK FORM
Nebülizasyon için inhalasyon çözeltisi
Berrak, renksiz veya hemen hemen renksiz çözelti.
4. KLİNİK ÖZELLİKLER
4.1. Terapötik endikasyonlar
İPRASAL, birden fazla bronkodilatatöre gerek duyulan hastalarda, obstrüktif havayolu
hastalıklarına eşlik eden geri dönüşümlü bronkospazmın tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Önerilen doz şu şekildedir:
• Yetişkinlerde (12 yaşın üstündeki çocuklar ve yaşlı hastalar dâhil): Günde üç ya da dört
kez 1 adet tek dozluk flakon
• 12 yaşın altındaki çocuklarda: İPRASAL’ın 12 yaş altındaki çocuklarda kullanımına ilişkin
deneyim bulunmamaktadır.
Uygulama:
Nebülizör ile kullanımı için “Uygulama Talimatı”na bakınız.
Tek dozluk birimler koruyucu içermediğinden, flakon açılır açılmaz içindeki ilaç derhal
kullanılmalıdır. Mikrobiyal kontaminasyonu önlemek için her uygulamada yeni bir flakonun
1kullanılması önemlidir. Bir kısmı kullanılmış, açılmış ya da hasarlı tek dozluk birimler
atılmalıdır.
İPRASAL, nebülizörde diğer ilaçlarla kesinlikle karıştırılmamalıdır.
Uygulama şekli:
İPRASAL sadece inhalasyon için tasarlanmıştır ve uygun bir nebülizatörle veya intermitan
pozitif basınçlı ventilatörle uygulanabilir. Tek dozluk birimler, oral olarak alınmamalı ya da
parenteral olarak uygulanmamalıdır.
Uygulama talimatı için bölüm 6.6’dan sonraki bölüme bakınız.
Özel popülasyonlara ilişkin ek bilgiler:
Böbrek/Karaciğer yetmezliği:
İPRASAL karaciğer ya da böbrek yetmezliği olan hastalarda incelenmemiştir. Bu hasta
popülasyonlarında dikkatle kullanılmalıdır.
Pediyatrik popülasyon:
On iki yaşın altındaki çocuklarda bilgilerin yetersiz olması nedeniyle, İPRASAL pediyatrik
hastalarda endike değildir.
Geriyatrik popülasyon:
İPRASAL yaşlı kişilerde yukarıda verilen dozlarda kullanılabilir.
4.3. Kontrendikasyonlar
İPRASAL, ilacın bileşenlerinden herhangi birine, atropine veya türevlerine karşı aşırı
duyarlılığı olanlar ve hipertrofik obstrüktif kardiyomiyopati ya da taşiaritmisi olanlada
kontrendikedir.
4.4. Özel kullanım uyarıları ve önlemleri
Sadece inhalasyon içindir.
Aşırı duyarlılık reaksiyonları:
2İPRASAL uygulamasından sonra ani aşırı duyarlık reaksiyonları oluşabilir. Bu reaksiyonlar,
seyrek olarak ortaya çıkmış ve ürtiker, anjiyoödem döküntüler, bronkospazm ve orofarenjeal
ödem vakaları şeklinde görülmüştür.
Gözle ilgili sorunlar:
Ölçülü doz şeklindeki aerosolde bulunan ipratropium yanlışlıkla göze sıkıldığında, seyrek
olarak, oküler komplikasyonlar (midriyazis, bulanık görme, dar-açılı glokom, göz ağrısı)
geliştiği bildirilmiştir.
Hastalar İPRASAL’ın doğru bir biçimde kullanılması için eğitilmeli ve çözeltinin ya da
buharının göze kaçırılmamasına dikkat edilmesi konusunda uyarılmalıdır. Bu durum özellikle
glokom eğilimi olan hastalar için önemlidir. Bu hastalar, gözlerini korumaları gerektiği
konusunda özellikle uyarılmalıdır. Göz ağrısı ya da gözde rahatsızlık hissi, bulanık görme,
haleler ya da renkli görüntüler görme, konjonktival konjesyondan ve kornea ödeminden ötürü
oluşan göz kızarıklığı ile birlikte seyrediyorsa, akut dar-açılı glokom belirtisi olabilir. Bu
semptomların herhangi bir kombinasyonu gelişirse, miyotik damlalar ile tedaviye başlanmalı
ve derhal bir uzman hekimin görüşü alınmalıdır.
Sistemik etkiler:
İPRASAL aşağıdaki durumlarda, yalnızca dikkatli bir risk/yarar değerlendirilmesi yapıldıktan
sonra kullanılmalıdır:
- Yeterince kontrol altında olmayan diabetes mellitus
- Yakınlarda geçirilmiş miyokard enfarktüsü
- Şiddetli organik kalp veya damar hastalıkları
- Hipertiroidizm
- Feokromositoma
- Dar açılı glokom riski
- Prostat hipertrofisi
- Mesane boynu obstrüksiyonu
Kardiyovasküler etkiler:
İPRASAL da dâhil, sempatomimetik ilaçlarla kardiyovasküler etkiler görülebilir. Pazarlama
sonrası verilerde ve yayımlanmış literatürde ender olgular şeklinde, salbutamol ile ilişkili
miyokard iskemisi verileri bulunmaktadır. Solunum hastalığı için salbutamol almakta olan ve
altta yatan şiddetli kalp hastalığı (örn. iskemik kalp hastalığı, taşiaritmi ya da şiddetli kalp
3yetmezliği) bulunan hastalar, göğüs ağrısı ya da kalp hastalığında ağırlaşmaya ilişkin başka
semptomlar ortaya çıktığında doktora başvurmaları konusunda uyarılmalıdır. Dispne ve göğüs
ağrısı gibi semptomlar değerlendirilirken dikkatli olunmalıdır, çünkü bunlar solunum ya da
kalp kaynaklı olabilir.
Hipokalemi:
Beta -agonist tedavisi, potansiyel olarak ağır bir hipokalemi ile sonuçlanabilir. Şiddetli
2
havayolu obstrüksiyonunda özellikle dikkatli olunması önerilmektedir, çünkü bu etki ksantin
türevleri, steroidler ve diüretikler ile eşzamanlı tedavi sonucunda potansiyalize olabilir.
Ayrıca hipoksi, hipokaleminin kalp ritmi üzerindeki etkilerini şiddetlendirebilir. (özellikle
digoksin almakta olan hastalarda). Bu türlü durumlarda serum potasyum düzeylerinin
izlenmesi önerilmektedir.
Gastrointestinal motilite bozuklukları:
Kistik fibrozlu hastalar, gastrointestinal motilite bozukluklarına daha yatkın olabilirler.
Solunum sistemi ile ilgili sorunlar (Dispne):
Hastalar, akut, hızla kötüleşen dispne (solunum zorluğu) durumunda hemen bir doktora
danışılması gerektiği konusunda uyarılmalıdır. Hastalar ayrıca, alınan yanıtta azalma belirgin
hale geldiğinde doktora başvurmaları gerektiği konusunda da uyarılmalıdır.
Diğer inhalasyon tedavilerinde olduğu gibi, paradoksal bronkospazm ortaya çıkabilir ve
dozdan hemen sonra hırıltılı solunum ve nefes darlığında artış ile seyredebilir. Paradoksal
bronkospazm hızlı etkili bir inhale bronkodilatöre yanıt verir ve hızla tedavi edilmelidir. Bu
durumda, İPRASAL kullanımına derhal son verilmeli, hasta değerlendirilmeli ve eğer
gerekiyorsa, alternatif tedavi uygulanmalıdır.
Doping testi:
İPRASAL kullanımı, klinik dışı madde kötüye kullanımı için yapılan testlerde, örn. Atletik
performansın yükseltilmesi (doping) kapsamında, salbutamol nedeniyle pozitif sonuçlara yol
açabilir.
Laktik asidoz:
4İntravenöz ve nebulize kısa etkili beta agonistlerin özellikle şiddetli astım veya kronik
obstrüktif akciğer hastalığındaki bronkospazmın akut alevlenmesinin tedavisinde yüksek
terapötik dozda kullanımına bağlı olarak laktik asidoz bildirilmiştir (Bkz. Bölüm 4.8 ve 4.9).
Laktat seviyelerinde artış dispne ve kompensatuvar hiperventilasyona neden olabilir. Bu da
astım tedavisinde bir başarısızlık şeklinde yanlış yorumlanabilir ve gerekli olmayan kısa etkili
beta-agonist tedavisi uygulamasına neden olabilir. Bu nedenle hastalar serum laktat
seviyelerinde artış ve buna bağlı metabolik asidoz gelişimi açısından takip edilmelidir.
4.5. Diğer tıbbi ürünler ile etkileşimler ve diğer etkileşim şekilleri
İPRASAL’ın diğer antikolinerjik ilaçlarla birlikte, kronik kullanımı çalışılmamıştır. Bu
nedenle, İPRASAL’ın diğer antikolinerjik ilaçlarla birlikte kullanılması önerilmez.
Ek olarak verilen beta-agonistlerin, ksantin türevlerinin ve kortikosteroidlerin kullanımı
İPRASAL’ın etkisini arttırabilir. Diğer beta-mimetiklerin, sistemik olarak absorbe olan
antikolinerjikler ve ksantin türevlerinin birlikte kullanımı, yan etkilerin şiddetini arttırabilir.
Beta-blokörlerle birlikte kullanımı sırasında, etkide potansiyel olarak ciddi bir azalma
görülebilir.
Monoamin oksidaz inhibitörleri veya trisiklik antidepresanlar ile tedavi edilmekte olan
hastalarda beta -adrenerjik agonistler dikkatle uygulanmalıdır, çünkü beta -adrenerjik
2 2
agonistlerin aktiviteleri artabilir.
Halotan, trikloroetilen ve enfluran gibi halojenli hidrokarbon anestetiklerinin inhalasyonu,
beta-agonistlerin kardiyovasküler etkilerine karşı duyarlılığı artırabilir.
Özel popülasyonlara iliskin ek bilgiler:
Özel veri bulunmamaktadır.
Pediyatrik popülasyon:
Özel veri bulunmamaktadır.
4.6. Gebelik ve laktasyon
5Genel tavsiye:
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon):
Çocuk doğurma potansiyeli bulunan kadınlar, tedavi süresince tıbben etkili olduğu kabul
edilen doğum kontrol yöntemleri kullanmalıdır.
Gebelik dönemi:
İpratropium bromür ve salbutamolün gebe kadınlarda kullanımına ilişkin yeterli veri mevcut
değildir. Hayvanlarda yapılan araştırmalar üreme toksisitesinin bulunduğunu göstermiştir
(Bkz. Bölüm 5.3). İnsanlara yönelik potansiyel risk bilinmemektedir.
Laktasyon dönemi:
İPRASAL, beklenen yararları, yenidoğan üzerindeki risklere üstün gelmediği sürece emziren
annelerde kullanılmamalıdır.
Üreme yeteneği/Fertilite:
İPRASAL ile insan fertilitesi üzerindeki etkisi konusunda çalışma yürütülmemiştir.
İpratropium bromür ve salbutamol ile yapılan klinik öncesi çalışmalarda fertilite üzerinde
advers etki görülmemiştir (Bkz. Bölüm 5.3).
4.7. Araç ve makine kullanımı üzerindeki etkiler
Araba ve makine kullanma becerileri üzerindeki etkileri konusunda çalışma yapılmamıştır.
Ancak hastalar, İPRASAL tedavisi sırasında baş dönmesi, akomodasyon bozukluğu,
midriyazis ve bulanık görme gibi istenmeyen etkiler geçirebilecekleri konusunda
uyarılmalıdır. Eğer hastalarda yukarıda sözü edilen yan etkiler ortaya çıkarsa, araba kullanma
ya da makine işletme gibi tehlike potansiyeli taşıyan işlerden uzak durmalıdırlar.
4.8. İstenmeyen etkiler
Listelenen istenmeyen etkilerin birçoğu İPRASAL’ın antikolinerjik ve beta -sempatomimetik
2
özelliklerine bağlanabilir. İnhalasyon yoluyla uygulanan bütün ilaçlar gibi lokal irritasyon
semptomlarına yol açabilir. Advers ilaç reaksiyonları, klinik araştırmalarda ve ilacın onay
sonrası kullanım dönemindeki farmakovijilans çalışmalarında elde edilen verilerden
tanımlanmıştır.
6Klinik araştırmalarda en sık bildirilen yan etkiler baş ağrısı, boğazda irritasyon, öksürük, ağız
kuruluğu, gastrointestinal motilite bozuklukları (konstipasyon, diyare ve kusma dâhil), bulantı
ve baş dönmesi olmuştur.
Aşağıda belirtilen istenmeyen etkiler 3488 hastayı kapsayan klinik araştırmalarda elde
edilmiştir ve sıklık oranları şu şekildedir:
Çok yaygın ≥ 1/10
Yaygın ≥ 1/100 ilâ < 1/10
Yaygın olmayan ≥ 1/1.000 ilâ <1/100
Seyrek ≥ 1/10.000 ilâ <1/1.000
Çok seyrek < 1/10.000
Bilinmiyor Eldeki verilerden hareketle tahmin edilemiyor.
Bağışıklık sistemi hastalıkları
Seyrek: Anafilaktik reaksiyon, aşırı duyarlılık, dil, dudaklar ve yüzde anjiyoödem
Metabolizma ve beslenme hastalıkları
Seyrek: Hipokalemi
Bilinmiyor: Laktik asidoz (Bkz. Bölüm 4.4)
Psikiyatrik hastalıklar
Yaygın olmayan: Sinirlilik
Seyrek: Mental bozukluk
Sinir sistemi hastalıkları
Yaygın olmayan: Baş dönmesi, baş ağrısı, tremor
Göz hastalıkları
Seyrek: Akomodasyon bozukluğu, kornea ödemi, glokom,1 göz ağrısı,1 göz içi basıncında
artış,1 midriyazis,1 bulanık görme, konjonktivada hiperemi, haleler görme
Kardiyak hastalıkları
Yaygın olmayan: Palpitasyonlar, taşikardi
7Seyrek: Aritmi, atriyal fibrilasyon, miyokard iskemisi, supraventriküler taşikardi
Solunum, göğüs hastalıkları ve mediyastinal hastalıklar
Yaygın olmayan: Öksürük, disfoni, boğazda irritasyon
Seyrek: Bronkospazm, paradoksal bronkospazm,2 boğaz kuruluğu, laringospazm, farenjiyal
ödem
Gastrointestinal hastalıklar
Yaygın olmayan: Ağız kuruluğu, bulantı
Seyrek: Gastrointestinal motilite bozukluğu (örn. diyare, konstipasyon, kusma), ağızda ödem,
stomatit
Deri ve derialtı dokusu hastalıkları
Yaygın olmayan: Deri reaksiyonları
Seyrek: Hiperhidroz, döküntü, ürtiker, pirürit
Kas-iskelet, bağ doku ve kemik hastalıkları
Seyrek: Kas spazmları, kaslarda zayıflık, miyalji
Böbrek ve idrar yolu hastalıkları
Seyrek: İdrar retansiyonu3
Genel ve uygulama yerine ilişkin hastalıklar
Seyrek: Asteni
Araştırmalar
Yaygın olmayan: Sistolik kan basıncında yükselme
Seyrek: Diyastolik kan basıncında düşme
1Oküler komplikasyonlar aerosol şeklindeki ipratropium bromür tek başına veya bir
adrenerjik beta -agonist ile birlikte göze kaçtığında bildirilmiştir (Bkz. Bölüm 4.4).
2
2 İnhalasyon yoluyla kullanılan diğer ilaçlarda olduğu gibi, doz uygulamasından sonra hırıltılı
solumada ani artış ve soluk darlığıyla kendisini gösteren paradoksal bronkospazm oluşabilir.
Paradoksal bronkospazm çabuk etkili bir inhale bronkodilatöre yanıt verir ve derhal tedavi
8edilmelidir. İPRASAL’a hemen son verilmeli, hasta değerlendirilmeli ve gerekiyorsa
alternatif bir tedavi uygulanmalıdır (Bkz. Bölüm 4.4).
3 İdrar retansiyonu riski, üriner çıkış obstrüksiyonu bulunan hastalarda artabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar
Ipratropium bromürün doz aşımının akut etkileri, hafif ve geçicidir (ağız kuruluğu, görsel
akomodasyon bozuklukları gibi), çünkü inhalasyonla veya oral uygulama sonrası sistemik
absorpsiyonu düşüktür. Bu nedenle, doz aşımından kaynaklanan etkiler muhtemelen
salbutamol ile bağıntılı olmalıdır.
Salbutamol ile meydana gelen doz aşımının belirtileri arasında şunlar bulunur: taşikardi,
palpitasyon, tremor, hipertansiyon, hipokalemi, hipotansiyon, nabız basıncının genişlemesi,
aritmiler, anjinal ağrı ve yüz kızarması (flushing). Salbutamol doz aşımı ile metabolik asidoz
da bildirilmiştir.
Salbutamol doz aşımında tercih edilen antidot, bir kardiyoselektif beta-blokör ajandır. Ancak,
bronkospazm öyküsü olan hastalarda bu tür ilaçlar kullanılırken dikkatli olunmalıdır.
Kısa etkili beta-agonist tedavisinin yüksek tedavi dozuyla ve doz aşımı ile ilişkili olarak
bildirilen laktik asidozun dâhil olduğu metabolik asidoz da salbutamolün doz aşımıyla
gözlenmiştir. Bu nedenle, doz aşımı halinde (özellikle de hırıltılı solunum gibi diğer
bronkospazm bulgularının düzelmesine rağmen devam eden ya da kötüleşen taşipne varsa)
yükselmiş serum laktat düzeylerinin ve buna bağlı olarak gelişebilecek metabolik asidozun
takibi gerekebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antikolinerjikler ile kombine adrenerjikler
9ATC kodu: R03AL02
İpratropium bromür, antikolinerjik (parasempatolitik) özellikler taşır. Klinik öncesi
çalışmalarda, vagus sinirinden salıverilen nörotransmitter olan asetilkolinin etkilerini
antagonize ederek, bu sinir aracılığıyla gerçekleşen refleksleri inhibe etmiştir.
İpratropium bromür inhalasyonu izleyen bronkodilatasyon, esas olarak lokal ve akciğere
özgüdür ve sistemik bir etki değildir.
Salbutamol sülfat, hava yollarındaki düz kaslara etki ederek, gevşemelerine yol açan bir beta -
2
adrenerjik ajandır. Salbutamol, trakeadan terminal bronşiyollere kadar olan bütün düz kasları
gevşetir ve bronkokonstriksiyona yol açan tüm etkilere karşı korunma sağlar.
İPRASAL, ipratropium bromür ile salbutamol sülfatın eşzamanlı olarak salıverilmesi sonucu
akciğerdeki muskarinik ve beta -adrenerjik reseptörlerin her ikisi üzerinden etki oluşturur ve
2
sonuç olarak her bir ajan ile elde edilenden daha üstün bir bronkodilatasyon elde edilmesini
sağlar.
5.2. Farmakokinetik özellikler
İpratropium bromür
Emilim:
Yaklaşık %3-4 olan kümülatif ekskresyon değerine göre (CRE ) ipratropium bromürün
0-24 saat
inhale edilen dozlarının total sistemik biyoyararlanımı %7-9 olarak tahmin edilmektedir.
Dağılım
İpratropium bromürün dağılımını belirleyen kinetik parametreler intravenöz uygulama sonrası
plazma konsantasyonu ile hesaplanır. Plazma konsantrasyonunda hızlı bifazik düşüş gözlenir.
Kararlı halde görünür dağılım hacmi (Vdss) yaklaşık 176 L’dir ( ̴ 2,4 L/kg). İlaç plazma
proteinlerine minimal bağlanır ( %20’den daha az). Diğer kuaterner amonyum bileşiklerinde
olduğu gibi, ipratropium bromür de kan-beyin bariyerini geçemez.
Biyotransformasyon
10İpratropium total klerens değeri 2,3 L/dk, renal klerens değeri 0,9 L/dk’dır. İnhalasyon
yoluyla uygulandıktan sonra dozun yaklaşık %87-%89’u, muhtemelen asıl olarak karaciğerde
oksidasyon yoluyla metabolize olur.
Eliminasyon:
İnhalasyonla uygulandıktan sonra ilaçla ilgili radyoaktivitenin %3,2’si (yani ana bileşen ve
metabolitleri) idrarla elimine edilir. Bu uygulama yolu için toplam radyoaktivitenin atılımı
feçesle olmuştur. İnhalasyonu takiben ilaçla ilgili radyoaktivitenin eliminasyon yarı ömrü 3,2
saattir. Başlıca üriner metabolitleri muskarinik reseptörlere zayıf olarak bağlanır ve etkisiz
olarak değerlendirilmiştir.
Doğrusallık/Doğrusal olmayan durum:
Özel veri bulunmamaktadır.
Salbutamol sülfat
Emilim:
Salbutamol, gerek inhalasyon gerekse gastrik yolla olan oral uygulamayı takiben hızla ve
tamamen absorbe olur ve yaklaşık %50’lik oral biyoyararlanıma sahiptir. 492 pg/ml olan
ortalama doruk salbutamol konsantrasyonuna, İPRASAL inhalasyonundan sonra 3 saat içinde
ulaşılır.
Dağılım
Kinetik parametreler intravenöz uygulama sonrası plazma konsantasyonu ile hesaplanır.
Görünür dağılım hacmi (Vz) yaklaşık 156 L ( ̴ 2,5 L/kg)’dir. İlacın sadece %8’i plazma
proteinlerine bağlanır. Salbutamol kan-beyin bariyerini geçerek, plazma konsantrasyonlarının
yaklaşık %5’i kadar bir konsantrasyona ulaşır.
Biyotransformasyon ve eliminasyon:
Tek doz inhalasyon uygulamasını takiben, ağızlıkla alınan tahmini dozun yaklaşık %27’si 24
saat içinde değişmeden idrarla atılır. Ortalama terminal yarılanma ömrü, yaklaşık 4 saat ve
ortalama total klerens 480 mL/dk’dır. Ortalama renal klerens ise 291 mL/dk’dır.
Salbutamol konjugatif olarak salbutamol 4ı-O-sülfata metabolize olur. Salbutamolün R(-)
enantiyomeri (levosalbutamol) tercihli olarak metabolize olur ve böylelikle S(+)
enantiyomerine göre vücuttan daha hızlı atılır. İntravenöz uygulama sonrası üriner atılım
11yaklaşık 24 saat içinde tamamlanır. Uygulanan dozun çoğunluğu ana bileşik olarak (%64,2)
ve %12’si sülfat konjugesi olarak atılır. Oral uygulama sonrası değişime uğramamış ilaç ve
sülfat konjugesinin üriner atılımı sırasıyla %31,8 ve %48,2’dir.
Doğrusallık/Doğrusal olmayan durum:
Özel veri bulunmamaktadır.
İpratropium bromür ve salbutamol sülfat kombinasyonunun absorpsiyon özellikleri:
İpratropium bromür ve salbutamol sülfatın birlikte uygulanması, her iki bileşen için de
sistemik emilimi potansiyalize etmediği ve bu nedenle ipratropium bromür ve salbutamol
sülfat kombinasyonunun aditif aktivitesinin, inhalasyon sonrasında akciğer üzerindeki
kombine lokal etkiye bağlı olduğu gösterilmiştir.
5.3. Klinik öncesi güvenlilik verileri
İpratropium bromür ve salbutamol sülfat kombinasyonunun tek inhalasyon şeklinde uygulama
sonrasındaki akut toksisitesi, sıçanlarda ve köpeklerde incelenmiştir. Teknik olarak
incelenmesi mümkün en yüksek dozlara kadar (sıçan: 887/5397 mikrogram/kg vücut ağırlığı
[ipratropium bromür/salbutamol], köpek: 165/862 mikrogram/kg vücut ağırlığı [ipratropium
bromür/salbutamol]) sistemik toksik etki belirtisi bulunmamaktaydı ve bileşik lokal olarak iyi
tolere edildi. Tekil maddeler için intravenöz uygulama sonrasında yaklaşık LD50
değerlerinin, ipratropium bromürün test edildiği türlere bağlı olarak (fare, sıçan, köpek),
ipratropium bromür için 12 ile 20 mg/kg ve salbutamol için 60 ile 70 mg/kg vücut ağırlığı
arasında olduğu hesaplanmıştır.
İpratropium bromür ve salbutamol kombinasyonu ile sırasıyla sıçanlar ve köpeklerde, 13
haftalık iki inhalasyonu toksisitesi çalışması yürütülmüştür. Bu çalışmalarda, kalbin hedef
organ olduğu ortaya çıkmıştır. 31,3/183,4 ile 375,5/2188,4 mikrogram/kg vücut ağırlığı/gün
ipratropium bromür/salbutamol dozlarında, sıçanların kalp ağırlıklarında doza bağlı olmayan
bir artış gözlendi, ancak bu saptanabilir herhangi bir histopatolojik değişiklik ile birlikte
değildi. Köpeklerde 32,3/197,6 ile 129,2/790,4 mikrogram/kg vücut ağırlığı/gün ipratropium
bromür/salbutamol dozları, kalp hızlarını hafifçe artırdı ve daha yüksek dozlarda, sol
ventrikül papiller kaslarında, bazen mineralizasyonun eşlik ettiği, histopatolojik olarak
saptanabilir sikatrisler ve/veya fibrozis gözlendi.
12Yukarıda sözü edilen çalışmalarda elde edilen bulgular, salbutamol gibi beta-adrenerjiklerin
iyi bilinen etkileri olarak görülmelidir.
Aynı zamanda ikinci bileşenin (ipratropium bromür) toksikolojik profili de yıllardır iyi
bilinmektedir ve kafada bulunan mukozal membranlarda kuruluk, midriyazis, yalnızca
köpeklerde keratokonjonktivitis sikka (kuru göz), tonüs azalması ve gastrointestinal kanalda
motilitenin inhibisyonu (sıçan) gibi tipik antikolinerjik etkilerdir.
İPRASAL’ın iki tekil bileşeni için de üreme toksisitesi çalışmaları mevcuttur.
Salbutamol farelerde yüksek dozlarda yarık damarlara neden olmuştur. Bu olay iyi
bilinmektedir ve diğer beta-adrenerjik bileşiklerin uygulanmasından sonra da ortaya
çıkmaktadır. Günümüzde bu etkinin annedeki kortikosteron düzeyindeki bir artış sebebiyle
ortaya çıktığı varsayılmaktadır ve başka türler için önem taşımayan bir genel stresin sonucu
olduğu kabul edilebilir. Ek olarak, salbutamolün teratojenik özelliklere sahip olabileceği
yönündeki kuşkuların oluşmasına yol açan preklinik bulgular, kadınlardaki kullanımını
ilgilendiren kısıtlamalarda dikkate alınmış bulunmaktadır.
Bu bulguların dışında, salbutamol ve ipratropium bromür ile yapılan çalışmalar, embriyo,
fetüs ve yavrularda varsa bile, yalnızca marjinal etkiler ortaya çıkarmıştır ve bu etkiler
yalnızca maternal toksisite aralığı içinde oluşmuştur.
Her iki tekil madde de çok sayıda in vivo ve in vitro testlerde incelenmiştir. Ne salbutamol ne
de ipratropium bromür, herhangi bir mutajenik özellik belirtisi göstermemiştir.
Salbutamol ve ipratropium bromür ayrı ayrı, çeşitli in vivo karsinojenisite çalışmalarında
neoplastik özellikleri yönleriyle incelenmişlerdir.
Farelerde, ama sıçanlarda ve köpeklerde değil, oral salbutamol uygulamasından sonra,
insanlarda kullanılan inhalasyon dozlarının 100 katından daha yüksek dozlarda, mezovaryum
leiomyoması insidansında artış gözlenmiştir. Leiomyoma gelişiminin eş-zamanlı beta-bloker
uygulamasıyla engellenebilir özellikte olduğu bulunmuştur. Bu bulguların türe özgü olduğu
ve klinik önem taşımadıkları ve sonuç olarak salbutamolün klinik kullanımında herhangi bir
kısıtlamaya yol açmayacakları yönünde değerlendirme yapılmıştır.
İpratropium bromür farelerde ve sıçanlarda oral yoldan verildiğinde, karsinojenik potansiyel
ortaya çıkmamıştır.
13İpratropium bromür ve salbutamol sülfat kombinasyonunun ya da tekil aktif bileşenlerinin
sebep olduğu herhangi bir immünotoksikolojik etkiye ilişkin hiçbir veri bulunmamıştır.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Hidroklorik asit
Enjeksiyonluk su
6.2. Geçimsizlikler
Bilinen bir geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
25ºC altındaki oda sıcaklığında saklanmalıdır. Direk güneş ışığından korunmalıdır.
Çözeltinin renginde değişiklik varsa kullanmayınız.
6.5. Ambalajın niteliği ve içeriği
İPRASAL, 3 ml kapasiteli, 20 adet tek dozluk flakonlar şeklinde kullanıma sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürün ya da atık materyaller, “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
Uygulama Talimatı
Tek dozluk flakonlar yalnızca, uygun nebülizör cihazları ile inhalasyon şeklinde kullanılmak
içindir ve oral yoldan alınmamalı ya da parenteral yoldan uygulanmamalıdır.
Nebülizörünüzü kullanmaya başlamadan önce, aşağıdaki 1’den 6’ya kadar sıralanan bilgileri
okuyunuz.
1. Nebülizörü, imalatçısının ya da hekimin talimatları doğrultusunda kullanıma hazırlayınız.
14Nasıl kullanacağınızdan emin değilseniz, doktorunuza sorunuz.
2. Tek dozluk bir flakonu şeritten koparınız. Yeni bir tek
dozluk flakonu dikkatlice şeritten ayırınız. Flakon daha
önce açılmışsa veya içindeki sıvının rengi değişmişse
kullanmayınız.
3. Tek dozluk flakonu, uç kısmını sertçe bükerek açınız. Bunu
yaparken flakonu daima yukarı doğru tutunuz.
4. Tek dozluk flakonun içeriğini, nebülizörün rezervuarına
(depo kısmına) sıkarak boşaltınız. Farklı bir miktar
kullanmanız gerekiyorsa doktorunuz size söyleyecektir.
Doktorunuz, ilacınızı seyreltmeniz gerektiğini söyledi ise,
size “steril sodyum klorür %0,9 çözeltisi” verilecektir.
Doktorunuz seyreltme işlemini nasıl yapacağınızı
gösterecektir.
5. Nebülizörü, doktorunuzun tarif ettiği şekilde inhale ediniz.
6. Kullandıktan sonra, rezervuarda kalmış olabilecek çözeltiyi atınız ve nebülizörü,
imalatçısının talimatları doğrultusunda temizleyiniz. Nebülizörünüzü temiz tutmanız
önemlidir.
Sıvı veya buğu halindeki ilaç kazayla gözünüze kaçarsa, gözlerinizde ağrı, batma ve kızarma,
gözbebeklerinizde genişleme, görmede bulanıklık olabilir, renkli ve ışıklı görüntüler
görebilirsiniz. Böyle bir durum ortaya çıkarsa, doktorunuza başvurunuz. Göz problemleriniz
başka bir zaman ortaya çıkarsa, doktorunuzu arayınız.
Tek dozluk flakonlar koruyucu madde içermediğinden, mikroplarla bulaşmayı önlemek
amacıyla, flakonun açıldıktan hemen sonra kullanılması ve her uygulamada yeni bir flakonun
açılması önem taşımaktadır. Kısmen kullanılmış, açılmış veya hasar görmüş tek dozluk
flakonlar atılmalıdır.
15İPRASAL 0.5 mg + 2.5 mg/2.5 mL nebülizasyon için tek dozluk inhalasyon çözeltisi içeren
flakon’un, aynı nebülizör içinde diğer ilaçlarla karıştırılmaması özellikle önerilmektedir.
7. RUHSAT SAHİBİ
VEM İLAÇ San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
8. RUHSAT NUMARASI(LARI)
238/11
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.12.2011
Ruhsat yenileme tarihi:
10. KÜB’ÜN YENİLENME TARİHİ
-
16