KISA ÜRÜN BİLGİSİ
1. BEŞERİ TIBBİ ÜRÜNÜN ADI
LUCENTİS 10 mg/ml enjeksiyonluk çözelti içeren flakon
Steril
2. KALİTATİF VE KANTİTATİF BİLEŞİM
Etkin madde:
1 flakon (0,23 mL) içinde:
Ranibizumab 2,3 mg
Ranibizumab, rekombinant DNA teknolojisiyle Escherichia coli hücrelerinde üretilmiş
insanlara uyarlanmış bir monoklonal antikor parçasıdır.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti.
Steril, koruyucu içermeyen, berrak, renksiz ile soluk sarı arasında sulu çözelti.
4. KLİNİK ÖZELLİKLER
4.1 Terapötik endikasyonlar
LUCENTİS’in erişkinlerdeki endikasyonları aşağıdaki gibidir:
- Neovasküler (yaş tip) yaşa bağlı makula dejenerasyonu (YBMD) tedavisinde,
- Diyabetik maküler ödem (DMÖ)’den kaynaklanan görme bozukluğunun tedavisinde,
- Proliferatif diyabetik retinopatinin (PDR) tedavisi
- Retinal ven tıkanıklığına (RVT) bağlı maküler ödemden kaynaklanan görme bozukluğunun
tedavisinde,
- Koroidal neovaskülarizasyona (KNV) bağlı görme bozukluğunun tedavisinde,
LUCENTİS’in erken doğmuş bebeklerdeki endikasyonları aşağıdaki gibidir:
- Prematüre retinopatisinin (ROP) zon I (evre 1+, 2+, 3 veya 3+), zon II (evre 3+) veya AP-
ROP (agresif posterior ROP) hastalığının tedavisi.
4.2 Pozoloji ve uygulama şekli
Pozoloji:
Sadece intravitreal uygulama için tek kullanımlık flakondur. Bir flakonun birden fazla
uygulama için kullanılması kontaminasyona ve buna bağlı enfeksiyona yol açabilir.
LUCENTİS, intravitreal enjeksiyon deneyimi olan bir “göz hastalıkları uzmanı” tarafından
uygulanmalıdır.
1 / 21Erişkinler
LUCENTİS’in erişkinlerde önerilen dozu, tek bir intravitreal enjeksiyon halinde uygulanacak
olan 0,5 mg’dır. Bu doz 0,05 mL’lik bir enjeksiyon hacmine denk gelmektedir. Aynı göze
yapılan iki uygulama arasında geçen süre 4 haftadan kısa olmamalıdır.
Preterm bebekler
Preterm bebeklerde LUCENTİS için önerilen doz, intravitreal enjeksiyon olarak 0,2 mg’dır.
Bu, 0,02 mL’lik bir enjeksiyon hacmine karşılık gelir. Erken doğmuş bebeklerde ROP tedavisi
göz başına tek bir enjeksiyonla başlatılır ve aynı gün içinde iki taraflı olarak verilebilir. Hastalık
aktivitesi belirtileri varsa, tedavinin başlamasından sonraki altı ay içinde göz başına toplamda
üç adede kadar enjeksiyon uygulanabilir. Klinik çalışmada çoğu hastaya (%78) göz başına bir
enjeksiyon uygulanmıştır. Göz başına üçten fazla enjeksiyonun uygulanması araştırılmamıştır.
Aynı göze enjekte edilen iki doz arasındaki aralık en az dört hafta olmalıdır.
Uygulama sıklığı ve süresi:
Erişkinlerde tedaviye ayda bir uygulama ile başlanır ve maksimum görme keskinliğine
ulaşılana ve/veya hastalık aktivitesi belirtileri görülmeyene yani, devam eden tedavi altında
görme keskinliğinde ve diğer hastalık belirti ve semptomlarında bir değişiklik olmayana kadar
devam edilir. Yaş tip YBMD, DMÖ, PDR ve RVT’li hastalarda başlangıçta üç veya daha fazla
ardışık aylık enjeksiyon gerekebilir.
Sonrasında, izlem ve tedavi aralıkları hekim tarafından, görme keskinliği ve/veya anatomik
parametrelere göre değerlendirilen hastalık aktivitesine göre belirlenmelidir.
Eğer hekimin görüşüne göre görme ile ilgili ve anatomik parametreler hastanın devam eden
tedaviden fayda sağlamadığını gösterirse, LUCENTİS tedavisi kesilmelidir.
Hastalık aktivitesi izlemi klinik muayene, fonksiyonel test veya görüntüleme tekniklerini (optik
koherens tomografi, fluoresein anjiyografi veya indosiyanin yeşili anjiyografi) içerebilir.
Hastalar tedavi et ve uzat rejimine göre tedavi ediliyorsa, maksimum görme keskinliği elde
edildiğinde ve/veya hastalık aktivitesi belirtileri yoksa, tedavi aralıkları hastalık aktivitesi veya
görme bozukluğu belirtileri nüksedene kadar kademeli olarak uzatılabilir. Tedavi aralığı yaş tip
YBMD için bir seferde en fazla iki hafta uzatılmalıdır ve DMÖ için bir seferde bir aya kadar
uzatılabilir. RVT için tedavi aralıkları da kademeli olarak uzatılabilir, bununla birlikte bu
aralıkların uzunluğuna dair bir sonuca varmak için yeterli veri yoktur. Hastalık aktivitesi
nüksederse tedavi aralığı uygun şekilde kısaltılmalıdır.
KNV’ye bağlı görme bozukluğunun tedavisi hastalık aktivitesi temelinde hastaya göre bireysel
olarak belirlenmelidir. Bazı hastalar ilk 12 ay sırasında sadece bir enjeksiyona ihtiyaç duyabilir;
diğerleri aylık enjeksiyon dahil daha sık tedaviye ihtiyaç duyabilir. Patolojik miyopiye (PM)
bağlı KNV için, birçok hasta ilk yıl sırasında sadece bir ya da iki enjeksiyona ihtiyaç duyabilir
(bkz. Bölüm 5.1 Farmakodinamik özellikler).
DMÖ’de ve Dal RVT’de (DRVT-Retinal venin bir dalında tıkanıklık olması ve o dal
tarafından kirli kanın toplandığı bölgede dolaşım sorunu ortaya çıkması) LUCENTİS ve lazer
fotokoagülasyon:
LUCENTİS, klinik çalışmalarda lazer fotokoagülasyonla eşzamanlı olarak uygulanmıştır. Aynı
gün verilmesi durumunda LUCENTİS lazer fotokoagülasyondan en az 30 dakika sonra
uygulanmalıdır. LUCENTİS, önceden lazer fotokoagülasyonu yapılmış olan hastalara
uygulanabilir.
2 / 21PM’ye sekonder KNV’de LUCENTİS ve verteporfin fotodinamik tedavi
LUCENTİS ve verteporfinin eşzamanlı uygulanması ile deneyim bulunmamaktadır.
Uygulama şekli:
Parenteral kullanımlı bütün tıbbi ürünlerde olduğu gibi, uygulamadan önce LUCENTİS’in
partiküllü madde ve renk değişimi açısından görsel olarak incelenmesi gerekmektedir.
Enjeksiyon prosedürü cerrahi el dezenfeksiyonu, steril eldiven, bir steril örtü ve bir steril göz
kapağı spekulumu (ya da eşdeğeri) ve steril parasentez mevcudiyetini (gerektiğinde) içeren
steril koşullar altında yürütülmelidir. İntravitreal prosedür uygulanmadan önce hastanın aşırı
duyarlılık reaksiyonları açısından tıbbi geçmişi dikkatle değerlendirilmelidir (Bkz. Bölüm 4.3
Kontrendikasyonlar). Perioküler cilt, göz kapağı ve oküler yüzey steril edilmelidir.
Enjeksiyondan önce yeterli anestezi uygulanmalı ve steril ortam sağlanmalıdır.
LUCENTİS’i intravitreal uygulamaya hazırlamak için aşağıdaki talimatları uygulayınız:
Flakon sterildir. Ambalajda hasar varsa flakonu kullanmayınız. Ambalaj yalıtımı sağlam
kalmadığı sürece flakonun sterilitesi garanti edilemez. Çözeltinin rengi bozulmuşsa, bulanıksa
veya partikül içeriyorsa flakonu kullanmayınız.
Erişkinler
Enjeksiyon iğnesi yatay meridyenden kaçınılarak, gözün merkezi hedeflenerek ve gözün
aksiyal uzunluğu göz önünde bulundurularak vitreus boşluğuna doğru limbusun 3,5-4 mm
açığına batırılmalıdır. Sonra 0,05 mL’lik enjeksiyon hacmi verilmelidir. Daha sonraki
enjeksiyonlar farklı sklera kadranına uygulanmalıdır.
A. 1. İlacı çekmeden önce flakonun lastik tıpasının dış kısmı
dezenfekte edilmelidir.
2. 5 mikrometrelik filtreli iğneyi (verilmiştir) 1mL’lik
şırıngaya aseptik teknikle takınız. Küt uçlu iğneyi flakon
tıpasının ortasına sokarak flakonun tabanına dokununcaya
kadar itiniz.
3. Flakondaki tüm sıvıyı flakonu dik pozisyonda tutarak
çekiniz, sıvının tamamının çekilmesini kolaylaştırmak için
flakonu hafifçe eğiniz.
B.
4. Flakonu boşaltırken iğne ucunun tamamen boşaltmak
amacıyla piston çubuğun yeteri kadar geri çekildiğinden emin
olun.
5. Küt uçlu filtreli iğneyi flakon içinde bırakınız ve şırıngayı
küt uçlu filtreli iğneden ayırınız. Filtreli iğne flakon içeriğinin
çekilmesinden sonra atılmalı ve intrevitreal enjeksiyon için
kullanılmamalıdır.
3 / 21C. 6. Enjeksiyon iğnesini aseptik ve sıkı bir şekilde şırıngaya
takınız.
7. Şırıngadan enjeksiyon iğnesini ayırmadan dikkatlice
enjeksiyon iğnesinin başlığını çıkarınız.
Not: Başlığı çıkarırken enjeksiyon iğnesinin sarı göbek
kısmından sıkıca tutunuz.
D.
8. Şırıngadaki havayı dikkatle çıkarınız ve dozu şırınga
üzerindeki 0,05 mL işaretine ayarlayınız. Şırınga enjeksiyon
için hazırdır.
Not: Enjeksiyon iğnesini silmeyiniz. Pistonu geri çekmeyiniz.
0,05 mL
Enjeksiyon sonrasında, iğnenin kapağını geri takmayınız veya
iğneyi enjektörden sökmeyiniz. Kullanılmış enjektörü, iğnesi
ile birlikte sivri uçlu atıklar kutusuna atınız veya yerel
gerekliliklere uygun şekilde imha ediniz.
Pediyatrik popülasyon
Preterm bebeklerde, enjeksiyon iğnesi, iğne optik sinire bakacak şekilde limbusun arka
kısmından 1 ila 2 mm mesafede göz içine batırılmalıdır. Daha sonra 0,02 mL’lik enjeksiyon
hacmi uygulanır.
Özel popülasyonlara ilişkin ek bilgiler:
Böbrek yetmezliği: Böbrek yetmezliği olan hastalarda doz ayarlaması gerekmemektedir (Bkz.
Bölüm 5.2 Farmakokinetik özellikler).
Karaciğer yetmezliği: Karaciğer yetmezliği olan hastalarda çalışma yapılmamıştır. Ancak,
sistemik maruziyet dikkate değer olmadığı için bu popülasyonda özel önlemler gerekli
görülmemiştir.
Pediyatrik popülasyon: Prematüre retinopatisi dışında 18 yaşın altındaki popülasyonda
güvenlilik ve etkililik verilerindeki eksiklik nedeniyle LUCENTİS’in çocuk ve adölesanlarda
kullanımı önerilmemektedir. KNV’ye bağlı görme bozukluğu olan 12 ila 17 yaş
adölesanlardaki mevcut veriler bölüm 5.1’de tarif edilmektedir ancak pozoloji hakkında
herhangi bir öneride bulunulamamaktadır.
Geriyatrik popülasyon: Yaşlılarda herhangi bir doz ayarlaması gerekmemektedir. 75 yaş
üzerindeki DMÖ’lü hastalar üzerinde deneyim kısıtlıdır.
4 / 214.3 Kontrendikasyonlar
- Etkin maddeye ya da ilaç içindeki herhangi bir yardımcı maddeye karşı aşırı duyarlılık (Bkz.
Bölüm 6.1 Yardımcı maddelerin listesi),
- Aktif ya da şüpheli oküler ya da perioküler enfeksiyonlu hastalar,
- Aktif şiddetli göz içi inflamasyonlu hastalarda kullanımı kontrendikedir.
4.4 Özel kullanım uyarıları ve önlemleri
LUCENTİS tedavisi sadece intravitreal enjeksiyon ile yapılır.
İntravitreal enjeksiyon ile ilişkili reaksiyonlar:
LUCENTİS ile olanları da içeren intravitreal enjeksiyonlar endoftalmi, göz içi inflamasyonu,
yırtıklı retina dekolmanı, retina yırtılması ve iyatrojenik travmatik katarakt ile ilişkili olmuştur
(Bkz. Bölüm 4.8 İstenmeyen etkiler). LUCENTİS uygulanırken her zaman uygun steril
enjeksiyon teknikleri kullanılmalıdır. Ayrıca, bir enfeksiyon oluştuğunda erken tedaviye olanak
sağlamak için hastalar enjeksiyonu takip eden hafta sırasında izlenmelidir. Hastalara endoftalmi
ya da yukarıda sözü edilen vakaları çağrıştıracak herhangi bir semptomu gecikmeden
bildirmeleri öğütlenmelidir.
Göz içi basıncı artışları:
Erişkinlerde LUCENTİS enjeksiyonundan sonra 60 dakika içinde göz içi basıncında (GİB)
geçiçi artışlar, görülmüştür (Bkz. Bölüm 4.8 İstenmeyen etkiler). Kalıcı GİB artışları da
bildirilmiştir. Hem göz içi basıncı hem de optik sinir başının perfüzyonu izlenmeli ve uygun
şekilde tedavi edilmelidir.
Hastalar, bu potansiyel advers reaksiyonların semptomları konusunda bilgilendirilmeli ve göz
ağrısı ya da artan göz rahatsızlığı, göz kızarıklığında kötüleşme, görüşte bulanıklaşma veya
azalma, görüşlerinde küçük partikül sayısında artış veya ışığa karşı hassasiyette artış gibi
belirtiler geliştirmeleri halinde bu durumu hekimlerine bildirmeleri talimatı verilmelidir (Bkz.
Bölüm 4.8 İstenmeyen etkiler).
Bilateral tedavi:
Mevcut kısıtlı veriler bilateral tedavi ile (aynı gün içinde uygulama dahil) sistemik advers
olaylar açısından artmış bir riske işaret etmemektedir.
İmmünojenisite:
Bütün terapötik proteinlerde olduğu gibi, LUCENTİS ile immünojenisite için bir potansiyel
bulunmaktadır. DMÖ’lü hastalarda artmış sistemik maruziyet potansiyeli söz konusu
olduğundan, bu hasta popülasyonunda aşırı duyarlılık gelişimi riskindeki artış göz ardı
edilemez. Hastalar, intraoküler antikor oluşumuna bağlı bir klinik belirti olabilecek; intraoküler
inflamasyon şiddetindeki artışları bildirmeleri konusunda bilgilendirilmelidirler.
Diğer anti-VEBF (vasküler endotelyal büyüme faktörü) ajanlarla eşzamanlı kulanım:
LUCENTİS diğer anti-VEBF (vasküler endotelyal büyüme faktörü) ilaçlarla eşzamanlı olarak
uygulanmamalıdır (sistemik veya oküler).
Retinal pigment epitel yırtıkları:
Yaş tip YBMD ve potansiyel olarak diğer KNV formları için anti-VEBF tedavisi sonrasında
retinal pigment epitel yırtıklarının ortaya çıkması ile ilişkili risk faktörleri arasında büyük
ve/veya yüksek pigment epitel retinal dekolmanı yer alır. LUCENTİS tedavisine başlarken,
retinal pigment epitel yırtıkları açısından bu risk faktörlerine sahip hastalarda dikkatli
olunmalıdır.
5 / 21LUCENTİS tedavisine ara verilmesini gerektiren durumlar:
Aşağıdaki durumlarda doz uygulamasına ara verilmeli ve bir sonraki planlı tedaviden daha önce
tekrar başlanmamalıdır:
- Son görme keskinliği değerlendirmesine göre, düzeltilmiş en iyi görme keskinliğinde
(EDGK) ≥30 harf azalma;
- ≥30 mmHg intraoküler basınç;
- Retinal çatlama;
- Fovea merkezini içeren subretinal hemoraji ya da eğer hemorajinin boyutu, toplam
lezyon alanının ≥%50 ise;
- Önceki veya sonraki 28 gün içinde gerçekleştirilmiş ya da planlanmış intraoküler
cerrahi.
Erişkinlerde regmatojenöz retina dekolmanı veya makula delikleri:
Regmatojenöz retina dekolmanı veya evre 3 ya da 4 makula delikleri görülen hastalarda tedavi
sonlandırılmalıdır.
Pediyatrik popülasyon:
Yetişkinler için uyarılar ve önlemler, ROP’lu preterm bebekler için de geçerlidir. ROP'lu
preterm bebeklerde uzun süreli güvenlilik, RAINBOW uzatma çalışmasında 2 yıl boyunca
araştırılmıştır ve yeni güvenlilik sinyali gözlenmemiştir. Preterm bebeklerde 2 yıldan daha uzun
süreli güvenlilik profili belirlenmemiştir.
Kısıtlı verilere sahip popülasyonlar:
Önceden RVT epizodları olan hastaların ve iskemik dal RVT’si (DRVT) ile santral RVT’li
(SRVT) olan hastaların tedavisi ile ilgili sınırlı deneyim mevcuttur. Geri dönüşümsüz iskemik
görme işlevi kaybına dair klinik belirtiler ile başvuran RVT hastalarında tedavi önerilmez.
Tip I diyabete bağlı DMÖ’sü olan gönüllülerin tedavisinde sadece kısıtlı deneyim söz
konusudur. LUCENTİS, daha önce intravitreal enjeksiyon uygulanmış hastalarda, aktif
sistemik enfeksiyonları olan hastalarda, proliferatif diyabetik retinopatili hastalarda veya retina
dekolmanı ya da makula deliği gibi eşzamanlı göz hastalıkları olan hastalarda araştırılmamıştır.
Ayrıca HbA1c değeri 108 mmol/mol (%12)’nin üzerinde olan ve kontrol edilemeyen
hipertansiyon görülen diyabetik hastalarda LUCENTİS ile tedavi deneyimi yoktur. Bu tip
hastaların tedavisinde hekim bu bilgi eksikliğini akılda bulundurmalıdır.
PM’li hastalarda, daha önce verteporfin fotodinamik tedavinin (vFDT) başarısız olduğu
hastalarda LUCENTİS’in etkisine ilişkin veriler kısıtlıdır. Ayrıca subfoveal ve jukstafoveal
lezyonları olan hastalarda tutarlı bir etki gözlenirken, ekstrafoveal lezyonları olan PM’li
hastalarda LUCENTİS etkisi hakkında yorum yapabilmek için yeterli veri yoktur.
İntravitreal kullanım sonrasında sistemik etkiler:
VEBF inhibitörlerinin intravitreal enjeksiyonu sonrasında oküler olmayan hemoraji ve arteriyel
tromboembolik olaylar dahil sistemik advers olaylar bildirilmiştir.
Önceden inme ya da geçici iskemik ataklar öyküsü bulunan DMÖ, RVT’ye bağlı maküler
ödemi olan ve PM’ye sekonder KNV’li hastaların tedavisinde güvenlilikle ilgili sınırlı veri
mevcuttur. Bu gibi hastalar tedavi edilirken dikkatli olunmalıdır (Bkz. Bölüm 4.8 İstenmeyen
etkiler).
6 / 21Silikon yağına bağlı olarak vitreusta uçuşan cisimler:
Silikonlu enjektörlerden ve/veya iğnelerden silikon yağının sızması nedeniyle vitreusta uçuşan
cisimlerin gelişmesi yönünde bir ihtimal vardır. Vitreusta uçuşan cisimler tolere edilebilirdir.
Vitreusta uçuşan noktalar riskini azaltmak için intravitreal enjeksiyonda silikon içermeyen enjektör
ve enjeksiyon iğnesi kullanılması önerilmektedir.
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
4.5 Diğer tıbbi ürünler ile etkileşimler ve diğer etkileşim şekilleri
Herhangi bir klinik etkileşim çalışması yürütülmemiştir.
Neovasküler (yaş tip) yaşa bağlı makula dejenerasyonu (YBMD)’nda ve patolojik miyopi
(PM)’de LUCENTİS ve verteporfin fotodinamik terapinin (FDT) birlikte kullanımı için bölüm
5.1 Farmakodinamik özellikler başlığını inceleyiniz.
DMÖ ve DRVT’de lazer fotokoagülasyon ve LUCENTİS’in birlikte kullanımı için bölüm 5.1
Farmakodinamik özellikler ve 4.2 Pozoloji ve uygulama şekli başlığını inceleyiniz.
DMÖ’den kaynaklanan görme bozukluğunun tedavisi ile ilgili klinik çalışmalarda LUCENTİS
ile tedavi edilen hastalarda, görme keskinliği veya merkezi retina kalınlığı açısından sonuç,
tiazolidindionlar ile eş zamanlı tedaviden etkilenmemiştir.
Özel popülasyonlara ilişkin ek bilgiler
Özel popülasyonlara ilişkin herhangi bir klinik etkileşim çalışması yürütülmemiştir.
Pediyatrik popülasyon: Pediyatrik popülasyona ilişkin herhangi bir klinik etkileşim çalışması
yürütülmemiştir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince etkili bir doğum kontrol yöntemi
kullanmalıdır.
Gebelik dönemi
LUCENTİS’in gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan araştırmalar üreme toksisitesinin bulunduğunu göstermiştir (Bkz. Bölüm 5.3).
İnsanlara yönelik potansiyel risk bilinmemektedir.
Ranibizumabın gebelerde kullanımına ilişkin herhangi bir klinik veri mevcut değildir.
Sinomolgus maymunlarında yapılan çalışmalar gebelik veya embriyonal/fetal gelişim açısından
doğrudan ya da dolaylı herhangi bir zararlı etkiyi göstermemektedir (Bölüm 5.3 Klinik öncesi
güvenlilik verileri’ne bakınız). Ranibizumaba sistemik maruziyet oküler uygulamanın ardından
düşüktür fakat etki mekanizması nedeniyle ranibizumab, potansiyel olarak teratojenik ve
embriyo/fetotoksik kabul edilmelidir. Bu nedenle, beklenen fayda, fetüse potansiyel riske ağır
basmadığı sürece gebelik sırasında ranibizumab kullanılmamalıdır. Gebe kalmak isteyen ve
ranibizumab tedavisi almış kadınların, gebe kalmadan önce, ranibizumabın son dozundan sonra
en az 3 ay beklemeleri tavsiye olunur.
7 / 21Laktasyon dönemi
Çok sınırlı verilere dayanarak, ranibizumab insan sütüne düşük seviyelerde geçebilir.
Ranibizumabın emzirilen yenidoğan/bebek üzerindeki etkisi bilinmemektedir. Önlem olarak,
LUCENTIS kullanımı sırasında emzirme önerilmemektedir.
Üreme yeteneği / Fertilite
Üreme yeteneği üzerine etkileri hakkında çalışma yapılmamıştır.
4.7 Araç ve makine kullanımı üzerindeki etkiler
LUCENTİS tedavi prosedürü araç ya da makine kullanmayı etkileyebilecek geçici görme
bozukluklarını indükleyebilir (Bkz. Bölüm 4.8 İstenmeyen etkiler). Bu belirtileri yaşayan
hastalar bu geçici görme bozuklukları geçene kadar araç ya da makine kullanmamalıdır.
4.8 İstenmeyen etkiler
Güvenlilik profilinin özeti:
LUCENTİS uygulamasını takiben bildirilen istenmeyen etkilerin çoğunluğu intravitreal
enjeksiyon prosedürü ile ilişkilidir.
LUCENTİS enjeksiyonunu takiben en sık bildirilen oküler istenmeyen reaksiyonlar şunlardır:
göz ağrısı, oküler hiperemi, artmış intraoküler basınç, vitrit, vitreus dekolmanı, retinal hemoraji,
görme bozukluğu, vitreusta uçuşan cisimler, konjonktival hemoraji, göz irritasyonu, gözlerde
yabancı cisim hissi, artmış lakrimasyon, blefarit, göz kuruluğu ve göz kaşıntısı.
En sık bildirilen oküler olmayan istenmeyen olaylar baş ağrısı, nazofarenjit ve eklem ağrısıdır.
Daha seyrek olarak bildirilen ancak daha ciddi istenmeyen reaksiyonlar endoftalmi, körlük,
retina dekolmanı, retina yırtığı ve iyatrojenik travmatik kataraktı içermektedir (Bkz. Bölüm 4.4
Özel kullanım uyarıları ve önlemleri).
Hastalar bu potansiyel istenmeyen reaksiyonların semptomları hakkında bilgilendirilmeli ve
göz ağrısı ya da artmış rahatsızlık, kötüleşen göz kızarıklığı, bulanık veya zayıflamış görme,
görüşlerinde artmış sayıda küçük partiküller veya ışığa artmış duyarlılık gibi semptomların
gelişmesi durumunda hekimlerine haber vermeleri söylenmelidir.
Klinik çalışmalarda LUCENTİS uygulamasını takiben yaşanan istenmeyen reaksiyonlar
aşağıda özetlenmektedir.
Klinik çalışmalardan bildirilmiş olan istenmeyen etkiler MedDRA sistemi organ sınıfına göre
listelenmektedir. Her sistem organ sınıfı içerisinde istenmeyen etkiler sıklıklarına göre
sıralanmakta olup en sık reaksiyonlar ilk başta verilmektedir. Her sıklık grubu içerisinde
istenmeyen etkiler azalan ciddiyet sırasına göre sunulmaktadır. Ayrıca, her istenmeyen etkiye
karşılık belirtilen sıklık kategorisi aşağıdaki sisteme dayanmaktadır (CIOMS III): çok yaygın
( 1/10), yaygın ( 1/100 ila < 1/10), yaygın olmayan ( 1/1.000 ila < 1/100), seyrek ( 1/10.000
ila < 1/1.000), çok seyrek (< 1/10.000) ve bilinmiyor (eldeki verilerden yola çıkılarak tahmin
edilemiyor).
Enfeksiyon ve enfestasyonlar
Çok yaygın: Nazofarenjit
Yaygın: İdrar yolu enfeksiyonu*
8 / 21Kan ve lenf sistemi hastalıkları
Yaygın: Anemi
Bağışıklık sistemi hastalıkları
Yaygın: Aşırı duyarlılık
Psikiyatrik hastalıklar
Yaygın: Anksiyete
Sinir sistemi hastalıkları
Çok yaygın: Baş ağrısı
Göz hastalıkları
Çok yaygın: Vitrit, vitreus dekolmanı, retina hemorajisi, görme bozukluğu, göz ağrısı, vitreusta
uçuşan cisimcikler, konjonktiva hemorajisi, göz iritasyonu, gözlerde yabancı cisim hissi,
gözyaşı artması, blefarit, göz kuruluğu, oküler hiperemi, göz kaşıntısı.
Yaygın: Retina dejenerasyonu, retinal bozukluk, retina dekolmanı, retina yırtılması, retina
pigment epitel dekolmanı, retina pigment epitelinin yırtılması, görme keskinliğinde azalma,
vitreus hemorajisi, vitreus bozukluğu, üveit, iritis, iridosiklitis, katarakt, subkapsüler katarakt,
posterior kapsül opasifikasyonu, punktat keratit, kornea abrazyonu, ön kamarada flare, bulanık
görme, enjeksiyon yerinde hemoraji, gözde hemoraji, konjonktivit, alerjik konjonktivit, göz
akıntısı, fotopsi, fotofobi, oküler rahatsızlık, göz kapağı ödemi, göz kapağında ağrı,
konjonktival hiperemi.
Yaygın olmayan: Körlük, endoftalmi, hipopion, hifemi, keratopati, iris adezyonu, korneal
depozitler, kornea ödemi, korneada çizgiler, enjeksiyon yerinde ağrı, enjeksiyon yerinde
iritasyon, gözde anormal his, gözkapağı iritasyonu.
Solunum, göğüs bozuklukları ve mediastinal hastalıklar
Yaygın: Öksürme
Gastrointestinal hastalıklar
Yaygın: Bulantı
Deri ve deri altı doku hastalıkları
Yaygın: Alerjik reaksiyonlar (döküntü, ürtiker, pruritus, eritem)
Kas-iskelet bozukluklar, bağ doku ve kemik hastalıkları
Çok yaygın: Eklem ağrısı
Araştırmalar
Çok yaygın: Göz içi basıncının yükselmesi
Advers reaksiyonlar, kontrol tedavisi (sham veya verteporfin FDT) görenlere kıyasla
LUCENTİS 0,5 mg ile tedavi gören hastalarda daha yüksek (en az yüzde 2) bir oranda meydana
gelen advers olaylar (hastaların en az yüzde 0,5’inde) şeklinde tanımlanır.
*Yalnızca Diyabetik Maküler Ödem (DMÖ) hasta popülasyonunda gözlenmiştir.
Ürün sınıfı ile ilişkili advers reaksiyonlar:
Yaş tip YBMD faz III çalışmalarında, sistemik VEGF (vasküler endotelyal büyüme faktörü)
inhibisyonu ile potansiyel olarak ilişkili bir advers olay olan oküler dışı hemorajilerin genel
sıklığı, ranibizumab ile tedavi edilen hastalarda biraz daha yüksek olmuştur. Diğer yandan,
9 / 21farklı hemorajiler arasında tutarlı bir patern gözlenmemiştir. VEGF inhibitörlerinin intravitreal
kullanımı sonrasında inme ve miyokart enfarktüsü dahil arteriyel tromboembolik olaylar
açısından teorik bir risk söz konusudur. YBMD, DMÖ, PDR, RVT ve KNV’li hastalardaki
LUCENTİS klinik çalışmalarında düşük bir arteriyel tromboembolik olaylar oranı gözlenmiştir
ve kontrol ile karşılaştırıldığında ranibizumab ile tedavi edilen hastalarla arasında önemli
farklılıklar görülmemiştir.
Pediyatrik popülasyon:
LUCENTİS 0,2 mg’ın güvenliliği, 0,2 mg ranibizumab ile tedavi edilen ROP olan 73 erken
doğmuş bebeği içeren 6 aylık bir klinik çalışmada (RAINBOW) araştırılmıştır (Bkz. Bölüm 5.1
Farmakodinamik özellikler). Ranibizumab 0,2 mg ile tedavi edilen birden fazla hastada
bildirilen oküler advers reaksiyonlar retina kanaması ve konjonktival kanamadır. Ranibizumab
0,2 mg ile tedavi edilen birden fazla hastada bildirilen oküler olmayan advers reaksiyonlar
nazofarenjit, anemi, öksürük, idrar yolu enfeksiyonu ve alerjik reaksiyonlardır. Erişkin
endikasyonları için belirlenen advers reaksiyonların ROP’lu erken doğmuş bebekler için geçerli
olduğu düşünülmekle birlikte, tümü RAINBOW çalışmasında gözlenmemiştir. RAINBOW
uzatma çalışmasında ROP’lu erken doğmuş bebeklerde uzun süreli güvenlilik 2 yıl boyunca
incelenmiştir ve yeni güvenlilik sinyalleri belirlenmemiştir. Erken doğmuş bebeklerde 2 yılın
ötesinde güvenlilik profili belirlenmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4. 9 Doz aşımı ve tedavisi
Klinik çalışmalarda ve pazarlama sonrası verilerde kazayla ortaya çıkan doz aşımı vakaları
bildirilmiştir. Rapor edilen bu vakalarla ilişkilendirilebilen en sık görülen advers etkiler göz içi
basıncının yükselmesi, geçici körlük, görme keskinliğinin azalması, korneal ödem, korneal ağrı
ve gözde ağrı hissidir. Eğer bir doz aşımı oluşursa, ilgili hekim tarafından gerekli görülmesi
durumunda intraoküler basınç takip edilmeli ve tedavi edilmelidir.
Klinik çalışmalarda, yaş tip YBMD ve DMÖ’lü hastalara 0,05 mL ila 0,1 mL’lik bir enjeksiyon
hacminde 2 mg’a kadar ranibizumab dozları uygulanmıştır. Oküler ve sistemik advers olayların
tipi ve sıklığı 0,5 mg (0,05 mL’de) LUCENTİS dozu için bildirilen doz ile tutarlıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Oftalmolojik ajanlar, oküler vasküler hastalıklarda kullanılan ajanlar,
antineovaskülarizasyon ajanları
ATC kodu: S01LA04
Etki mekanizması:
Ranibizumab insan vasküler endotelyal büyüme faktörü A’yı (VEBF-A) hedef alan bir insan
rekombinant monoklonal antikor parçasıdır. VEBF-A izoformlarına (VEBF , VEBF ve
110 121
VEBF ) yüksek afiniteyle bağlanarak, VEBF-A’nın reseptörleri olan VEBFR-1 ve VEBFR-
165
2’ye bağlanmasını önlemektedir.
10 / 21VEBF-A’nın reseptörlerine bağlanması, erişkinlerde neovasküler tip yaşa bağlı makula
dejenerasyonu, patolojik miyopi ve KNV’nin progresyonuna ya da diyabetik maküler ödem ya
da RVT’ye ve erken doğmuş bebeklerde prematüre retinopatisine sekonder maküler ödemin
neden olduğu görme bozukluğuna katkı sağladığı düşünülen endotel hücre proliferasyonuna ve
neovaskülarizasyona ve ayrıca vasküler sızıntıya yol açmaktadır.
Klinik etkililik ve güvenlilik:
Yaşa bağlı makula dejenerasyonu tedavisi
LUCENTİS’in klinik güvenlilik ve etkililiği randomize, çift-kör, sham ya da aktif kontrollü
pivotal çalışmalarda neovasküler YBMD’li hastalarda değerlendirilmiştir.
FVF2598g (MARINA) çalışmasında minimal klasik ya da klasik komponenti olmayan okült
KNV’li hastalara aylık 0,3 ya da 0,5 mg LUCENTİS veya sham intravitreal enjeksiyonlar
verilmiştir. Bu çalışmaya toplam 716 hasta alınmıştır. FVF2587g (ANCHOR) çalışmasında
baskın klasik KNV lezyonlu hastalara aylık 0,3 ya da 0,5 mg LUCENTİS veya aktif
verteporfin/PDT verilmiştir. Bu çalışmaya toplam 423 hasta alınmıştır. Bulgular Tablo 1 ve
Tablo 2’de özetlenmiştir.
Tablo 1 FVF2598g (MARINA) çalışmasında 12. ve 24. aydaki sonuçlar
Sonuç ölçümü Ay Sham LUCENTİS 0,5 mg
(n=238) (n=240)
Görme keskinliğinde < 15 harf kaybı (%)a 12. %62 %95
(Görmenin idamesi)
24. %53 %90
(Primer sonlanım noktası)
Görme keskinliğinde ≥ 15 harf kazanımı 12. %5 %34
(%)a
24. %4 %33
Görme keskinliğinde ortalama harf 12. -10,5 (16,6) +7,2 (14,4)
değişimi
24. -14,9 (18,7) +6,6 (16,5)
(Std. Sapma)a
a p<0,01.
Tablo 2 FVF2587g (ANCHOR) çalışmasında 12. ve 24. aydaki sonuçlar
Sonuç ölçümü Ay Verteporfin/PDT LUCENTİS 0,5 mg
(n=143) (n=140)
Görme keskinliğinde < 15 harf kaybı (%)a 12. %64 %96
(Görmenin idamesi)
24. %66 %90
(Primer sonlanım noktası)
Görme keskinliğinde ≥ 15 harf kazanımı 12. %6 %40
(%)a
24. %6 %41
Görme keskinliğinde ortalama harf 12. -9,5 (16,4) +11,3 (14,6)
değişimi
24. -9,8 (17,6) +10,7 (16,5)
(Std. Sapma)a
a p<0,01.
11 / 21DMÖ’den kaynaklanan görme bozukluğunun tedavisi
Diyabetik maküler ödeme bağlı sekonder görme bozukluğu olan hastalarda LUCENTİS’in
klinik güvenlilik ve etkililiği randomize, çift kör, kontrollü pivotal çalışmalar olan D2301
(RESTORE) ve D2201’de (RESOLVE) değerlendirilmiştir.
Faz III Çalışma D2301’de (RESTORE) maküler ödem nedeniyle görme bozukluğu olan
toplamda 345 hasta kaydedilmiştir. Hastalar, tek başına ya da lazerle kombine olarak 0,5 mg
intravitreal ranibizumab veya tek başına lazer olmak üzere üç ayrı kola randomize edilmiştir.
Ranibizumab ile tedavi, aylık intravitreal enjeksiyonlarla başlatılmış ve görme keskinliği art
arda en az üç aylık değerlendirme boyunca stabil oluncaya kadar devam ettirilmiştir. Tedavi,
EDGK’de DMÖ progresyonu nedeniyle azalma gözlendiğinde yeniden başlatılmıştır.
Başlangıçta aynı gün içerisindeki ranibizumab enjeksiyonundan en az 30 dakika önce ve
ardından ihtiyaç halinde, Diyabetik Retinopati Erken Tedavi Çalışması (ETDRS) kriterleri
doğrultusunda lazer fotokoagülasyon uygulanmıştır.
Daha önce 12 aylık RESTORE çalışmasını tamamlamış olan 240 hasta, açık etiketli, çok
merkezli 24 aylık uzatma (RESTORE Uzatma) çalışmasına dahil edilmiştir. Hastalarda,
çalışma D2301’de (RESTORE) çalışma gözü olarak seçilmiş olan göze ranibizumab 0,5 mg ile
pro re nata (PRN) tedavi uygulanmıştır. EDGK’de DMÖ nedeniyle azalma olduğu takdirde
tedavi yeniden başlatılmış ve stabil EDGK düzeyine ulaşılıncaya kadar devam ettirilmiştir.
Ayrıca, araştırmacı tarafından gerekli görüldüğü takdirde ve ETDRS (Early Treatment Diabetic
Retinopathy Study – Erken Tedavi Diyabetik Retinopati Çalışması) kriterlerine dayanılarak,
lazer tedavisi de uygulanmıştır.
Başlıca bulgular aşağıdaki Tablo 3’te özetlenmiştir:
Tablo 3 Çalışma D2301’de (RESTORE) 12. aydaki ve Çalışma D2301-E1’de (RESTORE
Uzatma) 36. aydaki sonuçlar
Ranibizumab 0,5 mg Ranibizumab 0,5 mg Lazer
+ Lazer
Sonuç ölçümü
(D2301 n=115 (D2301 n=118 (D2301 n=110
D2301-E1 n=83) D2301-E1 n=83) D2301-E1 n=74b)
EDGK’de* başlangıca kıyasla 1.
aydan 12. aya kadar meydana 6,1 (6,4) 5,9 (7,9) 0,8 (8,6)
gelen ortalama değişim (SD)a
EDGK’de 24. aydaki ortalama
7,9 (9) 6,7 (7,9) 5,4 (9)
değişim (SD)
EDGK’de 36. aydaki ortalama
8 (10,1) 6,7 (9,6) 6 (9,4)
değişim (SD)
*EDGK: En iyi düzeltilmiş görme keskinliği
a ranibizumab ve lazer kollarında p0,0001
D2301-E1 (RESTORE Uzatma) n değeri: hem D2301 (RESTORE) başlangıcı hem de 36. Ay değeri
olan hasta sayısı
b daha önce lazer tedavisi gören 74 hastadan 59’una (%79) uzatma çalışmasında ranibizumab
uygulanmıştır.
24 aylık uzatma çalışmasında gözlenen ranibizumabın uzun vadeli güvenlilik profili
LUCENTIS’in bilinen güvenlilik profili ile tutarlıdır.
12 / 21Faz II Çalışma D2201’e (RESOLVE) görme bozukluğuna neden olan maküler merkezi
tutulumun görüldüğü toplam 151 hasta kaydedilmiş olup bu hastalara şu tedaviler
uygulanmıştır:
Hastalar 0,3 mg veya 0,5 mg LUCENTİS ya da sham kollarına randomize edilmiştir. Başlangıç
ranibizumab dozu (0,3 mg veya 0,5 mg) çalışma sırasında ilk enjeksiyondan sonra araştırıcının
tedaviye yanıtın yeterli olmadığına karar vermesi durumunda iki katına çıkarılabilmiştir.
Çalışmanın 3. ayından sonra her iki tedavi kolunda lazer fotokoagülasyon kurtarma tedavisine
izin verilmiştir. Çalışma 2 fazdan oluşmaktadır; araştırma fazı (6. ayda analizi yapılmış 42
hasta) ve destekleyici faz (12. ayda analizi yapılmış geri kalan 109 hasta). EDGK’de başlangıca
kıyasla 1. ay ila 12. ay arasında görülen ortalama değişim, çalışmanın her iki kısmında bulunan
ve toplu halde değerlendirilen ranibizumab hastalarında (n=102) +7,8 (±7,72) harf, sham tedavi
uygulanan hastalarda ise -0,1 (±9,77) harf olarak saptanmıştır (tedavi farkı için (p<0,0001)).
Faz IIIb Çalışma D2304’te (RETAIN), DMÖ’ye bağlı görme bozukluğu olan hastalar aşağıdaki
şekilde intravitreal enjeksiyon alımına randomize edilmiştir:
- eşzamanlı lazer fotokoagülasyon ve tedavi et ve uzat (TU) rejimi ile ranibizumab 0,5 mg
(n=121),
- bir TU rejiminde ranibizumab 0,5 mg monoterapisi (n=128),
- bir PRN (pro re nata) rejiminde ranibizumab 0,5 mg monoterapisi (n=123).
Tüm gruplarda ranibizumab ile tedavi aylık intravitreal enjeksiyonlar ile başlatılmış ve EDGK
en az üç ardışık aylık değerlendirmede stabil olana kadar sürdürülmüştür. Lazer
fotokoagülasyon başlangıçta ilk ranibizumab enjeksiyonu ile aynı günde uygulanmış ve
ardından ETDRS kriterleri temelinde gerektiğinde verilmiştir. TU’da ranibizumab daha sonra
2-3 aylık aralıklarla planlı tedavi şeklinde uygulanmıştır. PRN’de EDGK ayda bir
değerlendirilmiştir ve aynı vizitte gerektiğinde ranibizumab uygulanmıştır. Tüm gruplarda,
aylık tedavi EDGK’de DMÖ progresyonuna bağlı bir azalma üzerine yeniden başlatılmış ve
stabil EDGK’ye erişilene kadar sürdürülmüştür. Çalışma süresi 24 aydır.
RETAIN çalışmasında ilk 3 aylık tedavi vizitinden sonra TU rejiminin gerektirdiği planlı tedavi
viziti sayısı PRN rejiminin gerektirdiği 20 aylık vizitle karşılaştırılmıştır. Her iki rejimle de
hastaların %70’inden fazlası ≥2 aylık bir vizit sıklığı ile EDGK’lerini korumuştur. 24 ayda
ortalama (medyan) enjeksiyon sayısı TU ranibizumab + lazer için 12,4 (12), tek başına TU
ranibizumab için 12,8 (12) ve PRN ranibizumab tedavi grubu için 10,7’dir (10). Lazer ilavesi
TU rejiminde azalmış ortalama ranibizumab enjeksiyonu sayısı ile ilişkilendirilmemiştir.
Başlıca bulgular aşağıdaki Tablo 4’te özetlenmiştir:
Tablo 4 Çalışma D2304’de (RETAIN) sonuçlar
PRN
TU Ranibizumab 0,5 TU Ranibizumab 0,5
Ranibizumab 0,5
Sonuç ölçümü mg + Lazer mg
mg
n=117 n=125
n=117
EDGK’de 1. aydan 12. aya kadar
meydana gelen ortalama değişim 5,9 (5,5) a 6,1 (5,7) a 6,2 (6)
(SD)
13 / 21EDGK’de 1. aydan 24. aya kadar
meydana gelen ortalama değişim 6,8 (6) 6,6 (7,1) 7 (6,4)
(SD)
EDGK’de 24. aydaki ortalama
8,3 (8,1) 6,5 (10,9) 8,1 (8,5)
değişim (SD)
24. ayda ≥10 harf kazanımı veya
43,6 (8,1) 40,8 45,3
EDGK ≥ 84 harf (%)
24. ayda ≥15 harf kazanımı veya
25,6 28 30,8
EDGK ≥ 84 harf (%)
a PRN ile eşdeğerlik değerlendirmesi için p<0,0001
RVO’ya bağlı maküler ödemden kaynaklanan görme bozukluğunun tedavisi
RVO’ya bağlı maküler ödemden kaynaklanan görme bozukluğu olan hastalarda LUCENTİS’in
klinik güvenlilik ve etkililiği randomize, çift kör, kontrollü pivotal çalışmalar BRAVO ve
CRUISE’da (sırasıyla BRAVO (n: 397) ve CRVO (n: 392) denek katılmıştır.)
değerlendirilmiştir. İki çalışmada da hastalara ya 0,3 mg veya 0,5 mg intravitreal ranibizumab
ya da sham** enjeksiyonları uygulanmıştır. Altı ay sonrasında sham-kontrol kollarındaki
hastalar 0,5 mg ranibizumab koluna aktarılmıştır. BRAVO çalışmasında kurtarma tedavisi
olarak lazer fotokoagülasyona 3. aydan itibaren tüm kollarda izin verilmiştir.
BRAVO ve CRUISE için başlıca bulgular Tablo 5’te özetlenmiştir.
Tablo 5 6. ve 12. aydaki bulgular (BRAVO - CRUISE)
ÇALIŞMA Sham / LUCENTİS 0,5
ADI LUCENTİS 0,5 mg
mg(n=132) (n=131)
Görme keskinliğinde 6. ayda BRAVO +7,3 +18,3
başlangıca göre ortalama
değişimb (Primer sonlanma
noktası)
Görme keskinliğinde 12. ayda BRAVO +12,1 +18,3
başlangıca göre ortalama değişim
Görme keskinliğinde 6. ayda CRUISE +0,8 +14,9
başlangıca göre ortalama
değişimb
Görme keskinliğinde 12. ayda CRUISE +7,3 +13,9
başlangıca göre ortalama değişim
b: p<0,0001
PDR tedavisi
PDR’li hastalarda LUCENTİS’in klinik güvenliliği ve etkililiği, panretinal fotokoagülasyona
(PRP) kıyasla ranibizumab 0,5 mg intravitreal enjeksiyonlarla tedavinin karşılaştırıldığı
Protokol S’de değerlendirilmiştir. Birincil sonlanım noktası 2. yılda ortalama görme keskinliği
değişikliğidir. Ek olarak, diyabetik retinopati (DR) şiddetindeki değişiklik DR şiddet skoru
(DRSS) kullanılarak fundus fotoğraflarına göre değerlendirilmiştir.
14 / 21Protokol S, başlangıçta DMÖ olan veya olmayan PDR’li 305 hastanın (394 çalışma gözü)
kaydedildiği çok merkezli, randomize, aktif kontrollü, paralel atamalı, eşit etkililik konulu bir
faz III çalışmadır. Çalışmada ranibizumab 0,5 mg intravitreal enjeksiyonları, PRP standart
tedavisi ile karşılaştırılmıştır. Toplam 191 göz (%48,5) ranibizumab 0,5 mg’a randomize
edilirken 203 göz (%51,5) PRP’ye randomize edilmiştir. Toplam 88 gözde (%22,3) başlangıçta
DMÖ olduğu belirlenmiştir: ranibizumab ve PRP gruplarında sırasıyla 42 (% 22) ve 46 (%
22,7) göz.
Bu çalışmada, 2. yılda ortalama görme keskinliği değişikliği, ranibizumab grubunda +2,7 harf
iken, PRP grubunda 0,7 harf olmuştur. En küçük karelerdeki fark 3,5 harftir (%95 GA: [0,2 ila
6,7]).
DRSS’de 1. yılda, PRP ile tedavi edilen gözlerin %14,6’sına (n = 199) kıyasla, ranibizumab (n
= 189) ile tedavi edilen gözlerin %41,8’inde ≥ 2 adım iyileşme olmuştur. Ranibizumab ve lazer
arasındaki tahmini fark %27,4’tür (%95 GA: [18,9, 35,9]).
Tablo 6 Protokol S’de (LOCF Yöntemi) 1. yılda ≥ 2 veya ≥ 3 adım DRSS iyileştirilmesi
veya kötüleşmesi
Başlangıçtan Protocol S
kategorize edilmiş Ranibizumab PRP Oran farkı (%), GA
değişiklik 0,5 mg (N=199)
(N=189)
≥2 basamak iyileşme
n (%) 79 29 27,4
(%41,8) (%14,6) (18,9, 35,9)
≥3 basamak iyileşme
n (%) 54 6 25,7
(%28,6) (%3) (18,9, 32,6)
≥2 basamak kötüleşme
n (%) 3 23 -9,9
(%1,6) (%11,6) (-14,7, -5,2)
≥3 basamak kötüleşme
n (%) 1 8 -3,4
(%0,5) (%4) (-6,3, -0,5)
DRSS = diyabetik retinopati şiddet skoru, n = vizitte durumu karşılayan hasta sayısı, N =
toplam çalışma gözü sayısı.
1. yılda Protokol S’deki ranibizumab ile tedavi edilen grupta, DRSS’de ≥2 basamak iyileşme
başlangıçta DMÖ’sü olmayan (%39,9) ve olan (%48,8) gözlerde tutarlı olmuştur.
Protokol S’den elde edilen 2. yıl verilerinin analizi, PRP tedavisindeki gözlerin %23,1’ine (n =
46) karşı ranibizumab ile tedavi edilen gruptaki gözlerin %42,3’ünde (n = 80) başlangıca göre
DRSS’de ≥2 basamak iyileşme olduğunu göstermiştir. Ranibizumab ile tedavi edilen grupta,
başlangıçta DMÖ’sü olan gözlerin %58,5’inde (n=24) ve DMÖ’sü olmayan gözlerin
%37,8’inde (n = 56) başlangıca göre DRSS’de 2 basamak iyileşme gözlenmiştir.
DRSS ayrıca, yaklaşık %75’i Asya kökenli olan toplam 875 hastayı içeren üç ayrı aktif
kontrollü faz III DMÖ çalışmasında (ranibizumab 0,5 mg PRN’ye karşı lazer)
değerlendirilmiştir. Bu çalışmaların bir meta-analizinde, tedavi başlangıcında orta derecede
15 / 21şiddetli veya daha kötü proliferatif olmayan DR’li (NPDR) hasta alt grubundan
derecelendirilebilir DRSS skorları olan 315 hastanın %48,4’ü (n = 192) ranibizumab ile tedavi
edildiklerinde 12. ayda DRSS’de 2 basamak iyileşme yaşarken bu oran lazer ile tedavi edilen
hastalar için %14,6’sında olmuştur (n = 123). Ranibizumab ile lazer arasındaki tahmini fark
%29,9’dur (%95 GA: [20, 39,7]). Orta derece veya daha iyi NPDR’si olan DRSS açısından
derecelendirilebilir 405 hastada, ranibizumab ve lazer gruplarının sırasıyla %1,4 ve %0,9’unda
≥2 basamak DRSS iyileşmesi gözlenmiştir.
KNV’ye bağlı (PM ve yaş tip YBMD’ye sekonder hariç) görme bozukluğu tedavisi
KNV’ye bağlı görme bozukluğu olan hastalarda LUCENTİS’in klinik güvenliliği ve etkililiği,
çift kör, plasebo kontrollü pivot çalışma G2301’in (MINERVA) 12 aylık verilerine dayalı
olarak değerlendirilmiştir. Bu çalışmada 178 erişkin hasta 2:1 oranında aşağıdakilerden birini
almak üzere randomize edilmiştir:
 Başlangıçta ranibizumab 0,5 mg, ardından görme keskinliği ve/veya anatomik
parametreler (örn. görme kesinliğinde bozukluk, intraretinal/subretinal sıvı, hemoraji
veya sızıntı) ile değerlendirilen hastalık aktivitesinin yön verdiği hasta bazında
düzenlenen doz rejimi;
 Başlangıçta plasebo enjeksiyonu, ardından hastalık aktivitesinin yön verdiği hasta
bazında düzenlenen doz rejimi.
2. ayda tüm hastalar gereklilik bazında açık etiketli ranibizumab tedavisi almıştır.
MINERVA çalışmasının önemli sonuç ölçümleri Tablo 7’de özetlenmektedir. Görmede bir
iyileşme gözlenmiştir ve buna 12 aylık periyotta merkezi altalan kalınlığında bir azalma eşlik
etmiştir.
12 aylık sürede uygulanan enjeksiyon sayısı ranibizumab kolunda 5,8 iken 2. aydan itibaren
ranibizumab almaya uygun olan plasebo kolu hastalarında 5,4’tür. Plasebo kolunda 59 hastanın
7’si 12 aylık periyotta çalışma gözüne ranibizumab tedavisi almamıştır.
Tablo 7 Ay 2’de sonuçlar (MINERVA)
Ranibizumab Plasebo (n=59)
0,5 mg (n=119)
Başlangıçtan Ay 2’ye ortalama EDGK değişikliği 9,5 harf -0,4 harf
a
Ay 2’de başlangıca göre ≥15 harf kazanan ya da %31,4 %12,3
84 harfe ulaşan hastalar
Ay 2’de başlangıca göre >15 harf kaybetmeyen %99,2 %94,7
hastalar
Başlangıçtan Ay 2’ye a CSFT azalması b 77 mikrometre -9,8 mikrometre
a Plasebo kontrolü ile tek yönlü p<0,001 karşılaştırması
b CSFT – merkezi retina alt alan kalınlığı
2. ayda plasebo kontrol karşısında ranibizumab karşılaştırıldığında gerek genel anlamda
gerekse başlangıçtaki etiyoloji alt gruplarında tutarlı tedavi etkisi gözlemlenmiştir:
16 / 21Tablo 8 Genel ve etyolojik alt gruplara göre tedavi etkisi
Genel ve başlangıçtaki etiyolojiye Plaseboya kıyasla Hasta sayısı [n]
göre tedavi etkisi [harf] (tedavi+plasebo)
Genel 9,9 178
Angioid çizgileri 14,6 27
Post-enflamatuvar retinokoroidopati 6,5 28
Santral seröz korioretinopati 5 23
İdiyopatik korioretinopati 11,4 63
Çeşitli etiyolojiler a 10,6 37
a diğer alt gruplara dahil olmayan, düşük görülme sıklıklı farklı etiyolojileri kapsar
Pivot çalışma G2301’de (MINERVA) KNV’ye sekonder görme bozukluğu olan 12-17
yaşlarında beş adölesan hasta başlangıçta ranibizumab 0,5 mg ile açık etiketli tedavi, ardından
erişkin popülasyonunda olduğu gibi bireyselleştirilmiş tedavi almıştır. EDGK beş hastanın
tümünde başlangıçtan 12. aya 5 ila 38 harf (ortalama 16,6 harf) aralığında iyileşme göstermiştir.
Görmedeki iyileşmeye 12 aylık periyotta merkezi alt alan kalınlığında stabilleşme veya azalma
eşlik etmiştir. 12 aylık sürede çalışma gözüne verilen ranibizumab enjeksiyonlarının ortalama
sayısı 3 olmuştur (aralık 2 ila 5). Genel olarak ranibizumab tedavisi iyi tolere edilmiştir.
Pediyatrik popülasyon:
Preterm bebeklerde ROP tedavisi
Preterm bebeklerde ROP tedavisi için LUCENTİS 0,2 mg’ın klinik güvenliliği ve etkililiği,
lazer tedavisi ile karşılaştırıldığında intravitreal enjeksiyon olarak verilen 0,2 mg ve 0,1 mg
ranibizumabı değerlendirmek üzere tasarlanmış randomize, açık etiketli, 3 kollu, paralel gruplu
üstün etkililik çalışması H2301’in (RAINBOW) 6 aylık verilerine dayanılarak
değerlendirilmiştir. Her gözde aşağıdaki retina bulgularından birine sahip olan hastalar uygun
kabul edilmiştir:
• Zon I, evre 1+, 2+, 3 veya 3+ hastalık veya
• Zon II, evre 3+ hastalık veya
• Agresif posterior (AP) ROP
Bu çalışmada 225 hasta, intravitreal ranibizumab 0,2 mg (n = 74), 0,1 mg (n = 77) veya lazer
tedavisi (n = 74) almak üzere 1: 1: 1 oranında randomize edilmiştir.
İlk çalışma tedavisinden 24 hafta sonra her iki gözde aktif ROP yokluğu ve olumsuz yapısal
sonuçların yokluğu ile ölçülen tedavi başarısı, lazer tedavisine (%66,2) kıyasla 0,2 mg
ranibizumab (%80) ile en yüksek düzeyde olmuştur (Bkz. Tablo 9). Ranibizumab 0,2 mg ile
tedavi edilen hastaların çoğuna (%78,1) göz başına tek bir enjeksiyon yapılmıştır.
17 / 21Tablo 9 24. Haftadaki Sonuçlar (RAINBOW)
Tedavi başarısı
Tedavi n/M (%) %95 GA Karşılaştırma Oran oranı %95 GA p değerib
(OR)a
Ranibizumab 56/70 (80) (0,6873, Lazer karş. 2,19 (0,9932, 0,0254
0,2 mg 0,8861) Ranibizumab 4,8235)
(N=74) 0,2 mg
Lazer tedavisi 45/68 (0,5368,
(N=74) (66,2) 0,7721)
GA = güven aralığı, M = primer etkinlik sonucu ile ilgili eksik değeri olmayan toplam hasta
sayısı (girilen değerler dahil), n = ilk çalışma tedavisinden 24 hafta sonra her iki gözde aktif
ROP bulunmayan ve olumsuz yapısal sonuç bulunmayan hasta sayısı (girilen değerler dahil).
Bir hasta 24. haftadan önce ya da 24. haftada ölmüş veya çalışma tedavisini değiştirmişse,
hastanın 24. haftada aktif ROP ve olumsuz yapısal sonuçları olduğu kabul edilmiştir.
a Oran oranı, tabaka faktörü olarak başlangıçta (bölge I ve II; CRF başına) ROP bölgesi
ile Cochran Mantel Haenszel testi kullanılarak hesaplanır.
b İkili karşılaştırma için p değeri tek taraflıdır. Birincil sonlanım noktası için, tek taraflı p
değeri için önceden belirlenmiş anlamlılık seviyesi 0,025’tir.
Çalışmada 24 hafta boyunca, ranibizumab 0,2 mg grubunda daha az hasta, lazer grubuna kıyasla
yanıt eksikliğinden dolayı başka bir tedavi yöntemine geçmiştir (%14,9’a karşı %24,3). Lazer
tedavisine (7 hasta, %10,1) kıyasla ranibizumab 0,2 mg (1 hasta, %1,4) için olumsuz yapısal
sonuçlar daha az bildirilmiştir.
Avrupa İlaç Ajansı, neovasküler YBMD, DMÖ’ye bağlı görme bozukluğu, RVT’ye sekonder
maküler ödeme bağlı görme bozukluğu, KNV’ye bağlı görme bozukluğu ve diyabetik
retinopatide pediyatrik popülasyonun tüm alt kümelerinde LUCENTİS ile çalışma sonuçlarını
sunma zorunluluğunu iptal etmiştir (pediyatrik kullanım hakkında bilgi için bkz. Bölüm 4.2
Pozoloji ve uygulama şekli). Ayrıca Avrupa İlaç Ajansı, ROP için pediyatrik popülasyonun
aşağıdaki alt kümelerinde LUCENTİS ile yapılan çalışmaların sonuçlarını sunma
yükümlülüğünü iptal etmiştir: yeni doğan bebekler, bebekler, çocuklar ve adölesanlar.
5.2 Farmakokinetik özellikler
Genel özellikler
Emilim:
Neovasküler YBMD’li hastalara aylık intravitreal LUCENTİS uygulamasını takiben serum
ranibizumab konsantrasyonları, genellikle VEBF’nin biyolojik aktivitesini %50 inhibe etmesi
için gerekli ranibizumab konsantrasyonlarının altındaki en yüksek değerlerden (C ) düşüktür
maks
(in vitro hücre proliferasyonu tayininde değerlendirildiği gibi 11-27 ng/ mL). C 0,05 ila 1
maks
mg/göz doz aralığında dozla orantılıdır. Sınırlı sayıdaki DMÖ hastasında serum
konsantrasyonları, neovasküler YBMD’li hastalarda gözlenen değerler ile karşılaştırıldığında
biraz daha yüksek bir sistemik maruziyetin olasılık dışı bırakılamayacağını göstermektedir.
RVT hastalarında serum ranibizumab konsantrasyonları, neovasküler YBMD’li hastalarda
gözlenenler ile karşılaştırıldığında benzer veya daha hafif yüksek bulunmuştur.
Dağılım:
Intravitreal yolla uygulandığından dağılım bilgisi mevcut değildir.
18 / 21Biyotransformasyon:
Intravitreal yolla uygulandığından biyotransformasyon bilgisi mevcut değildir.
Eliminasyon:
Popülasyon farmakokinetik analizine ve 0,5 mg dozla tedavi edilen, neovasküler YBMD
hastalarında, ranibizumabın serumdan kaybolmasına göre, ranibizumabın vitreusta ortalama
eliminasyon yarılanma ömrü yaklaşık 9 gündür. LUCENTİS 0,5 mg/göz aylık intravitreal
uygulaması ile doz uygulamasından yaklaşık 1 gün sonra elde edilen serum ranibizumab C
maks
değerinin genellikle 0,79 ve 2,9 ng/ mL aralığında ve C değerinin genellikle 0,07 ve 0,49
min
ng/mL aralığında olduğu öngörülmektedir. Serum ranibizumab konsantrasyonlarının, vitreal
ranibizumab konsantrasyonlarından yaklaşık 90.000 kat daha düşük olduğu belirtilmektedir.
Doğrusallık / doğrusal olmayan durum:
Intravitreal yolla uygulandığından bu bilgi mevcut değildir.
Hastalardaki karakteristik özellikler
Böbrek yetmezliği: Böbrek yetmezliği olan hastalarda LUCENTİS’in farmakokinetiğini
incelemek için herhangi bir klinik çalışma yürütülmemiştir. Neovasküler YBMD hastalarına
ilişkin bir popülasyon farmakokinetiği analizinde, hastaların %68’inde (136/200) böbrek
yetmezliği (%46,5 hafif [50-80 mL/dakika], %20 orta [30-50 mL/dakika] ve %1,5 şiddetli [<
30 mL/dakika]) bulunmuştur. RVT hastalarının % 48,2’sinde (253/525) renal bozukluk (% 36,4
hafif, % 9,5 orta şiddette ve % 2,3 şiddetli) tespit edilmiştir. Sistemik klerens, hafif düşük olup
klinik açıdan anlamlı değildir.
Karaciğer yetmezliği: Karaciğer yetmezliği olan hastalarda LUCENTİS’in farmakokinetiğini
incelemek için herhangi bir klinik çalışma yürütülmemiştir.
Pediyatrik hastalar: 18 yaş altındaki hastalarda yeterli farmakokinetik veri mevcut değildir.
Preterm ROP’lu bebeklere 0,2 mg (göz başına) dozunda intravitreal LUCENTİS uygulamasını
takiben, serum ranibizumab konsantrasyonları, bir gözde 0,5 mg alan neovasküler YBMD’li
erişkin hastalarda gözlenenden daha yüksek bulunmuştur. Bir popülasyon farmakokinetik
analizine dayanarak, C ve EAA ’daki farklılıklar sırasıyla yaklaşık 16 kat ve 12 kat daha
maks son
yüksektir. Görünen sistemik yarılanma ömrü yaklaşık 6 gündür. Bir
farmakokinetik/farmakodinamik analizi, sistemik ranibizumab konsantrasyonları ile sistemik
VEBF konsantrasyonları arasında net bir ilişki göstermemiştir.
Yaşlılar: Yaşlı hastalarda doz ayarlamasına gerek yoktur.
Cinsiyet: Cinsiyet baz alınarak doz ayarlamasına gerek yoktur.
Etnik köken: Beyaz ırk mensubu dışındaki gruplarda tedavi ile ilgili deneyimler kısıtlıdır.
5.3 Klinik öncesi güvenlilik verileri
Sinomolgus maymunlarına 26 haftaya kadar iki haftada bir 0,25 mg/göz ve 2 mg/göz arasındaki
dozlarda uygulanan iki taraflı intravitreal ranibizumab doza bağlı oküler etkilerle
sonuçlanmıştır.
İntraoküler enjeksiyondan 2 gün sonra tepe noktasına ulaşan ön kamarada flare ve hücrelerde
doza bağlı artışlar saptanmıştır. İnflamatuar yanıtın şiddeti genellikle takip eden enjeksiyonlarla
ya da iyileşme sırasında azalmıştır. Arka bölmede doza bağlı azalma eğiliminde olan ve
genellikle tedavi süresinin sonuna kadar süren vitreus hücre infiltrasyonu ve uçuşan noktalar
saptanmıştır. 26 haftalık çalışmada vitreus inflamasyonunun şiddeti enjeksiyon sayısıyla
artmıştır. Ancak bunun geri dönüşümlü olduğu ve iyileşmeden sonra ortadan kalktığı
19 / 21gözlenmiştir. Arka kamara inflamasyonunun yapısı ve zamanlaması klinik açıdan önemli
olmayabilen bir immün aracılı antikor yanıtını düşündürmektedir. Bazı hayvanlarda nispeten
uzun olan şiddetli inflamasyon döneminden sonra, lensteki değişikliklerin şiddetli inflamasyona
ikincil olduğunu gösteren katarakt oluşumu gözlenmiştir. İntravitreal enjeksiyonları takiben
dozdan bağımsız olarak doz sonrası göz içi basıncında geçici bir yükselme gözlenmiştir.
Mikroskopik göz değişiklikleri inflamasyonla ilişkili olmuş, dejeneratif süreç göstermemiştir.
Bazı gözlerin optik diskinde granülomatöz inflamatuar değişiklikler kaydedilmiştir. İyileşme
dönemi sırasında bu arka bölme değişiklikleri azalmış ve bazı vakalarda kaybolmuştur.
İntravitreal uygulamayı takiben herhangi bir sistemik toksisite belirtisi saptanmamıştır.
Uygulama yapılan hayvanların bir alt grubunda ranibizumaba karşı serum ve vitreus antikorları
bulunmuştur.
Herhangi bir karsinojenisite veya mutajenisite verisi bulunmamaktadır.
Gebe maymunlarda, bir en kötü durum olarak klinik maruziyetin 0,9-7 katı maksimal sistemik
maruziyetlere neden olan intravitreal ranibizumab tedavisi, gelişimsel toksisite veya
teratojenisiteye yol açmamıştır ve plasentanın ağırlığı ya da yapısı üzerinde bir etki
yapmamıştır; diğer yandan, farmakolojik etkisine dayalı olarak ranibizumab potansiyel olarak
teratojenik ve embriyo-/fetotoksik olarak değerlendirilmelidir.
Embriyo-fetal gelişim üzerinde ranibizumab aracılı etkilerin olmaması büyük olasılıkla Fab
parçasının plasentayı geçememesi ile bağlantılıdır. Bununla birlikte yüksek maternal
ranibizumab serum düzeyleri ve fetal serum ranibizumab varlığı ile bir vaka tanımlanmış olup,
bu durum anti-ranibizumab antikorların ranibizumab için taşıyıcı bir protein olarak
davrandığını (Fc bölgesini içeren) böylece maternal serum klirensini azaltarak, plasental
aktarıma yol açtığını düşündürmektedir. Embriyo-fetal geliştirme araştırmaları sağlıklı gebe
hayvanlarda yürütüldüğünden ve hastalık (diyabet gibi) plasentanın bir Fab parçacığına
geçirgenliğini etkileyebileceğinden bu vakanın sonuçları dikkatle yorumlanmalıdır. (Bkz.
Bölüm 4.6 Gebelik ve laktasyon)
6. FARMASÖTİK ÖZELLİKLER
6.1 Yardımcı maddelerin listesi
,-trehaloz dihidrat
L-Histidin hidroklorür monohidrat
L-Histidin
Polisorbat 20
Enjeksiyonluk su
6.2 Geçimsizlikler
Geçimlilik araştırmaları bulunmadığından, bu tıbbi ürün başka tıbbi ürünlerle
karıştırılmamalıdır.
6.3 Raf ömrü
36 ay
6.4 Saklamaya yönelik özel tedbirler
Buzdolabında (2-8ºC) saklayınız.
20 / 21Kullanımdan önce açılmamış flakon oda sıcaklığında (25ºC) en fazla 24 saat saklanabilir.
Ürün kesinlikle dondurulmamalıdır. Ürün donmuş ise çözüp kullanılmamalıdır.
Bu ürün veya ambalajı herhangi bir bozukluk içeriyorsa kullanılmamalıdır.
Flakonu ışıktan korumak için dış karton ambalajında saklayınız.
6.5 Ambalajın niteliği ve içeriği
Klorobutil kauçuk tapalı bir cam flakon (renksiz tip I cam) içinde 0,23 mL enjeksiyonluk
LUCENTİS çözeltisi. Bir ambalaj; bir flakon ve şişe içeriğinin çekilmesi için bir filtreli iğne
içermektedir.
6.6 Beşeri tıbbi üründen arta kalan maddelerin imhası ve diğer özel önlemler
Flakonlar sadece tek kullanım içindir (Bölüm 4.2 Pozoloji ve uygulama şekli’ne bakınız).
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Novartis Sağlık, Gıda ve Tarım Ürünleri San. ve Tic. A.Ş.
Kavacık/Beykoz/İstanbul
8. RUHSAT NUMARASI
124/44
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 27.03.2008
Ruhsat yenileme tarihi: 06.05.2016
10. KÜB’ÜN YENİLENME TARİHİ
21 / 21