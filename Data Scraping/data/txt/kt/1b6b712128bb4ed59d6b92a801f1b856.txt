1 / 11 
 KULLANMA TALİMATI  
 
İBUCOLD C 200mg/30mg/300mg F ilm Kaplı Tablet  
 Ağızdan alınır.  
 
• Etkin madde: Her bir tablet 200 mg ibuprofen, 30 mg psödoefedrin hidroklorür  ve 300 
mg askorbik asit (Vitamin C)  içerir.  
• Yardımcı maddeler: Kalsiyum hidrojen fosfat (susuz) , kroskarmelloz sodyum, 
mikrokristallin selüloz (PH 101), kolloidal silikon dioksit, povidon K30, talk, hidrojene hint 
yağı, Mikrokristalin selüloz  (ph 112), Kaplama materyali [Polivinil alkol (E 1203) , talk  
(E553b) , kinolin sarısı A luminyüm lake (E 104)  titanyum dioksit (E171), gün batımı sarısı 
FCF Aluminium lake ( E 110), gliseril monokaprilokaprat, sodyum lauril sülfat]  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
Bu kullanma talimatında:  
 1. İBUCOLD C  nedir ve ne için kullanılır?  
2. İBUCOLD C 'yi kullanmadan önce dikkat edilmesi gerekenler  
3. İBUCOLD C  nasıl kullanılır?  
4. Olası yan etkiler nelerdir? 
5. İBUCOLD C 'nin saklanması  
 Başlıkları yer almaktadır.  1. İBUCOLD C nedir ve niçin kullanılır?  
 İBUCOLD C, turuncu oblong, bikonveks, baskısız çentiksiz film tablettir.  İBUCOLD C , 10, 20, 24 ve 30 tabletlik blister ambalajlarda sunulan bir ilaçtır. İBUCOLD C , 
etkin madde olarak ibuprofen, psödoefedrin ve askorbik asit içerir.  
 İBUCOLD C 'nin etkin maddesi olan ibuprofen, ağrı kesici ve ateş düşürücü özelliklere sahip 
nonsteroid a ntiinfl amatuar bir ilaçtır. Psö doefedrin burun ve sinüslerde (burun boşluklarında) 
oluşan dolgunluğu gidermeye yarayan dekonjestan bir ilaçtır.  İBUCOLD C , ağrı kesici, ateş düşürücü ve iltihap giderici etkileri sayesinde, başlıca, aşağıda 
belirtilen durumların tedavi edilmesi için kullanılır: 
 • Grip ve soğuk algınlığına bağlı burun tıkanıklığı, ateş ve baş ağrısı ve hafif vücut ağrıları  2 / 11 
  
 
2. İBUCOLD C' yi kullanmadan önce dikkat edilmesi gerekenler  
İBUCOLD C' yi aşağıdaki durumlarda KULLANMAYINIZ  
 
Kalp damar sistemi ile ilgili riskler  
-NSAİİ'ler ölümcül olabilecek trombotik (pıhtılaşma ile ilgili) olaylar, kalp krizi ve inme 
riskinde artışa neden olabilir. Bu risk kullanım süresine bağlı olarak artabilir. Kalp -damar 
hastalığı olan veya kalp damar hastalığı risk faktörlerini taşıyan hastalarda risk daha yüksek olabilir. -İBUCOLD C  koroner arter bypass cerrahisi öncesi ağrı tedavisinde kullanılmamalıdır. 
 Sindirim sistemi ile ilgili riskler  
-NSAİİ'ler kanama, yara oluşması, mide veya bağırsak delinmesi gibi ölümcül  
olabilecek ciddi istenmeyen etkilere yol açarlar. Bu istenmeyen etkiler herhangi bir zamanda, önceden uyarıcı bir belirti vererek veya vermeyerek ortaya çıkabilirler. Yaşlı 
hastalar ciddi olan bu etkiler bakımından daha yüksek risk altındadır.  
 Eğer;  
• İBUCOLD C 'nin içerdiği herhangi bir maddeye  karşı aşı rı duyarlılığınız varsa, 
• Şiddetli karaciğer hastalığınız varsa,  
• Şiddetli akut (âni gelişen) veya kronik (uzun süredir   olan) böbrek hastalığınız ve böbrek 
yetmezliğiniz varsa  
• Asetilsalisilik asit (Aspir in) ve diğer nonsteroid antiinfl amatuar ilaçlar kullanımı sırasında 
astım, ürtiker veya alerjik tipte reaksiyonla karşılaştıysanız, 
• Tedavi edilmemiş mide ve on iki parmak barsağı ülseriniz varsa,  
• İltihabi bağırsak hastalığınız varsa (ülseratif kolit, Crohn hastalığı)  
• Hamileliğin geç evresinde ( 6.aydan itibaren) iseniz, 
• Koroner arter by -pass cerrahisi geçirecekseniz ya da yeni geçirdiyseniz,  
• Koroner arter yetmezliği (kalbi besleyen damarda daralma) hastalığınız varsa,  
• Kan basıncınız çok yüksekse (şiddetli hipertansiyon) veya ilaçla kontrol altına alınamayan 
hipertansiyonunuz varsa, 
• Beyin damarla rıyla ilgili bir kanama ya da başka aktif kanamanız varsa , 
• Depresyon veya duygu durum bozukluğunuzun tedavisi için Monoamin oksidaz inhibitörü 
kullanıyorsanız ya da son 14 gün içinde kullandıysanız,  
• Şiddetli kalp yetmezliğiniz varsa,  
• Depresyon tedavisinde kullanılan ilaçlar, göz veya bağırsak  bozukluklarının tedavisinde 
kullanılan atropin, alfa veya beta blokör içeren tansiyon ilaçla rı, kan pıhtılaşması ile ilgili 
ilaçlar, astım tedavisinde kullanılan ilaçlar, iştah baskılayıcılar, duygu-durum 
bozuklukla rında kullanılan moklobemid, migren tedavisinde kullanılan ergotamin veya 
metiserjit, doğum sırasında kullanılan rahim kasılmasına yol açan oksitosin gibi ilaçlardan herhangi birini kullanıyorsanız,  
• Asidüri veya normal idrar pH’sı ve oksalüri ile birlikte görülen böbrek taşınız varsa,  
• İdrarınızda oksalik asit seviyesi yüksekse (hiperoksalüri), 
• 12 yaş altı çocuklarda.  
 İBUCOLD C' yi aşağıdaki durumlarda DİKKATLİ KULLANINIZ  
Aşağıdaki durumlarda size veya çocuğunuza İBUCOLD C 'yi kullanıp kullanılmayacağına 
doktorunuz karar verecektir.  3 / 11 
 • Ağrı, ateş ve iltihaba etkili ilaçlar grubundan herhangi biri ile birlikte kullanmaktan kaçınınız.  
• Mide ağ rısı ortaya çıkarsa ilacı kullanmayı durdurup doktorunuza başvurunuz. 
• Önceden geçirilmiş ciddi bir mide bağırsak  rahatsızlığınız veya belirtiler varsa tedavinin 
herhangi bir anında ciddi olabilen kanama, ülser veya harabiyet gelişebilir. Oluşabilecek 
kanamaya bağlı olarak dışkı renginde koyulaşma, ağızdan kan gelmesi, hazımsızlık bulgula rı 
ortaya çıkabilir. Bu nedenle ülser, kanama ve harabiyet gibi ciddi mide bağırsak  
rahatsızlığınız varsa doktorunuz tedaviye en düşük doz ile başlamanızı ve beraberinde koruyucu bazı ilaçlar (misoprostol veya proton pompa inhibitörleri) kulla nmanızı 
önerecektir.  
• Derinin pul pul olup dökülmesi, mukoza harabiyeti veya deride gözlenen aşı rı duyarlılık 
hallerinde İBUCOLD C  kullanmaya devam etmeyiniz, en kısa sürede doktorunuza 
başvurunuz.  
• Alerji sonucu yüz ve boğazda şişme, nefes almada güçlük, bronşla rın daralması (astım) ve 
nezle gibi aşı rı duyarlılık hallerinde dikkatli kullanınız. 
• Vücudunuzda sebepsiz olarak morarmalar, çürümeler ortaya çıkarsa, doktorunuza 
başvurunuz.  
• Üşüme, titreme ve ateşin birdenbire yükselmesi, halsizlik, baş ağrısı ve kusma ya da 
ensenizde katılık hissi ortaya çıkarsa hemen doktorunuza başvurunuz; çünkü bir tür beyin 
zarı iltihabı (aseptik menenjit) belirtileri olabilir.  
• Diğer ağ rı, ateş ve iltihaba etkili ilaçlar ile olduğu gibi, İBUCOLD C  böbrek hastalığı olan 
hastalarda dikkatli kullanılmalıdır.  
• Diğer ağ rı, ateş ve iltihaba etkili ilaçlar ile olduğu gibi, İBUCOLD C  karaciğer fonksiyon 
testinde bazı değerlerinizde yükselmelere neden olabilir. Karaciğer fonksiyonla rındaki 
bozulmayı gösteren belirti ve bulgulara karşı dikkatli olunmalıdır (bulantı, halsizlik, uyuklama, kaşıntı, sa rılık, karnın sağ üst kısmında ağrı , nezle benzeri semptomlar).  
• İbuprofen, kanınızda, pıhtılaşmada görev alan trombositlerin kümeleşmesini azaltarak kanama zamanını uzattığından pıhtılaşma rahatsızlığınız varsa, doktor kontrolü altında İBUCOLD C  tedavisine devam ediniz.  
• İBUCOLD C  kullanırken görme bozukluğunuz gelişirse göz muayenesi yaptı rınız. 
• Ağrı, ateş ve iltihaba etkili ilaçla rın neden olduğu sıvı tutulması riskine karşı yüksek tansiyon 
probleminiz veya kalp yetmezliğiniz varsa İBUCOLD C  kullanırken dikkatli olunuz. 
• Kalp rahatsızlığınız varsa ya da kalp rahatsızlığı riskiniz yüksekse (örn: yüksek tansiyon, şeker hastalığı) ya da kolesterolünüz yüksekse, sigara kullanıyorsanız belirtilen günlük dozu aşmayınız.  
• Diğer ağrı, ateş ve iltihaba etkili ilaçlar ile olduğu gibi, İBUCOLD C  hastanede yatılması 
veya ölümle sonuçlanabilen kalp krizi veya inme gibi ciddi yan etkilere neden olabilir. Ciddi kalp damar sistemini ilgilendiren olaylar herhangi bir uyarıcı belirti vermeden ortaya çıkabilmekle birlikte, göğüs ağrısı, nefes darlığı, hal sizlik, konuşmada zorluk gibi belirti ve 
bulgular gözlendiğinde, doktorunuza başvurunuz.  
• Açıklanmayan bir kilo artışı veya ödeme ait (ayak bileğinde şişme) belirtiler varsa 
doktorunuza danışınız.  
• 5 günde n daha uzun süre kullanmayınız. 
• 60 yaş üzerindeyseniz dikkatli kullanınız. 
• Prostat büyümesi ve idrar kesesi fonksiyon bozukluğunuz varsa ilacı dikkatli kullanmanız 
gerekmektedir.  
• Tiroid beziniz hızlı çalışıyorsa, göz tansiyonunuzda artış varsa, şeker hastalığınız varsa ilacı dikkatli kullanmanız gerekmektedir. 
• Feokromasitoma olan hastalarda (böbreküstü bezlerinde oluşan bir tümör olup, adrenalin miktarın da artışa sebep olabilmektedir) dikkatli kullanınız. 
• Bir bağ dokusu hastalığı olan Sistemik Lupus Eritematoz us (SLE) rahatsızlığınız varsa, 
kullanmadan önce doktorunuza danışınız.  4 / 11 
 • Özellikle yaşlılarda ölümcül olabilen mide bağırsak sisteminde kanama ve delinme gibi ciddi 
yan etki görülme riski daha fazla olduğundan dikkatli kullanılmalıdır.  
• Sporcu iseniz doping testi pozitif çıkabilir. 
• Seyrek olarak psödoefedrin dahil olmak üzere sempatik sistemi uyaran ilaçlarla an i 
başlangıçlı, şiddetli karın ağrısı, bulantı, kusma ve görme bozukluğu gelişebilir. Bu şikayetlerin ortaya çıkması durumunda İBUCOLD C  tedavisi hemen kesilmelidir.  
• Daha önce size uzamış QT sendromu (kalpte ciddi ritim bozukluğu ve ani ölümlere yol 
açabilen bir durum ) ve Torsades de Pointes tanısı (yaşamı tehdit eden düzensiz kalp ritmi) 
konduysa veya bu hastalıkların sizde olduğundan şüpheleniliyorsa ilacı dikkatli kullanmanız gerekmektedir.  
• Psödoefedrin içeren ilaçların kullanımını takiben posterior geri dönüşümlü ensefalopati sendromu (PRES) ve geri dönüşümlü serebral vazokonstriksiyon sendromu (RCVS) vakaları rapor edilmiştir. PRES ve RCVS, beyne kan akışının azaldığı nadir durumlardır. PRE S veya 
RCVS belirtisi olabilecek semptomlar gelişmesi durumunda hemen İBUCOLD C’yi 
kullanmayı bırakın ve acil tıbbi yardım alınız (semptomlar için bkz. Bölüm “4. Olası yan 
etkiler nelerdir”)  
• Diyabet iseniz C vitamini kullanımı, idrarda glukoz tayini testlerinde yanlış sonuçların elde 
edilmesine neden olabilir.  
• Askorbik asit, demir absorbsiyonunu artı rdığından yüksek dozlar hemokromatoz, talasemi, 
polisemi, lösemi ya da sideroblastik anemili hastalarda tehlikeli olabilir. Aşırı demir yükü 
hastalığı durumunda, askorbik asit alımı minimumda tutulmalıdır.  
• Glukoz -6-fosfat dehidrogenaz (G6DP) enzim eksikliği bulunan hastalara askorbik asit 
verildiğinde hemoliz gelişebildiğinden dikkatli olunmalıdır.  
• Askorbik asitin yüksek dozlarının orak hücreli anemi hastalarında orak hücre krizleri ile ilişkili olduğu ortaya konmuştur. 
• Yüksek dozda askorbik asitin ürik asit atılımı üzerindeki etkis inden dolayı hastalarda gut 
artritine neden olabilir.  
 
Bu uya rılar geçmi şteki herhangi bir dönemde dahi  olsa sizin için geçerliys e lütfen doktorunuza 
danışınız.  İBUCOLD C' nin yiyecek ve içecek ile kullanılması  
Yiyecek ve içecekler ile etkileşimi bildirilmemiştir.  
 Hamilelik  
İlacı kullanmadan önce doktorunuza veya eczacınıza danışınız.  
 İBUCOLD C  hamilelik boyunca kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
 İçerdiği psödoefedrinin anne sütüne geçtiği bilinmektedir. Emzirme dönemi boyunca İBUCOLD C 'nin kullanımı tavsiye edilmez.  
 Araç ve makine kullanımı  
İBUCOLD C  kullanımı sırasında baş dönmesi gelişebileceğinden araç ve makine 
kullanmayınız. 
 5 / 11 
 İBUCOLD C' nin içeriğinde bulunan bazı yardımcı maddeler hakkında önemli bilgiler  
• İBUCOLD C , her film  kaplı  tablette 30 mg kroskarmelloz sodyum ihtiva eder. Bu durum, 
kontrollü sodyum diyetinde olan hastalar için göz  önünde bulundurulmalıdır. 
• Hidrojene hint yağı, mide bulantısına ve ishale sebep olabilir. 
• İBUCOLD C her bir tabletinde 1,2125 mg gün  batımı sarısı (E110) içermektedir. Gün  
batımı sarısı (E110) alerjik reaksiyonlara sebep olabilir.  
 
Diğer ilaçlar ile birlikte kullanımı  
• Yüksek tansiyon ilaçları  ile birlikte alındığında; tansiyon düşürücü etkilerini azaltabilir.  
• Varfarin ya da heparin gibi antikoagülanla rın (kanın pıhtılaşmasını önleyen veya geciktiren 
ilaçlar) pıhtılaşma engelleyici etkilerini artırabilir.  
• Yan etki riski artabileceğinden aspirin, naproksen, selekoksib, nimesulid gibi COX -2 
inhibitörleri dahil diğer NSAİ ilaçları ile birlikte kullanımdan kaçınılmalıdır.  
• Kortizon grubu ilaçlar ile birlikte kullanıldığında mide -bağırsak  kanalında ülser ve kanama 
riski artabilir.  
• Aminoglikozid grubu antibiyotiklerin (örn. gentamisin, kanamisin, streptomisin) idrarla atılımı azalabilir ve istenmeyen etkileri artabilir.  
• Kolestiramin (safra asidini bağlayan bir reçine) ile birlikte alındığında İBUCOLD C 'nin 
etkisi gecikebilir.  
• İdrar söktürücü ilaçlar (örn. Furosemid, tiazid) ile birlikte kullanıldığında idrar söktürücü etki azalabilir ve böbrek bozukluğu riski artabilir. 
• Bağışıklık sistemini baskılayan bir ilaç olan Siklosporin ve Takrolimus ile birlikte kullanıldığında böbrek bozukluğu riski artabilir.  
• Mifepriston (düşük ilacı) ile birlikte kullanıldığında mifepristonun etkinliğinde azalmaya neden olur.  
• İnsan bağışıklık yetersizliği virüsünün (HIV) de dahil olduğu retrovirüslere etkili Zidovudin ile birlikte kullanıldığında kan hastalıkla rı riskini artırabilir.  
• Lityum tuzla rı (ruhsal hastalıklarda kullanılır) ile birlikte kullanıldığında lityum kan 
seviyesinde yükselme ve buna bağlı yan etkileri görülebilir. 
• Kinolon grubu antibiyotikler (örn. siprofloksasin) ile birlikte kullanıldıkla rında istemli 
kasları n tümü ya da bazıla rında şiddetli ritmik kasılma (konvülsiyon) riski artabilir.  
• Kalp yetmezliğinde kullanılan kalp glikozidleri (örn. digoksin, digitoksin) ile birlikte kullandıkla rında, bu ilaçla rın böbreklerden atılımla rını etkileyerek kan düzeylerini artırabilir 
ve kalp ritmi bozukluğuna yol açabilir.  
• Kan pıhtılaşmasına aracılık eden hücrelerin faaliyetlerini engelleyen ilaçlar (antitrombosit ajanlar, örn. aspirin, dipiridamol, klopidogrel) ve depresyon için kullanılan selektif serotonin geri alım inhibitörleri (örn. fluoksetin, fluvoksa min, paroksetin, sertralin) ile birlikte 
kullanıldığında mide bağırsak  kanalında kanama riski artabilir. 
• Sülfonilüre tedavisi (şeker hastalığının tedavisinde kullanılır) ile birlikte kullanıldığında çok seyrek hipoglisemi (kan şekerinin düşmesi) gözlenmiştir.  
• Özellikle yüksek dozlarda ki ibuprofenin karaciğerde ilaçları  metabolize eden bir enzim olan 
CYP2C9'u inbihe eden ilaçlar (örn. vorikonazol, flukonazol) ile birlikte kullanıldıklarında ibuprofen dozunun düşürülmesi düşünülmelidir.  
• İBUCOLD C 'nin burun tıkanıklığını giderici ilaçlar, trisiklik antidepresanlar (örn. 
amitrptilin, nortriptilin, imipramin ve desipramin), i ştah kesici ilaçlar ve bazı sinir sistemi 
uyarıcı ilaçlar veya MAOİ'leri (monoamino oksidaz inhibitörleri: moklobemid gibi)  ile 
beraber kullanılması bazen tansiyon yükselmesine neden olabilir. İlacın psödoe fedrin 
içermesinden dolayı bretilyum, betanidin, guanitidin, deprizokin, metildopa, alfa ve beta 
adrenerjik blokör ilaçlar gibi tansiyonu düşüren ilaçların etkisini kısmen tersine çevirebilir. Moklobemid ile birlikte kullanımı hip ertansif kriz (ciddi kan basıcı yükselmesi) riski 
oluşturur. 6 / 11 
 • Ergot alkaloidleri  (ergotamin ve metiserjit; migren tedavisinde kullanılır) ile birlikte 
kullanılması yan etki riskini arttırır.  
• Doğumu kolaylaştırmak için kullanılan oksitosin ile birlikte hipertansiyon riskini arttırır. 
• İbuprofen ve diğer ağrı, ateş ve iltihaba etkili ilaçlar, yüksek tansiyon tedavisinde kullanılan 
ilaçların etkisini azaltabilir ve yüksek tansiyon tedavisinde kullanılan ADE inhibitörlerinin böbrek hasa rı riskini arttırabilir.  
• Birlikte kullanımda İBUCOLD C , metotreksatın (kanser tedavisinde kullanılan bir ilaç) ve 
antidepresanları n (depresyon tedavisinde kullanılır) kan düzeylerini ve istenmeyen yan 
etkilerini arttırabilir.  
• Ginkgo biloba bitkisel ekstresi ile birlikte kullanıldığında mide -bağırsak kanalında kanama 
riski artabilir.  
• Diyabet (şeker hastalığı) hastalarında askorbik asit diyabetin kontrolünü etkileyebilir. 
• Kan diyalizine (kanın temizlenmesi işlemi) giren hastalarda bir tür organik asit olan oksalik 
asitin kan plazmasındaki düzeylerinde artmaya neden olabilir.  Oksalik asit, vücutta özellikle 
böbrekte birikmelere yol açarak böbrek taşı oluşmasında başrolü üstlenebilir.  
• Demir absorbsiyonunu (emilim)  arttırdığından, yüksek dozda demir yüklenmesine (birikim) 
neden olabilir.  
• Salisilatlar bağırsak  duvarından aktif transportu (geçiş)  azaltır.  Salisilatların askorbik asit 
absorbsiyonunu (emilim) yaklaşık 1/3 oranında düşürdüğü bulunmuştur. Yani askorbik asitin 
vücuttaki etkinliğini azaltırlar.  
• Asetilsalisilik asit ve barbitüratlar askorbik asitin idrar yoluyla atılımını arttırır.  
• Varfarin ile hipoprotrombinemik etkiyi (dolaşımdaki kanda protrombin düzeyini anormal 
derecede düşüren etki) azaltarak etkileşir.  
• Askorbik asit ile Vitamin B 12’ nin birlikte alınması Vitamin B 12’nin inaktivasyonu 
(etkinliğinin kaybolması) ile sonuçlanır.  
• Alüminyum içeren antiasitlerle  (yüksek asit salgısı ile kendini gösteren mide 
rahatsızlıklarının giderilmesin de kullanılan ilaçlar) birlikte kullanılması alüminyum 
absorbsiyonunu (emilim) arttırır.  
• Askorbik asit kan ve idrar örneklerinde glukoz, kreatin ve ürik asitin biyokimyasal tayinlerine 
zarar verebilir.  
• Hemodiyaliz (hastadan alınan kanın bir süzgeçten (yapay böbrek) geçirilirken sıvı ve solüt 
içeriğinin düzenlenerek hastaya geri verilmesi) hastalarında plazma oksalik asit düzeylerinde 
artmaya neden olabilir.  
• Levodopa ile birlikte kullanıldığında levodopanın oluşturduğu kusmayı azalttığı 
bildirilmiştir.  
• Diyabetlilerde bir hafta günde 500 mg askorbik asit verildiğinde, kontrol altındaki bazı 
diyabetlilerin  kan glukoz düzeyinin kontrolden çıktığı görülmüştür.  
• Askorbik asit desferrioksamin ile eş zamanlı verildiğinde demirin atılımını arttırabilir. Eş 
zamanlı tedavi alan hastalarda kardiyomiyopati (kalp yetersizliğine neden olan kalp kası 
bozukluğu) ve konjestif kalp yetmezliği (kalbin vücudun ihtiyaçlarını karşılayabilecek kadar 
kan pompalayamaması) durumları görülmüştür. 
• Alkol askorbik asitin kandaki seviyesini azaltabilir. 
• Askorbik asitin kronik (uzun süreli) veya yüksek dozlarda kullanımı, eş zamanlı kullanımda 
disülfiram- alkol etkileşimini engelleyebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. İBUCOLD C nasıl kullanılır?  
 Uygun kullanım ve doz/uygulama sıklığı için talimatlar:  7 / 11 
 Yetişkinlerde ve 12 yaşın üzerindeki çocuklarda, başlangıç dozu olarak 2 tablet ve eğer gerekli 
ise her 4 -6 saatte 1 -2 tablet şeklinde bir miktar su ile birlikte kullanılmalıdır. 
 
Hekim tarafından önerilmedikçe günde 6 tabletten fazla alınmamalıdır.  
  Uygulama yolu ve metodu:  
İBUCOLD C  tablet ağızdan bir bardak su ile alınır.  
 
Değişik yaş grupları:  
Çocuklarda  kullanımı:  İBUCOLD C  12 yaşın altındaki çocuklarda  kullanılmamalıdır. 12 yaş 
üzerindeki çocuklarda erişkin dozu uygulanır. 
 Yaşlılarda kullanımı: Yaşlılarda erişkin dozu uygulanır. 60 yaş üzerindeki hastalarda dikkatli  
kullanılmalıdır.  
 Özel kullanım durumları:  
Böbrek/Karaciğer yetmezliği: Karaciğer yetmezliği olan hastalarda İBUCOLD C 'nin 
kullanı mından kaçınılmalı ya da gerekiyorsa hekim kontrolü altında düşük dozda 
kullanılmalıdır.  
 Şiddetli akut ya da kronik böbrek hastalığı/böbrek yetmezliği olan hastalarda kullanılmamalıdır.  
 Eğer İBUCOLD C 'nin etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  Kullanmanız gerekenden daha fazla İBUCOLD C kullandıysanız : 
İBUCOLD C'den kullanmanız gerekenden fazlasını kullanmışsanız bir doktor veya eczacı ile konuşunuz.  Eğer kullanmanız gerekenden daha fazla İBUCOLD  C kullanmışsanız ya da çocuklar bu ilacı 
kazara kullandıysa, alınacak önlem hakkında tavsiye ve risk ile ilgili görüş almak üzere her 
zaman bir doktora veya en yakın hastaneye başvurun.  Belirtiler; mide bulantısı, karın ağrısı, kusma (kanlı çizgiler olabilir), baş ağrısı, kulak 
çınlaması, bilinç bulanıklığı ve titrek göz hareketlerini içerebilir. Yüksek dozlarda, uyuşukluk, göğüs ağrısı, çarpıntı, bilinç kaybı, kasılmalar (özellikle çocuklarda), güçsüzlük ve baş dönmesi, idrarda kan, üşüme hissi, solunum problemleri bildirilmiştir.  
 İBUCOLD C' yi kullanmayı unutursanız : 
Unutulan dozları dengelemek için çift doz almayınız.  İBUCOLD C ile tedavi sonlandırıldığında oluşabilecek etkiler : 
İBUCOLD C  tedavisi sonlandırıldığında, herhangi bir olumsuz etki oluşması beklenmez.  
 4. Olası yan etkiler nelerdir? Tüm ilaçlar gibi, İBUCOLD C 'nin içeriğinde bulunan maddelere duyarlı olan kişilerde yan 
etkiler olabilir.  
 
Yan etkiler görülme sıklıklarına göre aşağıdaki şekilde sıralanmıştır: 8 / 11 
  
Çok yaygın : 10 hastanın en az 1 inde görülebilir. 
Yaygın : 10 hastanın birinden az fakat 100 hastanın birinden fazla görülebilir.  
Yaygın olmayan  : 100 hastanın birinden az fakat 1.000 hastanın birinden fazla görülebilir.  
Seyrek  : 1.000 hastanın birinden az fakat 10.000 hastanın birinden fazla 
görülebilir. 
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor. 
 
 
Aşağıdakilerden biri olursa, İBUCOLD C' yi kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Nefes darlığı,  yüzde, dudaklarda, göz kapakl arında, dilde ve boğazda şişme, deride şiddetli 
kaşıntı ve  döküntü, tansiyon düşmesine bağlı çarpıntı ve baş dönmesi ( aşırı duyarlılık -
Alerji)  
 Bunla rın hepsi çok ciddi yan etkilerdir.  
 Eğer bunlardan biri sizde mevcut ise, sizin İBUCOLD C 'ye karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  Yaygın:  
• Sinirlilik  
• Uykusuzluk  
• Baş ağrısı  
• Baş dönmesi  
• Sersemlik  
• Ağız kuruluğu  
• Bulantı  
• Kusma  
• Hazımsızlık (Dispepsi)  
• İshal (Diyare)  
• Karın ağrısı ( Abdominal ağrı ) 
• Bağırsak  gazı ( Flatulans ) 
• Kabızlık ( Konstipasyon)  
• Siyahımsı koyu renkte, yapışkan ve kötü kokulu dışkı ( Melana)  
• Üst sindirim kanalı kanamaları ( Hematemez ) 
• Mide bağırsak kanaması ( Gastrointestinal hemoraji ) 
• Döküntü 
 Yaygın olmayan:  
• Nezle (Rinit)  
• Aşırı duyarlılık (Hipersensitivite)  
• Telaş hali  
• Huzursuzluk ( Ajitasyon)  
• Karıncalanma (Parestezi)  
• Uyuklama  (Somnolans)  
• Görme bozukluğu  
• Duyma bozukluğu  
• Astım 9 / 11 
 • Akciğerlere giden hava geçitlerinin geçici olarak daralması (Bronkospazm)  
• Nefes darlığı (Dispne)  
• Aşırı şişkinlik  (Distansiyon)  
• Mide iltihabı (Gastrit)  
• İnce bağırsağın üst taraflarında oluşan ülser (Duodenal ülser)  
• Mide ülseri (Gastrik ülser)  
• Ağız içi ülser oluşumu (Oral ülserasyon)  
• Mide bağırsak delinmesi (Gastrointestinal perforasyon)  
• Karaciğer iltihabı (Hepatit)  
• Sarılık  
• Karaciğer ile ilgili ( Hepatik ) fonksiyon bozukluğu 
• Kaşıntı  
• Kurdeşen (Ürtiker)  
• Kırmızımsı mor renkte deri döküntüsü (Purpura)  
• Yüz bölgesinde hafif pembe renkli şişlikler (Anjiyoödem)  
• Işığa duyarlı reaksiyon  
• Böbrekte kan süzen ince filtrelerin iltihaplanması (Tubulo- interstisyel nefrit)  
• İdrar yolu ile vücuttan proteinin fazlaca atılması (Nefrotik sendrom)  
• Böbrek yetmezliği (Renal yetmezlik)  
• Yorgunluk 
 
Seyrek : 
• Viral kaynaklı beyin zarı iltihabı (Aseptik menenjit)  (özellikle bir tür bağ dokusu hastalığı 
(Sistemik Lupus Eritamatozus (SLE))  ve karma bağ dokusu hastalığı gibi otoimmün hastalığı 
olan hastalarda)  
• Boyun sertliği  
• Ateş 
• Yön duygusunu yitirme  
• Beyaz kan hücresi sayısının azalması (Lökopeni)  
• Trombosit sayısının azalması (Trombositopeni)  
• Ani gelişen beyaz kan hücrelerinin sayısının azalması (Agranülositoz)  
• Kemik iliğinin kan üretememesi (Aplastik anemi)  
• Kırmızı kan hücrelerinin erkenden parçalanması  (Hemolik anemi)  
• Alerjik reaksiyon (Anaflaktik reaksiyon)  
• Varsanı, gerçekte olmayan şeyleri görmek veya duymak (Halüsinasyon -özellikle çocuklarda)  
• Sanrı (Paranoid delüzyon)  
• Uyarılabilme (Eksitabilite)  
• Depresyon  
• Bilinç bulanıklığı (Konfüzyonel durum)  
• Göz siniri iltihabı (Optik nevrit)  
• Görme siniri hastalıkları (Toksik optik nöropati)  
• Kulak çınlaması (Tinnitus)  
• Vücudun denge sisteminde yaşanan sorun nedeniyle oluşan baş dönmesi (Vertigo)  
• Kalp yetmezliği  
• Kalp atımının hızlanması (Taşikardi)  
• Çarpıntı (Palpitasyon)  
• Göğüs ağrısı (Anjina pektoris)  
• Kalp atım bozuklukları (Kardiyak disritmiler)  
• Kan basıncında artış  
• Karaciğer hasar ı 
• Tahriş edici veya tahriş edici olmayan (İrritasyonlu veya irritasyonsuz) deri döküntüleri  10 / 11 
 • Diğer sempatik sinir sistemini uyarıcı ilaçlarla karşılıklı olarak etkileşime girme ( Diğer 
sempatomimetiklerle çapraz reaksiyon)  
• Egzema ( Alerjik dermatit) 
• Şişlik (Ödem)  
 
 Çok seyrek:  
• Beyaz, kırmızı kan hücreleri ve trombosit sayısında azalma (Pansitopeni)  
• Bir çeşit enzim türünün (Glikoz 6 Fosfat Dehidrogenaz (G6PD)) eksikliğinde kırmızı kan 
hücrelerinin büyük oranda yıkımı (Hemoliz)  
• Yüz, dil ve boğazda şişme  
• Kan basıncında düşüş (Hipotansiyon)  
• Hırıltı  
• Pankreas iltihabı (Pankreatit)  
• Ciltte ve göz çevresinde kan oturması, şişlik ve kızarıklıkla seyreden iltihap (Stevens - 
Johnson sendromu) dahil büllöz deri iltihabı  
• Kabarma ve cildin soyulması ile karakterize hayatı tehdit eden bir tür cilt hastalığı (Toksik 
epidermal nekroliz)  
• Ağızda ve vücudun diğer alanlarında su toplaması şeklinde oluşan döküntü (Eritema 
multiforme)  
• İdrarda kan tespit edilmesi (Hematüri)  
• Vücutta kalp ve beyin dışındaki bölümlerde meydana gelen şiş lik (Periferik ödem) 
• Karaciğer fonksiyon testlerinde artış  
• Kanın oksijen taşıma kapasitesinin azalması (Hematokrit ve hemoglobin azalması)  
 Bilinmiyor:  
• Uyaranlara karşı aşırı duyarlı olma durumu (İrritabilite)  
• Kaygı bozukluğu (Anksiyete)  
• Bir çeşit iltihabi ba ğırsak hastalığının kötüleşmesi
 (Kolit ve Crohn hastalığının alevlenmesi ) 
• (Eozinofili ve sistemik semptomların eşlik ettiği ilaç reaksiyonu) DRESS sendromu olarak 
bilinen şiddetli bir cilt reaksiyonu ortaya çıkabilir. DRESS’in semptomları şunlardır: döküntü, ateş, lenf düğümlerinin şişmesi ve eozinofillerin (bir çeşit beyaz kan hücresi) artışı. • Posterior geri dönüşümlü ensefalopati sendromu (PRES) ve geri dönüşümlü serebral 
vazokonsrtiksiyon sendromu (RCVS) olarak bilinen, beyinde kan damarlarını etkileyen ciddi durumlar  Posterior geri dönüşümlü ensefalopati sendromu (PRES) ve geri dönüşümlü serebral vazokonstriksiyon sendromu (RCVS) belirtileri olabilecek aşağıda belirtilen semptomlar gelişmesi durumunda hemen <İlaç ismi>i kullanmayı bırakın ve acil tıbbi yardım alınız:  
 
• Ani başlayan şiddetli baş ağrısı  
• Hasta hissetmek  
• Kusma  
• Bilinç bulanıklığı  
• Nöbetler, görmede değişiklikler  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 11 / 11 
 (TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 5. İBUCOLD C' nin Saklanması  
İBUCOLD C 'yi çocukların göremeyeceği, erişemeyeceği yerlerde ve ambalajında  saklayınız. 
 25 °C  altındaki oda sıcaklığında, kuru bir yerde saklayınız. 
 Son kullanma tarihi ile uyumlu olarak kullanınız . 
 Ambalajdaki son kullanma tarihinden sonra İBUCOLD C 'yi kullanmayınız.  
 “Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.”  
 
Ruhsat sahibi:  
Humanis Sağlık A.Ş  
Maslak/Sarıyer /İstanbul  
 
Üretim yeri:  
Humanis Sağlık A.Ş  
Kapaklı/Tekirdağ  
 Bu kullanma talimat …………… tarihinde onaylanmıştır.  