KISA ÜRÜN BİLGİSİ
1. BEŞERİ TIBBİ ÜRÜNÜN ADI
CYCLO-PROGYNOVA® 2 mg+2 mg/0,5 mg kaplı tablet
2. KALİTATİF VE KANTİTATİF BİLEŞİM
Etkin maddeler:
Beyaz tablet
Estradiol valerat 2 mg
Açık kahverengi tablet
Estradiol valerat 2 mg
Norgestrel 0,5 mg
Yardımcı maddeler:
Beyaz tablet
Laktoz monohidrat (sığır kaynaklı) 46,22 mg
Sukroz 33,98 mg
Açık kahverengi tablet
Laktoz monohidrat (sığır kaynaklı) 45,72 mg
Sukroz 33,433 mg
Yardımcı maddeler için 6.1’e bakınız.
3. FARMASÖTIK FORM
Kaplı tablet.
Beyaz kaplı tablet (11 adet). Açık kahverengi tablet (10 adet).
4. KLİNİK ÖZELLİKLER
4.1. Terapötik endikasyonlar
• Uterusu olan kadınlarda doğal menopoz veya hipogonadizm, kastrasyon veya primer
ovaryan yetmezliğe bağlı östrojen eksiklik belirti ve semptomları için hormon replasman
tedavisi (HRT);
• Osteoporozun önlenmesi konusunda onaylanmış diğer tıbbi ürünlere toleransı olmayan
veya kontrendike olan, kırık oluşma riski yüksek olan kadınlarda, postmenopozal osteoporozun
önlenmesi;
• Düzensiz menstrüel siklusların kontrolü;
• Primer veya sekonder amenorenin tedavisi.
4.2. Pozoloji ve uygulama şekli
Pozoloji / uygulama sıklığı ve süresi:
İlk 11 gün boyunca her gün bir adet beyaz tablet, bunu izleyen 10 gün boyunca her gün bir adet
açık kahverengi tablet alınır. 21 günlük tedaviyi 7 günlük tablet alınmayan bir dönem
izleyecektir.
HRT başlatıldığında hormonal kontrasepsiyon sonlandırılmalı ve hastaya gerekirse hormonal
olmayan kontraseptif önlemleri alması önerilmelidir.
1HRT kullanımına tekrar başlayacak ya da yeni başlayacak olanların “4.3 Kontrendikasyonlar”
ve “4.4 Özel kullanım uyarıları ve önlemleri” bölümleri dikkate alınarak anamnezi tam olarak
alınmalı ve fizik muayenesi yapılmalı ve periyodik olarak tekrarlanmalıdır. Bu
değerlendirmelerin sıklığı ve içeriği genel deneyime bağlıdır her kadın için farklılıklar
gösterebilir ancak genel olarak rutin servikal sitoloji dahil olmak üzere pelvik organları, batını,
memeleri ve kan basıncını içermelidir.
Eğer hastada halen menstrüel kanama mevcutsa tedavi siklusun beşinci günü başlamalıdır
(Menstrüel kanamanın birinci günü = siklusun birinci günü).
Amenoresi veya seyrek kanamaları olan kadınlarda veya postmenopozal olanlar, gebeliğin
ekarte edilmesi şartıyla herhangi bir zaman başlayabilirler (Bkz. Bölüm 4.6).
Her kutu 21 günlük tedavi sağlar. Yeni bir kutu CYCLO-PROGYNOVA’ya 7 günlük tabletsiz
dönemi takiben, bir önceki hafta başlanan gün başlanmalıdır.
Hastanın tableti günün hangi saatinde aldığı önemli değildir, ancak bir kez belirli bir zaman
seçildikten sonra her gün aynı saatte alınmalıdır.
Tabletin alınmasının unutulması halinde, en kısa süre içerisinde alınması gerekir. 24 saatten
daha fazla bir süre geçmesi halinde ek bir tablet alınmamalıdır. Birkaç tabletin alınması
unutulursa düzensiz kanama görülebilir.
Kanama sıklıkla 7 günlük tabletsiz dönem sırasında, son tablet alındıktan birkaç gün sonra
başlar.
Uygulama şekli:
Oral kullanım içindir. Tabletler yeterli miktarda su ile bütün olarak yutulmalıdır.
Özel popülasyonlara ilişkin ek bilgiler:
Karaciğer yetmezliği: CYCLO-PROGYNOVA karaciğer yetmezliği olan hastalarda özel
olarak denenmemiştir. Karaciğer tümörü varlığı veya öyküsü olan ve ciddi karaciğer hastalığı
olan kadınlarda kontrendikedir (Bkz. Bölüm 4.3). Karaciğer fonksiyon bozukluğu olan kadınlar
yakından takip edilmelidir ve karaciğer fonksiyon belirteçlerinde bir bozulma olması
durumunda HRT kesilmelidir (Bkz. Bölüm 4.4).
Böbrek yetmezliği: CYCLO-PROGYNOVA böbrek yetmezliği olan hastalarda özel olarak
denenmemiştir.
Pediyatrik popülasyon: Pediyatrik popülasyonda ve adolesanlarda kullanımı yoktur.
Geriyatrik popülasyon: Yaşlı hastalarda doz ayarlaması ihtiyacını gösteren herhangi bir veri
yoktur.
4.3. Kontrendikasyonlar
• Bilinen meme kanseri ya da şüphesi; meme kanseri öyküsü,
• Bilinen ya da şüphelenilen östrojene bağlı malign tümörler (ör. endometrium kanseri),
• Sebebi bilinmeyen vajinal kanama,
• Tedavi edilmemiş endometrial hiperplazi,
• Önceden geçirilmiş ya da mevcut olan venöz tromboembolizm (derin ven trombozu,
pulmoner embolizm),
• Bilinen tromboembolik bozukluklar (ör. Protein C, protein S ya da antitrombin eksikliği,
Bkz. Bölüm 4.4),
2• Aktif ya da son zamanlarda geçirilmiş arteriyal tromboemolik bozukluklar (ör. Anjina
pectoris, miyokard enfarktüsü),
• Karaciğer fonksiyonu testleri normale dönmediği sürece, akut karaciğer hastalığı ya da
karaciğer hastalığı öyküsü,
• Karaciğer tümörü varlığı veya öyküsü,
• Porfiri,
• Gebelik ve laktasyon,
• CYCLO-PROGYNOVA’nın bileşenlerinden herhangi birine karşı aşırı duyarlılık.
4.4. Özel kullanım uyarıları ve önlemleri
Menopoz sonrası semptomların tedavisinde HRT, sadece yaşam kalitesini olumsuz etkileyen
semptomlar için başlatılmalıdır. Tüm vakalarda risk ve faydaların dikkatli bir şekilde
değerlendirilmesi en az yıllık olarak gerçekleştirilmelidir ve ancak sağlanacak faydalar
risklerden daha ağır bastığı sürece HRT sürdürülmelidir.
Prematüre menopoz tedavisinde HRT ile ilişkili risklerle ilgili kanıtlar sınırlıdır. Bununla
birlikte, genç kadınlarda düşük mutlak risk düzeyi nedeniyle fayda ve risk dengesi, yaşlı
kadınlarınkine göre daha elverişli olabilir.
Tıbbi muayene/takip
Hormon replasman tedavisine (HRT) başlamadan veya aradan sonra tedaviyi yeniden devam
ettirmeden önce kişisel ve aile tıbbi öyküsü tam olarak alınmalıdır. Bu tıbbi öykü,
kontrendikasyonlar ve kullanım önlemleri temelinde bir klinik muayene (jinekolojik muayene
ve mamogram dahil) yapılmalıdır. Tedavi süresi boyunca, her bir kadına özel uyarlanmış
sıklıkta ve nitelikte periyodik kontroller tavsiye edilmektedir. Hastalara, memelerinde ne gibi
değişiklikler olduğunu doktorlarına veya hemşirelerine bildirilmesi gerektiği tavsiye
edilmelidir (aşağıdaki “Meme kanseri” bölümüne bakınız).
Mamogram gibi uygun tıbbi görüntüleme de dahil olmak üzere bireysel klinik gereksinimlere
uyarlanmış testler, sağlıklı kadınlar için mevcut kılavuzlara göre yürütülmelidir.
Gözetim gerektiren durumlar
Aşağıdaki durumlardan herhangi biri mevcutsa, daha önce meydana gelmişse ve/veya gebelik
veya bir önceki hormon tedavisi sırasında ağırlaşmışsa hasta daha yakından izlenmelidir.
CYCLO-PROGYNOVA tedavisi sırasında özellikle aşağıdaki durumların tekrarlayabileceği
veya şiddetlenebileceği göz önünde bulundurulmalıdır:
– Leyomiyom (uterus fibroidleri) veya endometriyozus
– Tromboembolik bozukluklar için risk faktörleri (aşağıya bakınız)
– Östrojene duyarlı tümörler için risk faktörleri (örneğin, birinci derece akrabalarda meme
kanseri)
– Hipertansiyon
– Karaciğer hastalıkları (örn. karaciğer adenomu)
– Vasküler semptomları olan veya olmayan diyabet mellitus
– Kolelityaz
– Migren veya (şiddetli) baş ağrısı
– Sistemik lupus eritematoz
– Endometrial hiperplazi geçmişi (aşağıya bakınız)
– Epilepsi
– Astım
– Otoskleroz
– Huntington hastalığı (Sydenham koresi veya Kore hastalığı veya Sydenham Sendromu da
denir.
3Tedavinin acilen bırakılması için nedenler:
HRT kullanımı sırasında, bir kontrendikasyon saptanırsa ve aşağıdaki koşullar söz konusu
olduğunda tedavi acilen bırakılmalıdır:
Migrenöz başağrıları ilk kez ortaya çıkarsa,
-
Gebelik,
-
Kan basıncında anlamlı artış,
-
Sarılık veya karaciğer fonksiyonunda bozulma.
-
Endometriyal hiperplazi ve karsinom
Sağlam bir uterusa sahip olan kadınlarda östrojenler uzun bir süre tek başına kullanılırsa
endometriyal hiperplazi ve karsinom riski artmaktadır. Östrojen preparatları kullanıcılarında
bildirilen endometrial karsinom risk artışı, tedavi süresine ve östrojen dozuna bağlı olarak,
kullanmayanlar ile karşılaştırıldığında 2-12 kat daha yüksektir (Bkz. Bölüm 4.8). Tedavi
durdurulduktan sonra risk en az 10 yıl boyunca yüksek kalmaktadır.
Histerektomize olmayan kadınlarda, ay/28 günlük bir siklusta her ay ayda en az 10 gün boyunca
östrojen ve progestojen preparatının döngüsel kombinasyonu veya bir östrojen-progestojen
preparatı ile sürekli tedavi, kadınları östrojen preparatlarıyla ilişkili risk artışına karşı
korumaktadır.
Tedavinin ilk aylarında, ani kanama veya lekelenme epizotları meydana gelebilir. Uzun süreli
kullanımdan sonra ilk kez ani kanama veya lekelenme epizotları oluşursa veya tedavinin
kesilmesinden sonra devam ederse, ek testler yapılmalıdır. Bu testler, malign tümörünü ekarte
etmek için endometrial biyopsiyi de içerebilir.
Meme kanseri
Mevcut tüm veriler, hastalar kombine bir östrojen-progestojen HRT kullandığında veya sadece
bir östrojen HRT kullandıklarında da meme kanseri riskinde artış olduğunu göstermektedir. Bu
risk kullanım süresine bağlıdır. Artmış risk HRT’nin kesilmesini takip eden birkaç yıl içinde
azalır.
Kombine östrojen-progestojen tedavisi
Randomize, plasebo kontrollü bir çalışma (Kadın Sağlığı Girişim Çalışması (WHI)) ve ileriye
dönük epidemiyolojik çalışmaların meta analizi östrojen-progesteron HRT kullanan kadınlarda
meme kanseri riskinin arttığını göstermiştir. Artan risk 3 (1-4) yıllık kulanımın ardından
belirgin hale gelmektedir (Bkz. Bölüm 4.8).
Sadece östrojen terapisi
Kadın Sağlığı Girişim Çalışmasında (WHI), sadece östrojen HRT kullanan histerektomize
olmuş kadınlarda meme kanseri riskinde artış bulunmamıştır. Gözlemsel çalışmaların çoğu,
biraz daha yüksek meme kanseri tanısı riski göstermiştir. Bu risk, östrojen-progestojen
kombinasyonları kullananlarda daha düşüktür (Bkz. Bölüm 4.8).
Büyük bir meta-analizden elde edilen sonuçlar, tedaviyi bıraktıktan sonra aşırı riskin zamanla
azalacağını ve başlangıca dönmek için gereken sürenin önceki HRT kullanımının süresine bağlı
olduğunu göstermiştir. HRT 5 yıldan fazla alındığında, risk 10 yıl veya daha uzun süre devam
edebilir.
HRT kullanımı, özellikle östrojen – progesteron kombinasyonu mamografik görüntülerdeki
yoğunluğu arttırır bu da meme kanserinin radyolojik olarak belirlenmesini engelleyebilir.
4Over kanseri
Over kanseri, meme kanserinden daha nadir görülür. Geniş bir meta analizden elde edilen
epidemiyolojik kanıtlar, tek başına östrojen veya kombine östrojen- projestojen içeren HRT
ürünlerini kullanan kadınlarda 5 yıl içerisinde belirgin hale gelen ve kesildikten sonra zamanla
azalan hafif bir risk artışı göstermektedir.
WHI (Woman Health Initiative) çalışması dahil diğer bazı çalışmalar, kombine HRT
kullanımının benzer veya biraz daha düşük bir risk ile ilişkili olabileceğini ileri sürmektedir
(Bkz. Bölüm 4.8).
Venöz tromboembolizm
Dolaşım bozuklukları ile ilgili advers etkilerin ortaya çıkma riski özellikle 35 yaş üzeri ve sigara
içen kadınlarda yüksektir.
Hormon replasman tedavisi, venöz tromboembolizm (VTE) yani derin ven trombozu veya
pulmoner embolism oluşumun 1,3-3 kat daha yüksek riski ile ilişkilendirilmiştir. HRT
kullanımının ilk yılındaki risk, daha sonraki yıllara kıyasla daha yüksektir (Bkz. Bölüm 4.8).
VTE riski, bilinen trombofilik bozukluklar durumunda daha yüksektir ve HRT bu riski
şiddetlendirebilir. Bu nedenle HRT bu hastalarda kontrendikedir (Bkz. Bölüm 4.3).
VTE'nin genel olarak kabul edilen risk faktörleri: östrojenlerin kullanımı, ileri yaş, majör
cerrahi, uzun sureli hareketsizlik, obezite (BMI> 30 kg/m2), gebelik/doğum sonrası dönem,
sistemik lupus eritematozus (SLE) ve kanserdir. VTE'de variköz venlerin muhtemel rolü
hakkında fikir birliği yoktur.
Tüm postoperatif hastalarda olduğu gibi, cerrahiyi takiben VTE oluşumunu önlemek için
profilaktik önlemler düşünülmelidir. takip edileceği elektif cerrahiyi takiben uzun süreli
hareketsizlik durumunda, operasyondan 4 ila 6 hafta önce HRT’nin durdurulması
önerilmektedir. Kadın tam olarak hareketliliğini tekrar kazanana kadar tedaviye yeniden
başlanmamalıdır.
VTE öyküsü olmamakla birlikte genç yaşta trombozu olan birinci derece akrabaya sahip
kadınlarda tarama, bu tip taramaların limitleri (sadece bazı trombofilik bozuklukların
tanımlanmasını sağlar) hakkında tam olarak bilgilendirildikten sonra yapılabilir. Ailesinde
trombozdan başka bir trombofilik bozukluk tespit edilirse veya “şiddetli” bir bozukluğun
varlığında (örn. antitrombin, protein S veya protein C eksikliği veya çeşitli bozuklukların bir
kombinasyonu) HRT kontrendikedir.
Hali hazırda antikoagülan tedavi gören hastalarda, HRT'nin fayda-risk dengesi dikkatlice
düşünülmelidir.
VTE tedavi sırasında gelişirse, sonraki tedavi hemen durdurulmalıdır. Hastalara,
tromboembolik bir durum olduğunu gösteren semptomları (örneğin: bacağın ağrılı şişmesi, ani
göğüs ağrısı, nefes darlığı) varsa, hemen doktorlarına başvurmaları önerilirmelidir.
Birkaç risk faktörü veya çok ciddi bir risk faktörü olan kadınlarda, tromboz riskinde sinerjik bir
artış olasılığı akılda tutulmalıdır. Bu artan risk, ayrı ayrı alınan farklı faktörlere ilişkin risklerin
toplamından daha büyük olabilir. Risk/fayda dengesi negatif ise HRT reçete edilmemelidir.
5Koroner kalp hastalığı
Östrojen-progestojen veya sadece östrojen HRT alan, önceden koroner kalp hastalığı olan veya
olmayan kadınlarda randomize kontrollü çalışmalardan elde edilen miyokard enfarktüsüne
karşı koruyucu bir etkiyi gösteren hiç bir kanıt yoktur.
Kombine östrojen-progestojen tedavisi
Koroner kalp hastalığının bağıl riski östrojen-progestojen içeren HRT kullanımı sırasında biraz
artmaktadır. Koroner kalp hastalığının başlangıçtaki mutlak riski son derece yaşa bağlı
olduğundan, östrojen-progestojen HRT kullanımına bağlı ilave koroner kalp hastalığı
vakalarının sayısı son zamanlarda menopoz geçiren sağlıklı kadınlarda çok düşüktür. Ancak,
bu sayı yaşla birlikte artar.
Sadece östrojen tedavisi
Randomize kontrollü çalışmalardan elde edilen veriler, sadece östrojen tedavisi kullanan
histerektomize kadınlarda koroner kalp hastalığı riskinde artış bulmamıştır.
İskemik inme
Kombine östrojen-progestojen ve sadece östrojen tedavisi, 1-1,5 kat daha yüksek iskemik inme
riski ile ilişkilidir. Göreceli risk, menopozdan itibaren yaş veya zaman ile değişmez. Bununla
birlikte, başlangıçta inme mutlak riskinin yaşa bağlı olması nedeniyle, HRT kullanıcılarında
genel inme riski yaşla birlikte artmaktadır (Bkz. Bölüm 4.8).
Hepatit C
Hepatit C virüsü enfeksiyonları (HCV) için tedavi gören hastalarda, dasabuvir içeren veya
içermeyen ombitasvir/paritaprevir/ritonavir içeren tıbbi ürünlerle yapılan klinik çalışmalar
sırasında, normalin üst sınırının 5 katından fazla transaminaz (ALT) yükselmeleri, kombine
hormonal kontraseptifler (KHK’lar) gibi etinilestradiol içeren ilaçlar kullanan kadınlarda önemli
ölçüde daha sık meydana gelmiştir. Ek olarak, glekaprevir / pibrentasvir ile tedavi sırasında
etinilestradiol içeren ilaçlar kullanan kadınlarda ALT artışı gözlenmiştir. Estradiol gibi
etinilestradiol dışındaki östrojen içeren ilaçları kullanan kadınlarda artmış ALT değerlerinin
sıklığı, östrojen kullanmayanlarınki ile benzerlik göstermiştir. Bu diğer östrojenleri kullanan
kadınların sayısı sınırlı olduğundan, yine de dasabuvir içeren veya içermeyen kombinasyon
tedavisi ombitasvir / paritaprevir / ritonavir ve ayrıca glekaprevir / pibrentasvir tedavisi ile
eşzamanlı uygulama ile dikkatli olunması önerilir (Bkz. Bölüm 4.5).
Diğer durumlar
• Östrojenler su tutulmasına neden olabilir. Bu nedenle, kardiyak veya böbrek fonksiyonu
bozulmuş olan hastalar yakından izlenmelidir.
• Östrojen kullanan kadınlarda pankreatite yol açan plazma trigliseritlerinde büyük bir artış
görülen seyrek vakalar olduğundan, önceden hipertrigliseridemisi olan kadınlar HRT
kullanılırken yakından izlenmelidir.
• Östrojenler tiroid bağlayıcı globulini (TBG) seviyesini artırır; buna bağlı olarak da protein
bağlayıcı iyot ile ölçülen dolaşımdaki toplam tiroid hormonu, T4 seviyeleri (kolon ya da
radyo-immuoassay ile) ya da T3 seviyeleri (radyo-immuoassay ile) artar. Yüksek TBG
seviyesine bağlı olarak T3 reçine alımı düşer. Serbest T4 ve serbest T3 konsantrasyonları
etkilenmez. Kortikotroid bağlayıcı globulin (CBG), seks hormonu bağlayıcı globulin
(SHBG) gibi diğer bağlayıcı proteinler serumda yükselebilir ve bu durum dolaşımdaki
kortikosteroid ve seks steroidlerinin artışına neden olur. Diğer plazma proteinleri
(anjiyotensinojen / renin substratı, alfa-I-antitripsin, serüloplazmin) artabilir.
6• HRT kullanımı bilişsel fonksiyonları iyileştirmez. 65 yaşından sonra sürekli kombine veya
sadece östrojen HRT kullanmaya başlayan kadınlarda potansiyel demans riskinde artış
olduğuna dair bazı kanıtlar vardır.
• Östrojenlerin safra taşı oluşumu için duyarlılığı arttırdığı bilinmektedir. Bazı kadınlar
östrojen tedavisi sırasında safra kesesi bozukluğu geliştirmeye yatkındır.
• Kloazma, özellikle daha önce bir gebelik lekesi geliştirmiş olan kadınlarda görülmektedir.
Kloazmaya yatkın olan kadınlar HRT kullanırken güneşe ve UV radyasyonuna maruz
kalmamalıdır.
CYCLO-PROGYNOVA, bir kontrasepsiyon yöntemi olarak kullanılamaz.
Çocuk sahibi olmak istemeyen doğurganlık çağındaki kadınlar, hormonal olmayan doğum
kontrol yöntemlerini kullanmalıdırlar (Knaus-Ogino takvim yöntemi ve semptotermal yöntem
hariç).
Tedavi süresi ne kadar uzun olursa, tabletsiz dönemde kanamanın meydana gelmemesi daha
sıklaşır. Hastanın gebe olma riski varsa, gebelik bertaraf edilinceye kadar tedavi
durdurulmalıdır.
CYCLO-PROGYNOVA ile ikincil amenore tedavisine başlanmadan önce, prolaktin salgılayan
hipofiz bezi adenomu bertaraf edilmelidir çünkü mevcut bilimsel bilgiye göre nispeten yüksek
dozlda östrojenlerin etkisi altında gelişen makroadenom olasılığı göz ardı edilemez.
Viral hepatitin gerilemesinden sonra, CYCLO-PROGYNOVA gibi bir preparatı kullanmadan
önce yaklaşık 6 aylık bir sürenin geçmesine beklenmelidir.
Ekzojen östrojenler, kalıtsal ve edinilmiş anjiyoödem semptomlarını tetikleyebilir veya
şiddetlendirebilir.
Laktoz monohidrat (sığır kaynaklı):
Beyaz renkli tabletlerin her biri 46,22 mg, açık kahverengi tabletlerin her biri ise 45,72 mg
laktoz monohidrat (sığır kaynaklı) içerir. Nadir kalıtımsal galaktoz intoleransı, Lapp laktoz
yetmezliği ya da glukoz galaktoz malabsorpsiyon problemi olan hastaların bu ilacı
kullanmaması gerekir.
Sukroz:
Beyaz renkli tabletlerin her biri 33,98 mg, açık kahverengi tabletlerin her biri ise 33,433 mg
sukroz içerir. Nadir kalıtımsal fruktoz intoleransı, glukoz-galaktoz malabsorpsiyon veya
sükraz-izomaltaz yetmezliği problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Potansiyel etkileşimleri belirlemek için eş zamanlı olarak kullanılan ilaçların reçete bilgilerine
bakılmalıdır.
• Diğer tıbbi ürünlerin CYCLO-PROGYNOVA üzerindeki etkileri
Seks hormonlarının klerensini artıran maddeler (enzim indüksiyonuyla azalan HRT etkililiği)
Östrojenlerin (ve progestojenlerin) metabolizması özellikle sitokrom P450 enzimleri,
antiepileptikler (örn. fenitoin, barbitüratlar, primidon, karbamazepin), anti-infektifler (örn.
rifampisin, rifabutin, nevirapin, efavirenz) ve ayrıca muhtemel olarak oksarbazepin, topiramat,
felbamat, griseofulvin ve St. John's wort içeren ürünler gibi ilaç metabolize eden enzimleri
indükleyen maddelerin eş zamanlı kullanımı ile arttırılabilir.
7Klinik açıdan, östrojenlerin ve progestojenlerin artan metabolizması uterus kanama profilinde
değişimlere ve azalmış etkiye yol açabilir.
Enzim indüksiyonu birkaç günlük tedaviden sonra gözlemlenebilir. Maksimal enzim
indüksiyonu genellikle birkaç hafta içinde görülür. İlaç tedavisi kesildikten sonra enzim
indüksiyonu yaklaşık 4 haftaya kadar sürebilir.
Seks hormonlarının klerensi üzerinde değişken etkileri olan maddeler
Birçok HIV proteaz inhibitörü ve HCV inhibitör kombinasyonları dahil olmak üzere non-
nükleosit ters transkriptaz inhibitörü cinsiyet hormonlarıyla birlikte uygulandığında, östrojen (ya
da progestojen ya da her ikisi) plazma konsantrasyonlarını artırabilir veya azaltabilir. Bu
değişiklikler bazı olgularda klinik olarak ilgili olabilir.
Bu nedenle olası etkileşimleri ve ilgili önerileri belirlemek için eşzamanlı anti-HIV/HCV
ürünlerinin reçetel bilgisine başvurulması tavsiye edilmektedir.
Seks hormonlarının klerensini azaltan maddeler (enzim inhibitörleri)
Azol antifungaller (ör. flukonazol, itrakonazol, ketokonazol, vorikonazol), verapamil,
makrolidler (ör. klaritromisin, eritromisin), diltiazem ve greyfurt suyu gibi güçlü ve orta derece
P3A4 inhibitörleri östrojen veya progestinin veya her ikisinin plazma konsantrasyonlarını
artırabilir.
Nadir durumlarda, bazı antibiyotiklerin (örn. penisilinler ve tetrasiklin) eş zamanlı kullanımı
sırasında estradiol seviyesinde azalma gözlenmiştir.
Konjugasyona uğrayan maddeler (ör. parasetamol) emilim sırasında konjugasyon sisteminin
kompetitif inhibisyonu ile estradiolun biyoyararlılığının artmasına yol açabilirler.
Bireysel durumlarda, oral antidiyabetik ilaç veya insülin gereksinimleri glikoz toleransı
üzerindeki etkisine bağlı olarak değişebilir.
Oral antikoagülanların pozolojisinin ayarlanması gerekebilir.
Diğer etkileşimler
Hepatit C virüsü enfeksiyonları (HCV) için tedavi gören hastalarda, dasabuvir içeren veya
içermeyen ombitasvir/paritaprevir/ritonavir içeren tıbbi ürünlerle yapılan klinik çalışmalar
sırasında, normalin üst sınırının (ULN) 5 katından fazla transaminaz (ALT) yükselmeleri,
kombine hormonal kontraseptifler (KHK’lar) gibi etinilestradiol içeren ilaçlar kullanan
kadınlarda önemli ölçüde daha sık meydana gelmiştir. Estradiol gibi etinilestradiol dışındaki
östrojenli ilaçlar kullanan kadınlarda artmış ALT değerlerinin sıklığı, östrojen
kullanmayanlarınki ile benzerlik göstermiştir. Bu diğer östrojenleri kullanan kadınların sayısı
sınırlı olduğundan, yine de, dasabuvir içeren veya içermeyen kombinasyon tedavisi ombitasvir /
paritaprevir / ritonavir'in ve ayrıca glekaprevir / pibrentasvir tedavisi ile eşzamanlı uygulama ile
dikkatli olunması önerilir (Bkz. Bölüm 4.4).
Laboratuvar Testleri
Seks steroidlerinin kullanılması, karaciğer, tiroid, adrenal ve renal fonksiyonların biyokimyasal
parametrelerini, örneğin kortikosteroid bağlayıcı globülin ve lipid / lipoprotein fraksiyonları
gibi (taşıyıcı) proteinlerin plazma düzeylerini ve karbonhidrat metabolizması, koagülasyon ve
fibrinoliz parametrelerini içeren belirli laboratuvar testlerinin sonuçlarını etkileyebilir.
Değişiklikler genel olarak normal laboratuvar aralığı dahilinde kalır.
8Özel popülasyonlara ilişkin ek bilgiler
Pediyatrik popülasyon:
CYCLO-PROGYNOVA çocukların ve ergenlerin kullanımı için endike değildir.
4.6. Gebelik ve laktasyon
Genel tavsiye:
Gebelik kategorisi X’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon):
Tedavi süresince hormonal olmayan etkili kontrasepsiyon yöntemi kullanılmalıdır (Ayrıca Bkz.
Bölüm 4.4).
Gebelik dönemi:
CYCLO-PROGYNOVA gebelik döneminde kontrendikedir.
CYCLO-PROGYNOVA ile tedavi sırasında gebelik meydana gelirse, tedavi derhal
sonlandırılmalıdır.
Sınırlı sayıda maruz kalmış gebeliklerden elde edilen klinik veriler, norgestrelin fetus üzerinde
zararlı bir etkisi olmadığını göstermektedir.
Günümüze kadar yapılan çoğu epidemiyolojik çalışmanın sonucu, östrojen-progestojen
kombinasyonlarına yanlışlıkla yapılan fetal maruziyetin etkilerinin değerlendirilmesi ile alakalı
teratojenik veya fetotoksik etki göstermemektedir.
Laktasyon dönemi:
CYCLO-PROGYNOVA emzirme dönemi boyunca kontraendikedir. Düşük miktarlarda seks
hormonu insan sütüne geçebilmektedir.
Üreme yeteneği / Fertilite:
Levonorgestrel ile yapılan üreme toksikolojisi çalışmaları terapötik dozlardaki levonorgestrele
ilişkin olarak ne kısmen androjen etkisi ile ilintili dişi fetüste virilizm riskine ne de teratojenik
potansiyele işaret etmiştir. Bununla birlikte gebelik CYCLO-PROGYNOVA kullanımına
ilişkin bir kontrendikasyondur.
Estradiol valerat uygulamasında ulaşılan plazma estradiol konsantrasyonları fizyolojik
aralıktadır
4.7. Araç ve makine kullanımı üzerindeki etkiler
Araç veya makine kullanma kabiliyeti üzerindeki etkilerine dair çalışma yapılmamıştır.
CYCLO-PROGYNOVA kullananların araç ve makine kullanma kabiliyeti üzerindeki etki
gözlemlenmemiştir.
4.8. İstenmeyen etkiler
HRT kullanımı ile ilişkili en ciddi istenmeyen etkiler “4.4 Özel kullanım uyarıları ve önlemleri”
bölümünde belirtilmiştir.
HRT kullanıcılarında (pazarlama-sonrası veriler) bildirilmiş diğer istenmeyen etkiler
aşağıdadır:
Advers reaksiyonlar, aşağıda sistem-organ sınıfı (MedDRA) ve sıklık derecesine göre
listelenmektedir. Sıklık dereceleri şu şekilde tanımlanmaktadır; çok yaygın (≥1/10), yaygın
(≥1/100, <1/10), yaygın olmayan (≥1/1.000, <1/100), seyrek (≥1/10.000 ila <1/1.000), çok
seyrek (<1/10.000), bilinmiyor (eldeki verilerden hareketle tahmin edilemiyor).
9Bağışıklık sistemi hastalıkları
Yaygın olmayan: Aşırı duyarlılık reaksiyonu
Metabolizma ve beslenme hastalıkları
Yaygın: Kiloda artış, kiloda azalma
Psikiyatrik hastalıklar
Yaygın olmayan: Depresif duygu durumu
Seyrek: Anksiyete, libidoda azalma, libidoda artış
Sinir sistemi hastalıkları
Yaygın: Baş ağrısı
Yaygın olmayan: Baş dönmesi
Seyrek: Migren
Göz hastalıkları
Yaygın olmayan: Görme bozuklukları
Seyrek: Kontakt lense toleranssızlık
Kardiyak hastalıklar
Yaygın olmayan: Çarpıntı
Gastrointestinal hastalıklar
Yaygın: Karın ağrısı, bulantı
Yaygın olmayan: Dispepsi
Seyrek: Şişkinlik, kusma
Deri ve deri altı doku hastalıkları
Yaygın: Döküntü, kaşıntı
Yaygın olmayan: Eritema nodozum, ürtiker
Seyrek: Hirsutizm, akne
Kas-iskelet bozuklukları, bağ doku ve kemik hastalıkları
Seyrek: Adale krampları
Üreme sistemi ve meme hastalıkları
Yaygın: Lekelenme dahil uterin/vajinal kanama (kanama düzensizlikleri genellikle tedavinin
sürmesi ile ortadan kalkar)
Yaygın olmayan: Meme ağrısı, memede hassasiyet
Seyrek: Dismenore, vajinal salgıda değişiklikler, premenstrual-benzeri sendrom, memede
büyüme
Genel bozukluklar ve uygulama bölgesine ilişkin hastalıklar
Yaygın olmayan: Ödem
Seyrek: Yorgunluk
Belirli reaksiyonları ve benzerlerini, ilişkili durumları tanımlamak için en uygun MedDRA
terimi (versiyon 8.0) kullanılmıştır. Eşanlamlıları ya da ilişkili durumlar listelenmemiştir, ancak
dikkate alınmalıdır.
10Meme kanseri
5 yıldan fazla kombine östrojen-progestojen HRT kullanan kadınlara meme kanseri tanısı
konma riskini ikiye katladıkları bildirilmiştir. Sadece östrojen tedavisi kullanıcıları için risk
artışı, östrojen-progestojen kombinasyonu kullanıcılarından daha düşüktür. Riskin boyutu
kullanım süresine bağlıdır (Bkz. Bölüm 4.4). En geniş randomize plasebo kontrollü çalışmanın
(WHI) sonuçlarına dayanan ve ileriye dönük en geniş epidemiyolojik çalışmaların meta
analizine dayanan mutlak risk tahminleri sunulmaktadır.
İleriye Dönük En büyük Epidemiyolojik Çalışmaların Meta Analizi - BMI 27 (kg/m2) olan
kadınlarda 5 yıl kullanımdan sonra tahmini ek meme kanseri riski
HRT’ye 5 yıllık bir dönemde her Risk oranı 5 yıllık bir süre
başlama yaşı 1000 HRT kullanıcısı sonunda her 1000
(yıl) olmayanlar için insidans HRT
(50-54 yaş grubu)a kullanıcısı için ek vaka
Sadece östrojen HRT
50 13,3 1,2 2,7
Kombine östrojen-progestojen HRT
50 13,3 1,6 8,0
a 2015 yılında İngiltere'de BMI 27 (kg/m2) olan kadınlarda başlangıç insidans oranlarından alınmıştır.
Not: Yerel meme kanseri insidansı bir AB ülkesinden diğerine değiştiğinden, ilave meme kanseri vakalarının
sayısı da orantılı olarak değişmektedir.
BMI 27 (kg/m2) olan kadınlarda 10 yıllık kullanımdan sonra tahmini ek meme
kanseri riski
HRT’ye 5 yıllık bir dönemde her Risk oranı 10 yıllık bir süre
başlama yaşı 1000 HRT kullanıcısı sonunda her 1000
(yıl) olmayanlar için insidans HRT
(50-59 yaş grubu)a kullanıcısı için ek vaka
Sadece östrojen HRT
50 26,6 1,3 7,1
Kombine östrojen-progestojen HRT
50 26,6 1,8 20,8
a 2015 yılında İngiltere'de BMI 27 (kg/m2) olan kadınlarda başlangıç insidans oranlarından alınmıştır.
Not: Yerel meme kanseri insidansı bir AB ülkesinden diğerine değiştiğinden, ilave meme kanseri vakalarının
sayısı da orantılı olarak değişmektedir.
Amerika Birleşik Devletlerinde WHI çalışmaları - 5 yıl kullanımdan sonra ek meme kanseri riski
Yaş grubu 5 yıllık bir dönemde Risk oranı ve % 95 GA 5 yıllık bir dönemde her 1000
(yıl) plasebo grubundaki her HRT kullanıcısı için ek vaka
1000 kadın için insidans (% 95 GA)
Konjuge Ekuin Östrojen (CEE) HRT
50-79 21 0,8 (0,7 – 1,0) -4 (-6-0)a
Konjuge Ekuin Östrojen (CEE) +Medroksiprogesteron
Asetat (MPA) östrojen-progestojen HRTb
50-79 17 1,2 (1,0-1,5) +4 (0-9)
a WHI çalışması meme kanseri riskinde artış gözlemlenmemiş, uterusu olmayan kadınlar üzerinde yürütülmüştür.
b Analiz, çalışma başlanmadan önce HRT kullanmayan kadınlarla sınırlandırıldığında, tedavinin ilk 5 yılında risk
artışı gözlenmemiştir; 5 yıl sonra risk, HRT kullanmayanlara göre daha yüksektir.
Endometriyum kanseri
Sağlam bir uterusu olan postmenopozal kadınlar
Endometrial kanser riski, sağlam bir uterusu olan her 1000 HRT kullanıcısı olmayanlar için
yaklaşık 5'tir. Sadece östrojen tedavisi, endometrial kanser riskini artırdığı için sağlam bir
uterusa sahip kadınlar için önerilmemektedir (Bkz. Bölüm 4.4).
11Sadece östrojen tedavisinin kullanım süresine ve kullanılan doza bağlı olarak, epidemiyolojik
çalışmalarda gözlemlenen endometriyum kanseri riskinde artış, 50-65 yaş grubundaki her 1000
kadın için tanı almış ek vaka 5’den 55’e yükselmiştir.
Her bir siklusta en az 10 gün süreyle sadece östrojen tedavisine bir progestojenin eklenmesi, bu
risk artışını önleyebilir. Milyon Kadın Çalışmasında, endometrial kanser riski 5 yıllık (ardışık
veya sürekli) östrojen-progestojen HRT boyunca artmamıştır (RR 1,0 (0,8 - 1,2)).
Over kanseri
Tek başına östrojen veya kombine östrojen- projestojen içeren HRT kullanımı, over kanseri
tanısı alma riskindeki hafif bir artış ile ilişkilendirilmiştir (Bkz. Bölüm 4.4)
52 epidemiyolojik çalışmadan elde edilen bir meta analizde, halihazırda HRT kullanan
kadınlarla HRT’yi hiç kullanmamış kadınlar (RR 1,43, 95 % CI 1,31-1,56) karşılaştırıldığında
over kanser riskinde artış bildirilmiştir. 50-54 yaş aralığında 5 yıl süreyle HRT kullanan
kadınlar için bu sayı her 2000 tedavi alan hastada yaklaşık 1 ilave vaka ile sonuçlanmaktadır.
HRT kullanmayan 50-54 yaş aralığındaki kadınlarda, 5 yıllık süreçte 2000 kadından 2’sine over
kanseri teşhisi konulması beklenmektedir.
Venöz tromboembolizm riski
HRT, venöz tromboembolizm (VTE) yani derin ven trombozu veya pulmoner embolism
oluşumun 1,3-3 kat daha yüksek riski ile ilişkilendirilmiştir. Ris HRT kullanımının ilk yılında
daha ciddidir (Bkz. Bölüm 4.4). WHI çalışmalarının sonuçları aşağıda verilmektedir:
WHI çalışmaları – 5 yıllık kullanım sırasında ek VTE riski
Yaş grubu 5 yıllık bir dönemde plasebo Risk oranı ve Her 1000 HRT kullanıcısı
(yıl) grubunda her 1000 kadın için % 95 GA için ek vaka
insidans
a
Oral adece östrogen HRT
50-59 7 1,2 (0,6 – 2,4) 1 (-3 – 10)
Oral kombine östrogen-progestojen HRT
50-59 4 2,3 (1,2 – 4,3) 5 (1 -13)
a Çalışma, uterus olmayan kadınlarda yapılmıştır.
Koroner kalp hastalığı
Koroner kalp hastalığı riski, kombine östrojen-progestojen HRT'de 60 yaş üzeri kullanıcılarda
biraz daha yüksektir (Bkz. Bölüm 4.4).
İskemik inme
Sadece östrojen tedavisi ve kombine östrojen-progestojen tedavisinin kullanımı, iskemik
inmenin 1,5 kata kadar daha fazla göreceli riski ile ilişkilidir. HRT kullanımı sırasında
hemorajik inme riski artmamaktadır.
Bu göreceli risk yaştan ve kullanım süresinden bağımsızdır. Ancak başlangıç riski, hastanın
yaşına şiddetle bağlı olduğundan, HRT kullanıcılarında inme riski genellikle yaşla birlikte
artmaktadır (Bkz. Bölüm 4.4).
12Birleştirilen WHI çalışmaları - 5 yıl kullanım sırasında ek iskemik inme riski
Yaş grubu 5 yıllık bir dönemde plasebo Risk oranı ve 5 yıllık bir dönemde her
(yıl) grubunda her 1000 kadın % 95 GA 1000 HRT kullanıcısı için
için insidans ek vaka
50-59 8 1,3 (1,1 – 1,6) 3 (1 -5)
a İskemik ve hemorajik inme arasında bir ayrım yapılmamıştır.
Bir östrojen-progestojen kombinasyonunun uygulanması sırasında diğer istenmeyen etkiler
bildirilmiştir:
− Safra kanalı bozuklukları.
− Kutanöz ve subkutanöz bozukluklar: kloazma, eritema multiform, eritema nodozum;
vasküler purpura.
− 65 yaş sonrası muhtemel demans (Bkz. Bölüm 4.4).
− Kalıtsal anjioödemi olan kadınlarda, ekzojen östrojenler anjiyoödem semptomlarını
tetikleyebilir veya şiddetlendirebilir (Bkz. Bölüm 4.4).
Şüpheli advers reaksiyonların raporlanması
Ruhsatlandırna sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı mide bulantısı ve kusmaya neden olabilir ve bazı kadınlarda çekilme kanaması
meydana gelebilir. Spesifik bir antidot yoktur ve tedavi semptomatik olmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Progesteronlar ve östrojenler
ATC kodu: G03FB01
• Estradiol valerat
Sentetik bir 17β-estradiol ürünü olan etkin madde estradiol valerat, endojen insan estradiol ile
kimyasal ve biyolojik olarak aynıdır. Menopoz sonrası kadınlarda östrojen üretim eksikliğinin
yerine geçer ve menopoz semptomlarını hafifletir. Östrojenler, menopoz veya ooferektomiye
bağlı kemik kütle kaybını önler.
• Norgestrel/Levonorgestrel
Etkin madde norgestrel/levonorgestrel sentetik bir progesterondur.
Östrojenler, endometriyal proliferasyonunu tetiklediğinden, bir progestojen ile kombine
edilmediğinde endometrial hiperplazi ve kanser riskini artırırlar. Progestojenin eklenmesi,
histerektomi yapılmayan kadınlarda östrojenlerin neden olduğu bu riski büyük ölçüde
azaltmaktadır.
Kullanımı süresince 11 günlük monofazik östrojen, 10 günlük östrojen progestojen
kombinasyonu alımına ve 7 günlük tedavisiz döneme uyulduğu taktirde CYCLO-
PROGYNOVA içeriği ve siklik yapısıyla uterusu olan kadınlarda menstrüel kanamayı sağlar.
CYCLO-PROGYNOVA kullanımı sırasında ovulasyon baskılanmaz ve endojen hormon
üretimi nadiren etkilenir. Ürün daha genç kadınlarda siklus başlatmak ya da düzenlemek için
kullanılabileceği gibi perimenopozal kadınlarda düzensiz uterus kanamalarını tedavi etmek
amacıyla uygulanabilir.
13Klinik çalışmalardan elde edilen bilgiler
• Östrojen eksikliğine bağlı semptomların giderilmesi
- Menopoz sırasında ovaryan estradiol sekresyonun kademeli olarak azaltılması ve sonunda
durdurulması, sıcaklık regülasyonunda dengesizliğe yol açabilir, bu da uyku bozuklukları
ve aşırı terleme ile birlikte ani ateş basmalarına neden olabilir. Deri ve mukoza zarlarının
(özellikle ürogenital bölgede) içe kıvrılma belirtileri olumlu yönde etkilenebilir. Daha az
spesifik ancak sıklıkla bildirilen diğer menopoz semptomları arasında şunlar vardır: anjina
ağrısı, çarpıntılar, sinirlilik, gerginlik, enerji eksikliği, konsantrasyon güçlüğü, hafıza
kaybı, azaltılmış libido, eklem ve kas ağrısı. HRT, menopozal kadınlarda estradiol
eksikliği ile bağlantılı bu semptomların büyük çoğunluğunu azaltmaktadır.
- HRT'nin cildin kolajen içeriğine ve cilt kalınlığına olumlu etkisi vardır ve kırışıklıkların
oluşumunu geciktirebilir.
- Menopoz semptomlarının rahatlaması tedavinin ilk haftalarından itibaren elde edilmiştir.
- CYCLO-PROGYNOVA'da olduğu gibi, siklus başına en az 10 gün süreyle bir östrojen
replasman rejimiyle bir progestojenin kombinasyonu, histerektomize olmayan kadınlarda
endometriyal hiperplazi riskini ve ilişkili adenokarsinom riskini azaltmaktadır. Bir
östrojen replasman rejimi ile bir progestojen kombinasyonunun, estrojenin etkililiğini
onaylanmış endikasyonlarında değiştirdiğine dair bir kanıt yoktur.
• Osteoporozun önlenmesi
− Menopoz sırasında gözlenen östrojen eksikliği, kemiğin yeniden yapılanmasındaki artış
ve kemik kütlesindeki azalma ile ilişkilidir. HRT, kemik erimesini azaltır ve menopoz
nedeniyle kemik kütlesi kaybını geciktirir veya durdurur. HRT'nin menopoz öncesi kemik
kütlesini geri kazandırdığına dair bir kanıt yoktur.
− Östrojenlerin kemik mineral yoğunluğu üzerindeki etkisi doza bağımlıdır. Koruma,
tedavi sürdürüldüğü sürece etkilidir. HRT'nin kesilmesinden sonra, kemik kütlesi, tedavi
edilmeyen kadınlarda gözlemlenene benzer bir oranda kaybolmaktadır.
− WHI çalışması ve meta-analizlerden elde edilen veriler, temel olarak sağlığı iyi olan
kadınlara uygulanan sadece östrojen veya bir progestojen ile kombine HRT kullanımının
kalça kırığı, vertebra kırığı ve diğer osteoporotik kırık riskini azalttığını göstermektedir.
HRT, kemik yoğunluğu düşük ve/veya osteoporozu oluşmuş olan kadınlarda kırıkları da
önleyebilir, ancak bu etkiyi destekleyen kanıtlar hala sınırlıdır.
Konjuge ekuin östrojeni (CEE) ve medroksiprogesteron asetatın (MPA) kombinasyonu
edilmiş üzerinde yapılan gözlemsel çalışmalar ve WHI çalışması, HRT'de menopozal
kadınlarda kolon kanserine bağlı morbiditede azalma olduğunu göstermektedir. Sadece CEE
kullanımına ilişkin WHI çalışması riskin azaldığını bildirmemiştir. Bu sonuçların diğer HRT
preparatlarına genişletilip genişletilemeyeceği bilinmemektedir.
5.2. Farmakokinetik özellikler
Genel özellikler:
Estradiol valerat
Emilim:
Estradiol valerat hızla ve tam olarak absorbe edilir. Absorbsiyon ve ilk karaciğer geçişi
sırasında, steroid ester, estradiol ve valerik aside ayrılır. Bu sırada, estradiol estron, estriol ve
estron sulfat gibi diğer metabolik ürünlere ayrılır. Estradiol valeratın oral uygulaması
sonrasında estradiolün biyoyararlanımı % 3’tür. Gıda ile birlikte alımı estradiolün
biyoyararlanımını etkilemez.
14Dağılım:
Plazmada maksimum estradiol konsantrasyonları olan yaklaşık 30 pg / ml’ye genellikle tablet
alımını izleyen 4-9 saat içinde ulaşılır. CYCLO-PROGYNOVA tedavisinin kesilmesini takip
eden 24 saat içerisinde estradiol serum düzeyleri yaklaşık 15 pg / ml düzeyine geriler.
Estradiol albumin ve seks hormon bağlayıcı globuline (SHBG) bağlanır. Ancak, SHBG’ye
bağlanma levonorgestrelinkinden daha düşüktür. Serumdaki estradiolün bağlanmamış
fraksiyonu yaklaşık % 1-1,5’tur ve SHBG’ye bağlı fraksiyon % 30-40 aralığındadır.
Estradiolün tek intravenöz uygulamadan sonra dağılım hacmi yaklaşık 1 l/kg’dır.
Biyotransformasyon:
Eksojen olarak uygulanan estradiol valeratın esteri ayrışmasından sonra, ilacın metabolizması
endojen estradiolün biyotransformasyon yollarını izler. Estradiol büyük oranda karaciğerde
olmak üzere bunun yanında bağırsak, böbrek, iskelet kasları ve hedef organlarda metabolize
olur. Bu süreçler, tamamı belirgin bir şekilde daha az östrojenik ve hatta estrogenik olmayan
estron, estriol, katekolestrogenler ve bu bileşiklerin sülfat ve glukuronat konjugatlarının
oluşumunu içerir.
Eliminasyon:
Estradiolün tek doz i.v. uygulanmasını takiben toplam serum klerensi, 10-30 ml/dk/kg’dır.
Estradiol metabolitlerinin bir kısmı, safra ile atılır ve enterohepatik dolaşıma girer.
Metabolitlerin büyük bir kısmı sülfat ve glukuronatları şeklinde idrarla atılır.
Kararlı durum:
Estradiolün, çoklu doz uygulamasından sonra, tek doz uygulamaya oranla yaklaşık 2 kat yüksek
serum seviyeleri görülmüştür. Ortalama estradiol konsantrasyonu 30 (minimum seviye) – 60
(maksimum seviye) pg/ml arasında değişir. Daha az östrojenik metabolit olan estron, serumda
yaklaşık 8 kat yüksek seviyelere, estron sülfat yaklaşık 150 kat yüksek seviyelere ulaşır.
Tedaviye son verildikten sonra, 2-3 gün içinde, estradiol ve estron tedavi öncesi seviyelerine
döner. Estradiol valeratın yalnız ve norgestrel ile kombine kullanılışları arasında östrojen
seviyelerinde ciddi bir farklılık beklenmez.
Norgestrel
Emilim:
Oral alımı takiben norgestrel hızla ve tam olarak absorbe edilir. Rasemat norgestrelin aktif
bileşeni olan levonorgestrel, norgestrel dozunun yaklaşık yarısını meydana getirir ve rasemattan
tam olarak biyoyararlanır hale geçer.
Dağılım:
CYCLO-PROGYNOVA’nın tek doz uygulamasından sonra, 1-1,5 saat içinde plazmada
maksimum levonorgestrel konsantrasyonu ortalama 7-8 ng/mL olur. Ardından levonorgestrelin
serum düzeyleri bifazik olarak 27 saatlik ortalama terminal yarı ömrü ile düşer ve 24 saatlik
dozda yaklaşık 1 ng/mL ‘lik minimum konsantrasyona ulaşır.
Levonorgestrel albumin ve SHBG’e bağlanır. Serumdaki total levonorgestrel konsantrasyonun
sadece yaklaşık % 1-1,5’i proteinlere bağlanmaz. Serbest, albumin ve SHBG bağlı
levonorgestrelin ilişkili fraksiyonları serumdaki SHBG’nin konsantrasyonuna önemli ölçüde
bağlıdır. Bağlı proteinlerin indüksiyonundan sonra, bağlı olmayan kısım ve albumine bağlı
kısım azalırken, SHBG’ye bağlı fraksiyon artar.
15CYCLO-PROGYNOVA tedavi siklusunun östrojen monofazının sonunda, SHBG
konsantrasyonu serumdaki en yüksek değere çıkar ve kombinasyon fazının sonunda en düşük
seviyeye iner. Buna göre, levonorgestrel serbest kısmı başlangıçta yaklaşık % 1 ve
kombinasyon fazının sonunda yaklaşık % 1,5 ‘dir. SHBG’ye bağlı levonorgestrel’in karşılık
gelen kısımları sırasıyla % 70 ve 65’dir.
Biyotransformasyon:
Norgestrel büyük ölçüde metabolize edilmektedir.
Levonorgestrel etkin maddesinin biyotranformasyonu steroid metabolizmasının bilinen
yollarını izlemektedir. Bilinen farmakolojik olarak aktif metabolit yoktur.
Eliminasyon:
Levonorgestrelin serumdan total klerensi 1 mL/dk/kg’dır. Yaklaşık olarak 1 günlük yarılanma
ömrüyle, yaklaşık benzer oranlarda metabolitler idrar ve safra ile atılır.
Kararlı durum:
Levonorgestrelin serumdaki eliminasyon yarı ömrününe dayanılarak, serumda etkin madde
birikimi beklenmektedir. Buna göre, tekrarlayan alımlardan sonra yaklaşık 1 ng/mL’lik serum
düzeyleri gözlemlenmiştir. Buna rağmen, tedavi esnasındaki protein bağlanma kapasitesindeki
eşzamanlı değişiklikten dolayı (SHBG konsantrasyonundaki düşüş), levonorgestrelin serum
düzeyleri zaman eğrisinin altındaki alan başlangıç ve 10 günlük östrojen /progesteron
kombinasyonu ile 10 günlük tedavinin sonunda fazla farketmez. CYCLO-PROGYNOVA’nın
tekrarlayan alımından sonra birikim görülmemiştir.
5.3. Klinik öncesi güvenlilik verileri
Karsinojenisite
İki etkin maddenin tekrarlayan dozlarında yapılan toksisite ve tümorijenite çalışma sonuçları,
insanlarda hiçbir spesifik tümör oluşum riski belirtmemektedir. Ancak yine de seksüel
steroidlerin bazı hormona bağımlı dokuların ve tümörlerin büyümesini ilerletebileceği akılda
tutulmalıdır.
Embriyotoksisite / teratojenisite
Levonorgestrel ile yapılan reprodüktif toksisite çalışmaları levonorgestrelin terapötik dozu
kullanıldığında androjenik etkisi ile ilgili olarak dişi fetuslarda teratojenik potansiyel veya
erkeklik özelliklerine yatkınlık riski göstermemiştir. Bununla beraber gebelik CYCLO-
PROGYNOVA ‘nın kullanılması için bir kontrendikasyondur.
Estradiol valerat uygulamasından sonra plazmada fizyolojik olmayan estradiol
konsantrasyonlarına ulaşılmadığı göz önüne alındığında, fetus için tıbbi ürün içeriğinden
kaynaklanan bir risk olduğuna dair kanıt bulunmamaktadır.
Mutajenisite
17-β estradiol veya levonorgestrel (norgestrelin farmakolojik olarak aktif enantiyomeri) ile
yapılan in vitro ve in vivo çalışmalar mutajenik potansiyalle ilişkili bir belirti göstermemiştir.
166. FARMASÖTİK ÖZELLİKLER
6.1. Yardımcı maddelerin listesi
(11 beyaz renkli tablet)
Laktoz monohidrat (sığır kaynaklı)
Mısır nişastası
Povidon 25
Talk
Magnezyum stearat
Sukroz
Povidon 90
Makrogol 6000
Kalsiyum karbonat
Glikol montanat
(10 açık kahverengi tablet)
Laktoz monohidrat (sığır kaynaklı)
Mısır nişastası
Povidon 25
Talk
Magnezyum stearat
Sukroz
Povidon 90
Makrogol 6000
Kalsiyum karbonat
Gliserol %85
Titanyum dioksit
Ferrik oksit, sarı
Ferrik oksit, kırmızı
Glikol montanat
6.2. Geçimsizlikler
Herhangi bir geçimsizlik yoktur.
6.3. Raf ömrü
60 ay
6.4. Saklamaya yönelik özel tedbirler
25ºC altında oda sıcaklığında saklayınız.
6.5. Ambalajın niteliği ve içeriği
PVC/Aluminyum folyo blister. 21 tabletlik takvimli ambalaj.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Bayer Türk Kimya San. Ltd. Şti.
Fatih Sultan Mehmet Mah. Balkan Cad. No: 53
34770 Ümraniye/İstanbul
Tel: (0216) 528 36 00
Faks: (0216) 645 39 50
178. RUHSAT NUMARASI
2017 / 865
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 16.11.2017
Ruhsat yenileme tarihi:
10. KÜB’ÜN YENİLENME TARİHİ
18