KISA ÜRÜN BİLGİSİ
1. BEŞERİ TIBBİ ÜRÜNÜN ADI
LATAPOL % 0.005 göz damlası
Steril
2. KALİTATİF VE KANTİTATİF BİLEŞİM
Her mililitrede;
Etkin madde:
Latanoprost 50 mikrogram
Yardımcı maddeler:
Benzalkonyum klorür 0,2 mg
Yardımcı maddeler için 6.1’ e bakınız.
3. FARMASÖTİK FORM
Göz damlası.
LATAPOL berrak, renksiz çözeltidir.
4. KLİNİK ÖZELLİKLER
4.1. Terapötik endikasyonlar
LATAPOL, açık açılı glokom ve oküler hipertansiyonu olan yaşlılar dahil yetişkin hastalarda
artmış intraoküler basıncı düşürmede endikedir.
LATAPOL, pediyatrik glokomda ve göz içi basıncı yükselmiş pediyatrik hastalardaki göz içi
basıncını düşürmede endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Erişkinler için önerilen tedavi şekli günde bir kez, hasta göz(ler)e bir damla damlatılmasıdır.
Optimal etki LATAPOL akşamları uygulandığında elde edilir.
Pediyatrik hastalarda önerilen doz erişkinlerle aynı olup, günde 1 kez hasta göz(ler)e bir
damla damlatılmalıdır (bkz. Bölüm 5.1).
Eğer bir doz atlanırsa tedavi bir sonraki dozun zamanında uygulanmasıyla devam ettirilir.
Tüm göz damlalarında olduğu gibi, olası sistemik absorpsiyonu azaltmak için, gözyaşı
kesesinin bir dakika süreyle mediyal kantustan bastırılması (punktal oklüzyon) önerilir. Bu
işlem, her bir damla damlatıldıktan hemen sonra uygulanmalıdır.
1/13Göz damlasının damlatılmasından önce kontakt lensler çıkartılmalıdır; ilacı damlattıktan en az
15 dakika sonra tekrar kontakt lensinizi takınız (bkz. Bölüm 4.4).
LATAPOL, intraoküler basıncı düşürmek için diğer sınıflardaki topikal oftalmik ilaçlarla
birlikte kullanılabilir. Birden fazla topikal oftalmik ilaç kullanılıyorsa, ilaçlar en az beş dakika
arayla uygulanmalıdır.
Günde bir defadan daha sık yapılan uygulamaların ilacın intraoküler basıncı düşürücü etkisini
azalttığı görüldüğünden, LATAPOL'un önerilen günlük tatbik sayısı günde 1 defadan fazla
olmamalıdır.
Uygulama şekli:
Göze damlatılarak aşağıdaki şekilde uygulanır.
1. Ellerinizi yıkayınız ve rahat bir pozisyonda oturunuz.
2. Şişenin kapağını çevirerek açınız ve koruyucu halkayı çıkarınız.
3. Kapağı tekrar kapatıp açtığınızda şişe ucu açılacaktır.
4. Parmağınızı kullanarak, hasta gözün alt göz kapağını aşağıya doğru yavaşça
çekiniz.
5. Damlatıcının ucunu göze yaklaştırınız, ama göze değdirmeyiniz.
6. Damlatıcıyı yavaşça sıkınız ve göze SADECE bir damla damlatınız. Daha sonra
alt göz kapağını serbest bırakınız.
7. Gözün burun tarafındaki köşesine parmağınızla bastırın. Göz kapalı bir şekilde bir
dakika kadar bu şekilde tutulmalıdır.
8. Eğer doktorunuz her iki göz için de ilaç kullanılmasını söylemişse, aynı işlemleri
diğer göz için tekrarlayınız.
9. Koruyucu halkayı bir daha takmadan şişenin kapağını kapatınız.
Doktorunuz göze damlatmanız için başka ilaç da reçete etmişse, ilaçları en az beş dakika
arayla damlatınız.
2/13Özel popülasyonlara ilişkin ek bilgiler:
Böbrek/Karaciğer yetmezliği:
Mevcut değildir.
Pediyatrik popülasyon:
LATAPOL, pediyatrik hastalarda yetişkinlerdeki ile aynı pozolojide kullanılabilir. Erken (36
haftalık gestasyonel yaştan önce) doğan bebeklere ilişkin veri bulunmamaktadır. 1 yaşından
küçük yaş grubuna ilişkin veriler 4 hasta ile sınırlıdır. (bkz. bölüm 5.1).
Geriyatrik popülasyon:
Doz erişkin dozu ile aynıdır.
4.3. Kontrendikasyonlar
Latanoprost veya ilacın bileşimindeki maddelerden herhangi birine aşırı duyarlılığı olan
hastalarda kontrendikedir.
4.4. Özel kullanım uyarıları ve önlemleri
LATAPOL iris içindeki kahverengi pigmenti artırarak göz rengini tedricen değiştirebilir.
Tedavi başlatılmadan önce hastalar gözlerinin renginde kalıcı bir değişiklik olabileceği
konusunda bilgilendirilmelidir. Tek taraflı tedavide kalıcı heterokromi oluşabilir.
Bu etki özellikle mavi-kahverengi, gri-kahverengi, yeşil-kahverengi veya sarı-kahverengi gibi
karma renkli irisleri olanlarda daha çok görülür. İki yıl boyunca yapılmış çalışmalarda
hastalardan gözleri homojen olarak mavi olanlarda renk değişikliği gözlenmezken, göz rengi
homojen gri, yeşil veya kahverengi olanlarda ise bu değişiklik nadiren görülmüştür.
Latanoprost ile yapılan çalışmalarda iris rengindeki değişimin başlangıcı genellikle tedavinin
ilk 8 ayı içinde, nadiren de ikinci veya üçüncü yılı içinde görülür; tedavinin dördüncü yılından
sonra ise değişim görülmemiştir. İris pigmentasyonunun progresyon hızı zamanla azalır ve
beş yıl süreyle stabil kalır. Artan pigmentasyonun etkisi beş yıldan sonraki dönemde
değerlendirilmemiştir. Açık etiketli, 5 yıllık bir latanoprost güvenlilik çalışmasında hastaların
%33’ünde iris pigmentasyonu gelişmiştir (bkz.bölüm 4.8). Olguların çoğunluğunda iristeki
renk değişimi hafif olup, çoğu zaman klinik olarak gözlenmemiştir. Karma renkli irisleri olan
hastalardaki insidans %7 ile %85 arasında değişirken, en yüksek insidans sarı-kahverengi
irislerde görülmüştür.
Bu etki melanosit sayısının artmasından ziyade iristeki stromal melanositlerin melanin
içeriğinin artmasına bağlıdır. Tipik olarak, pupilin etrafındaki kahverengi pigmentasyon
etkilenen gözde merkezden perifere doğru olur fakat iris veya irisin bir kısmı daha
kahverengimsi görünebilir. Tedavi kesildikten sonra renk değişikliği ilerlememektedir.
Yapılan klinik çalışmalarda, söz konusu renk değişikliği herhangi bir semptom ile
ilişkilendirilememiştir.
Tedavi, iristeki ben ya da benekleri etkilemez. Klinik çalışmalarda, ön kamaranın trabeküler
ağında ya da başka bir yerinde pigment birikimine rastlanmamıştır. Beş sene süreyle iris
pigmentasyonunu değerlendirmek için yapılan klinik çalışmada, iris pigmentasyonundaki artış
herhangi bir negatif klinik sekele yol açmamıştır ve iris pigmentasyonu oluşursa latanoprost
3/13kullanmaya devam edilebilir. Ancak, irisin pigmentasyonu hakkında daha uzun süreli
deneyimler elde edilmedikçe, hastalar düzenli olarak kontrol edilmeli ve iris
pigmentasyonunda artış olduğunda klinik durum değerlendirilerek gerekirse tedavi
kesilmelidir.
Dar açılı glokom, psödofakik hastalarda açık açılı glokom ve pigmenter glokomda latanoprost
ile ilgili deneyim sınırlıdır. Enflamatuar ve neovasküler glokom, enflamatuar oküler koşullar
veya konjenital glokom için latanoprost ile ilgili bir deneyim yoktur. Latanoprost’un
gözbebeği üzerinde etkisi yoktur ya da çok az bir etkisi vardır; ancak, kapalı açılı glokomun
akut atakları konusunda deneyim bulunmamaktadır. Bu nedenle, daha fazla deneyim edinilene
kadar, LATAPOL’un bu koşullarda dikkatle kullanılması önerilmektedir.
Latanoprostun, katarakt ameliyatının peri-operatif döneminde kullanımıyla ilgili çalışma
verileri sınırlıdır. LATAPOL bu hastalarda dikkatle kullanılmalıdır.
LATAPOL, herpetik keratit öyküsü olan hastalarda dikkatli şekilde kullanılmalıdır ve aktif
herpes simpleks keratiti olgularında ve özellikle prostaglandin analogları ile ilişkili yineleyen
herpetik keratit öyküsü olan hastalarda kullanılmamalıdır.
Esas olarak afakik hastalarda, posterior lens kapsülünde veya ön kamara lenslerinde yırtığı
olan psödofakik hastalarda veya kistoid maküler ödem (diyabetik retinopati ve retinal ven
oklüzyonu gibi) için risk faktörü olduğu bilinen hastalarda maküler ödem görülmüştür (bkz.
bölüm 4.8). Afakik hastalarda, posterior lens kapsülünde veya ön kamara lenslerinde yırtığı
olan psödofakik hastalarda veya kistoid maküler ödem için risk faktörü olduğu bilinen
hastalarda LATAPOL dikkatle kullanılmalıdır.
İrit/üveit için predispozan risk faktörlerine sahip olduğu bilinen hastalarda LATAPOL
dikkatle kullanılmalıdır.
Astımı olan hastalarda deneyim sınırlıdır, ancak pazarlama sonrası deneyimde bazı astım
ve/veya dispne alevlenmesi olguları rapor edilmiştir. Bu nedenle, yeterli deneyim edinilinceye
kadar astım hastaları dikkatle tedavi edilmelidir (bkz. bölüm 4.8 ).
Raporların çoğunluğu Japon hastalarda olmak üzere, periorbital cilt rengi değişikliği
gözlenmiştir. Bugüne kadarki deneyimler periorbital cilt rengi değişikliğinin kalıcı olmadığını
göstermektedir ve bazı olgularda latanoprost tedavisi devam ettiği sırada normale dönmüştür.
LATAPOL, tedavi edilen gözde ve çevresindeki kirpiklerde ve ayva tüylerinde tedrici
değişikliklere neden olabilir; bu değişiklikler uzunluk, kalınlık, pigmentasyon ve kirpik veya
ayva tüylerinin sayısında artış olması, kirpiklerin yanlış yönde büyümesidir. Kirpik
değişiklikleri tedavi kesildikten sonra geri dönüşümlüdür.
Koruyucu madde
LATAPOL, oftalmik ürünlerde koruyucu madde olarak yaygın kullanılan benzalkonyum
klorür içerir. Varolan sınırlı çalışmalara göre, çocuklardaki advers olay profili
yetişkinlerdekinden farklı değildir. Ancak genellikle çocukların gözleri yetişkinlerinkine göre
uyarılara daha güçlü tepkiler verir. İritasyon çocuklardaki tedavi bağlılığı üzerinde etkili olabilir.
Benzalkonyum klorür göz iritasyonuna neden olabilir. Kuru göz semptomlarına sebebiyet
verebilir ve gözyaşı film tabakası ile korneal yüzeyi etkileyebilir. Göz kuruluğu olan veya
korneanın risk altında olduğu hastalarda dikkatli kullanılmalıdır. Hastalar uzun süreli LATAPOL
4/13kullanımı durumunda yakından izlenmelidir (bkz. Bölüm 4.2).
Kontakt lensler
Yumuşak kontak lenslerle temasından kaçınınız. Yumuşak kontak lenslerin renklerinin
bozulmasına neden olduğu bilinmektedir.
Kontakt lensler benzalkonyum klorürü absorbe edebilir (bkz. Bölüm 4.2). Uygulamadan önce
kontakt lensler çıkartılmalı ve en az 15 dakika sonra takılmalıdır.
Bu ilaç fosfat içerir. Eğer gözün önündeki saydam tabaka olan korneada ciddi bir hasar var
ise, fosfat tedavi sırasında çok nadir şekilde korneada kalsiyum birikmesine bağlı bulanık
beneklere neden olabilir.
Pediyatrik Popülasyon
1 yaşından küçük yaş grubuna ilişkin etkililik ve güvenlilik verileri 4 hasta ile sınırlıdır. (bkz.
bölüm 5.1). Erken doğan (36 haftalık gestasyonel yaştan önce) infantlara ilişkin veri
bulunmamaktadır.
0 ila 3 yaş arası çocuklarda başlıca görülen PKG (Primer Konjenital Glokom) tedavisinde,
cerrahi (örn. trabekülotomi/goniotomi) halen birinci basamak tedavidir.
Çocuklarda uzun süreli güvenlilik henüz belirlenmemiştir.
4.5. Diğer tıbbi ürünler ile etkileşimler ve diğer etkileşim şekilleri
LATAPOL ile spesifik ilaç etkileşimi bilgisi bulunmamaktadır.
Kombine kullanımı ile ilgili klinik çalışmalar tam kesinlik kazanmamış olsa da, 3 aylık bir
çalışmada, latanoprostun göz içi basıncını düşürücü etkisinin, beta-adrenerjik antagonistler
(timolol), adrenerjik agonistler (dipivalil, epinefrin), karbonik anhidraz inhibitörleri
(asetazolamid) ve en azından kısmi olarak da kolinerjik agonistlerle (pilokarpin) aditif olduğu
gösterilmiştir.
İki prostaglandin analoğunun birlikte oftalmik uygulanmasını takiben intraoküler basınçta
çelişkili yükselmeler olduğuna dair raporlar mevcuttur. Dolayısıyla, iki veya daha fazla
prostaglandinin, prostaglandin analoğunun veya prostaglandin türevlerinin kullanımı
önerilmez.
Özel popülasyonlara ilişkin ek bilgiler
Pediyatrik popülasyon:
Etkileşim çalışmaları yalnızca yetişkinlerde gerçekleştirilmiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli bilgi bulunmamaktadır.
5/13Gebelik dönemi
Latanoprost’un gebe kadınlarda kullanımına ilişkin yeterli veri mevcut değildir. Bu tıbbi
ürünün insanlarda gebelik sırasında kullanım açısından güvenliliği belirlenmemiştir.
Gebeliğin seyri bakımından ve doğmamış bebek veya yenidoğan açısından potansiyel
tehlikeli farmakolojik etkilere sahiptir. Bu nedenle, LATAPOL gebelik sırasında
kullanılmamalıdır. Hayvanlar üzerinde yapılan araştırmalar üreme toksisitesinin bulunduğunu
göstermiştir (bkz. bölüm 5.3). İnsanlara yönelik potansiyel risk bilinmemektedir.
Laktasyon dönemi
LATAPOL'un aktif maddesi ve metabolitleri anne sütüne geçebilir. Bu nedenle LATAPOL
emziren annelerde kullanılmamalıdır ve emzirme durdurulmalıdır.
Üreme yeteneği/Fertilite
Latanoprost ile yapılan hayvan çalışmalarında, erkek ya da dişi fertilitesi üzerinde herhangi
bir olumsuz etkisi görülmemiştir (bkz. Bölüm 5.3).
4.7. Araç ve makine kullanımı üzerindeki etkiler
LATAPOL'un araç ve makine kullanımı üzerine etkisi oldukça azdır. Tüm diğer göz
preparatlarında olduğu gibi, LATAPOL’un de göze damlatılması geçici görme
bulanıklıklarına yol açabilir. Bu durum geçinceye kadar, hastalar araç ve makine
kullanmamalıdır.
4.8. İstenmeyen etkiler
a. Güvenlilik profilinin özeti
Advers reaksiyonların çoğunluğu oküler sistemle ilgilidir. Açık etiketli, 5 yıllık bir latanoprost
güvenlilik çalışmasında hastaların %33’ ünde iris pigmentasyonu gelişmiştir (bkz. bölüm 4.4).
Diğer oküler advers reaksiyonlar genellikle geçicidir ve dozun uygulanması sırasında
meydana gelir.
b. Advers reaksiyonların listesi
Advers reaksiyonlar sistem organ sınıfı ve sıklık gruplandırmasına göre şu şekilde verilmiştir:
Çok yaygın (≥ 1/10); yaygın (≥ 1/100 ila <1/10); yaygın olmayan ( ≥ 1/1.000 ila <1/100);
seyrek (≥ 1/10.000 ila <1/1.000); çok seyrek (<1/10.000); bilinmiyor: eldeki verilerden
hareketle tahmin edilemiyor.
Sistem organ Çok yaygın ≥ Yaygın Yaygın Seyrek Çok seyrek
sınıfı 1/10 ≥1/100 olmayan ≥1/10.000 ila <1/10.000
ila <1/10 ≥1/1.000 ila <1/1.000
<1/100
Enfeksiyonlar Herpetik
ve keratit*§
enfestasyonlar
6/13Sinir sistemi Baş ağrısı*,
hastalıkları baş
dönmesi*
Göz İriste Punktat Göz İritis*, korneal Göz kapağı
hastalıkları pigmentasyon keratit, kapağında ödem, korneal kıvrımının
artışı; hafif ve daha çok ödem, erozyon; derinleşmesi
orta şiddette belirtileri gözde periorbital ile
konjunktiva olmaksız kuruluk, ödem, sonuçlanabilen
hiperemisi, ın; kornea trikiyazis*, periorbital ve
gözde iritasyon blefarit, iltihabı distikiyazis, iris göz kapağı
(yanma, göz (keratit)*, kisti*§, göz değişiklikleri
batma, kaşıntı ağrısı, bulanık kapağında
ve yabancı fotofobi, görme, lokalize olmuş
cisim hissi), konjunkt kistoid deri reaksiyonu,
göz kirpiği ve ivit* maküla göz kapağının
ayva ödemini de palpebral
tüylerinde kapsayan derisinin
değişiklik maküler koyulaşması,
(kalınlık, ödem*, oküler
uzunluk, üveit* konjunktivada
pigmentasyon psödopemfigoid
ve sayısında *§
artış)
Kardiyak Anjina, Stabil olmayan
hastalıklar palpitasyon anjina
*
Solunum, Astım*, Astımın
göğüs dispne* alevlenmesi
bozuklukları
ve mediastinal
hastalıklar
Deri ve deri Deri Pirürit
altı doku döküntüsü
hastalıkları
Kas- iskelet Miyalji*,
bozuklukları, Artralji*
bağ doku ve
kemik
hastalıkları
Genel Göğüs
bozukluklar ve ağrısı*
uygulama
bölgesine
ilişkin
hastalıklar
7/13* Pazarlama sonrasında advers ilaç reaksiyonu tespit edilen
§“Üç kuralı” kullanılarak advers ilaç reaksiyonu tahmin edilen
Belirgin derecede kornea hasarı olan bazı hastalarda, fosfat içeren göz damlalarının kullanımı
nedeni ile, çok nadir olarak korneal kalsifikasyon vakaları bildirilmiştir.
c. Seçilmiş advers reaksiyonların tanımı
Herhangi bir bilgi bulunmamaktadır.
d. Pediyatrik Popülasyon
93 (25 ve 68) pediyatrik hastayı içeren kısa süreli (≤12 hafta) iki klinik çalışmada, güvenlilik
profili yetişkinlerdekine benzer bulunmuştur ve yeni bir advers olay belirlenmemiştir. Farklı
pediyatrik alt gruplarda kısa süreli güvenlilik profilleri de benzer olmuştur (bkz. Bölüm 5.1).
Yetişkinlere göre pediyatrik popülasyonda daha sık görülen advers olaylar; nazofarenjit ve
pireksidir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr ; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
LATAPOL aşırı dozda verildiğinde, göz iritasyonu ve konjunktiva hiperemisi dışında göze ait
herhangi bir yan etki oluşturmamaktadır. LATAPOL’un aşırı dozda alımı söz konusu
olduğunda tedavi semptomatik olmalıdır.
LATAPOL’un yanlışlıkla ağızdan alınması durumunda, aşağıdaki bilgiler faydalı
olabilmektedir:
Bir şişe LATAPOL 125 mikrogram latanoprost içerir. Bunun % 90' dan fazlası karaciğerden
ilk geçişte metabolize olur. Sağlıklı gönüllülere intravenöz olarak verilen 3 mikrogram/kg
latanoprost herhangi bir belirti oluşturmamıştır, ancak 5,5-10 mikrogram/kg' lık dozlar,
bulantı, karın ağrısı, baş dönmesi, yorgunluk, sıcak basmaları ve terlemeye neden olmuştur.
Maymunlarda, 500 mikrogram/kg’a kadar dozlarda intravenöz latanoprost infüzyonu
yapıldığında kardiyovasküler sistem üzerinde önemli etkiler olmamıştır.
Maymunlara intravenöz yolla latanoprost uygulanması geçici bronkokonstriksiyon ile
ilişkilendirilmiştir. Orta derecede bronşial astımı olan hastalara LATAPOL’un klinik kullanım
dozunun 7 katı verildiğinde bile, solunum sistemi, kalp atışı veya kan basıncı üzerine belirgin
etkisi olmamıştır.
8/135. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmolojikler; Anti-glokom preparatları ve miyotikler, Prostaglandin
analoğu
ATC kodu: S01EE01
Bir prostaglandin F analoğu olan latanoprost, aköz hümörün dışarıya akışını artırarak göz içi
2α
basıncını azaltan selektif bir prostanoid FP reseptör agonistidir. İnsanlarda intraoküler
basıncın azalması, uygulandıktan yaklaşık 3-4 saat sonra başlar ve maksimum etkiye 8 - 12
saat sonra ulaşır. Basınç azalması en az 24 saat süreyle sağlanır.
Hayvanlar ve insanlarda yapılan çalışmalar, basınç düşürücü etkinin ana mekanizmaların
uveoskleral dışa akımın artması ve aköz hümörün dışa akımını kolaylaştırıcı faktörlerin
etkisini artırdığı da (dışa akım direncinin azalması) gözlenmiştir.
Önemli çalışmalar latanoprost monoterapisinin etkili olduğunu göstermiştir. Kombine
kullanımı ile ilgili klinik çalışmalar da yapılmıştır. 3 aylık bir çalışma latanoprostun beta-
adrenerjik antagonistleriyle (timolol) kombinasyonunun etkili olduğunu göstermiştir. Kısa
süreli çalışmalar (1 veya 2 hafta), latanoprostun adrenerjik agonistler (dipivalil, epinefrin),
oral karbonik anhidraz inhibitörleri (asetazolamid) ile kombinasyonunun aditif, kolinerjik
agonistlerle (pilokarpin) ise kısmen aditif etkileri olduğunu düşündürmektedir.
Klinik çalışmalar, latanoprostun aköz hümörun üretiminde herhangi bir etkisinin olmadığını
göstermiştir. Latanoprostun kan-aköz bariyeri üzerine de herhangi bir etkisi söz konusu
değildir.
Latanoprost, maymunlarda klinik dozda kullanıldığında intraoküler kan dolaşımı üzerinde
hiçbir etki oluşturmaz ya da etkileri önemsizdir. Topikal uygulama sırasında az ya da orta
derecede bir konjunktival veya episkleral hiperemi ortaya çıkabilmektedir.
Ekstrakapsüler lens ekstraksiyonu geçirmiş maymunların gözlerine uygulanan latanoprost ile
kronik tedavi, floresein anjiyografisi ile yapılan belirlemeye göre retinal kan damarlarını
etkilememiştir.
Psödofakik hastalarda uygulanan kısa süreli latanoprost tedavisi sonucunda arka segmente
herhangi bir floresein sızması söz konusu olmamıştır.
Klinik dozlarda latanoprost, kardiyovasküler veya solunum sistemi üzerinde belirgin herhangi
bir farmakolojik etki yaratmamıştır.
Pediyatrik popülasyon
≤ 18 yaşındaki pediyatrik hastalarda latanoprostun etkinliği, oküler hipertansiyon ve
pediyatrik glokom tanısı konulan 107 hastada timolol ile latanoprostun karşılaştırıldığı 12
haftalık çift maskeli bir klinik çalışmada gösterilmiştir. Yenidoğanların gestasyonel yaşının en
az 36 hafta olması şart koşulmuştur. Hastalara günde bir kez %0,005 latanoprost ya da günde
9/13iki kez %0,5 timolol (veya 3 yaşından küçük katılımcılar için isteğe bağlı olarak %0,25)
verilmiştir. Birincil etkinlik sonlanım noktası, başlangıçtan çalışmanın 12. haftasına kadar göz
içi basıncında (GİB) meydana gelen ortalama azalmadır. Latanoprost ve timolol gruplarında
ortalama GİB azalmaları benzer olmuştur. İncelenen tüm yaş gruplarında (0 ila < 3 yaş, 3 ila <
12 yaş ve 12 ila 18 yaş), 12. haftada latanoprost grubundaki ortalama GİB azalması, timolol
grubundakine benzer olmuştur. Buna karşın 0 ila < 3 yaş grubunda etkinlik verileri,
latanoprost için yalnızca 13 hastaya dayanmaktadır ve klinik pediyatrik çalışmadaki 0 ila < 1
yaş grubunu temsil eden 4 hastada önemli bir etkinlik gösterilmemiştir. Erken (36 haftalık
gestasyonel yaştan önce) doğan bebeklere ilişkin veri bulunmamaktadır.
PKG alt grubundaki katılımcılarda GİB azalmaları, latanoprost grubu ile timolol grubu
arasında benzer olmuştur. PKG olmayan (örn. juvenil açık açılı glokom, afakik glokom) alt
grup, PKG alt grubu ile benzer sonuçlar göstermiştir.
GİB üzerindeki etki, yetişkinlerde olduğu gibi, tedavinin ilk bir haftasından sonra
gözlenmiştir ve 12 haftalık çalışma dönemi boyunca korunmuştur.
Tablo: Aktif tedavi grubuna ve başlangıç tanısına göre 12. haftada GİB azalması (mmHg)
Latanoprost Timolol
N=53 N=54
Başlangıç Ortalaması (SH) 27,3 (0,75) 27,8 (0,84)
12. Hafta, Başlangıç Ortalamasına göre Değişim† -7,18 (0,81) -5,72 (0,81)
(SH)
Timolole karşı p-değeri 0,2056
PKG N=28 PKG PKG N=26 PKG
olmayan olmayan
N=25 N=28
Başlangıç Ortalaması (SH) 12. Hafta, Başlangıç 26,5 (0,72) 28,2 (1,37) 26,3 (0,95) 29,1 (1,33)
Ortalamasına göre Değişim† (SH) -5,90 (0,98) -8,66 (1,25) -5,34 (1,02) -6,02 (1,18)
Timolole karşı p-değeri 0,6957 0,1317
SH: standart hata.
† Uyarlanmış tahmini kovaryans (ANCOVA) modelin bir analizini temel almaktadır.
5.2. Farmakokinetik özellikler
Genel özellikler
Emilim:
Kimyasal yapısı bir izopropilester olan latanoprost bir ön ilaçtır, bu hali ile etkili değildir,
ancak hidroliz sonucu asit formuna dönüşen latanoprost biyolojik olarak aktif hale geçer. Ön
ilaç latanoprost, korneadan kolayca absorbe edilir ve aköz hümöre geçen ilacın tamamı,
korneayı geçerken hidrolize olur. İnsanlarda yapılan çalışmalar, ilacın, topikal olarak
uygulanmasından 2 saat sonra, aköz hümörde maksimum konsantrasyonuna eriştiğini
göstermektedir.
Dağılım:
İnsanlarda dağılım hacmi 0,16±0,02 L/kg’dır. Lokal uygulamadan sonra latanoprostun asit
formu aköz hümörde ilk dört saatte ve plazmada ise sadece birinci saatte ölçülebilir.
Maymunlarda topikal uygulama sonrasında latanoprost esasen ön segment, konjunktiva ve
göz kapaklarına dağılmaktadır. İlacın yalnızca çok küçük bir miktarı arka segmente
10/13ulaşmaktadır.
Biyotransformasyon:
Bir izopropil ester pro-ilacı olan latanoprost, korneada esterazlar tarafından biyolojik olarak
aktif aside hidrolize edilir. Pratik olarak, latanoprostun aktif hali olan asit formunun göz
içinde herhangi bir metabolizması söz konusu değildir. Asıl metabolizma karaciğerde oluşur.
Latanoprostun sistemik dolaşıma ulaşan aktif asidi, esasen karaciğer tarafından yağ asidi β-
oksidasyonu aracılığıyla 1,2-dinor ve 1, 2, 3, 4-tetranor metabolitlerine metabolize edilir.
Hayvan çalışmalarında, biyolojik aktivitesi çok az olan veya hiç olmayan bu metabolitlerin
başlıca idrarla atıldığı gösterilmiştir.
Eliminasyon:
Hem intravenöz hem de topikal uygulama sonrasında, latanoprostun asit formunun insan
plazmasından eliminasyonu hızlıdır (t = 17 dak). Sistemik klerensi yaklaşık 7 ml/dak/kg’dır.
½
Hepatik β-oksidasyonu takiben, metabolitler başlıca böbrekler yoluyla elimine edilir. Topikal
ve intravenöz dozdan sonra, uygulanan dozun sırasıyla % 88 ve % 98’i idrarda bulunur.
Doğrusallık/Doğrusal olmayan durum:
Veri bulunmamaktadır.
Pediyatrik Popülasyon
Oküler hipertansiyonu ve glokomu olan 22 yetişkin ve 25 pediyatrik (doğumdan < 18 yaşa
kadar) hastada, plazma latanoprost asidi konsantrasyonlarına ilişkin açık etiketli bir
farmakokinetik çalışma yapılmıştır. Tüm yaş gruplarına, en az 2 hafta boyunca her iki göze
günde birer damla şeklinde %0,005 latanoprost uygulanmıştır. Latanoprost asidinin sistemik
maruziyeti, yetişkinlerle karşılaştırıldığında 3 ila < 12 yaşlarındaki hastalarda yaklaşık 2 kat
ve < 3 yaşındaki çocuklarda 6 kat yüksek bulunmuştur ancak sistemik advers etkilere ilişkin
geniş güvenlilik sınırı korunmuştur (bkz. Bölüm 4.9). Pik plazma konsantrasyonuna ulaşmak
için geçen medyan (ortanca) süre, tüm yaş gruplarında doz uygulamasından sonra 5 dakika
olmuştur. Medyan plazma eliminasyon yarılanma ömrü (< 20 dakika), pediyatrik ve yetişkin
hastalarda benzer şekilde, kısa olmuştur ve kararlı durum koşullarında latanoprost asidinin
sistemik dolaşımda birikimine yol açmamıştır.
5.3. Klinik öncesi güvenlilik verileri
Sistemik /oküler etkiler:
Latanoprostun sistemik olduğu kadar gözle ilgili olabilecek toksik etkileri bazı hayvan
türlerinde araştırılmıştır. Genel olarak, latanoprostun güvenlilik aralığı, göze uygulanan klinik
doz ile en az 1.000 katı dozunda uygulandığında görülen sistemik toksisite dozu aralığında
olup, iyi tolere edilebilen bir maddedir. Anestezi almamış olan maymunlara intravenöz olarak
verilen, klinik uygulamaların yaklaşık 100 misli doz/kg gibi yüksek doz latanoprost, büyük
bir olasılıkla kısa süreli bronkokonstriksiyona bağlı olarak ortaya çıkan solunum hızı artışına
neden olmuştur. Latanoprost 500 mikrogram/kg’a varan dozlarda maymunlara intravenöz
infüzyon yolu ile uygulanmış ve kardiovasküler sistem üzerine major etkileri olmamıştır.
Hayvan çalışmalarında, latanoprostun duyarlılaştırma özelliği bulunduğu bildirilmemiştir.
Tavşan veya maymunlarda 100 mikrogram/göz/gün olarak verilen dozlarda (klinik doz
yaklaşık 1,5 mikrogram/göz/gün’dür) gözde herhangi bir toksik etki görülmemiştir.
11/13Maymunlarda klinik dozda kullanıldığında, latanoprostun intraoküler kan dolaşımına etkisi
yoktur veya ihmal edilebilir düzeydedir.
Kronik oküler toksisite çalışmalarında, 6 mikrogram/göz/gün olarak verilen latanoprostun
palpebral fisürde artışa neden olabileceği bildirilmiştir. Bu etki geri dönüşümlü olup, klinik
dozun üzerinde uygulanan dozlarda meydana gelmiştir. Ancak bu etki insanlarda
gözlenmemiştir.
Artan pigmentasyon mekanizmasının, herhangi bir proliferatif değişiklik gözlenmeksizin,
irisin melanositlerindeki melanin üretiminin stimülasyonu olduğu görülmektedir. İris
rengindeki değişim kalıcı olabilir.
Karsinojenez:
Fare ve sıçanlarda yapılan karsinojenite çalışmaları sonuçları negatiftir.
Mutajenez:
Latanoprost, bakterilerdeki ters mutasyon testlerinde, fare lenfomasında gen mutasyonunda ve
fare mikronukleus testinde negatif sonuç vermiştir. İn-vitro olarak, insan lenfositlerinde
kromozom değişiklikleri gözlenmiştir. Benzer etkiler, doğal olarak meydana gelen bir
prostaglandin olan prostaglandin F ile de gözlenmiştir; bu nedenle söz konusu etkinin bu
2α
sınıf maddelerin bir etkisi olarak kabul edilmektedir.
İlave olarak sıçanlarla yapılan genetik mutasyon ile ilgili in vitro/in vivo çalışmalar, DNA
sentezini etkilememiş ve latanoprostun mutajenik potansiyelinin olmadığını ortaya
koymuştur.
Fertilite:
Latanoprost ile yapılan hayvan çalışmalarında, erkek ya da dişi fertilitesi üzerinde herhangi
bir olumsuz etkisi görülmemiştir. Latanoprost ile sıçanlarda yapılan embriyo-toksisite
çalışmalarında intravenöz olarak verilen dozlarda (5, 50 ve 250 mikrogram/kg/gün) herhangi
bir embriyotoksik etkiye rastlanmamıştır. Bununla birlikte, latanoprost tavşanlarda 5
mikrogram/kg/gün (klinik dozun yaklaşık 100 katı) ve daha yüksek dozlarda uygulandığında
embriyoletal etkileri başlatmıştır.
Latanoprost, insanlarda kullanılan dozun yaklaşık 100 katı oranında tavşanlara intravenöz
yolla verildiğinde, geç rezorpsiyon ve düşük insidansında artış ve fetus ağırlığında düşüş ile
karakterize embriyofetal toksisite belirtilerinin artışına neden olabilmektedir.
Teratojenez:
Teratojenik potansiyele sahip olduğu görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum dihidrojen fosfat monohidrat
Disodyum fosfat anhidr
Sodyum klorür
Benzalkonyum klorür
Enjeksiyonluk su
12/136.2 Geçimsizlikler
İn-vitro olarak yapılan çalışmalar, tiomersal içeren göz damlalarının latanoprost ile
karıştırılması sonucu çökeltiler oluşabileceğini göstermiştir. Bu tür göz damlaları LATAPOL
ile birlikte kullanıldığında, damlaların en az 5 dakika aralıklarla uygulanması gerekir.
6.3. Raf ömrü
Şişe açılmadan önce: 24 ay.
Şişe açıldıktan sonra: 4 hafta.
6.4. Saklamaya yönelik özel tedbirler
Şişe açılmadan önce 2-8ºC arasında buzdolabında, ışıktan koruyarak saklayınız.
Şişe açıldıktan sonra 25°C'nin altındaki oda sıcaklığında saklayınız.
6.5. Ambalajın niteliği ve içeriği
Kendinden damlalıklı 5 ml’lik LDPE şişelerde ambalajlandırılmıştır. Şişe, polipropilen vidalı
kapak ve rondela ile kapatılmıştır. Her şişede 2,5 ml çözelti bulunur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mahallesi Eski Büyükdere Cad. No:4, 34467
Maslak/Sarıyer/İSTANBUL
0212 366 84 00
0212 276 20 20
8. RUHSAT NUMARASI
228/60
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.12.2010
Ruhsat yenileme tarihi: 24.01.2017
10. KÜB’ÜN YENİLENME TARİHİ
13/13