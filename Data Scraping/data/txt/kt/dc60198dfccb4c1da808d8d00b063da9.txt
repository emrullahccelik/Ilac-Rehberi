 
1  KULLANMA TALİMATI  
 
LEOMOR %10 + %15 jel 
Cilt üzerine sürülerek kullanılır.  
Etkin maddeler: Metil salisilat ve mentol. 
Yardımcı maddeler: Hidroksipropil selüloz, polietilen glikol, gliserin ve etanol 
 
 
 
Bu Kullanma Talimatın da: 
 
1. LEOMOR nedir ve ne için kullanılır?  
2. LEOMOR kullanmadan önce dikkat edilmesi gerekenler  
3. LEOMOR nasıl kullanılır?  
4. Olası yan etkiler nelerdir?  
5. LEOMOR’un saklanması  
 
Başlıkları yer almaktadır.  Bu KULLANMA TALİMATINI dikkatlice okuyunuz, çünkü sizin için önemli 
bilgiler içermektedir.  
Bu ilaç sizin reçetesiz olarak temin edip, bir doktor yardımı almadan eczacınızın tavsiyesi 
ile hafif bir hastalığı tedavi etmeniz içindir. Buna karşın, yine de LEOMOR’dan en iyi 
sonuçları alabilmeniz için dikkatli kullanmanız gerekmektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında doktora veya hastaneye gittiğinizde, doktorunuza bu 
ilacı kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun 
dışında yüksek veya düşük doz kullanmayınız.  
 
2  1. LEOMOR nedir ve ne için kullanılır?  
LEOMOR, berrak, renksiz, karakteristik mentol ve metil salisilat kokulu Jel formunda olup 
50g’lık aliminyum tüp ambalaj içerisinde ve karton kutuda kullanma talimatı ile beraber 
kullanıma sunulmaktadır. 
LEOMOR’daki etkin maddelerden biri olan metil salisilat, salisilik asit türevleri adı verilen bir 
ilaç grubuna aittir. Ağrı kesici (analjezik) ve enflamasyon (yangı) (antienflamatuar) giderici 
özelliklere sahiptir. 
Diğer etkin madde olan mentol ise, nane esansından elde edilen doğal bir bileşiktir. Yerel 
olarak kullanıldığında derideki damarları genişletir ve serinlik hissi verir. 
LEOMOR aşağıdaki hastalıkların lokal tedavisinde ağrı kesici ve enflamasyon (yangı) giderici 
olarak etkilidir: 
- Kireçlenme (osteoartrit), eklem enflamasyonu (romatoid artrit), eklem çevresindeki 
dokularda enflamasyon (periartrit), eklem bölgesinde ağrılı şişlikler (bursit), tendon 
enflamasyonu (tendinit) ve tendon kılıfı enflamasyonu (tenosinovit) gibi romatizmal 
hastalıklar, 
- Ezilme ve burkulma gibi yumuşak doku travmaları, 
- Ağrı, enflamasyon ve kas gerginliği ile kendini gösteren kas iskelet sistemi hastalıkları. 
LEOMOR haricen kullanılan bir ağrı kesici ve enflamasyon (yangı) gidericidir. Ağrılı 
bölgelere uygulandığında bu bölgelerdeki damarları genişleterek serinlik hissi verir ve ağrıyı 
azaltır. Sinir ve kasların gevşemesini sağlar. 
 
2. LEOMOR kullanmadan önce dikkat edilmesi gerekenler LEOMOR’u aşağıdaki 
durumlarda KULLANMAYINIZ:  
Eğer; 
- Metil salisilat, mentol veya LEOMOR’un içindeki yardımcı maddelerden herhangi birine 
karşı alerjik (aşırı duyarlı) iseniz, 
- Cildinizde açık yara varsa veya deriniz tahriş olmuş ise, bu bölgeler üzerinde kullanmayınız. 
- 12 yaşından küçük çocuklarda kullanmayınız. 
LEOMOR’u aşağıdaki durumlarda DİKKATLİ KULLANINIZ:  
- LEOMOR sadece haricen uygulanmak içindir. 
- Sıcak su torbası veya bandaj ile birlikte kullanmayınız. 
- Çocuklar ve ergenlik çağındaki gençlerde viral grip veya suçiçeği semptomlarında nadir 
olarak görülebilen fakat ciddi bir hastalık olan Reye Sendromlu hastalarda, 
- Gözlere ve ağız içi gibi ince bir tabaka (müköz membran) ile kaplı diğer bölgelere 
değdirmemeye dikkat ediniz ve tahriş olmuş deriden uzak tutunuz. 
- Ciltte önemli tahriş oluştuğu takdirde tedaviyi kesiniz. 
- Ağrı 10 günden fazla devam eder veya iyileşmezse hemen bir doktora başvurunuz. 
Bu uyarılar, geçmişteki herhangi bir dönemde dahi olsa, sizin için geçerliyse lütfen doktorunuza 
danışınız. 
 
 
3  LEOMOR’un yiyecek ve içecek ile kullanılması:  
Geçerli değil. 
Hamilelik  
İlacı kullanmadan önce doktorunuza veya eczacınıza danışınız.  
LEOMOR hamilelik sırasında yarar-risk değerlendirilmesi yapıldıktan sonra kullanılmalıdır. 
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
LEOMOR, emzirme döneminde yarar-risk değerlendirilmesi yapıldıktan sonra kullanılmalıdır. 
Araç ve makine kullanımı  
Topikal (haricen) uygulanan LEOMOR’un araç ve makine kullanma üzerinde herhangi bir etkisi 
yoktur. 
LEOMOR’un içeriğinde bulunan bazı yardımcı maddeler hakkında önemli bilgiler: 
İçeriğindeki yardımcı maddelerden dolayı herhangi bir etkisinin olması beklenmez. 
Diğer ilaçlar ile birlikte kullanımı  
Asetilsalisilik asitle beraber kullanıldığında salisilat zehirlenmesi görülebilir. 
Varfarin gibi kan sulandırıcı ve kanın pıhtılaşmasının sağlayıcı (antikoagülan) ilaç kullanan 
hastalarda, LEOMOR’un salisilat içermesinden dolayı olası bir kanama görülebilir. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
 
3. LEOMOR nasıl kullanılır?  
Erişkinler:  
Uygun kullanım ve doz/uygulama sıklığı için talimatlar:  
LEOMOR ağrılı bölgeye günde 3-4 defa uygulanmalıdır. Aşırı kullanımdan kaçınınız. 
Uygulama yolu ve metodu:  
LEOMOR haricen kullanım içindir. İnce bir tabaka halinde ağrılı bölgeyi kapatacak şekilde 
yeteri kadar sürülür ve tamamen emilene kadar yavaşça ovuşturulur. 
Her uygulamada, bir önceki uygulama alanını iyice temizleyiniz. 
Değişik yaş grupları:  
Çocuklarda kullanım:  
12 yaşından küçük çocuklarda kullanılmamalıdır. 
Yaşlılarda kullanım:  
Özel bir kullanımı yoktur. 
Özel kullanım durumları:  
Böbrek/Karaciğer yetmezliği:  
Böbrek/karaciğer yetmezliğinde özel bir kullanım durumu yoktur. 
 
4  Eğer LEOMOR’un etkisinin çok güçlü ya da çok zayıf olduğuna dair bir izleniminiz var ise 
doktorunuz veya eczacınız ile konuşunuz. 
Kullanmanız gerekenden daha fazla LEOMOR kullandıysanız:  
LEOMOR’un aşırı kullanımı salisilat toksisitesine sebep olabilir. Yutulması durumunda doktora 
danışınız. 
LEOMOR’dan kullanmanız gerekenden fazlasını kullanmışsanız, bir doktor veya eczacı ile 
konuşunuz.  
LEOMOR kullanmayı unutursanız:  
Eğer ilacınızı kullanmayı unutursanız, aklınıza geldiğinde bir sonraki uygulama zamanına uzun 
süre var ise, uygulayınız. Eğer bir sonraki dozun zamanı yaklaşmış ise uygulamayınız ve 
olağan zamanlarında uygulamaya devam ediniz. Unuttuğunuz uygulamayı telafi etmek için, 
her zaman olduğundan daha fazla miktarda Jel kullanmayınız. 
Unutulan dozları dengelemek için çift doz kullanmayınız.  
Bu ilacın kullanımıyla ilgili başka sorularınız olursa, doktorunuza sorunuz. 
 
4. Olası yan etkiler nelerdir?  
Tüm ilaçlar gibi, LEOMOR’un içeriğinde bulunan maddelere duyarlı olan kişilerde yan etkiler 
olabilir. Ancak bunlar herkeste ortaya çıkmaz. 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
El, ayak, bilek, yüz ve dudakların şişmesi ya da ağız ve boğazın yutmayı ve nefes almayı 
zorlaştıracak şekilde şişmesi (anjioödem)  
Bunların hepsi ciddi yan etkilerdir. Acil tıbbi müdahale gerekebilir. Ciddi yan etkiler çok 
seyrek görülür. 
Aşağıdakilerden herhangi birini fark ederseniz, doktorunuza söyleyiniz:  
Uygulama bölgesi reaksiyonları (içi su toplamış kabarcık, yanma, kızarıklık, tahriş, ağrı, 
uyuşma, kaşıntı ve döküntü dahil) 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın : 10 hastanın en az birinde görülebilir. 
Yaygın : 10 hastanın birinden az, fakat 100 hastanın birinden fazla görülebilir.  
Yaygın olmayan : 100 hastanın birinden az, fakat 1.000 hastanın birinden fazla görülebilir.  
Seyrek : 1.000 hastanın birinden az görülebilir. 
Çok seyrek : 10.000 hastanın birinden az görülebilir.  
Bilinmiyor : Eldeki verilerden hareketle tahmin edilemiyor. 
 
Çok seyrek:  Anjioödem, nefes darlığı (aşırı hassasiyete bağlı), uygulama bölgesi reaksiyonları 
(içi su toplamış kabarcık, yanma, kızarıklık, tahriş, ağrı, uyuşma, kaşıntı ve döküntü dahil), 
baş dönmesi, sersemlik, uyku hali, solunumda yavaşlama (bradipne) ve koma gibi santral sinir 
sistemi depresyonu semptomları, bulantı, kusma, karın ağrısı. 
 
 
5  Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 
 Yan etkilerin r aporlanma sı 
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. LEOMOR’un saklanması  
LEOMOR’u çocukların göremeyeceği, erişemeyeceği yerlerde ve ambalajında saklayınız.  
25ºC’nin altındaki oda sıcaklığında saklayınız. 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra LEOMOR’u kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat Sahibi : Mor Elma İlaç Sat. Paz. Koz. Kırt. Teks. Ür. İnş. Tic. ve San. Ltd. Şti. 
     Çiğli / İzmir 
 
Üretim Yeri : Pharma Plant İlaç San. ve Tic. A.Ş.    
                                Kadıköy / İstanbul  
 
Bu kullanma talimatı 07.06.2024 tarihinde onaylanmıştır. 
