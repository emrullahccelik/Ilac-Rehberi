- 1 - 
 KULLANMA TALİMATI  
THERMO FUZO %1 + %0.025 jel  
Cilt üzerine uygulanır.  
 
•  Etkin madde:  Her bir roll -on tüp %1 nimesulid ve %0 ,025 kapsaisin içerir.  
• Yardımcı maddeler:  Mentol, Dietilen glikol monoetil eter, butil hidroksitoluen,  hidroksipropil 
selüloz, gliseril monooleat, metil paraben, propil paraben . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı                                  
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
1. THERMO FUZO nedir ve ne için kullanılır?  
2. THERMO FUZO’  yu kullanmadan önce dikkat edilmesi gerekenler  
3. THERMO FUZO  nasıl kullanılır?  
4. Olası yan etkiler nelerdir?  
5. THERMO FUZO’  nun saklanması  
Başlıkları yer almaktadır.  
1. THERMO FUZO  nedir ve ne için kullanılır?  
•  THERMO FUZO , etkin madde olarak nimesulid ve kapsaisin içermekte olup, topikal (deriye 
sürülmek suretiyle uygulanan) kullanılan nonsteroidal antiinflamatuvar ilaçlarlar olarak 
adlandırılan ilaç grubuna dahildir.  
•  Likit (sıvı) jel formunda bir ürün olan THERMO FUZO  her bir roll -on tüpte %1 nimesulid 
ve %0,025 kapsaisin içerir.  
•  THERMO FUZO , 50 gram likit jel içeren polietilen roll -on tüpler (ucunda dönen top olan 
tüp) içinde kullanıma sunulmaktadır.  
•  THERMO FUZO , aşağıdaki hastalıkların tedavisinde etkilidir;  
- Bel ağrısı (lumbago), eklem kireçlenmesi (osteoartrit), eklemi çevreleyen yumuşak  
dokunun iltihabı (periartrit), kas kiriş iltihabı (tendinit), kas, kiriş kılıfının iltihabı 
(tenosinovit), eklem çevresindeki keselerin iltihabı (bursit) ve spor yaralanmaları gibi 
burkulma ve ezilmenin eşlik ettiği yumuşak doku ve eklemlerin travmatik, dejeneratif ve 
romatizmal hastalıkları  
  
- 2 - 
 2. THERMO FUZO’  yu kullanmadan önce dikkat edilmesi gerekenler  
THERMO FUZO’  yu aşağıdaki durumlarda KULLANMAYINIZ  
Eğer;  
•  THERMO FUZO’  nun içeriğinde bulunan etkin ve/veya yardımcı maddelerden herhangi 
birine karşı alerjiniz var ise,  
•  Asetilsalisilik asit içeren (aspirin vb.) ilaçlar veya nonsteroidal antiinflamatuvar ilaçlar 
(NSAİİ) olarak adlandırılan ilaç grubuna dahil olan diğer ilaçlar sizde astım, alerjik burun 
akıntısı (rinit), ciltte kızarıklık ve kaşıntı (ürtiker), göz kapaklar ı, dış üreme organları,  
dudaklar ve dil gibi yumuşak dokularda şişme (anjiyoödem) ve burun içinde et oluşumuna 
(nazal polip) neden oluyorsa,  
•  Cildinizde hasarlı bölge, açık yara, egzama, kaşıntılı derin kabarıklıklar (prurigo) varsa veya 
cildiniz hassassa,   
•  Hamileliğinizin ilk veya son 3 aylık döneminde iseniz THERMO FUZO’  yu kullanmayınız.  
THERMO FUZO  çocuklarda kullanılmamalıdır.  
THERMO FUZO’yu aşağıdaki durumlarda DİKKATLİ KULLANINIZ  
•  THERMO FUZO’ yu , gözlere, mukozalara (ağız, burun gibi bazı organların iç yüzeylerini 
kaplayan dokular), enfeksiyonlu cilt bölgelerine, koltuk altına ya da derideki açık yaralara 
uygulamayınız. Kazara temas ettiği takdirde derhal bol su ile yıkayınız.  
•  THERMO FUZO  kullanımına bağlı olarak uygulama bölgesinde tahriş, kızarıklık veya kaşıntı 
meydana gelirse ilacı kullanmayı durdurunuz ve doktorunuza veya bir hastaneye başvurunuz.    
•  THERMO FUZO’  yu uygulama esnasında giysilerinizle temas ettirmeyiniz. Aksi takdirde 
giysilerinizi boyayabilir. Bu durum giysilerin yıkanmasıyla ortadan kalkabileceği gibi kalıcı 
leke de bırakabilir.  
•  THERMO FUZO’  yu sürdükten sonra uygulama bölgesine bandaj veya sıcak su torbası 
uygulamayınız, bölgeyi herhangi başka bir materyalle kapatmayınız. THERMO FUZO 
uyguladığınız bölgeyi kuvvetle ovmayınız.  
•  THERMO FUZO’ yu , deriye sürülmek suretiyle uygulanan (topikal) diğer ilaçlar ile aynı anda 
kullanmayınız.  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
THERMO FUZO’nun yiyecek ve içecek ile kullanılması  
THERMO FUZO’nun uygulama yolu itibariyle yiyecek ve içeceklerle etkileşimi yoktur.  
Hamilelik  
İlacı kullanmadan önce doktorunuza veya eczacınıza danışınız.  
Hamileliğinizin ilk ve son 3 aylık döneminde iseniz THERMO FUZO’yu kullanmayınız. 
Hamileliğinizin diğer dönemlerinde THERMO FUZO’yu kullanıp kullanamayacağınıza  ancak 
doktorunuz karar verebilir.  
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız .   
- 3 - 
 Emzirme  
İlacı kullanmadan önce doktorunuza veya eczacınıza danışınız.  
THERMO FUZO’  nun etkin maddeleri olan nimesulid ve kapsaisinin anne sütüne geçip  
geçmediği ile ilgili yeterli klinik çalışma olmadığından THERMO FUZO’nun emzirme  
döneminde kullanılması tavsiye edilmemektedir.  
 
Emzirme döneminde THERMO FUZO  kullanımı konusunda doktorunuza danışınız.  
THERMO FUZO’  yu emzirmeden önce göğüs bölgesi üzerine uygulamayınız.  
Araç ve makine kullanımı  
THERMO FUZO’  nun araç ve makine kullanma yeteneğiniz üzerinde bilinen bir etkisi  yoktur.  
 
THERMO FUZO’  nun içeriğinde bulunan bazı yardımcı maddeler hakkında önemli  
bilgiler  
 
Bileşiminde bulunan metil paraben, propil paraben ve butil hidroksitoluen nedeniyle, alerjik  
reaksiyonlara (muhtemelen gecikmiş) ve lokal deri reaksiyonlarına (örneğin temas egzamasına) 
ya da gözlerde ve mukoz membranlarda tahrişe (iritasyona) sebebiyet verebilir.  
 
Diğer ilaçlar ile birlikte kullanımı  
 
THERMO FUZO’  yu topikal olarak kullanılan diğer ilaçlar ile aynı anda kullanmayınız.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.  
 
3. THERMO FUZO  nasıl kullanılır?  
• Uygun kullanım ve doz/uygulama sıklığı için talimatlar:  
Doktorunuz tarafından başka bir şekilde tavsiye edilmediği takdirde THERMO FUZO’ yu  
etkilenen bölgeye günde 3 veya 4 kez uygulayınız. Uygulama süresi için doktorunuza  danışınız.  
 
• Uygulama yolu ve metodu:  
THERMO FUZO  yalnızca topikal kullanım içindir. THERMO FUZO’yu etkilenen  bölgeye 
nazikçe uygulayınız. Tedavi sırasında bandajlama veya kapatma (oklüzyon)  uygulamayınız. 
Etkilenen bölgeye THERMO FUZO’yu kuvvetli bir şekilde ovarak  sürmeyiniz.  
 
THERMO FUZO  koltuk altına uygulanmamalıdır.  
• Değişik yaş grupları:  
Çocuklarda kullanımı:  
THERMO FUZO  12 yaşından küçük çocuklarda kullanılmamalıdır.  
 
Yaşlılarda kullanımı:  
Yaşlılar için özel kullanım önerisi yoktur.    
- 4 - 
  
• Özel kullanım durumları:  
Böbrek / Karaciğer yetmezliği: Ağır böbrek ve karaciğer yetmezliğiniz var ise, THERMO 
FUZO  dikkatlice ve doktorunuzun gözetimi altında kullanılmalıdır.  
Eğer THERMO FUZO’nun etkisinin çok güçlü veya zayıf olduğuna dair bir izleniminiz var  ise 
doktorunuz veya eczacınız ile konuşunuz . 
 
Kullanmanız gerekenden daha fazla THERMO FUZO  kullandıysanız:  
Eğer THERMO FUZO ' dan kullanmanız gerekenden fazlasını kullanmışsanız bir doktor veya  
eczacı ile konuşunuz . 
 
THERMO FUZO’  yu kullanmayı unutursanız  
Unutulan dozları dengelemek için çift doz uygulamayınız . 
THERMO FUZO  ile tedavi sonlandırıldığındaki oluşabilecek etkiler  
THERMO FUZO  tedavisi sonlandırıldığında herhangi bir olumsuz etki oluşması  beklenmez.  
 
4. Olası yan etkiler nelerdir?  
Tüm ilaçlar gibi THERMO FUZO’  nun içeriğinde bulunan maddelere duyarlı olan kişilerde  yan 
etkiler olabilir.  
 
Aşağıdakilerden biri olursa THERMO FUZO’ yu kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Ciddi deri döküntüleri  
• Yüz, dudaklar, dil ve boğazda şişme, nefes alma güçlüğü  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, THERMO FUZO ' ya karşı ciddi alerjiniz var  demektir. Acil 
tıbbi müdahaleye veya hastaneye yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür.  
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın   : 10 hastanın en az 1’inde görülebilir.  
Yaygın   : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek   : 1.000 hastanın birinden az, fakat 10.000 hastanın birinden fazla  
görülebilir.  
Çok seyrek   : 10.000 hastanın birinden az görülebilir.  
Bilinmiyor   : Eldeki verilerden hareketle tahmin edilemiyor.  
Diğer yan etkiler:  
Çok yaygın:  
• Uygulama bölgesinde; kızarıklık (eritem), ağrı  
 
- 5 - 
  
Yaygın:  
• Uygulama bölgesinde: Küçük çaplı sert kabarıklıklar (papül) veya su toplaması şeklinde 
küçük kabarcıklar (vezikül), şişlik, ödem, kaşıntı, kuruluk  
 
Yaygın olmayan:  
• Tat alma bozukluğu (disguzi)  
• Ciltte dokunma veya ağrı duyusuna karşı aşırı duyarlılık (hiperestezi) veya algılama 
yeteneğinde azalma (hipoestezi)  
• Yüksek tansiyon (hipertansiyon)  
• Göz tahrişi  
• Öksürük, boğaz tahrişi  
• Solunum güçlüğü (dispne), nefes darlığı ve astım şiddetlenmesi  
• Kol ve bacaklarda ağrı, kas spazmları  
• Mide bulantısı  
• Uygulama bölgesinde; egzama (dermatit), morarma, iltihaplanma (inflamasyon), alerjik 
reaksiyonlar (ürtiker gibi), hafif veya orta şiddette cilt tahrişi, pullanma, deri döküntüsü,  
• Kol ve bacaklarda yanma, karıncalanma, uyuşma ve iğnelenme hissi (parestezi)  
 
Çok seyrek:  
• Bilinç kaybı  
• Zaman, yer ve kişilerle ilgili olarak çevreyi algılama ve değerlendirme yeteneğinin 
bozulması (konfüzyon)  
• Kulak çınlaması  
• Bulanık veya çift görme  
• Üşüme, titreme  
• Sinirlilik, tedirginlik, öfori  
• Uyku hali  
 
Bunlar THERMO FUZO’  nun hafif yan etkileridir.  
Eğer kullanma talimatında bahsi geçmeyen herhangi bir yan etki ile karşılaşırsanız  doktorunuzu 
veya eczacınızı bilgilendiriniz . 
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi  durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan  etkileri  
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne 
bildiriniz. Meydana gelen yan etkileri bildirerek kullanmakta olduğunuz ilacın güve nliliği 
hakkında daha fazla bilgi edinilmesine katkı sağlamış olacaksınız.  
 
5.   THERMO FUZO’  nun saklanması  
THERMO FUZO’  yu çocukların göremeyeceği, erişemeyeceği yerlerde ve ambalajında  
saklayınız.  
 
25oC’ nin altındaki oda sıcaklığında saklayınız.    
- 6 - 
 Son kullanma tarihiyle uyumlu olarak kullanınız  
Ambalajdaki son kullanma tarihinde n sonra THERMO FUZO ’ yu kullanmayınız . 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği  Bakanlığınca belirlenen toplama sistemine veriniz.  
 
Eğer üründe ve/veya ambalajında bozukluklar fark ederseniz THERMO FUZO ’ yu 
kullanmayınız.  
 
Ruhsat sahibi:   
GENVEON  İlaç San. ve Tic. A.Ş.  
Maslak – Sarıyer/İSTANBUL  
Tel: 0 212 376 65 00  
Faks: 0 212 213 53 24  
 
Üretim yeri:  
MERKEZ Lab oratuarı  İlaç San. ve Tic. A.Ş.  
Taşdelen -Çekmeköy/İSTANBUL  
 
 
Bu kullanma talimatı 16.02.2024  tarihinde onaylanmıştır.  
 
 
