KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZİMAKS 400 mg film tablet
2. KALİTATİF VE KANTİTATİF BİLEŞİM
Etkin madde:
Sefiksim 400 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Oral yoldan uygulama için film tablet
Beyaz renkli, film kaplı, oblong tablet
4. KLİNİK ÖZELLİKLER
4.1 Terapötik endikasyonlar
• Akut otitis media; Streptococcus pneumoniae, Haemophilus influenzae ve Moraxella
catarrhalis’in etken olduğu akut otitis media tedavisinde,
• Akut sinüzit; Streptococcus pneumonia, Haemophilus influenzae ve Moraxella
catarrhalis’in etken olduğu akut sinüzit tedavisinde,
• Akut tonsillofarenjit veya farenjit; Akut tonsillofarenjit veya farenjitte antimikrobiyal
tedavi gerekliliği sadece Streptococcus pyogenes için gereklidir,
• Kronik bronşitin akut bakteriyel alevlenmesi (Streptococcus pneumoniae ve Haemophilus
influenzae’nın neden olduğu),
• Komplike olmayan üriner sistem enfeksiyonlarında,
• Komplike olmayan gonokokkal enfeksiyonların tedavisinde.
4.2 Pozoloji ve uygulama şekli
Pozoloji / uygulama sıklığı ve süresi:
Yetişkinler ve 12 yaş üstü çocuklarda önerilen doz günlük 400 mg’dır. Günde tek doz 400 mg
veya iki eşit doza bölünmüş olarak 200 mg şeklinde klinik kullanımı önerilir. ZİMAKS aç
veya tok olarak kullanılabilir.
a. Komplike olmayan gonokokkal enfeksiyonlarda tek doz 400 mg kullanılmalıdır,
b. Streptokokkal tonsillofarenjit tedavisi mutlak 10 gündür.
Erişkinler için uygun olan doz ve farmasötik dozaj şekillerin kullanılması önerilir. Katı
gıdalarda yutma güçlüğü olan hastalarda oral süspansiyon formu kullanılabilir.
1/11Uygulama şekli:
ZİMAKS, oral yoldan doğrudan alınır.
Sefiksimin yemeklerle birlikte alınması emilim üzerine olumsuz bir etkiye neden olmaz. İlaç
yemeklerden önce ya da yemeklerle birlikte alınabilir.
Özel popülasyonlara ilişkin ek bilgiler:
Böbrek yetmezliği:
Önemli derecede böbrek işlev bozukluğu olan hastalarda doz azaltılmalıdır.
Kreatinin kleransı <20 mL/dakika/1,73 m2 olan ya da devamlı ambulatuvar periton diyalizi
uygulanan erişkinler ve 12 yaşından büyük çocuklarda günlük sefiksim dozu 1x200 mg
olmalıdır. Hemodiyaliz ya da periton diyalizi, ilacın vücuttan belirgin miktarda
temizlenmesini sağlamaz.
Karaciğer yetmezliği:
Doz ayarlamasına gerek yoktur.
Pediyatrik popülasyon:
Sefiksimin 6 aylıktan küçük çocuklarda etkililiği ve güvenliliği kanıtlanmamıştır.
Geriyatrik popülasyon:
Özel bir uyarı bulunmamaktadır. Yaşlılarda sefiksim erişkinlerde olduğu gibi kullanılır.
4.3 Kontrendikasyonlar
Sefalosporinlere ya da içeriğindeki herhangi bir maddeye duyarlı olan kişilerde
kullanılmamalıdır.
ZİMAKS daha önce penisilin veya beta laktam antibiyotiklere karşı orta ve/veya şiddetli
hipersensitivitesi olanlarda kullanılmamalıdır.
4.4 Özel kullanım uyarıları ve önlemleri
Başka ilaçlara aşırı duyarlı oldukları bilinen hastalarda ZİMAKS dikkatli kullanılmalıdır.
Özellikle penisilinlerle sefalosporinler arasında kısmi çapraz alerjenisite olduğu bilindiğinden,
penisiline alerjisi olduğu bilinen hastalarda sefalosporin kullanırken dikkatli olunmalıdır.
Her iki gruba giren ilaçlara bağlı olarak alerjik ve anafilaktik reaksiyonlar bildirilmiştir.
Çapraz reaksiyon gelişebileceği için, penisilinlere veya diğer beta laktam antibiyotiklere karşı
herhangi bir alerjik reaksiyon göstermiş olan hastalarda özel dikkat gerekir (bilenen aşırı
duyarlılık reaksiyonları nedeni ile bkz. bölüm 4.3)
ZİMAKS kullanımı sırasında alerjik bir reaksiyon görülürse, ilacın alımına hemen son
verilmeli ve uygun acil önlemler başlatılmalıdır.
2/11Ensefalopati
Sefiksimde dahil olmak üzere beta laktam grubu antibiyotikler, özellikle doz aşımı veya
böbrek yetmezliği varlığında hastanın ensefalopatiye (konvülsiyon, konfüzyon, bilinç kaybı,
hareket bozukluklarını da içerebilen) olan yatkınlığını arttırmaktadır.
Hemolitik anemi
Sefalosporinler için ölümcül olarak da seyredebilen ciddi olguların da dahil olduğu ilaca bağlı
hemolitik anemi bildirilmiştir (sınıf etkisi). Sefiksimin de dahil olduğu sefalosporinlere bağlı
hemolitik anemi geçirmiş kişilere yeniden sefalosporin uygulandığında hemolitik aneminin
tekrar ettiği olgular bildirilmiştir.
Akut böbrek yetmezliği
Diğer sefalosporinlerde olduğu gibi sefiksim tubulointerstisyel nefrit zemininde gelişen akut
böbrek yetmezliğine neden olabilir. Akut böbrek yetmezliği gelişirse ilaç alımına devam
edilmemeli, uygun tedavi ve/veya önlemler başlatılmalıdır.
Böbrek yetmezliği
Kreatinin kleransı <20 mL/dk olan hastalarda ZİMAKS dikkatli kullanılmalıdır. Böbrek
yetmezliği olan pediyatrik ve erişkin yaş gruplarında sefiksim kullanımı ile ilgili veriler
yetersizdir. Bu nedenle söz konusu hasta gruplarında sefiksim kullanılması önerilmemektedir.
Olası böbrek yetmezliği nedeni ile, sefiksim içeren ürünler ile birlikte aminoglikozid grubu
antibiyotikler, polimiksin B, kolistin veya yüksek dozda loop diüretiği (örn furosemid)
tedavisi verildiğinde böbrek fonksiyonları izlenmelidir. Bu, zaten böbrek fonksiyonları kısıtlı
olan hastalarda özellikle önem taşımaktadır (bkz. bölüm 4.5).
Ciddi kütanöz advers reaksiyonlar
Büllöz cilt reaksiyonları (örn Toksik epidermal nekroliz ve Stevens-Johnson sendromu) ve
ilaç döküntüsü sendromu (DRESS) gibi ciddi kütanöz advers etkiler sefiksim kullanan bazı
hastalarda bildirilmiştir. Ciddi kütanöz advers reaksiyonlar olduğunda sefiksim kesilmeli ve
uygun tedavi ve/veya önlemler uygulanmalıdır.
Psödomembranöz kolit
Geniş spektrumlu antibiyotikler ile tedavi, kolondaki normal florayı değiştirerek Clostridium’
ların aşırı çoğalmasına neden olabilir. Çalışmalara göre, antibiyotik kullanımına bağlı görülen
diyarenin en önemli sebebi Clostridium difficile tarafından üretilen toksindir.
Psödomembranöz kolit, geniş spektrumlu antibiyotik (makrolidler, yarı sentetik penisilinler,
linkozamidler ve sefalosporinlerde dahil olmak üzere) kullanımı ile ilişkilidir; bu nedenle
antibiyotik kullanan hastalarda diyare geliştiğinde tanısını düşünmek önemlidir.
Psödomembranöz kolitin belirtileri antibiyotik tedavisi sırasında veya sonrasında görülebilir.
Sefiksim kullanımına devam edilmemelidir.
Psödomembranöz kolit tedavisi sigmoidoskopi, uygun bakteriyolojik çalışmalar, sıvı elektrolit
ve protein süplementasyonunu içermelidir. Eğer ilaç kesildikten sonra kolit tablosunda
düzelme olmazsa ya da semptomlar şiddetli ise, oral vankomisin C. difficile’nin neden olduğu
antibiyotiğe bağlı psödomembranöz kolitte seçilecek ilaçtır. Diğer kolit nedenleri ekarte
edilmelidir. Bağırsak peristaltizmini azaltan ilaçlar kullanılmamalıdır.
3/11Oral süspansiyon formülasyonunda, tablet formülasyonuna göre absorpsiyon daha çok
arttığından tabletin biyoeşdeğerliğinde ortaya çıkabilecek eksiklik nedeniyle, akut otitis media
tedavisinde oral süspansiyon formülasyonları yerine tablet formülasyonları kullanılmamalıdır.
4.5 Diğer tıbbi ürünler ile etkileşim ve diğer etkileşim şekilleri
Nefrotoksisite potansiyeli olan ürünler (aminoglikozid grubu antibiyotikler, kolistin,
polimiksin ve viomisin gibi) ile veya güçlü etkili diüretikler (etakrinik asid, furosemid gibi)
ile eş zamanlı kullanımı böbrek fonksiyon bozukluklarında artışa yol açar.
Kalsiyum kanal blokeri olan nifedipin sefiksimin biyoyararlanımını %70’e kadar arttırabilir.
Sefaloporinler, enzimatik glukoz oksidaz reaksiyonlarına dayanan testlerin aksine, Benedict
veya Fehling solüsyonu veya bakır sülfat test tabletleri kullanılarak yapılan idrarda glukoz
ölçümlerinde yanlış pozitif reaksiyonlara neden olabilir.
Sefalosporin türü antibiyotiklerin kullanımı sırasında direkt Coombs testinin yalancı pozitif
sonuç verebileceği bildirilmiş olduğundan, Coombs testinin pozitif olduğu durumlarda bunun
ilaç etkileşimine bağlı olabileceği dikkate alınmalıdır.
Nitroprussid kullanılarak idrarda keton araştırması yapılan testlerde yanlış pozitif sonuçlar
çıkabilirken, nitroferrisiyanid kullanılan testlerde yanlış pozitif sonuçlar çıkmamaktadır.
Birlikte başka bir ilaç kullanıldığında tedaviyi düzenleyen doktor bilgilendirilmelidir.
Probenesid sefiksim konsantrasyonunu arttırır. Sefiksim karbamazepin düzeyini arttırır.
Diğer sefalosporinlerde olduğu gibi bazı hastalarda protrombin zamanında artış gözlenmiştir,
dolayısıyla, antikoagülan tedavi alan hastalarda dikkatli olunmalıdır.
Sefiksim varfarin potasyum gibi kumarin tipi antikoagülanlar ile birlikte kullanılırken dikkatli
olunmalıdır. Sefiksim antikoagülanların etkisini arttırarak, kanamanın eşlik ettiği veya
etmediği şekilde protrombin zamanını uzatabilir.
Özel popülasyonlara ilişkin ek bilgiler
Veri bulunmamaktadır.
Pediyatrik popülasyon:
Veri bulunmamaktadır.
4.6 Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda dikkatli kullanılmalıdır. Oral kontraseptiflere
ilişkin bir etkileşim bilgisi bulunmamaktadır.
4/11Gebelik dönemi
Sefiksim için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. bölüm 5.3).
Gebe kadınlara verilirken tedbirli olunmalıdır. Doktor tarafından önerilmediği sürece gebe
kadınlara sefiksim verilmemelidir.
Laktasyon dönemi
Sefiksimin insan sütüne geçip geçmediği bilinmemektedir. Klinik dışı çalışmalar hayvan
sütünde sefiksim atılımını göstermiştir. Emzirmenin çocuğa olan faydası ve sefiksimin
emziren kişiye olan yararı göz önünde bulundurularak, emzirmeye devam edilip
edilmemesine veya sefiksim ile tedaviye devam edilip edilmeyeceğine karar verilmelidir.
Bununla birlikte, daha fazla klinik denetim elde edilinceye kadar emziren annelere sefiksim
reçetelendirilmemelidir.
Üreme yeteneği/Fertilite
Hayvan çalışmaları fertilite açısından zararlı bir etki ortaya koymamaktadır, ancak klinik veri
bulunmamaktadır.
4.7 Araç ve makine kullanımı üzerindeki etkiler
Sefiksimin araç ve makine kullanımı üzerine doğrudan bir advers etkisi olduğunu
düşündürecek bir bilgi yoktur. Bununla birlikte, altta yatan hastalık ya da sefiksimin bazı yan
etkileri (örn. gastro-intestinal rahatsızlık) araç ve makine kullanımını etkileyebilir.
4.8 İstenmeyen etkiler
Klinik çalışmalarda ve/veya pazarlama sonrası dönemde gözlemlenen advers etkiler, izleyen
sınıflama kullanılarak aşağıda listelenmiştir: Çok yaygın ≥1/10; yaygın ≥1/100 ile <1/10;
yaygın olmayan ≥1/1.000 ile <1/100; seyrek ≥1/10.000 ile <1/1.000; çok seyrek <1/10.000;
bilinmiyor (eldeki verilerden hareketle tahmin edilemiyor).
Enfeksiyonlar ve enfestasyonlar
Seyrek: Bakteriyel süperenfeksiyon, fungal süperenfeksiyon
Çok seyrek: Psödomembranöz kolit (bkz. bölüm 4.4)
Bilinmiyor: Vajinit
Kan ve lenf sistemi hastalıkları
Seyrek: Eozinofili
Çok seyrek: Lökopeni, agranülositoz, pansitopeni, trombositopeni, hemolitik anemi
Bilinmiyor: Trombositoz, nötropeni, granülositopeni, hipereozinofili,
5/11Bağışıklık sistemi hastalıkları
Seyrek: Hipersensitivite
Çok seyrek: Anafilaktik şok, serum hastalığı benzeri reaksiyon.
Metabolizma ve beslenme hastalıkları
Seyrek: Anoreksi
Sinir sistemi hastalıkları
Yaygın olmayan: Baş ağrısı
Seyrek: Vertigo
Çok seyrek: Psikomotor hiperaktivite
Bilinmiyor: Baş dönmesi, sefiksim de dahil olmak üzere sefalosporin kullanımı ile
konvülsiyon vakaları bildirilmiştir.
Solunum, göğüs bozuklukları ve mediastinal hastalıklar
Bilinmiyor: Dispne
Gastrointestinal sistem hastalıkları
Yaygın: Yumuşak gaita veya diyare*.
Yaygın olmayan: Karın ağrısı, bulantı, kusma
Seyrek: Flatülans
Bilinmiyor: Dispepsi
Hepato-bilier hastalıklar
Çok seyrek: Hepatit, kolestatik sarılık
Deri ve deri altı doku hastalıkları
Yaygın olmayan: Cilt döküntüleri (Raş)
Seyrek: Anjionörotik ödem, pruritus
Çok seyrek: Stevens-Johnson sendromu, toksik epidermal nekroliz, eozinofili ve sistemik
belirtilerin eşlik ettiği ilaç döküntüleri (DRESS), ilaç ateşi
Bilinmiyor: Eritema multiforme, ürtiker, yüzde ödem
Kas-iskelet bozuklukları, bağ doku ve kemik hastalıkları
Bilinmiyor: Artralji
Böbrek ve idrar yolu hastalıkları
Çok seyrek: Tubulointerstisyel nefrit zemininde akut böbrek yetmezliği
Üreme sistemi ve meme hastalıkları
Bilinmiyor: Genital kaşıntı
Genel bozukluklar ve uygulama bölgesine ilişkin hastalıklar
Seyrek: Mukozal inflamasyon, pireksi
6/11Araştırmalar
Yaygın olmayan: Karaciğer enzim seviyelerinde artış (aspartat aminotransferazda artma,
alanin aminotransferazda artma, alkalen fosfotaz)
Seyrek: Kan üre azotu seviyesinde artış
Çok seyrek: Kan kreatinin seviyesinde artış
Bilinmiyor: Kan bilirubin seviyesinde artış
*Diyare sıklıkla yüksek dozlarda bildirilmektedir. Bazı orta-ciddi diyare olgularında tedavinin
sonlandırılması gerekmiştir. Belirgin diyare geliştiğinde sefiksim kullanımı durdurulmalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Sefiksim doz aşımı ile ilgili deneyim bulunmamaktadır.
2 grama kadar sefiksim uygulanan sağlıklı deneklerde gözlenen advers etkiler, önerilen dozlar
ile tedavi edilen hastalardakinden farklı değildir. Doz aşımında gastrik lavaj yapılabilir.
Dolaşımdaki sefiksim diyaliz ile anlamlı miktarda vücuttan uzaklaştırılamamaktadır.
Spesifik antidotu yoktur. Genel destekleyici tedaviler önerilmektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Üçüncü Kuşak Sefalosporinler
ATC kodu: J01DD08
Etki mekanizması
Sefiksim sefalosporin grubu antibakteriyel ajandır. Diğer sefalosporinler gibi sefiksimde
antibakteriyel etkisini bakteri hücre duvar sentezinde rolü olan penisilin bağlayan proteinlere
bağlanıp inhibe ederek gösterir. Bunun sonucunda bakteri hücresi lizise uğrar ve ölür.
Direnç mekanizmaları
Sefiksime karşı bakteriyel direnç aşağıdaki mekanizmalardan biri veya daha fazlası ile
meydana gelebilir:
• Genişlemiş spektrumlu beta laktamazlar ve/veya bazı aerobik gram negatif bakteri
türlerince tetiklenmiş veya indüklenmiş kromozom aracılı enzimler (AmpC) aracılığı ile
hidroliz,
• Penisilin bağlayan proteinlere karşı afinitenin azalması,
• Bazı gram negatif organizmaların dış membranlarında penisilin bağlayan proteinlere
erişmeyi kısıtlayacak şekilde geçirgenliğin azalması,
7/11• İlaç dışa atım pompa sistemleri
Tek bir bakteri hücresinde bu direnç mekanizmalarından birden fazlası bulunabilir. Mevcut
mekanizmaya bağlı olarak bakteri birçok veya diğer tüm beta laktam antibiyotiklere ve/veya
antibakteriyel ajanlara karşı da çapraz direnç gösterebilir.
Eşik değer
Sefiksim için EUCAST (2015) tarafından belirlenen klinik minimum inhibitör konsantrasyon
eşik değerleri şunlardır:
- H. influenzae: duyarlı ≤0,12* mg/L, dirençli >0,12 mg/L;
- M. catarrhalis: duyarlı ≤0,5 mg/L, dirençli >1 mg/L;
- Neisseria gonorrhoeae: duyarlı ≤0,12 mg/L, dirençli >0,12 mg/L;
- Enterobacteriaceae: duyarlı ≤1 mg/L, dirençli >1 mg/L (sadece komplike olmamış idrar
yolu enfeksiyonları için)
Enterobacteriaceae: Sadece komplike olmamış idrar yolu enfeksiyonları için.
Enterobacteriaceae için eşik değerler Enterobacteriaceae’daki klinik olarak önemli beta
laktamazların aracılık ettiği azalmış duyarlılığı tespit edecektir. Nadiren ESBL (genişlemiş
spektrumlu beta laktamaz) üreten suşların duyarlı olduğu bildirilecektir. Enfeksiyon kontrolü,
epidemiyoloji ve sürveyans amacı ile laboratuvarlar ESBL üretimini taramak ve doğrulamak
için özel testler kullanmak isteyebilir.
- Türle ilgili olmayan eşik değerler: kanıt yetersiz
* Eşik değerler üzerinde MİK değerlerine sahip izolatlar çok nadirdir veya bildirilmemiştir.
Duyarlılık
Direncin yaygınlığı zaman içinde ve coğrafik olarak değişebilir, özellikle şiddetli
enfeksiyonların tedavisinde dirençle ilgili yerel bilgiler tercih edilmelidir. Gerektiğinde (bazı
enfeksiyon türlerinde kullanımının şüpheli olması gibi) uzman görüşü alınmalıdır.
Yaygın olarak duyarlı türler
Aerob, Gram pozitif:
Streptococcus pyogenes
Aerob, Gram negatif:
Haemophilus influenzae
Moraxella catarrhalis
Proteus mirabilis
Direncin problem olabileceği türler
Streptococcus pneumoniae
Citrobacter freundii $
Enterobacter cloacae $
Escherichia coli % &
Klebsiella oxytoca %
Klebsiella pneumoniae %
Morganella morgani $
Serratia marcescens $
8/11Dirençli olan türler
Chlamydia türleri
Chlamydophila türleri.
Clostridium difficile
Bacteroides fragilis
Enterekoklar
Legionella pneumophila
Mycoplasma türleri
Pseudomonas türleri
Staphylococcus aureus+
Streptococcus pneumoniae (penisiline orta derece duyarlı ve dirençli)
+ Sefiksimin stafilokoklara karşı etkililiği düşüktür (metisiline karşı duyarlılıktan bağımsız
olarak)
$ Doğal orta derece duyarlılık
% Genişlemiş spektrumlu beta-laktamaz (GSBL) üreten türler daima dirençlidir.
& Komplike olmamış sistiti olan bayanlardan elde edilen izolatlarda <%10, bunun
dışındakilerde >%10
5.2 Farmakokinetik özellikler
Genel özellikler
Emilim
Sefiksimin oral yoldan kullanımı sonrasında mutlak biyoyararlanımı %22-54’tür. Gıdaların
varlığında emilim anlamlı şekilde değişmez. Bu nedenle sefiksim yemeklerden bağımsız
olarak kullanılabilir.
Dağılım
Sefiksimin insan ve hayvan serumunda proteinlere bağlanması iyi belirlenmiştir. Serbest
kısmı yaklaşık %30 olmak üzere hemen daima albumin fraksiyonuna bağlanır. Sefiksimin
(klinik dozlarda izlenmeyen) konsantrasyona bağlı olarak insan serum proteinlerine
bağlanması sadece çok yüksek konsantrasyonlarda izlenmektedir.
In vitro çalışmalara göre, sefiksimin serum veya idrardaki 1 mg/L veya daha fazla
konsantrasyonu, aktif olduğu birçok sık karşılaşılan patojene karşı yeterlidir. Önerilen erişkin
ve pediyatrik dozları takiben serum doruk konsantrasyonu 1,5-3 mg/L’dir. Çoklu dozlamayı
takiben sefiksim vücutta çok az birikir veya hiç birikmez.
Biyotransformasyon ve Eliminasyon
Sefiksimin farmakokinetik özellikleri, sağlıklı gönüllü yaşlı (yaş>64) ve gençlerde (11-35
yaş) 5 gün boyunca günde tek doz 400 mg uygulaması ile karşılaştırılmıştır. Ortalama C ve
maks
EAA değerleri yaşlılarda hafifçe daha yüksektir. Yaşlılara genel popülasyona önerilen ile aynı
dozlar uygulanabilir (bkz. bölüm 4.2)
Sefiksim başlıca idrar ile ve değişmeden atılır. Glomerüler filtrasyon baskın olan
mekanizmadır. İnsan serum veya idrarında sefiksimin metaboliti tespit edilmemiştir.
9/11Emzirmekte olan sıçanlara verilen C14 işaretli sefiksimin anne sütü ile bebeklerine geçişi çok
düşüktür (anne vücudundaki sefiksimin yaklaşık %1,5’i bebeklerine geçmiştir). İnsan anne
sütüne geçişi konusunda veri bulunmamaktadır.
İşaretli sefiksim uygulanan gebe sıçanlarda plasental sefiksim geçişi çok düşüktür.
Farmakokinetik/farmakodinamik ilişkisi
FK/FD çalışmalarda, sefiksimin etkililiği ile sebep organizmanın MİK değerini geçen plazma
konsantrasyonlarının ilintili olduğu gösterilmiştir.
5.3 Klinik öncesi güvenlilik verileri
Kronik toksisite çalışmalarında insanlarda herhangi bir bilinmeyen yan etki geliştiğini
gösteren bulgu halen yoktur. Ayrıca in vivo ve in vitro çalışmalar mutajenisite potansiyeli
olduğunu göstermemiştir. Uzun dönem karsinojenisite çalışmaları yapılmamıştır.
İnsan dozunun 400 kat fazlası dozlara kadar fare ve sıçanlarda yapılan üreme çalışmalarında,
sefiksime bağlı fertilitede zayıflama veya fetüs üzerinde zarar olduğuna dair bulgu yoktur.
İnsanlardaki dozların 4 katına kadarki dozlar ile tavşanlarda yapılan çalışmalarda teratojenik
etki bulgusu yoktu, tavşanlarda bilenen duyarlılığın beklenen bir sonucu olarak, antibiyotiğe
bağlı bağırsak mikroflora popülasyonundaki değişimler ile yüksek oranda düşük ve anne
ölümü vardı.
6. FARMASÖTİK ÖZELLİKLER
6.1 Yardımcı maddelerin listesi
Mikrokristalize selüloz
Prejelatinize nişasta
Dibazik kalsiyum fosfat
Magnezyum stearat
Light mineral yağ
Hidroksipropil metilselüloz
Sodyum lauril sülfat
Titanyum dioksit
6.2 Geçimsizlikler
Bulunmamaktadır.
6.3 Raf ömrü
24 ay
10/116.4 Saklamaya yönelik özel tedbirler
30°C’nin altındaki oda sıcaklığında saklanmalıdır.
6.5 Ambalajın niteliği ve içeriği
Kutuda, 5 ve 10 film tablet içeren PVC/PVDC/Al blister ambalajlarda kullanma talimatı ile
birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
174/53
9. RUHSAT TARİHİ/RUHSAT YENİLEME TARİHİ
İlk ruhsat tarihi: 10.08.1995
Ruhsat yenileme tarihi: 27.07.2017
10. KÜB’ÜN YENİLENME TARİHİ
11/11