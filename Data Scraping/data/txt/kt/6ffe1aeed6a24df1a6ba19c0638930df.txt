1  KULLANMA TALİMATI  
 
FLEBOGAMMA % 5 DIF  10 g/ 200 mL IV infüzyon için çözelti  içeren f lakon  
Damar içine uygulanır. Steril, Apirojen  
 
Etkin madde: 1 mL çözelti , 50 mg insan normal immün globulini (IVIg) içerir. Her 200 mL 
çözelti, 10 g insan normal immün  globulini (IVIg) içerir.  
 
Yardımcı maddeler : D-sorbitol, enjeksiyonluk su  
 
       Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamad an önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçetelendirilmiştir, başkalarına vermeyiniz. 
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük doz kullanmayınız. 
 
        
Bu Kullanma Talimatında ;  
 
1. FLEBOGAMMA % 5 DIF  nedir ve ne için kullanılır?  
2. FLEBOGAMMA % 5  DIF  kullanmadan önce dikkat edilmesi gerekenler  
3. FLEBOGAMMA % 5  DIF  nasıl kullanılır?  
4. Olası yan etkiler nelerdir? 
5. FLEBOGAMMA % 5  DIF ’in saklanması  
 Başlıkları yer almaktadır. 
 
1. FLEBOGAMMA % 5  DIF  nedir ve ne için kullanılır?  
FLEBOGAMMA 5% DIF; insan  plazmasından (donörlerin kanının bir bölümünden) elde 
edilen yüksek saflıkta protein olan insan normal immün globulini  içerir.  FLEBOGAMMA % 
5 DIF, intravenöz immün globulinler olarak isimlendir ilen ilaç grubundandır. Vücudu 
savunma sisteminin hastalığa karşı gereği gibi çalışmadığı durumların tedavisi için kullanılır.  
FLEBOGAMMA % 5  DIF, damar içine uygulanan renksiz bir çözeltidir. FLEBOGAMMA % 
5 DIF, 10 g çözelti içeren cam bir flakon içinde ambalajlanmıştır. Her bir flakon tek bir doz 
içerir.  
 2  FLEBOG AMMA % 5 DIF aşağıda belirtilen durumlarda kullanılı r: 
 
Yeterli antikoru olmayan yetişkin, çocuk ve ergen (2- 18 yaş) hastaların tedavisinde (yerine 
koyma tedavisi).  
5 grup vardır:  
 
- Primer immün yetmezlik sendromları (PİYS) ve doğuştan antikor yetersizliği  olan hastalar.  
- Hipogammaglobulinemisi olan (kanınızdaki immünoglobulin seviyelerinin düşük 
olduğunu belirten durum) ve profilaktik antibiyotiklerin başarısız olduğu kronik lenfotik lösemi (çok fazla beyaz kan hücrelerinin üretildiği kan kanseri) hastaları nda tekrarlayan 
bakteriyel enfeksiyonlarda.
 
- Hipogammaglobulinemisi olan ve pnömokok immünizasyona cevap vermeyen miyelom (kemik iliğinden türemiş hücrelerden oluşmuş tümör) hastalarında tekrarlayan bakteriyel enfeksiyonlarda.  
- Başka birisinden alınan kök hücrenin verildiği kök hücre nakli (alloj enik hematopoetik kök 
hücre transplantasyonu) sonrası hipogammaglobulinemi görülen hastalarda.  
- Problemli enfeksiyonları önlemek için edinilmiş immün yetmezlik sendromu (AIDS) olan çocuklar ve ergenlerde.  
Belirli otoimmün bozukluğu (immünomodülasyon) olan yetişkin, çocuk ve ergen (2- 18 yaş) 
hastaların tedavisinde 6 grup vardır:  
 
- Kan dolaşımındaki trombosit sayısının büyük oranda düşmesi durumu olan İmmün 
Trombositopeni (ITP): Trombositler pıhtılaşma sürecinin önemli bir  parçasını oluşturur ve 
sayılarının azalması istenmeyen kanamalara ve morarmalara neden olabilir. 
FLEBOGAMMA % 5 DIF  aynı zamanda, kanama riski yüksek hastalarda veya trombosit 
sayısının düzeltilmesi için cerrahi işlemlerden  önce kullanılır. 
- Guillain Barr é sendromu: Bağışıklık sisteminin sinirlere zarar verdiği ve düzgün 
çalışmalarını engellediği hastalık.  
- Kawasaki hastalığı: Çocuklarda vücuttaki kan damarlarının (arterlerin) genişlediği hastalık.  
- Multifokal motor nöropati hastalığı: Duyu kaybı olmaksızın y avaş ilerleyen, asimetrik kol 
ve bacak güçsüzlüğü ile karakterize nadir durum.  
- Kronik Enflamatuar Demiyenilizan Polin öropati: Sinir kılıfının bozulması  olarak kendini 
gösteren çok sayıda sinir tutulumu.  
- Bulber tutulumu olan M yastenia Gravis: Vücut kaslarının (özellikle göz kasları, ancak 
yutkunma, konuşma ve nefes almayı da içerebilir) güçsüz olmasıyla karakterize durum. 
2. FLEBOGAMMA % 5  DIF ’i kullanmadan önce dikkat edilmesi gerekenler  
 
FLEBOGAMMA % 5  DIF ’i aşağıdaki duruml arda KULLANMAYINIZ  
 
Eğer,  
- Normal insan immün globulinine veya FLEBOGAMMA % 5 DIF’in bileşiminde bulunan 
maddelerden herhangi birine k arşı aşırı duyarlılığınız varsa,  
- Kanınızda yeterince tip IgA immün globulini bulunmuyorsa veya IgA’ya karşı antikor  
gelişim gösteriyorsa,  3  Fruktozun parçalanması için gerekli enzimin üretilemediği oldukça nadir bir genetik durum 
olan fruktoz intoleransınız varsa bu ilacı kullanma yınız  (Bu bölümün sonundaki yardımcı 
maddeler hakkında önemli bilgiler  kısmına bakınız ). Bebeklerde ve küçük çocukl arda (0 -2 
yaşlarında) kalıtsal fruktoz intoleransı teşhis edilemeyebilir ve ölümcül olabilir; bu 
nedenle, bebekler ve küçük çocuklar bu ilacı kullanmamalıdır. 
 
FLEBOGAMMA % 5  DIF’i aşağıdaki durumlarda DİKKATLİ KULLANINIZ  
 
FLEBOGAMMA % 5 DIF  insan kanının sıvı olan kısmından (plazmasından) elde 
edilir. Bu nedenle pek çok insanın kanı toplanmakta ve bu kanların plazmasından yararlanılmaktadır. İlaçlar insan plazmasından üretildiğinde, hastalara geçebilecek enfeksiyon ajanlarını önlemek için bi r dizi önlemler alınır. Bu önlemler, hastalık 
taşıma riski olan kan vericilerini saptamak ve dışarıda bırakıldıklarından emin olmak için, plazma vericilerinin dikkatli bir şekilde seçimini ve her bir kan bağışının ve plazma havuzlarının, virüs / enfeksiyon  belirtileri açısından test edilmesini içerir. Bu 
ürünlerin üreticileri ayrıca, plazmanın işlenmesi sürecine virüsleri arındıracak ya da etkisiz hale getirecek basamakları da dahil ederler.  
 Bütün bu önlemlere rağmen, insan plazmasından hazırlanan ilaçlar hastalara 
uygulandığında, bir enfeksiyonun bulaşma olasılığı tamamen ortadan kaldırılamaz. Bu ayrıca henüz bilinmeyen ya da sonradan ortaya çıkan virüsler veya Creutzfeld -Jacobs 
hastalığı gibi diğer enfeksiyon çeşitleri için de geçerlidir.  
 HIV, HBV, HCV g ibi zarflı virüsler ve HAV, Parvovirüs B19 gibi zarflı olmayan 
virüsler için  alınan önlemler etkili kabul edilir.  İmmünoglobulinlerin, HAV veya 
parvovirüs B19 enfeksiyonları ile ilişkilendirilmemesinin sebebi ürünün içerisinde bu enfeksiyonlara karşı bulun an antikorların koruyucu olmasıdır.  
 İleride oluşabilecek bir hastalıkla kullanılmış ürün arasındaki bağlantıyı kurabilmek için, kullandığınız ürünün adı ve seri numarasını kaydederek bu kayıtları saklayınız.  
 Aşağıdaki durumlarda b elirli yan etki reaksiyonları daha fazla sıklıkla oluşabilir:  
 
• İnfüzyon hızının yüksek olması, 
 • İlk defa FLEBOGAMMA % 5 DIF kullanıyorsanız , başka bir immün globulin 
tedavisinde n geçiş yapılmışsa  veya sizin son infüzyonunuzdan sonra uzun bir ara lık (örneğin, 
birkaç hafta) ol duğu zaman, potansiyel yan etkilerin belirlenebilmesi için, infüzyondan 
sonraki ilk bir saat içerisinde dikkatle gözlenmelisiniz.  
 
Alerjik reaksiyonlar seyrektir. Bunlar, özellikle kanınızda tip IgA immün globulinlerin yeterli düzeyde olmaması ya da IgA’ya karşı antikorların gelişmesi halinde oluşabilir.  İnsan normal immün globulini, nadiren, normal immün globulini ile daha önceki tedaviy i 
tolere etmiş olan hastalarda bile, anafilaktik reaksiyon sonucunda kan basıncında düşmeye 
neden olabilir.  
 Önceden var olan risk faktörlerine sahip hastalar : 
 4  Önlem gerektirdiği için, özellikle aşağıda belirtilenler olmak üzere sahip olduğunuz sağlık 
sorunu ve/veya hastalığınızı lütfen doktorunuza söyleyiniz.  
• Şeker hastalığı  
• Yüksek kan basıncı  
• Geçmişiniz deki damar  hastalığı problemleri (damar hastalığı veya kanın damarda 
pıhtılaşması)  
• Aşırı kilo  
• Kan hacminde azalma 
• Kan yoğunluğunu arttıran hastalıklar  
• 65 üzeri yaş  
 
Böbrek problemi olan hastalar : 
 
İnsan normal immün globulini tedavisi gören, genellikle risk faktörlü hastalarda akut böbrek 
yetmezliği rapor edildiği için,  şayet böbrek probleminiz varsa ve FLEBOGAMMA % 5 DIF’i 
ilk kez kullanıyorsanız, doktorunuz  tedavinin durdurulup durdurulmayacağını dikkate 
almalıdır.   
 
Bu uyarılar geçmişteki herhangi bir dönemde dahil olsa sizin için geçerli ise lütfen doktorunuza danışınız.  
 Çocuklar ve ergen ler 
 FLEBOGAMMA % 5 DIF’in infüzyonu sırasında vital bulgular (vücut sıcaklığı, kan basıncı, kalp atış hızı ve solunum sayısı) gözlemlenmelidir.  
 Kan testlerine etkisi FLEBOGAMMA % 5 DIF’i  kullandıktan sonra kan testi yaptırırsanız, kan testinizi yapan 
kişiye ya da tedavinizi düzenleyen doktora bunu bildiriniz.  
 FLEBOGAMMA % 5 DIF kullandıktan sonra kan testi yaptırırsanız , kan te stinizi yapan 
kişiye ya da doktor unuz a bunu bildiriniz. Belirli bir süre boyunca bazı antikorların düzeyi 
yükselebilir.  
 Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve seri numarası mutlaka hasta dosyasına  kaydedilmelidir.  
 FLEBOGAMMA % 5  DIF ’in yiyecek ve içecek ile kullanılması  
 FLEBOGAMMA % 5  DIF’in kullanımı üzerinde yiyecek ve içeceğin bilinen etkisi yoktur.  
 
Hamilelik  
 
İlacı kullanmadan önce doktorunuza veya eczacınıza danışınız.  
 
Şayet hamileyseniz bunu muhakkak doktorunuza söylemelisiniz. FLEBOGAMMA % 5  
DIF’in hamilelik dönemi süresince kullanılıp kullanılamayacağına doktorunuz karar 
verecektir.  
 5  Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emz irme  
 
İlacı kullanmadan önce doktorunuza veya eczacınıza danışınız.  
E m z i r i y o r s a n ı z  v e  a y n ı  z a m a n d a  F L E B O G A M M A  %  5  DIF kullanıyorsanız, ilacın 
içeriğindeki antikorlar (vücudun savunmasında bağışıklık olaylarında görev alırlar) anne 
sütüne de geçebilir.  
 
Araç ve makine kullanımı  
 
Hastalar  tedavi sırasında, araç ve makine kullanma yeteneğini etkileyebilecek reaksiyonlar 
(sersemlik hissi veya mide b ulantısı gibi) yaşayabilirler. Tedavi sırasında istenmeyen etki 
deneyimleyen hastalar, araç ve makine kullanımından önce, bu etkilerin ortadan kalkmasını beklemelidir.  
 FLEBOGAMMA % 5  DIF’in içeriğinde bulunan bazı yardımcı maddeler hakkında 
önemli bilgiler  
 Yardımcı madde konusunda özel uyarı: Bu tıbbi ürün yardımcı madde olarak 1 mL’de 50 mg sorbitol içe rir. Kalıtsal fruktoz intoleransı (bazı şekerlere karşı toleransınız bulunmaması) 
problemleri bulunan hastalar bu ürünü kullanmamalıdırlar. Eğer daha önceden doktorunuz 
tarafından bazı şekerlere karşı intoleransınız olduğu söylenmişse bu tıbbi ürünü almada n önce 
doktorunuzla temasa geçiniz.  
 Fruktoz tolerans problemi yaşayan kişilerde, fruktoz -içeren gıdalara karşı kusma, mide -
bağırsak hastalıkları, kayıtsızlık, boy ve kilo geriliği semptomları olan ani bir reaksiyon 
gelişebilir . Bu nedenle , FLEBOGAMMA % 5 DIF almadan önce, her hastadan kalıtsal 
fruktoz intoleransı (bazı şekerlere karşı toleransınız bulunmaması) bulguları  açısından detaylı 
bir öykü alınmalıdır.   
 Diğer ilaçlar ile birlikte kullanımı 
Aşılar üzerinde etkisi: FLEBOGAMMA %  5 DIF, belirli tip  aşıların  (canlı virüs aşıları)  
etkilerini azaltabilir.  Bu ilacı aldıktan sonra, k ızamıkçık, kabakulak ve su çiçeği aşıları 
yapılmadan  önce 3 aylı k bir periyodun geçmesi beklenmelidir. Kızamık durumunda, bu süre 1 
yıl kadardır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız, lütfen doktorunuza veya eczacınıza bunlar hakkında bilgi veriniz. 
 
3. FLEBOGAMMA % 5 DIF nasıl kullanılır?  
 Uygun kullanım ve doz/uygulama sıklığı için talimatlar:  
 
Doktorunuz hastalığınıza ve kilonuza bağlı olarak ilacınızın dozunu belirleyecek ve size 
uygulayacaktır.  
 
 6  Uygulama yolu ve metodu:  
 
Doktorunuz ürünü damar içi (intravenöz) yolla uygulayacaktır. İnfüzyonun başlangıcında 
FLEBOGAMMA % 5  DIF yavaş bir hızda  (0,01- 0,02 mL/kg/dk) verilecektir. Kendinizi rahat 
hissediyorsanız, doktorunuz infüzyon hızını  aşamalar halinde arttıracaktır (0,1 mL/kg/dk ). 
 Çözelti berrak veya hafif opelesan olmalıdır. Çözeltide bulanıklık veya çökelti gördüğünüz taktirde FLEBOGAMMA % 5  DIF’i kullanmayınız.  
 
Değişik yaş grupları:  
 
Çocuklarda kullanım:  
Çocuklardaki (2- 18 yaş) doz, vücut ağırlığına ve hastalığa bağlı olarak verileceğinden, 
erişkinlerinkinden farklı olarak düşünülmez.  2 yaşın altındaki çocuklarda kullanılmam alıdır.  
 
Yaşlılarda kullanım:  
 
IVIG tedavisi uygulanan hastalarda akut böbrek yetmezliği vakaları bildirilmiştir. Bu vakaların çoğunda kişinin 65 yaş üzerinde olması dahil belirli risk faktörlerinin olduğu bildirilmiştir.  
 Ayrıca IVIG uygulaması ile yüksek riskli hastalarda tromboembolik olaylar arasında 
bağlantıyı gösteren  klinik kanıtlar mevcuttur. Bu nedenle ileri yaş dahil trombotik  olay 
açısından risk faktörlerini taşıyan hastalarda IVIG reçetelenip infüzyonu uygulanırken dikkatli hareket edilmeli, uygulanabilir en düşük infüzyon hızında ve dozda kullanılmalıdır 
(Bkz. B ölüm 2) . 
 
Özel kullanım durumları:  
 
Böbrek/karaciğer yetmezliği:   
Böbrek yetmezliği riskini taşıyan hastalarda, FLEBOGAMMA % 5 DIF olabilecek en düşük 
dozda ve infüzyon hızında uygulayınız.  
 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 
Eğer FLEBOGAMMA % 5  DIF’in etkisinin çok güçlü veya zayıf olduğuna dair bir izleniminiz 
var ise doktorunuz veya eczacınız ile konuşunuz.  Kullanmanız gerekenden daha fazla FLEBOGAMMA % 5 DIF kullandıysanız : 
 FLEBOGAMMA % 5  DIF’den kullanmanız gerekenden fazlasını kullanmışsanız, hemen bir 
doktor veya eczacı ile konuşunuz.   Kullanmanız gerekenden  daha fazla Flebogamma DIF aldıysanız, vücudunuz çok fazla sıvı 
tutabilir . Bu durum özellikle yaşlılık ya da  böbrek rahatsızlığı gibi riskli bir durumunuz varsa 
ortaya çıkabilir.  Derhal doktorunuza bildiriniz.  
  7  FLEBOGAMMA % 5  DIF ’i kullanmayı unutursanız  
 
Unutulan dozları dengelemek için çift doz al mayınız.  
 
FLEBOGAMMA % 5 DIF  ile tedavi sonlandı rıldığında oluşabilecek etkiler  
Herhangi bir etki beklenmemektedir.  
 
4. Olası yan etkiler nelerdir?  
Tüm ilaçlar gibi F LEBOGAMMA % 5 DIF herkest e olmasa bile yan etkilere neden olabilir.  
Seyrek ve izole durumlarda, immün globulin preparatları ile aşağıdaki yan etkiler rapor 
edilmiştir.  
 
Aşağıdakilerden biri olursa, FLEBOGAMMA % 5 DIF’i kullanmayı durdurun uz ve 
DERHAL doktorunuza bildirin iz veya size en yakın hastanenin acil bölümüne 
başvurunuz:  
 
• Kan basıncında ani düşme ve izole durumlarda, önceki uygulamada hiçbir aşırı 
duyar lılık gözlenme yen hastalarda bile ciddi aşırı duyarlılık reaksiyonları (anafilaktik şok)  
(başlıca belirtileri: Döküntü, düşük tansiyon, çarpıntı, hırıltılı solunum, öksürme, aksırma ve 
nefes darlığı ), 
 • Geçici menenjit vakaları (başlıca belirtileri: baş ağrısı, ışığa karşı hassasiyet veya 
ışıktan ürkme, boyun tutulması ), 
• Kandaki kırmızı hücrelerin sayısında geçici düşüş vakaları (geri dönüşümlü hemolitik 
anemi/hemoliz) ,  
 • Geçici deri reaksiyon  vakaları (ciltte yan etkiler ),  
 • Serum kreatinin düzeyinde artış ve/veya akut böbrek yet mezliği (başlıca belirtileri: Bel 
ağrısı, yorgunluk, idrar miktarında azalma ),  
 •     Miyokard enfarktüsü (göğüste sıkışma ile kalbin çok hızlı atıyor gibi hissedilmesi) , 
inme  (yüzde, kolda ve bacakta kas gevşekliği, konuşmada ve konuşulanları anlamada zorluk) , 
akciğer embolisi  (nefes darlığı, göğüs ağrısı ve yorgunluk) , derin ven trombozu (ekstremitede 
ağrı ve şişkinlik)  gibi tromboembolik reaksiyonlar .  
 
Bunların hepsi çok ciddi yan etkilerdir. Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek olabilir.  Klinik çalışmalarda farklı yan etkile r gözlenmiştir. Bu yan etkiler ve sıklık aşağıdaki 
kategorilere göre sıralanır:  
Çok yaygın  : 10 hastanın en az 1’inde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az, fakat 10.000 hastanın birinden fazla görülebilir. 
Çok seyrek  : 10.000 hastanın birinden az görülebilir.  
Bilinmiyor  : Eldeki veriler ile belirlenemeyecek kadar az hastada görülebilir.  
 8  Yaygın:  
 
• Baş ağrısı   
• Enjeksiyon yerinde reaksiyon  
• Ateş (vücut sıcaklığının artması)  
 
Yaygın olmayan:  
 
• Pozitif Coombs testi (Coombs kan uyuşmazlığı testinin pozitif olması)  
• Sersemlik hissi  
• Kan basıncı dalgalanmaları  
• Bronşit  
• Öksürük 
• Hırıltılı solunum  
• Karın ağrısı  (üst karın ağrısıyla birlikte)  
• İshal  
• Kusma  
• Bulantı  
• Ürtiker (Kurdeşen ) 
• Kaşıntı 
• Kızarıklık  
• Kontakt dermatit (temasa bağlı olarak deride kızarıklık, kaşıntı, iltihap ve kabarma)  
• Sırt ağrısı  
• Miyalji (kas ağrısı)  
• Artralji (eklem ağrısı)  
• Kas krampı  
• Titreme hissi 
• Halsizlik  
• Ağrı 
• İnfüzyon bölgesinde enflamasyon  
• Enjeksiyon yerinde reaksiyon (ödem, kaşıntı, şişme  ve ağrı gibi)  
• İmplant migrasyonu (implantın yerleştirildiği yerden başka bir yere göç etmesi)  
 
Bilinmiyor : 
 • göğüs ağrısı  
• kızarma  
• kırgınlık  
• dispne (nefes darlığı)  
 
Çocuklarda ve ergenlerde diğer yan etkiler  
 
Çocuklarda baş ağrısı, ateş, kalp atım hızında artış  ve kan basıncında düşüşün yetişkinlerden 
daha yüksek olduğu gözlenmiştir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 9  Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz . Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. FLEBOGAMMA % 5  DIF ’in saklanması   
 
FLEBOGAMMA % 5  DIF’i çocukların göremeyeceği, erişemeyeceği yerlerde ve ambalajında 
saklayınız.  
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra FLEBOGAMMA % 5 DIF’i  kullanmayınız .  
 30°C altındaki oda sıcaklığında  saklayınız.  Ürünü dondurmayınız. İlaç donmuş ise, çöz üp 
kullanmayınız.  
 Eğer üründe ve/veya ambalajında bozukluklar fark ederseniz FLEBOGAMMA
  % 5 DIF’i 
kullanmayınız.    Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz.  
 Ruhsat sahibi:  
 Dem  İlaç San. ve Tic. A.Ş. 
Dem Plaza İ nönü Mah. Kayışdağı Cad. No:172  
34755 Ataşehir -İstanbul  
Tel:     0216 4284029 
Faks:  0216 4284086 
  
Üretim yeri:  
 Instituto Grifols, S.A.  
Can Guasch, 2- Parets del Vallès  
08150 Barselona- İspanya  
 Bu kullanma talimatı ………  tarihinde onaylanmıştır.  