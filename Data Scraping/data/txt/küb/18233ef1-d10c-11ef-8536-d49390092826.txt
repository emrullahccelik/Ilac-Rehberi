KISA ÜRÜN BİLGİSİ
1. BEŞERİ TIBBİ ÜRÜNÜN ADI
OMNIPAQUE 350 mg I /mL IA, IV enjeksiyon için çözelti içeren flakon
Steril
2. KALİTATİF VE KANTİTATİF BİLEŞİM
Etkin madde:
Beher mL’de 350 mg I’a eşdeğer 755 mg ioheksol içerir.
İoheksol, non-iyonik, monomerik, yapısında üç iyot içeren, suda çözünür bir röntgen kontrast
maddesidir.
OMNIPAQUE 350 mg I / ml’nin osmolalite ve viskozite değerleri şu şekildedir:
Konsantrasyon Osmolalite* Viskozite (mPa.s)
Osm/kg H O
2
37oC 20oC 37oC
350 mg I/ ml 0.78 23.3 10.6
* Metot: Buhar basıncı osmometrisi.
Yardımcı maddeler:
Bu tıbbi ürün her 1 mL’de 0.012 mg sodyum içermektedir.
Yardımcı maddelerin listesi için 6.1’e bakınız.
3. FARMASÖTİK FORM
Enjeksiyonluk çözelti
OMNIPAQUE, berrak, renksizden soluk sarıya kadar renkte, steril aköz bir çözeltidir.
4. KLİNİK ÖZELLİKLER
4.1. Terapötik endikasyonlar
Bu ürün sadece tanı amacı ile kullanılır.
Yetişkinlerde ve çocuklarda, anjiyografi, ürografi, flebografi ve bilgisayarlı tomografide
kontrast arttırmada kullanılan röntgen kontrast maddesidir. Ürün, artrografi, endoskopik
retrograd pankreatografi (ERP), endoskopik retrograd kolanjiyopankreatografi (ERCP),
herniyografi, histerosalpingografi, sitalografi ve gastrointestinal sistemin tetkiklerinde
kullanılır.
4.2. Pozoloji ve uygulama şekli
Doz, tetkikin tipi, hastanın yaşı, kilosu, kalp verimi ve genel sağlık durumu ile kullanılan
tekniğe bağlı olarak değişebilir Genel olarak, halen kullanılan, iyot içeren diğer röntgen
kontrast maddeleri ile yaklaşık olarak aynı iyot konsantrasyonu ve hacmi kullanılır. Diğer
kontrast maddeler için olduğu gibi, uygulanma öncesinde ve sonrasında yeterli hidrasyon
sağlanmalıdır.
1Ürün intravenöz, intraarteriyel yolla ve vücut boşluklarında kullanım içindir.
Aşağıdaki dozlar rehber olarak kullanılabilir.
İntravenöz Kullanım için Rehber
Endikasyon / Konsantrasyon Hacim Yorumlar
Tetkik
Ürografi
300 mg I/ mL 40-80 mL Seçilmiş vakalarda
Yetişkinler: veya 350 mg I/ mL 40-80 mL 80 mL aşılabilir
Çocuklar 240 mg I/ mL 4 mL /kg
<7 kg: veya 300 mg I/ mL 3 mL /kg
Çocuklar 240 mg I/ mL 3 mL /kg maks 40 mL
>7 kg: veya 300 mg I/ mL 2 mL /kg
Flebografi 240 mg I/ mL 20-100 mL /bacak
(bacak) veya 300 mg I/ mL
Dijital 300 mg I/ mL 20-60 mL /enj.
Subtraksiyon veya 350 mg I/ mL 20-60 mL /enj.
anjiyografisi
BT- kontrast
arttırma 140 mgI/ mL 100-400 mL Total iyot miktarı
240 mg I/ mL 100-250 mL genellikle 30-60 g.
Yetişkinler: veya 300 mg I/ mL 100- 200 mL
veya 350 mg I/ mL 100-150 mL
Çocuklar: 240 mg I/ mL 2-3 mL /kg v.a Birkaç vakada 100
(40 mL’ye kadar) mL’ye kadar verilebilir.
veya 300 mg I/ mL 1-3 mL /kg v.a
(40 mL’ye kadar)
v.a. Vücut ağırlığı
İntraarteriyel kullanım için rehber
Endikasyon Konsantrasyon Hacim Yorumlar
Arteriyografiler
Ark aortografi 300 mg I/ mL 30-40 mL /enj. Enjeksiyon başına hacim
Selektif serebral 300 mg I/ mL 5-10 mL /enj. enjeksiyon yerine
Aortografi 350 mg I/ mL 40-60 mL /enj. bağlıdır.
Femoral 300 mg I/ mL 30-50 mL /enj.
veya 350 mg I/ mL
Çeşitli 300 mg I/ mL Tetkikin türüne göre
2Endikasyon Konsantrasyon Hacim Yorumlar
Kardiyoanjiografi
Yetişkinler:
Sol ventrikül ve aort kökü 350 mg I/ mL 30-60 mL /enj.
enjeksiyonu
Selektif koroner 350 mg I/ mL 4-8 mL /enj.
arteriyografi
Çocuklar 300 mg I/ mL Yaş, ağırlık maks. 8 mL /kg
veya 350 mg I/ mL ve patolojiye
bağlıdır.
Dijital Subtraksiyon 140 mgI/ mL 1 -15 mL /enj Enjeksiyonun yapıldığı
anjiyografi veya 240 mg I/ mL 1 -15 mL /enj. yere bağlı olarak zaman
veya 300 mg I/ mL 1-15 mL /enj. zaman büyük hacimler (30
mL’ye kadar) kullanılabilir.
Vücut Boşluklarında Kullanım için Rehber
Endikasyon Konsantrasyon Hacim Yorumlar
Artrografi 240 mg I/ mL 5-20 mL
veya 300 mg I/ mL 5-15 mL
veya 350 mg I/ mL 5-10 mL
ERP/ERCP 240 mg I/ mL 20-50 mL
Herniyografi 240 mg I/ mL 50 mL Dozaj fıtık
büyüklüğüne göre
değişir.
Histerosalpingografi 240 mg I/ mL 15-50 mL
veya 300 mg I/ mL 15-25 mL
Sialografi 240 mg I/ mL 0.5 –2 mL
veya 300 mg I/ mL 0.5 –2 mL
Gastrointestinal çalışmalar
3Oral kullanım
Yetişkinler: 180 mg I/mL Bireysel
veya 350 mg I/mL Bireysel
Çocuklar:
Özofagus 300 mg I/mL 2-4 mL/kg v.a. Maks. doz 50 mL
veya 350 mg I/mL 2-4 mL/kg v.a. Maks. doz 50 mL
Ventrikül/ izleme 140 mg I/mL 4-5 mL/kg v.a.
Prematüreler 350 mg I/mL 2-4 mL/kg v.a.
Rektal kullanım
Çocuklar: 140 mg I/mL 5-10 mL/kg v.a. Örnek: Omnipaque
veya içme suyu ile 240, 300 veya 350
100-150 mg I/mL’ye içme suyu ile 1:1 veya
dilüe edilir. 1:2 oranında dilüe
edilir.
Bilgisayarlı tomografide
kontrast arttırılması
Oral kullanım
Yetişkinler İçme suyu ile yaklaşık dilüe edilmiş Örnek: Omnipaque
6 mg I/mL’ye çözeltinin 300 veya 350 içme
dilüe edilir. 800-2000 mL’si suyu ile 1:50 oranında
belli bir süre dilüe edilir.
boyunca verilir.
Çocuklar İçme suyu ile yaklaşık dilüe edilmiş
6 mg I/mL’ye dilüe solusyonun 15-20
edilir. mL/kg v.a.
Rektal kullanım
Çocuklar İçme suyu ile
yaklaşık 6 mg
I/mL’ye dilüe edilir.
v.a. Vücut ağırlığı
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliği olan hastalarda dozlama çalışmaları yapılmamıştır.
Pediyatrik popülasyon:
Çocuklarda OMNIPAQUE için önerilen dozlar, yukarıda doz tablolarında belirtilmiştir.
Geriyatrik popülasyon:
Geriyatrik hastalarda dozlama çalışmaları yürütülmemiştir.
4.3. Kontrendikasyonlar
4• Etkin madde veya yardımcı maddelerden herhangi birine karşı hipersensitivite (Bkz.
Bölüm 6.1)
• Belirgin tirotoksikoz
4.4. Özel kullanım uyarıları ve önlemleri
İntratekal kullanımı olmayan iyotlu kontrast maddelerin yanlışlıkla intratekal yolla
kullanılması sonucunda ciddi advers etkiler bildirilmiştir. Bu etkiler arasında, ölüm,
konvülziyonlar, serebral kanama, koma, paraliz, araknoidit, akut renal yetmezlik, kardiyak
arrest, nöbetler, rabdomiyoliz, hipertermi ve beyinde ödem bulunur. OMNIPAQUE 350,
intratekal yolla kullanılmaz. Bu ilacın intratekal yolla uygulanmaması için dikkatli
olunmalıdır.
Non-iyonik monomerik kontrast maddelerin kullanımları ile ilgili özel önlemler (genel):
Hipersensitivite: İyotlu kontrast maddelerle alerji, astım veya istenmeyen etki hikayesi
bulunması, kullanım açısından özel dikkat gerektirir. Bu nedenle, alerjik yatkınlığı ve bilinen
hipersensitivite reaksiyonları olan hastalarda, herhangi bir kontrast madde uygulamasına karar
vermeden önce, detaylı tıbbi öykü alınması ve endikasyonun çok net olması gerekir.
Intolerans riski olan bu gibi vakalarda kortikosteroidler veya histamin H ve H antagonistleri
1 2
ile premedikasyon düşünülmesi gerekebilir. Ancak bu anafilaktik şoku önlemez ve bu ilaçlar
başlangıç semptomlarını maskeleyebilir. Özellikle bronşiyal astımı olan hastalarda
bronkospazm riski artar.
OMNIPAQUE kullanımıyla ilişkili ciddi reaksiyon riski minör olarak kabul edilir. Bununla
birlikte, iyotlu kontrast maddeler ciddi, hayati tehlike oluşturan, fatal anafilaktik/anafilaktoid
reaksiyonları veya diğer hipersensivite belirtilerini tetikleyebilir. Uygulama yolu ve
miktarından bağımsız olarak, anjiyoödem, konjunktivit, öksürük, prurit, rinit, hapşırma ve
ürtiker gibi semptomlar tedavi gerektiren bir ciddi anafilaktoid reaksiyonun belirtileri olabilir.
Bu nedenle, ciddi bir reaksiyon ortaya çıkması olasılığına karşı, acil tedavi için gerekli ilaçlar
ve ekipman, tıbben deneyimli ve yetenekli personel el altında hazır bulundurularak önceden
önlem alınmalıdır. Muhtemel şok durumunda, kontrast madde uygulamasına derhal son
verilmeli ve gerekiyorsa, spesifik intravenöz tedavi başlatılmalıdır. Tüm röntgen işlemi
süresince, intravenöz girişi hızlandırmak üzere, kalıcı kanül veya kateter kullanılması önerilir.
Beta-adrenerjik bloke edici ajanları kullanan hastaların, özellikle de astım hastalarının
bronkospazm eşiği daha düşük olabilir ve bu hastalar beta agonist ve adrenalin tedavisine
daha düşük yanıt verebilirler. Bu durumda daha yüksek dozların verilmesi gerekebilir. Bu
hastalar, anafilaksinin atipik semptomlarını da gösterebilir ve bu semptomlar yanlışlıkla vagal
reaksiyon olarak değerlendirilebilir.
Genel olarak, hipersensitivite reaksiyonları minör solunum veya deri semptomları şeklinde
(hafif soluma zorlukları, deride kızarıklık [eritem], ürtiker, prurit veya yüzde ödem gibi)
ortaya çıkar. Anjiyoödem, subglotis, ödem, bronşiyal spazm ve şok gibi şiddetli reaksiyonlar
seyrektir.
Bu reaksiyonlar, genellikle, kontrast ilacın uygulanmasını izleyen bir saat içinde ortaya çıkar.
Seyrek vakalarda, hipersensitivite gecikmiş olarak görülebilir (saatler veya günler sonra),
5ancak bu vakalar seyrek olarak yaşamı tehdit edicidir ve daha çok deri reaksiyonları
şeklindedir.
Koagulopati
Gerek iyonik ve gerekse noniyonik kontrast maddelerle yapılan anjiyokardiyografik işlemler
sırasında, miyokardiyal enfartüs ve inmeye yol açan ciddi, seyrek olarak fatal, tromboembolik
olaylar bildirilmiştir. Vasküler kateterizasyon işlemi yapılırken, işleme bağlı tromboz ve
embolizm riskini en aza indirmek üzere, anjiyografik tekniğe titizlikle dikkat edilmeli ve
kateter sık sık heparinize salin çözeltisi gibi bir çözelti ile yıkanmalıdır.
Kateterizasyon sırasında kontrast madde dışındaki çeşitli diğer faktörlerin de tromboembolik
olayların gelişmesinde etkisi olabileceği dikkate alınmalıdır. Bunlar, tetkikin süresi,
enjeksiyon sayısı, kateter ve enjektör materyalinin tipi, altta yatan mevcut hastalıklar ve
birlikte kullanılan ilaçlardır.
Tetkik mümkün olduğu kadar kısa zamanda tamamlanmalıdır.
Homosistinürisi olan hastalarda özel dikkat gösterilmelidir (Tromboembolizm riski).
In vitro olarak, noniyonik kontrast maddelerin koagülasyonu inhibe edici etkisi, iyonik
kontrast maddelerinkinden daha zayıftır.
Hidrasyon
Kontrast madde uygulaması öncesinde ve sonrasında yeterli hidrasyon sağlanmalıdır.
Gerekiyorsa, hasta, kontrast madde tamamen atılıncaya kadar intravenöz yolla hidrate
edilmelidir. Bu durum özellikle, multipl miyeloma, diabetes mellitus, böbrek fonksiyon
bozukluğu hastaları ve hiperürisemili hastalar gibi disproteinemi ve paraproteinemi
durumlarını yaşayanlar için ve infantlar, küçük çocuklar, yaşlı hastalar ve genel durumu kötü
hastalar için geçerlidir. Risk altındaki hastalarda su ve elektrolit metabolizması kontrol
edilmeli ve serum kalsiyum düzeyindeki düşmeye dair semptomlar olduğunda gereği
yapılmalıdır.
Diüretik kullanımına bağlı dehidrasyon riski nedeniyle, akut böbrek hasarı riskini sınırlamak
açısından ilk önce su ve elektrolit rehidrasyonu yapılması gereklidir.
Kalp - dolaşım reaksiyonları
Ciddi kardiyak hastalığı veya kalp-dolaşım hastalığı ve pulmoner hipertansiyonu olan hastalar
hemodinamik değişiklikler veya aritmiler geliştirebileceğinden, bu hastalarda da dikkatli
olunmalıdır.
Bu, özellikle, intrakoroner, sol ve sağ ventriküler kontrast madde uygulamaları sonrasında
geçerlidir (Bkz. Bölüm 4.8).
Kardiyak yetmezliği, şiddetli koroner kalp hastalığı, stabil olmayan anjina pektoris, valvular
hastalıklar, miyokardiyal enfarktüs öyküsü, koroner bypass ve pulmoner hipertansiyonu olan
hastalar, kardiyak reaksiyonlara özellikle yatkındır.
Yaşlı hastalarda ve kardiyak hastalık öyküsü olan hastalarda, ECG’de iskemik değişiklikler
gösteren reaksiyonlar ve aritmi daha sık ortaya çıkar.
6Kardiyak yetmezliği olan hastalarda kontrast maddenin intravazal enjeksiyonu pulmoner
ödeme neden olabilir.
Merkezi sinir sistemi bozuklukları
İohekzol gibi kontrast maddelerin kullanımı ile ilişkili olarak ensefalopati bildirilmiştir (Bkz.
Bölüm 4.8). Kontrast ensefalopatisi, baş ağrısı, görme bozuklukları, kortikal körlük,
konfüzyon, nöbetler, koordinasyon kaybı, hemiparez, afazi, bilinç kaybı, koma ve serebral
ödem gibi nörolojik fonksiyon bozukluğu belirti ve semptomlarıyla ortaya çıkabilir.
Semptomlar, genellikle, iohekzol uygulamasını izleyen dakikalar ila saatler içinde ortaya
çıkar ve genelde birkaç gün sonra iyileşir. Kan-beyin bariyeri permeabilitesini arttıran
faktörler, kontrast maddelerin beyin dokusuna transferini kolaylaştırır ve merkezi sinir sistemi
reaksiyonlarına (örneğin, ensefalopati) yol açabilir.
Akut serebral enfarktüsü veya akut intrakraniyal kanaması olan hastalarla, kan-beyin bariyeri
bozukluklarına yol açan hastalıkları olan kişiler ve serebral ödemi, akut demiyelinizasyou
veya ilerlemiş serebral atherosklerozu olan hastalarda intravasküler uygulama yapılırken
dikkatli olunmalıdır.
Eğer kontrast ensefalopatisinden şüpheleniliyorsa, iohekzol uygulaması durdurulmalı ve
uygun tıbbi müdahale başlatılmalıdır.
Metastazların neden olduğu nörolojik semptomlar, dejeneratif veya inflamatuvar işlemler,
kontrast madde uygulanmasıyla ağırlaşabilir.
Semptomatik serebrovasküler hastalıkları olan, inme öyküsü bulunan veya sık şekilde geçici
iskemik atak yaşayan hastalarda, intra-arteriyal enjeksiyondan sonra, kontrast ilaca bağlı
nörolojik komplikasyon riski artar. Kontrast maddenin intra-arteriyel enjeksiyonu, serebral
iskemik olaylarla sonuçlanabilen vazospzama neden olabilir.
Akut serebral patolojileri, tümörleri veya epilepsi hikayesi olanlar nöbet geçirmeye yatkındır
ve bu nedenle özel dikkat gerekir. Alkolikler ve ilaç bağımlıları da nöbet ve nörolojik
reaksiyonlar açısından daha fazla risk altındadır. Birkaç hastada miyelografiden sonra görülen
geçici işitme kaybı veya sağırlığın, lomber ponksiyon yapılan yerdeki spinal sıvı basıncındaki
düşüşe bağlı olduğu düşünülmektedir.
Renal reaksiyonlar
İyotlu kontrast madde kullanımı, serum kreatininde artışa ve akut böbrek hasarına neden
olabilir. Kontrast ilaç uygulamasından sonra bu durumları önlemek için, böbrek yetmezliği ve
diabetes mellitus gibi hastalıkları bulunan hastalarda özel dikkat gereklidir, çünkü bu hastalar
risk altındadır.
Yatkınlığı artıran diğer nedenler, daha önce kontrast madde uygulanmasını takiben görülen
renal yetmezlik, böbrek hastalığı öyküsü, yaşın 60 üstü olması, dehidrasyon, ilerlemiş
arteroskleroz, dekompanse kalp yetersizliği, yüksek dozda kontrast madde ve çoklu
enjeksiyon uygulaması, kontrast maddenin renal artere doğrudan uygulanması, diğer
nefrotoksinlere maruz kalma, ağır ve kronik hipertansiyon, hiperürisemi, paraproteinemiler
(miyelomatoz ve Waldenström makroglobulinemi plazmasitoma) veya disproteinamilerdir.
Önleyici tedbirler arasında şunlar bulunur:
- Yüksek risk altındaki hastaların tanımlanması
7- Yeterli hidrasyonun sağlanması. Gerekirse, kontrast madde uygulaması öncesinden
başlayıp, kontrast madde böbrekler yoluyla tamamen temizleninceye kadar i.v.
infüzyon ile hasta hidrate edilir.
- Kontrast madde vücuttan tamamen temizleninceye kadar, nefrotoksik ilaçlar, oral
kolesistografik ajanlar, arteriyel klempler, renal arteriyel anjiyoplasti veya büyük
cerrahi girişimler gibi böbreğe ek yük getirecek uygulamalardan kaçınılması
- Dozun en az düzeye düşürülmesi
- Renal fonksiyonlar tetkik öncesindeki düzeylere dönünceye kadar kontrast maddeli bir
tetkikin tekrarının ertelenmesi.
Hemodiyalize giren hastalara radyolojik işlemler için kontrast madde uygulanabilir. Kontrast
madde enjeksiyonunun zamanının hemodiyaliz seansı ile korele edilmesi gerekli değildir.
Metformin kullanan diyabetik hastalar:
Metformin ile tedavi edilen diyabetik hastalarda, özellikle renal fonksiyonlarında bozukluk
varsa, iyotlu kontrast madde uygulanması ile laktik asidoz gelişme riski vardır.
Laktik asidoz riskini azaltmak için, metformin tedavisi gören diyabetli hastalara iyot içeren
kontrast maddenin intravasküler uygulamasından önce serum kreatinin düzeyi ölçülmeli ve
aşağıda belirtilen durumlarda şu önlemler alınmalıdır:
(1) eGFR ≥60 mL/dk/1,73 m2 (CKD1 ve 2) değerlerine sahip hastalar metformini normal
şekilde almaya devam edebilir.
(2) eGFR değerleri 30-59 mL/dk/1,73 m2 (CKD 3) olan hastalardan
- intravenöz kontrast madde alan ve eGFR ≥45 mL/dk/1,73 m2 olanlar, metformini
normal şekilde almaya devam edebilir.
- İntra arteriyel yolla kontrast madde alan hastalarda ve eGFR değerleri 30-44
mL/dk/1,73 m2 olup intravenöz kontrast madde alan kişilerde, metformin kontrast
maddeden 48 saat önce kesilmeli ve renal fonksiyonların kötüye gitmemesi koşuluyla
kontrast madde uygulamasını takiben en az 48 saat sonra tekrar başlanmalıdır.
(3) eGFR değerleri <30 mL/dk/1,73 m2 olan (CKD 4 ve 5) hastalarda veya karaciğer
fonksiyonlarında azalmaya yol açan bir eşlik eden hastalığı olan kişilerde veya hipoksi
durumunda metformin kontrendikedir, iyotlu kontrast maddeden kaçınılmalıdır.
(4) Renal fonksiyonları bozuk olan veya bilinmeyen acil hastalarda doktor, kontrast ilaçla
yapılacak bir tetkikin risk ve yarar değerlendirmesini yapmalıdır. Kontrast madde
uygulamasından itibaren metformin kesilmelidir. Tetkikten sonra hasta, laktik asidoz
belirtileri açısından izlenmelidir. Metformine, serum kreatinin/eGFR değerleri
görüntüleme öncesi döneme göre değişiklik göstermiyorsa, kontrast madde
uygulamasından 48 saat sonra tekrar başlanmalıdır.
Hepatik ve renal fonksiyon bozuklukları bir arada olan hastalar
Şiddetli renal ve hepatik fonksiyon bozukluklarının bir arada bulunduğu hastalarda özellikle
dikkatli olunmalıdır, çünkü bu durumlar kontrast madde klerensini belirgin şekilde
geciktirebilir. Hemodiyalize giren hastalar radyolojik amaçlı olarak kontrast madde alabilirler.
Miyastenya gravis
İyotlu kontrast madde uygulaması miyestenia gravis semptomlarını alevlendirebilir.
Feokromasitoma
8Girişimsel işlemler uygulanan feokromasitoma hastalarına hipertansif krizleri önlemek
amacıyla proflaktik olarak alfa-blokörler verilmelidir.
Tiroid fonksiyonları bozulmuş hastalar
Çözeltilerdeki serbest iyot ve deiyodizasyon nedeniyle açığa çıkan ek iyota bağlı olarak,
iyotlu kontrast maddeler tiroid fonksiyonunu etkiler. Bu durum, yatkınlığı olan hastalarda,
hipertiroidizmi ve hatta tirotoksik krizi tetikleyebilir.
Belirgin, ancak henüz tanı konmamış hipertiroidizmi olan hastalar risk altındadır. Bu nedenle,
gizli hipertirodisi (Örneğin, nodular guatr) olan hastalar ve fonksiyonel otonom (sıklıkla
örneğin yaşlı hastalar, özellikle de iyot eksikliği olan bölgelerde yaşayanlar) hastalar, böyle
bir durumdan şüpheleniliyorsa, tetkikten önce tiroid fonksiyonlarını kontrol ettirmelidirler.
İyotlu bir kontrast madde uygulamasından önce, hastanın yakın bir zamanda tiroid taraması
veya tiroid fonksiyon testleri veya radyoaktif iyotla tedavi işlemlerine tabi tutulmayacağından
emin olunmalıdır. Çünkü, iyotlu kontrast maddelerin uygulanması, uygulama yolundan
bağımsız olarak, idrar iyotu atılımı normale dönünceye kadar, hormon tayinlerini ve tiroid
bezinin veya tiroid kanseri metastazlarının iyot tutulumunu etkiler (Bkz. Bölüm 4.5).
İyotlu kontrast maddelerin yetişkin ve infantlar dahil pediyatrik hastalara uygulanmasından
sonra, hipotirodi veya geçici tiroid supresyonu durumunu gösteren tiroid fonksiyon testleri
bildirilmiştir. Bazı hastalar hipotiroidizm tedavisi görmüştür (Bkz. Bölüm: Pediyatrik
popülasyon).
Anksiyete durumları
Belirgin bir ansiyete durumunda bir sedatif uygulanabilir.
Orak hücre hastalığı
Kontrast madde intravenöz ve intraarteriyel yolla enjekte edildiğinde, orak hücre hastalığı
açısından homozigot olan kişilerde oraklaşmayı (sickling) artırabilir.
Diğer risk faktörleri
Otoimmun hastalıkları olan kişiler arasında ciddi vaskulit veya Stevens-Johnson hastalığına
benzer sendromlar gözlenmiştir.
Şiddetli vasküler ve nörolojik hastalıklar, özellikle de yaşlı hastalarda ise, kontrast madde
reaksiyonları için risk faktörleridir.
Ekstravazasyon
Kontrast maddenin ekstravazasyonu seyrek olarak lokal ağrı, ödem ve eriteme sebep olabilir
ve bunlar genellikle sekel bırakmadan ortadan kalkar. Bununla birlikte, enflamasyon ve hatta
doku nekrozu görülmüştür. Ekstravazasyon durumunda, rutin uygulama olarak, etkilenen
bölgenin yükseltilmesi ve soğutulması önerilir. Kompartman sendromu vakalarında cerrahi
dekompresyon gerekli olabilir.
Gözlem süresi
Kontrast maddenin son enjeksiyonundan sonra hasta en az 30 dakika sıkı gözlem altında
tutulmalıdır, çünkü yan etkilerin büyük bir bölümü bu süre içinde ortaya çıkmaktadır.
9Hasta, son enjeksiyondan sonra en az bir saat süreyle hastane ortamında kalmalı (radyoloji
bölümünde kalınması zorunlu değildir) ve eğer herhangi bir semptom gelişirse radyoloji
bölümüne başvurmalıdır.
İntratekal kullanım
Miyelografiden sonra hasta, baş ve toraks 20o yükseltilerek 1 saat dinlendirilmelidir. Daha
sonra hasta dikkatli bir şekilde hareket edebilir, ancak aşağı doğru eğilmemelidir. Hasta
yatakta kalacaksa, ilk 6 saat süresince baş ve toraks yüksekte kalacak şekilde tutulmalıdır.
Nöbet eşiğinin düşük olduğu düşünülen hastalar bu süre içinde gözlenmelidir. Ayaktan tedavi
gören hastalar ilk 24 saat yalnız bırakılmamalıdır.
Pediyatrik Popülasyon
3 yaşından küçük pediyatrik hastalarda özel dikkat gösterilmelidir, çünkü yaşamın ilk
dönemlerindeki bir normalden düşük tiroid aktivitesi olayı, motor, işitme ve kognitif gelişme
için zararlı olabilir ve geçici T4 yerine koyma tedavisi gerektirebilir. İyotlu kontrast maddeye
maruz kalan 3 yaşından küçük hastalarda hipotiroidizm olayı, hastanın yaşına ve iyotlu
kontrast maddenin dozuna bağlı olarak %1,3 ve %15 arasında bir oranda bildirilmiş ve yeni
doğanlarla prematüre infantlarda daha yaygın gözlenmiştir. Yeni doğanlar, gebelik sırasında
anne aracılığıyla da maruz kalmış olabilir. 3 yaşından daha küçük pediyatrik hastalarda iyotlu
kontrast maddeye maruziyeti takiben tiroid fonksiyonu değerlendirilmelidir. Eğer hipotiroidi
durumu saptanırsa, tedavi gereksinimi düşünülmeli ve tiroid fonksiyonu normale dönünceye
kadar izlenmelidir.
Özellikle infantlarda ve küçük çocuklarda kontrast madde uygulanması öncesi ve sonrasında
yeterli hidrasyon mutlaka sağlanmalıdır. Nefrotoksik ilaçların kullanımı askıya alınmalıdır.
İnfantlarda, yaşa bağlı glomeruler filtrasyon hızı düşüklüğü nedeniyle, kontrast maddelerin
atılımı gecikebilir.
Küçük infantlar (1 yaşından küçükler) ve özellikle yenidoğanlar, elektrolit dengsinde
bozukluklara ve hemodinamik değişikliklere daha duyarlıdır.
Serebral arteriyografi
İlerlemiş arteriyosklerozu, şiddetli hipertansiyonu, kardiyak dekompensasyonu, ilerlemiş yaşı,
serebral tromboz ve embolizm hikayesi ve migreni olan hastalarda, bradikardi gibi
kardiyovasküler reaksiyonlar ve kan basıncında düşmeler ve yükselmeler daha sık ortaya
çıkabilir.
Arteriyografi
Kullanılan prosedüre bağlı olarak, arter, ven, aort ve bitişik organlarda hasar, plörosentez,
retroperitonal kanama, omurilik hasarı ve parapleji semptomları ortaya çıkabilir.
OMNIPAQUE 300, her doz’unda 1 mmol (23 mg)’dan daha az sodyum ihtiva eder, yani
aslında “sodyum içermez”.
104.5. Diğer tıbbi ürünler ile etkileşim ve diğer etkileşim şekilleri
İyotlu kontrast madde kullanımı, geçici böbrek yetmezliği ile sonlanabilir. Bu da metformin
kullanan diyabet hastalarında laktik asidoza neden olabilir (Bk. Bölüm 4.4).
İyotlu kontrast madde uygulamasından önceki 2 hafta içinde interlökin-2 ve interferonlarla
tedavi edilmiş hastalar, geç ortaya çıkan advers reaksiyonlar açısından (eritem, grip benzeri
semptomlar veya deri reaksiyonları) artmış bir risk ile ilişkili bulunmuştur.
Bazı nöroleptiklerin veya trisiklik antidepresanların birlikte kullanımı, nöbet eşiğini
düşürebilir ve böylece kontrast maddeye bağlı nöbet riskini arttırır.
Beta blokerlerle tedavi, hipersensitivite reaksiyonları açısından eşiği düşürebilir ve aynı
zamanda hipersensitivite reaksiyonlarının tedavisi için daha yüksek beta agonist dozları
gerektirir.
Beta blokerler, vazoaktif maddeler, anjiyotensin dönüştürücü enzim inhibitörleri, anjiyotensin
reseptör antagonistleri, kan basıncı değişikliklerinin kardiyovasküler kompensasyon
mekanizmalarının etkililiğini azaltabilir.
Tüm iyotlu kontrast maddeler tiroid fonksiyon testleri ile etkileşebilir. Bu nedenle tiroidin
iyot bağlama kapasitesi birkaç haftaya kadar bir süre için azalabilir.
Kontrast maddenin serum ve idrardaki yüksek konsantrasyonları, biluribin, proteinler veya
inorganik maddelerin (örneğin; demir, bakır, kalsiyum ve fosfat) laboratuar testleri ile
etkileşebilir. Bu nedenle bu maddelerin analizleri tetkik gününde yapılmamalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Bu popülasyonda hiçbir etkileşme çalışması yapılmamıştır. Metformin ile ilgili uyarı için
lütfen “4.4. Özel kullanım uyarıları ve önlemleri” başlığı altında “Metformin kullanan
diyabetik hastalar” bölümüne bakınız.
Pediyatrik popülasyon:
Pediyatrik popülasyonda etkileşme çalışması yapılmamıştır.
Geriyatrik popülasyon:
Geriyatrik popülasyonda etkileşim çalışması yapılmamıştır.
4.6. Gebelik ve Laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
OMNIPAQUE’ın hamilelikte kullanımı açısından güvenliliği kanıtlanmamıştır.
11Gebelik dönemi
OMNIPAQUE 350 için, gebe insanlarda maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik/embriyonal gelişim/fetal gelişim/doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. (Bkz. Bölüm 5.3).
Hamilelik süresince mümkün olduğunca radyasyona maruziyetten kaçınmak gerektiğinden,
kontrast madde kullanılsın veya kullanılmasın, röntgen filmi ile yapılacak bir tetkikin in
yararları olası risklerine karşı dikkatle değerlendirilmelidir. OMNIPAQUE, yararları
risklerine üstün olmadıkça ve doktor tarafından zorunlu görülmedikçe, hamilelikte
kullanılmamalıdır.
Risk ve yarar değerlendirmesi yapılırken, radyasyona maruziyetten kaçınmanın yanında, fötal
tiroid bezinin iyota hassasiyeti de dikkate alınmalıdır. Anne karnında iyotlu kontrast maddeye
maruz kalmış (gebelik sırasında anneye iyotlu kontrast madde uygulanmış olması durumu)
olan yenidoğanlarda, doğumu izleyen ilk hafta süresince, tiroid fonksiyonu izlenmelidir.
Bebeklerin, özellikle de düşük doğum ağırlığı olanlar veya prematürelerin, 2-6 haftalık iken,
tiroid fonksiyonunun tekrar test edilmesi önerilir (Bkz. Bölüm 4.4).
Laktasyon dönemi
Kontrast maddelerin insan sütüne geçişi çok düşüktür ve barsaklar tarafından minimum
oranda absorbe edilir. Bu nedenle emzirilen yeni doğanlara zararı muhtemel değildir. Anne,
iyotlu kontrast madde uygulandıktan sonra normal bir şekilde emzirmeye devam edebilir. Bir
çalışmada, enjeksiyondan sonra 24 saat içinde anne sütüne geçen ioheksol miktarı, ağırlığa
göre ayarlanmış dozun %0,5’i olarak bulunmuştur. Enjeksiyondan sonraki ilk 24 saatte
bebeğin sindirim yolu ile aldığı ioheksol miktarı, pediyatrik dozun sadece %0,2’sine karşılık
gelmektedir.
Üreme yeteneği/Fertilite
İnsanlar için yeterli veri yoktur. Deneysel hayvan çalışmalarının bir değerlendirmesi, üreme,
embriyo veya fetüsün gelişimi, gebelik süreci ve perinatal ve postnatal gelişim açılarından
direkt veya indirekt zararlı etki göstermemiştir.
4.7. Araç ve makine kullanımı üzerindeki etkiler
Son enjeksiyondan sonraki ilk bir saat içinde veya intratekal incelemelerden sonraki ilk 24
saat içinde araba veya makine kullanılması önerilmez (bkz. Bölüm 4.4). Bununla birlikte,
inatçı postmiyelografik semptomların devam edip etmediği bireysel olarak
değerlendirilmelidir.
4.8. İstenmeyen etkiler
Genel (iyotlu kontrast maddelerin tüm kullanım şekilleri ile ilgili istenmeyen etkiler)
Non-iyonik monomerik kontrast maddelerin kullanıldığı durumlar da dahil olmak üzere,
radyografik işlemlerle ilişkili olası genel yan etkiler aşağıda listelenmiştir. Uygulama yoluna
ilişkin spesifik istenmeyen etkiler ise spesifik bölümlerde verilmiştir.
Doz ve uygulama yolundan bağımsız olarak hipersensitivite reaksiyonları ortaya çıkabilir ve
hafif semptomlar ciddi bir anaflaktoid reaksiyon/anafilaktoid şok tablosunun ilk belirtileri
12olabilir. Böyle bir durumda kontrast madde uygulanması derhal durdurulmalı ve gerekiyorsa,
damar yolu ile spesifik tedavi yapılmalıdır.
İyotlu kontrast maddelerin uygulanmasından sonra, yaygın olarak, S-kreatinin düzeyinde
geçici bir yükselme gözlenir, kontrast maddenin indüklediği nefropati ortaya çıkabilir.
İodizm veya “iyota bağlı kabakulak benzeri reaksiyon” iyotlu kontrast maddelerin çok seyrek
bir komplikasyonudur; tükrük bezlerinde, tetkikten yaklaşık 10 gün sonrasına kadar süren,
şişme ve hassasiyete neden olur.
Aşağıda verilen sıklıklar, firma içi klinik dökümantasyona ve 200.000’den fazla hastayı içine
alan büyük ölçekli yayımlanmış çalışmalara dayanmaktadır.
Sıklık tanımları şu şekilde yapılmıştır:
Çok yaygın (≥1/10), yaygın (≥1/100 - <1/10), yaygın olmayan (≥1/1,000 - <1/100), seyrek
(≥1/10,000 - <1/1,000), çok seyrek (<1/10,000) ve bilinmeyen (eldeki verilerden hareketle
tahmin edilemiyor)
Bağışıklık sistemi hastalıkları
Seyrek: Hipersensitivite (yaşamı tehdit edici veya fatal olabilir); Belirtileri
arasında şunlar bulunabilir: Dispne, döküntü, eritem, ürtiker, prürit,
deri reaksiyonları, konjunktivit, öksürük, rinit, hapşırma, vaskülit,
anjiyo ödem, laringeal ödem, laringospazm, bronkospazm veya non-
kardiyojenik pulmoner ödem. Bu bulgular enjeksiyondan hemen sonra
ortaya çıkabilir ve bir şok durumu başlangıcının belirtileri olabilir.
Hipersensitiviteye bağlı deri reaksiyonları enjeksiyondan birkaç gün
sonrasına kadar ortaya çıkabilir.
Çok seyrek Anafilaktik/Anafilaktoid reaksiyon (yaşamı tehdit edici veya fatal
olabilir)
Bilinmiyor: Anaflaktik/anaflaktoid şok (yaşamı tehdit edici veya fatal olabilir)
Sinir sistemi hastalıkları
Yaygın olmayan : Baş ağrısı
Çok seyrek: Disgozi (geçici metalik tat), vazovagal senkop
Kardiyak hastalıklar
Seyrek: Bradikardi
Vasküler hastalıklar
Çok seyrek: Hipertansiyon, hipotansiyon
Gastrointestinal hastalıklar
Yaygın olmayan: Bulantı
Seyrek: Kusma, abdominal ağrı
Çok seyrek: Diyare
Bilinmiyor: Tükrük bezlerinde büyüme
Genel bozukluklar ve uygulama bölgesine ilişkin hastalıklar
Yaygın: Sıcaklık hissi
13Yaygın olmayan Hiperhidroz, soğuk hissetme, vazovagal reaksiyonlar
Seyrek: Ateş
Çok seyrek: Titreme (ürperme)
Yaralanma ve zehirlenme
Bilinmiyor: İyodizm
İNTRAVASKÜLER KULLANIM (intraarteriyel ve intravenöz)
Lütfen, ilkönce “Genel” başlığı altında yer alan bölümü okuyunuz. Aşağıda sadece non-
iyonik monomerik kontrast maddelerin intravasküler kullanımı sırasında görülen
istenmeyen etkiler sıklıkları ile tanımlanmaktadır.
Özellikle intraarteriyel kullanımda görülen istenmeyen etkilerin niteliği, enjeksiyon yerine ve
uygulanan doza bağlıdır. Kontrast maddenin belirli bir organda yüksek konsantrasyona
ulaştığı selektif arteriyografi ve diğer uygulamalar, o organda komplikasyonlara neden
olabilir.
Kan ve lenfatik sistem hastalıkları
Bilinmiyor: Trombositopeni
Endokrin hastalıkları
Bilinmiyor: Tirotoksikoz, geçici hipotiroidizm
Psikiyatrik hastalıklar
Bilinmiyor: Konfüzyon, ajitasyon, huzursuzluk, anksiyete
Sinir sistemi hastalıkları
Seyrek: Baş dönmesi, parezi, fotofobi, uykusuzluk
Çok seyrek: Nöbetler, bilinç bozuklukları, serebrovasküler olay, stupor, duyusal
bozukluklar (hipoestezi dahil), parestezi, tremor
Bilinmiyor: Geçici motor fonksiyon bozuklukları (konuşma bozuklukları, afazi,
dizartri dahil), kontrast maddeye bağlı geçici ensefalopati (geçici hafıza
kayıpları, dezoryantasyon, koma, retrograd amnezi, hemiparezi ve
beyinde ödem dahil)
Göz hastalıkları
Seyrek: Görmede bozukluk (diplopi ve bulanık görme dahil)
Bilinmiyor: Geçici kortikal körlük
Kulak ve iç kulak hastalıkları
Bilinmiyor: Geçici işitme kaybı
Kardiyak hastalıklar
Seyrek: Aritmi (bradikardi ve taşikardi dahil)
Çok seyrek: Miyokard enfarktüsü, göğüste ağrı
Bilinmiyor: Şiddetli kardiyak komplikasyonlar (kardiyak arrest, kardiyorespiratuvar
arrest dahil), kardiyak yetmezlik, koroner arter spazmı, siyanoz
Vasküler hastalıklar
Çok seyrek: Flushing
14Bilinmiyor: Şok, arteriyel spazm, , tromboflebit ve venöz tromboz
Solunum, göğüs bozuklukları ve mediastinal hastalıkları
Yaygın Solunum hızında geçici değişiklikler, respiratuvar distres
Seyrek: Öksürük, respiratuvar arest
Çok seyrek: Dispne
Bilinmiyor: Şiddetli respiratuvar belirti ve semptomlar, pulmoner ödem, akut
respiratuvar distres sendromu, bronkospazm, laringospazm, apne,
aspirasyon astım atağı
Deri ve derialtı doku hastalıkları
Seyrek: Döküntü, prurit, ürtiker
Bilinmiyor: Büllöz dermatit, Stevens-Johnson Sendromu, toksik epidermal
nekroliz, akut jeneralize ekzantematöz putsulozis, eozinofili ile birlikte
ilaç döküntüsü ve sistemik semptomlar, psöriyazisde alevlenme, eritem,
ilaç erupsiyonu, ciltte eksfoliyasyon
Gastrointestinal hastalıklar
Seyrek: Diyare,
Bilinmiyor: Pankreatitte alevlenme
Kas-iskelet bozukluklar ve bağ doku hastalıkları
Bilinmiyor: Artralji, kaslarda zayıflık, muskuloskeletal spazm, sırtta ağrı
Böbrek ve idrar hastalıkları
Yaygın olmayan Akut böbrek hasarı
Bilinmiyor kan kreatininde yükselme
Genel bozukluklar ve uygulama bölgesine ilişkin hastalıklar
Yaygın olmayan: Ağrı ve rahatsızlık
Seyrek: Astenik durumlar (kırıklık, yorgunluk dahil)
Bilinmiyor: Ekstravazasyon dahil uygulama bölgesi reaksiyonları
Yaralanma ve zehirlenme
Bilinmiyor: İyodizm
İNTRATEKAL KULLANIM
Lütfen, ilkönce “Genel” başlığı altında yer alan bölümü okuyunuz. Aşağıda sadece non-
iyonik monomerik kontrast maddelerin intratekal kullanımı sırasında görülen istenmeyen
etkiler sıklıkları ile tanımlanmaktadır.
İntratekal kullanımdan sonraki istenmeyen etkiler gecikmiş olarak ortaya çıkabilir ve tetkikten
birkaç saat ve hatta günler sonra devam edebilir. Bunların sıklığı sadece lomber ponksiyonun
uygulandığı durumdakiler ile benzerdir. Baş ağrısı, bulantı, kusma veya baş dönmesi büyük
ölçüde ponksiyon yerindeki sızıntı sonucu subaraknoid boşlukta meydana gelen basınç
kaybına bağlı olabilir. Basınç kaybını minimize etmek için beyin-omurilik sıvısının aşırı
kaybından kaçınılmalıdır.
Psikiyatrik hastalıklar
Bilinmiyor: Konfüzyon, ajitasyon, anksiyete
15Sinir sistemi hastalıkları
Çok yaygın: Baş ağrısı (şiddetli ve uzun süreli olabilir)
Yaygın olmayan: Aseptik menenjit (kimyasal menenjit dahil)
Seyrek: Nöbet, baş dönmesi
Bilinmiyor: Elektroensefelogram anormallikleri, meninjizm, status epilepticus,
kontrasta bağlı geçici ensefalopati (geçici hafıza kaybı, koma, stupor,
retrograd amnezi, hemiparezi dahil), motor fonksiyon bozuklukları
(konuşma bozuklukları, afazi, dizartri dahil), parestezi, hipoestezi ve
duyusal bozukluklar
Göz hastalıkları
Seyrek: Görmede bozukluk (diplopi ve görmede bulanıklık dahil)
Bilinmiyor: Geçici kortikal körlük, fotofobi
Kulak ve iç kulak hastalıkları
Bilinmiyor: Geçici işitme kaybı
Gastrointestinal hastalıklar
Yaygın: Bulantı, kusma
Kas-iskelet bozukluklar ve bağ doku hastalıkları
Seyrek: Boyun ağrısı, sırt ağrısı
Bilinmiyor: Kas spazmları
Genel bozukluklar ve uygulama bölgesine ilişkin hastalıklar
Seyrek: Ekstremitelerde ağrı
Bilinmiyor: Uygulama bölgesi reaksiyonları
VÜCUT BOŞLUKLARINDA KULLANIM
Lütfen, ilkönce “Genel” başlığı altında yer alan bölümü okuyunuz. Aşağıda sadece non-
iyonik monomerik kontrast maddelerin vücut boşluklarında kullanımı sırasında görülen
istenmeyen etkiler sıklıkları ile tanımlanmaktadır.
Endoskopik Retrograd Kolanjiyo Pankreotografi (ERCP):
Gastrointestinal hastalıklar
Yaygın: Pankreatit, kan amilaz düzeylerinde yükselme
Oral kullanım:
Gastrointestinal hastalıklar
Çok yaygın: Diyare
Yaygın: Bulantı, kusma
Yaygın olmayan: Abdominal ağrı
Histerosalpingografi (HSG):
Gastrointestinal hastalıklar
Çok yaygın: Alt abdominal ağrı
Artrografi:
Kas-iskelet bozukluklar, bağ doku ve kemik hastalıkları
16Bilinmiyor: Artrit
Genel bozukluklar ve uygulama bölgesine ilişkin hastalıklar
Çok yaygın: Ağrı
Herniografi:
Genel bozukluklar ve uygulama bölgesine ilişkin hastalıklar
Bilinmiyor: İşlem sonrası ağrı
Seçilmiş advers etkilerin açıklaması:
Kontrastı arttırılmış koroner-, serebral-, renal- ve periferik arter anjiyografileri ile bağlantılı
tromboembolik komplikasyonlar bildirilmiştir. Kontrast madde bu komplikasyonlara katkıda
bulunmuş olabilir (bkz. Bölüm 4.4).
Kontrastı arttırılmış koroner anjiyografi sırasında veya sonrasında, akut miyokard infarktüsü
dahil kardiyak komplikasyonlar bildirilmiştir. Yaşlı hastalar veya şiddetli koroner arter
hastalığı, stabil olmayan anjina pektorisi ve sol ventrikül disfonksiyonu olanlarda risk daha
fazladır (bkz. Bölüm 4.4).
Çok seyrek durumlarda, kontrast madde kan-beyin bariyerini geçerek kontrast maddenin
serebral korteks tarafından alınmasına yol açabilir. Bu durum, nörolojik reaksiyonlara sebep
olabilir. Bu reaksiyonlar arasında, konvülziyonlar, geçici motor veya duyusal bozukluklar,
geçici konfüzyon, geçici hafıza kaybı ve ensefalopati olabilir (bkz. Bölüm 4.4).
Anaflaktoid reaksiyon ve anaflaktik şok, aşırı bir hipotansiyona ve hipoksik ensefalopati gibi
hipotansiyonla ilişkili belirti ve bulgulara, renal ve hepatik yetmezliğe neden olabilir (bkz.
Bölüm 4.4).
Çeşitli vakalarda; kontrast maddenin ekstravazasyonu lokal ağrı ve ödeme neden olmuşturr.
Bu durum genellikle sekel bırakmadan düzelmiştir. İnflamasyon, doku nekrozu ve
kompartman sendromu ortaya çıkmıştır (bkz.Bölüm 4.4).
Özel popülasyonlara ilişkin ek bilgiler:
Pediyatrik hastalar:
Prematüre infantlar, yenidoğanlar ve diğer çocuklarda, iyotlu kontrast madde uygulanmasını
takiben geçici hipotiroidizm bildirilmiştir. Prematüre infantlar, iyot etkisine özellikle
duyarlıdır. Anne sütü alan prematüre bir infantta geçici hipotiroidizm bildirilmiştir. Emziren
anne tekrarlanan şekilde OMNIPAQUE’a maruz kalmıştır (bkz. Bölüm 4.4).
Özellikle infantlarda ve küçük çocuklarda, kontrast madde uygulanması öncesinde ve
sonrasında yeterli hidrasyon mutlaka sağlanmalıdır. Nefrotoksik ilaçların kullanımı
ertelenmelidir. İnfantlarda yaşa bağlı olarak glomeruler filtrasyon hızının daha düşük olması,
kontrast maddelerin atılımının gecikmesine yol açabilir.
Şüpheli advers reaksiyonların raporlanması
17Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
OMNIPAQUE ile ilgili klinik öncesi veriler güvenlilik sınırının yüksek olduğunu
göstermektedir ve rutin intravasküler kullanım için sabit bir üst doz seviyesi belirlenmemiştir.
Hasta belirli bir süre zarfında kg vücut ağırlığı başına 2000 mg I’ı aşan miktarlar almadıkça,
renal fonksiyonları normal hastalarda semptomatik doz aşımı görülmesi muhtemel değildir.
Kontrast maddenin yüksek dozlarının renal tolerabilitesi için işlemin süresi önemlidir (t ∼2
1/2
saat). Çocuklardaki kompleks anjiyografik uygulamalardan sonra, özellikle de yüksek
konsantrasyonda kontrast maddenin çoklu dozlarının uygulandığı durumlarda, kaza ile doz
aşımı görülme ihtimali yüksektir
Doz aşımı görüldüğü hallerde, meydana gelen su veya elektrolit dengesizlikleri
düzeltilmelidir. Böbrek fonksiyonları en azından izleyen 3 gün süre ile gözlenmelidir.
Gerekirse, hastanın vücut sisteminden fazla kontrast maddeyi uzaklaştırmak için hemodiyaliz
kullanılabilir. Spesifik bir antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: X- ray kontrast maddesi
ATC kodu: V08AB02
Sağlıklı gönüllülerde intravenöz ioheksol enjeksiyonunu takiben incelenen hemodinamik,
klinik-kimyasal ve koagülasyon parametrelerinin çoğunda enjeksiyon öncesi değerlere göre
kayda değer bir sapma bulunmamıştır. Laboratuvar parametrelerinde gözlenen bazı
değişiklikler çok küçük olup, klinik açıdan önemli bulunmamıştır.
5.2. Farmakokinetik özellikler
Emilim:
İntravenöz yolla uygulanır.
Dağılım:
OMNIPAQUE’ın proteinlere bağlanma oranı çok düşüktür (% 2’den daha az) ve klinik önemi
yoktur. İhmal edilebilir.
Biyotransformasyon:
Vücutta bir değişikliğe uğramaz. Herhangi bir metabolitine rastlanmamıştır.
Eliminasyon:
Normal böbrek fonksiyonuna sahip hastalarda intravenöz yolla enjekte edilen ioheksolün
18%100’e yakını 24 saat içinde böbrekler aracılığı ile değişmeden atılır. Normal böbrek
fonksiyonuna sahip hastalarda eliminasyon yarılanma ömrü yaklaşık 2 saattir.
Doğrusallık/Doğrusal olmayan durum:
İntravenöz olarak uygulanan OMNIPAQUE doğrusal farmakokinetik gösterir.
5.3. Klinik öncesi güvenlilik verileri
Ioheksol’ün farelerde ve sıçanlardaki akut intravenöz toksisitesi çok düşüktür. Hayvan çalışmaları
ioheksolün proteinlere çok düşük oranda bağlandığını ve böbrekler tarafından iyi tolere edildiğini
göstermektedir. Kardiyovasküler toksisite ve nörotoksisite düşüktür. İyonik kontrast maddelere
kıyasla histamin salgılama yeteneği ve antikoagülan aktivitenin daha az olduğu
gösterilmiştir.Deneysel hayvan çalışmalarının bir değerlendirilmesinde, üreme, embriyo veya
fetüsün gelişmesi, gebelik süresi, doğum öncesi ve sonrası gelişmesi açılarından, doğrudan veya
dolaylı zararlı etkiler göstermemiştir.
6. FARMASÖTİK BİLGİLER
6.1. Yardımcı maddelerin listesi
Trometamol
Sodyum kalsiyum edetat
Hidroklorik asit (pH ayarlama)
Enjeksiyonluk su
6.2. Geçimsizlikler
Geçimlilik çalışmaları yapılmadığından, OMNIPAQUE, diğer ilaçlarla karıştırılmamalıdır.
Ayrı bir şırınga kullanılmalıdır.
6.3. Raf ömrü
36 ay
Ürün açıldıktan sonra hemen kullanılmalıdır. Kullanılmayan kısım atılmalıdır.
6.4. Saklamaya yönelik özel uyarılar
25oC’yi geçmeyen oda sıcaklığında ışıktan ve sekonder X-ışınlarından korunarak
saklanmalıdır. Ürün dış ambalajı içinde saklanmalıdır.
6.5. Ambalajın niteliği ve içeriği
Avrupa Farmakopesi Tip I kalitesinde renksiz dayanıklı borosilikat cam şişelerdedir. Birleşik
“flip off /soy at -düz plastik diskli” kapuşon ve Avrupa Farmakopesi Tip I kalitesinde
halobutil lastik tıpa ile kapatılmıştır. Şişe hacimleri 1x50 mL, 1x100 mL ve 1x200 mL’dir.
Polipropilen ambalajlarda, 50 mL, 100 mL, 150 mL, 200 mL ve 500 mL dolum hacmi içeren
ambalajlarda bulunur. Tüm ambalaj büyüklükleri piyasada olmayabilir.
196.6. Beşeri Tıbbi üründen arta kalan maddelerin imhası ve diğer özel önlemler
Tek kullanımlıktır. Kullanılmayan kısım atılmalıdır.
Bütün parenteral ürünlerde olduğu gibi OMNIPAQUE, partikül madde, renk bozulması ve
ambalaj bütünlüğü bakımından kullanım öncesinde göz ile kontrol edilmelidir.
Ürün kullanmadan hemen önce enjektöre çekilmelidir, çünkü koruyucu içermez.
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
“Ambalaj Atıklarının Kontrolü yönetmeliği”ne uygun olarak imha edilmelidir.
Otoenjektör/pompa uygulanması için ek talimatlar:
500 mL büyüklüğündeki ürünler, sadece, bu hacim için uygun bulunan oto enjektör/pompa
yardımı ile uygulanmalıdır. Bu amaçla sadece “bir kez delme işlemi” kullanılmalıdır. Oto
enjektörden hastaya giden hat, her hasta için değiştirilmeli ve sadece tek hasta için
kullanılmalıdır. Her çalışma gününün sonunda, şişede artakalan kontrast madde, tüm bağlantı
tüpleri ve enjektör sisteminin tüm tek kullanımlık parçaları atılmalıdır. Uygun olduğunda
daha küçük hacimli şişeler de kullanılabilir. Oto enjektör/pompa cihazı üreticilerinin konuya
ilişkin talimatlarına uyulmalıdır.
7. RUHSAT SAHİBİ
OPAKİM Tıbbi Ürünler Sanayi ve Ticaret A. Ş.
Tophanelioğlu cad. No. 70/1A
Altunizade 34662 – İstanbul
Tel.: 0216 326 70 42
Faks: 0216 340 16 89
8. RUHSAT NUMARASI(LARI)
Ruhsat No: 97/41.
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 6 / 7 / 1995
Ruhsat yenileme tarihi: 15/02/2006
10. KÜB’ÜN YENİLENME TARİHİ
OMNIPAQUE, GE Healthcare’in tescilli markasıdır.
GE ve GE monogramı General Electric Company tescilli markalarıdır.
20