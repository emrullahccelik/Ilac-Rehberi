KISA ÜRÜN BİLGİSİ
1. BEŞERİ TIBBİ ÜRÜNÜN ADI
JODID 100 mikrogram Tablet
2. KALİTATİF VE KANTİTATİF BİLEŞİM
Etkin madde:
Her bir tablet 100 mikrogram iyodüre eşdeğer 130.8 mikrogram potasyum iyodür içerir.
Yardımcı maddeler :
Laktoz monohidrat 84,00 mg
Yardımcı maddelerin tam listesi için bölüm 6.1’e bakınız.
3. FARMASÖTİK FORM
Tablet
Bölme çizgisi bulunan beyaz yuvarlak EM 33 yazılı tabletler.
Tablet, eşit iki yarım parçaya ayrılabilir.
4. KLİNİK ÖZELLİKLER
4.1 Terapötik endikasyonlar
 Özellikle hamilelik ve laktasyonda, iyot eksikliğinden gelişen guatrın önlenmesinde,
 Tiroid hormon tedavisinin tamamlanmasından sonra veya iyot eksikliğinden dolayı gelişen
guatr için yapılan cerrahi müdahaleden sonra guatrın yeniden büyümesinin önlenmesinde,
 Yeni doğan bebeklerde, çocuklarda ve ergenlerde iyot eksikliğine bağlı gelişen guatrda
endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Her bir hasta için uygun JODİD dozu belirlenirken, beslenmeyle ilişkili iyot desteğindeki bireysel
ve bölgesel değişiklikler göz önüne alınmalıdır. Bu, özellikle yeni doğan bebeklerde ve 4 yaşın
altındaki çocuklarda önem taşır. Aşağıdaki öneriler kılavuz şeklinde kabul edilebilir:
İyodür eksikliğinde guatrın önlenmesi:
Bebekler ve çocuklarda:
50-100 mikrogram iyodür/gün
Ergenler:
100-200 mikrogram iyodür/gün
Hamilelik ve laktasyonda:
100-200 mikrogram iyodür/gün
1İyodür eksikliğinden dolayı gelişen guatr için yapılan tiroid hormon tedavisinin
tamamlanmasından sonra veya iyot eksikliğinden gelişen guatr için yapılan cerrahi müdahaleden
sonra tekrar guatr gelişmesinin önlenmesi:
100-200 mikrogram iyodür/gün
İyodür eksikliğinden gelişen guatrın tedavisi:
Yeni doğan bebeklerde ve çocuklarda:
100-200 mikrogram iyodür/gün
Ergenler:
200 mikrogram iyodür/gün
Uygulama şekli:
Günlük dozlar tek seferde uygulanabilir.
İlaç yemeklerden sonra, yarım bardak su gibi, yeterli miktarda sıvı ile birlikte alınmalıdır.
JODİD tabletlerinin profilaktik uygulamalarına genellikle yıllarca, bazen de ömür boyunca devam
edilmesi gerekmektedir.
Özel popülasyonlara ilişkin ek bilgiler :
Böbrek/Karaciğer yetmezliği:
Böbrek/Karaciğer yetmezliği olan hastalarda özel bir doz ayarlaması gerekliliğini gösteren bir veri
yoktur.
Pediyatrik popülasyon:
Bebeklere doz, günün ilk öğününden sonra tek seferde verilir. Yeni doğan bebeklerde iyot
eksikliğinden gelişen guatrın tedavisi için 2 ile 4 haftalık bir tedavi süreci genellikle yeterli
olmaktadır. Tabletler, verilmeden hemen önce su içerisinde ezilir ve oluşan süspansiyon bir miktar
sıvı ile birlikte verilir. Her defasında taze hazırlanmalıdır.
Çocuk ve ergenlerde ise genellikle 6 ile 12 aylık veya daha uzun süre tedavi gerekmektedir.
4.3 Kontrendikasyonlar
 Belirgin hipertiroidizm
 150 mikrogram/gün üzerindeki iyodür dozları ile subklinik hipertiroidizm,
 Tiroidin otonom adenomları ve sınırlı veya yaygın tiroid otonomisi,
 Etkin madde veya maddelere ya da yardımcı maddelerden herhangi birine karşı aşırı
duyarlılık.
4.4 Özel kullanım uyarıları ve önlemleri
JODİD’in kullanılmasından önce, hastada hipertiroidi veya nodüler guatr olup olmadığı ya da
hastanın geçmişinde bu hastalıklardan herhangi birisinin var olup olmadığının saptanması çok
önemlidir. 150 mikrogram veya üzerindeki günlük iyot dozları ile hipertiroidizmin
tetiklenebilmesinden dolayı tiroidde yaygın veya sınırlı bir otonomi varlığının dışlanması için
iyodür tedavisinden önce özel tanı yöntemleri uygulanmalıdır.
2Tiroid bezindeki iyot doygunluğu, tanı ve tedavi girişimleri sırasında radyo-iyodürün optimal
düzeyde birikmesini engelleyebilir. Bu tür müdahalelerden önce iyodür kullanımının kesilmesi
önerilmektedir.
Nadir kalıtımsal galaktoz intoleransı, Lapp laktaz yetmezliği ya da glukoz/galaktoz malabsorpsiyon
problemi olan hastaların bu ilacı kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Antitiroid tıbbi ürünler, iyodürün tiroid bezi içerisinde organik bağlar yapmasını engeller ve
guatrojenik etki gösterebilir.
Tiroid içerisine iyodür alımı, aynı “tuzak” (trapping) mekanizmasına sahip maddeler tarafından
(iyodürün tiroid bezi hücrelerine aktif transportunu bloke eden perklorat gibi) ve tiyosiyanat (5
mg/dl´nin üzerindeki konsantrasyonlarda) gibi taşınmayan maddeler tarafından yarışmalı olarak
inhibe edilir.
Tiroid içerisine iyot alımı ve iyot döngüsü, TSH (Tirotropin, Tiroid Stimüle edici Hormon)
tarafından uyarılır.
Tiroid bezinden hormon salınımını bloke eden yüksek doz iyodür ve lityum ile eş zamanlı tedavi,
guatr ve hipotiroidizm gelişmesini kolaylaştırabilir.
Özel popülasyonlara ilişkin ek bilgiler:
Özel popülasyonlara ilişkin olarak herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin olarak herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi:A
Çocuk doğurma potansiyeli bulunan kadınlar/Doğum kontrolü (Kontrasepsiyon)
. JODİD gebelik döneminde kullanılabilir. (Bkz: Bölüm 4.1). Terapötik doz seviyesinde doğum
kontrolü gerekli değildir (Bkz.bölüm 4.2). Hayvanlar üzerinde yapılan çalışmalar herhangi bir
teratojenik etki göstermemiştir
Gebelik dönemi
İyodür plasentayı geçer (Bkz. Bölüm 4.1). Fetüsun tiroid bezinin yüksek iyodür düzeyine duyarlı
olmasından dolayı gebelik sırasında çok yüksek iyodür dozlarından (mg düzeyinde) kaçınılmalıdır.
Laktasyon dönemi
İyodür anne sütüne geçmektedir (Bkz. Bölüm 4.1).
Eş zamanlı kullanılan besin desteklerindeki iyot içeriği göz önüne alınmalıdır. Emzirilen bebeklerde
desteğe ihtiyaç yoktur. Yeni doğan bebeklerde tiroid bezinin yüksek iyodür düzeyine duyarlı
olmasından dolayı laktasyon sırasında çok yüksek iyodür dozlarından (mg düzeyinde)
kaçınılmalıdır. İstisna olarak nükleer kazalardan sonra yüksek doz kullanılabilir.
Üreme yeteneği/Fertilite
Sınırlı klinik öncesi güvenlilik verileri terapötik doz seviyesinin ne erkeklerin ne de kadınların
3fertilitesine herhangi bir zarar verdiğini göstermemiştir. Çok yüksek dozlar, hayvanlarda potasyum
iyodür tarafından indüklenen hipertiroide ilişkin etkilere neden olmuştur.
4.7 Araç ve makine kullanma üzerindeki etkiler
JODİD tedavisi sırasında araç ve makine kullanma yeteneği veya dikkat gerektiren işlerde çalışma
üzerine hiçbir etki görülmemiştir veya ihmal edilebilir düzeyde görülmüştür.
4.8 İstenmeyen etkiler
Eğer tiroid bezinde büyük otonom alanları varsa, 150 mikrogramın üzerindeki günlük dozlardan
sonra hipertiroidizm ortaya çıkabilir.
Otoimmün tiroid hastalığına yatkınlığı bulunan kişilerde TPO antikorları gelişebilir.
4.9 Doz aşımı ve tedavisi
Elementer iyodun (I ) toksik doz aşımı belirtileri mukozalarda renk değişikliği, kusma, karın ağrısı
2
ve ishaldir. Dehidratasyon ve şok gelişebilir. Nadir vakalarda özefagus daralması görülmüştür.
Ölüm vakaları sadece 30-250 ml tentürdiyodun içeriğindeki gibi, 0.75 - 6.25 gr I ’ye tekabül eden
2
çok yüksek iyot miktarlarının alınmasından sonra görülmüştür.
Kronik yüksek doz kullanımı, metalik tat, nezle, konjonktivit, gastroenterit ve bronşit ile karakterize
iyodizme, iyododerma büllozum veya tuburozum da dahil olmak üzere eksfoliyatif dermatite ve
anjiyonörotik ödeme yol açabilir.
Çok nadir vakalarda, iyot ile tetiklenen ateş ve akne ile birlikte sialektazi de bildirilmiştir.
Akut doz aşımı gastrik lavaj, su ve elektrolit dengesizliklerinin semptomatik tedavisi ve şok tedavisi
ile tedavi edilmelidir.
Potasyum iyodürün kronik doz aşımında iyodür tedavisinin bırakılması endikedir. İyodürle
indüklenen hipotiroidizmde iyodür tedavisinin bırakılması ve tiroid hormonları ile tedavi endikedir.
İyodür ile indüklenen hipertiroidizm ise antitiroid tıbbi ürünlerle ve çok ağır vakalarda da yoğun
bakım, plazmaferez ve tiroidektomi ile tedavi edilmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Tiroid tedavisi, iyot tedavisi.
ATC kodu: H03CA
Tiroid hormonlarının endojen sentezi ve normal tiroid fonksiyonu ve morfolojisi için yeterli bir
iyodür desteği gereklidir. İyodür desteğinin yetersiz olması, endemik guatra ve bazı uç vakalarda da
doğuştan kretenizme yol açabilen potansiyel bir hastalık sebebidir.
İyodürün tiroid foliküllerindeki epiteloid hücrelere elektrokimyasal olarak alınmasının ardından
(iyodinasyon), iyodürün peroksidaz enzimi ve yardımcı substrat olarak da H O ile oksidasyon
2 2
tetiklenir bu süreç esnasında tiroglobulinin tirozin kalıntıları aromatik halkanın 3. pozisyonunda ve
kısmen de 5. pozisyonunda iyotlanır (iyodizasyon).
İyotlanmış tirozin kalıntılarının, oksidatif kondensasyonu ile ana ürünleri tiroksin (T ) ve tri-
4
iyodotironin (T ) olan tironin kompleksleri oluşur. Tiroid hormonları ekzositoz sonucu tiroid
3
foliküllerindeki kolloid içerisinde tironin-tiroglobulin kompleksi şeklinde saklanır.
4İyot eksikliğini yerine koymak için fizyolojik iyodür miktarları (yaklaşık 300 mikrograma kadar)
kullanılır; bunlar, iyot eksikliğine bağlı guatrın gelişimini önler, yeni doğan bebeklerdeki,
çocuklardaki ve ergenlerdeki tiroid boyutunu normale indirir ve aynı zamanda bozulmuş bazı
biyokimyasal parametreleri (T /T oranı, TSH seviyesi) dengeler.
3 4
Farmakolojik olarak aktif iyodür dozları (1 mg/gün´den daha yüksek) aşağıdaki etkileri gösterebilir:
a) Wolff-Chaikoff etkisi: İyodür fazlası, intratiroidal iyodür organifikasyonunu inhibe eder. İyodür
fazlalığının uzun süre devam etmesi, iyodür alımını (uptake) azaltır. Patolojik durumlar altında
Wolff-Chaikoff etkisinin devam etmesi ise hipotiroidizm ve guatr gelişimine yol açabilir.
b) İntratiroidal iyot döngüsünün ve kolloidal proteolizin azalması, hormon salınımında bir azalma
ile sonuçlanır. Bu etki özellikle hipertiroidizmde ve otoimmün tiroid hastalıklarında belirgin olup
tiroid perfüzyonunda düşüş ve organın boyut ve sertliğinde azalma ile ilişkilidir.
5.2 Farmakokinetik özellikler
Genel özellikler
Emilim:
Oral uygulama sonrasında, inorganik iyodür ince bağırsaklardan neredeyse tamamen emilir.
Dağılım :
Sağlıklı bir insandaki ortalama dağılım hacmi yaklaşık 23 litredir (vücut ağırlığının %38´i).
İnorganik iyodürün serumdaki düzeyi normalde 0.1 - 0.5 mikrogram/dl arasında değişir. İyodür
tiroid bezinin yanısıra ve tükürük bezleri, meme bezleri ve mide gibi diğer dokularda birikir.
Tükürük, mide asidi ve anne sütündeki iyot konsantrasyonu plazmadakinden yaklaşık 30 kat daha
yüksektir.
Eliminasyon :
Genellikle mikrogram/gr kreatinin cinsinden ölçülen idrarda iyot atılımı, iyot desteğinin bir
göstergesi olarak kabul edilir ve normalde, besinle alınan günlük iyot miktarı ile korelasyon
gösterir.
Doğrusallık /Doğrusal Olmayan Durum:
İyodür doğrusal farmakokinetik gösterir.
5.3 Klinik öncesi güvenlilik verileri
Tek doz / tekrarlanan doz toksisitesi:
Tek doz ve tekrarlanan doz toksisite çalışmalarında, bugüne kadar bilinmeyen herhangi bir
istenmeyen etkinin insanlarda gelişebileceğine dair hiçbir bulgu görülmemiştir.
Üreme toksisitesi :
Hayvanlar üzerinde yapılan araştırmalarda herhangi bir teratojenik etki gözlenmemiştir. İyodür
plasentadan geçer ve yüksek dozlarda fetüste hipotiroidizm ve guatra sebep olabilir. İyodür, anne
sütüne geçer ve anne sütünde yoğunlaşır. Terapötik dozlar, fetusa veya yeni doğan bebeklere zarar
vermez.
Mutajenite ve kanserojenite :
Karsinojenik potansiyel üzerine yapılmış yaşam süresi çalışmaları bulunmamaktadır. Mutajenite ile
ilgili in-vitro çalışmalar negatif sonuçlar vermiştir.
56. FARMASÖTİK ÖZELLİKLER
6.1 Yardımcı maddelerin listesi
Magnezyum stearat
Selüloz, mikrokristal
Silika, kolloidal anhidröz
Mısır nişastası
Selüloz, toz
Laktoz monohidrat
6.2 Geçimsizlikler
Geçerli değil.
6.3 Raf ömrü
36 ay
6.4 Saklamaya yönelik özel tedbirler
30ºC´nin altındaki oda sıcaklığında, ışıktan korumak için blisteri, kutusunun içerisinde saklayınız.
6.5 Ambalajın niteliği ve içeriği
PVC /Alu blister.
50 ve 100 tabletlik blister ambalajlarda.
6.6 Beşeri tıbbi üründen arta kalan maddelerin imhası ve özel önlemler
Tüm kullanılmayan ürün veya atık maddeler, “Tıbbi Atıkların Kontrolü Yönetmeliği” ve “Ambalaj
ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Merck İlaç Ecza ve Kimya Tic. A.Ş.
Kayışdağı cad. Kar Plaza, Kat: 7
34752 İçerenköy / İstanbul
Tel: 0 216- 578 66 00
Fax: 0 216 -578 66 99
e-mail : bilgi@merckgroup.com
8. RUHSAT NUMARASI
135/30
9. İLK RUHSAT TARİHİ
28.12.2012
10. KÜB’ÜN YENİLENME TARİHİ
6