KISA ÜRÜN BİLGİSİ
1. BEŞERİ TIBBİ ÜRÜNÜN ADI
DUODERM %16,7 + %16,7 deri çözeltisi
2. KALİTATİF VE KANTİTATİF BİLEŞİM
Etkin maddeler:
1 g çözelti içerisinde:
Salisilik asit 0,167 g (%16,7)
Laktik asit 0,167 g (%16,7)
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Çözelti
Eter kokulu, renksiz, homojen çözelti.
4. KLİNİK ÖZELLİKLER
4.1. Terapötik Endikasyonlar
DUODERM, siğil (verruka) ve nasır (kallus, klavus) tedavisinde kullanılır.
4.2. Pozoloji ve uygulama şekli
Pozoloji / uygulama sıklığı ve süresi:
DUODERM günde 1 kez, tercihen akşamları uygulanır.
Tedavi süresi siğilin/nasırın boyutuna ve direncine göre değişir. Dirençli lezyonların
kaybolması 12 haftayı bulabilir.
Siğil/nasır tamamen yok oluncaya kadar tedaviye devam edilmelidir. Eğer 12 haftadan sonra
iyileşme görülmezse doktora veya eczacıya danışılmalıdır.
Uygulama şekli:
Etkilenen bölge 2-3 dakika sıcak suda tutulur ve sonrasında hastanın kendisine ait havlu ile
(bulaşma riskini azaltmak için) kurulanır. Sertleşmiş deriyi uzaklaştırmak için siğil veya
nasırın üzeri bir törpü veya ponza taşı ile nazikçe sürtülür. Ürün siğil tedavisinde
kullanılıyorsa bu törpü veya ponza taşı hasta dışında kimse tarafından kullanılmamalıdır.
Kapakta bulunan uygulama fırçası ile lezyonun üzerine birkaç tabaka DUODERM, bir önceki
tabaka tamamen kuruduktan sonra yeni bir tabaka sürülecek şekilde dikkatlice uygulanır.
Sadece etkilenen bölgeye uygulama yapılmasına dikkat edilmelidir. Ayak tabanındaki
siğillerin üzeri, virüsün yayılmasını önlemek amacıyla uygulama sonrası yapışkan bant ile
örtülmeli ve 24 saat süre ile uygulama bölgesinde kalmalıdır.
Bu işlemler her gün tekrarlanır. Her defasında bir önceki uygulamadan kalan tabaka
uzaklaştırılmalıdır.
1 / 6Özel popülasyonlara ilişkin ek bilgiler:
Böbrek/Karaciğer yetmezliği:
Böbrek / karaciğer yetmezliğinde DUODERM'in etkinliği ve güvenilirliğine ilişkin bir veri
bulunmamaktadır.
Pediyatrik popülasyon:
DUODERM, 12 yaşından küçük çocuklarda bir yetişkinin yardımıyla kullanılabilir.
2 yaşından küçük çocuklarda kullanılmamalıdır.
Geriyatrik popülasyon:
DUODERM’in yaşlılarda uygulanması erişkinlerde olduğu gibidir.
4.3. Kontrendikasyonlar
Salisilik asite, laktik asite veya DUODERM’in içeriğindeki maddelerden herhangi birine aşırı
duyarlılığı olduğu bilinen bireylerde kullanılmamalıdır.
Yüz bölgesinde, intertriginöz alanlarda ve anogenital bölgelerde kullanılmamalıdır.
Diyabetiklerde ve periferik dolaşım bozukluğu olan bireylerde kullanılmamalıdır.
Benler, doğum lekeleri, kıllı siğiller üzerine uygulanmamalıdır.
Ekstremitelerde uyuşma ve zayıflık durumlarında (sinirlerde meydana gelen hasar sonucu)
kullanılmamalıdır.
4.4. Özel kullanım uyarıları ve önlemleri
Sadece haricen kullanım içindir.
Gözler ve mukoz membranlarla temasından sakınılmalıdır.
Yanlışlıkla yutulması veya göze sıçraması halinde, acilen tıbbi yardım alınmalıdır.
DUODERM çevredeki normal deriye olası iritasyonu önlemek için sadece nasır/siğil üzerine
dikkatlice uygulanmalıdır. Eğer sağlıklı deriye temas ederse, bir kağıt mendil ile silinmeli,
gerekirse ilgili bölge yıkanmalıdır.
Salisilik asit tahriş edici bir madde olup, dermatite neden olabilir.
Hafif ve geçici iritasyon beklenebilir, ancak daha ciddi veya kalıcı ağrı/iritasyon gelişmesi
durumunda DUODERM tedavisine ara verilmeli veya tamamen bırakılmalıdır.
Geniş alanlara, uzun süre ile uygulandığında salisilat toksisitesi meydana gelebilir.
Çocukların ulaşabileceği yerlerden uzak tutulmalıdır.
DUODERM eter, etanol gibi uçucu çözücüler içermektedir, buharı solunmamalıdır. Buharının
solunması durumunda sersemlik yapabilir. Bu durumda temiz hava alınmalıdır.
DUODERM aşırı yanıcı özellikte olduğundan ateşten uzak tutulmalıdır.
Her kullanımdan sonra kapağı sıkıca kapatılmalıdır.
Uyarı gerektiren herhangi bir yardımcı madde içermemektedir.
4.5. Diğer tıbbi ürünler ile etkileşimler ve diğer etkileşim şekilleri
Bilinen bir etkileşimi yoktur.
2 / 6Özel popülasyonlara ilişkin ek bilgiler
Bu konuda yapılmış bir çalışma bulunmamaktadır.
Pediyatrik popülasyon
Bu konuda yapılmış bir çalışma bulunmamaktadır.
4.6. Gebelik ve Laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Topikal olarak uygulanan salisilik asitin ve laktik asitin, çocuk doğurma potansiyeli bulunan
kadınlar ve doğum kontrolü üzerinde etkisini gösteren bir veri bulunmamaktadır.
Gebelik dönemi
Salisilik asit ve laktik asitin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
DUODERM, gerekli olmadıkça gebelik döneminde kullanılmamalıdır.
Laktasyon dönemi
Salisilik asit ve laktik asitin insan sütüyle atılıp atılmadığı bilinmemektedir. Salisilik asit ve
laktik asitin süt ile atılımı hayvanlar üzerinde araştırılmamıştır.
Emzirmenin durdurulup durdurulmayacağına ya da DUODERM tedavisinin durdurulup
durdurulmayacağına / tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve DUODERM tedavisinin emziren anne açısından
faydası dikkate alınmalıdır.
Üreme yeteneği / Fertilite
DUODERM'in üreme yeteneği üzerine bilinen bir etkisi yoktur.
4.7. Araç ve makine kullanımı üzerindeki etkiler
DUODERM'in araç ve makine kullanımı üzerine bilinen bir etkisi yoktur.
4.8. İstenmeyen etkiler
Aşağıdaki sıklık grupları kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor)
Deri ve deri altı doku hastalıkları
Seyrek: İritasyon, dermatit, geçici lekelenme.
3 / 6Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
DUODERM'in aşırı kullanımı ciltte iritasyona neden olabilir. Eğer bu durum gelişirse,
DUODERM daha az miktarlarda veya daha az sıklıkta kullanılmalıdır.
Yanlışlıkla yutulması durumunda, derhal % 2-5’lik sulu sodyum bikarbonat çözeltisi ile
gastrik lavaj yapılmalıdır. Sıvı ve elektrolit dengesi izlenmeli ve gerekli destekleyici ölçümler
sağlanmalıdır. Semptomları; baş ağrısı, mide bulantısı, kusma, diyare ve solunum
depresyonudur.
5. FARMAKOLOJİK ÖZELLİKLER
5.1.Farmakodinamik özellikler
Farmakoterapötik grubu: Siğil ve nasır tedavisinde kullanılan ilaçlar
ATC Kodu: D11AF
Salisilik asit ve laktik asitin esnek kollodyon içerisindeki kombinasyonunun siğil ve nasır
tedavisinde etkin olduğu gösterilmiştir.
Salisilik asit, keratolitik özelliklerinin yanında bakteriyostatik ve fungusidal özelliklere
sahiptir. Hiperkeratotik cilt lezyonlarının topikal tedavisindeki etkinliği, epitelin yavaş ve
ağrısız bir şekilde yıkımını sağlayan hafif keratolitik etkisinden ileri gelmektedir. Siğil
tedavisinde; hafif bir iritan etki siğilde etkin olan virüsü immunulojik stimulasyona veya
yanıta daha yatkın hale getirebilmesinin yanı sıra enfekte hücrelerin mekanik olarak
uzaklaştırılmasını sağlar.
Laktik asit, antiseptik ve kostik özelliklerinin dışında salisilik asitin kuruyan kollodyondan
yararlanımını da arttırmaktadır.
5.2. Farmakokinetik özellikler
Genel özellikler
DUODERM esnek kollodyon içerisinde %16,7 salisilik asit ve %16,7 laktik asit içermektedir.
Salisilik asitin biyoyararlanımı; film tabakası cilt üzerinde kurudukça, ilacın filmde
hapsedilmesine ve salımının engellenmesine bağlı olarak azalır. Laktik asitinsalisilik asitli
kollodyona eklenmesi ile,uçucu olmayan laktik asit filmde kalarak keratolitik ajan olan
salisilik asitin kuruyan kollodyon filmde hapsedilmesi yerinesürekli salımına izin
verir.Böylece,salisilik asitin daha etkin bir şekilde salımı sağlanmış olur.
Salisilik asit veya laktik asitin sınırlı ve küçük alanlara uygulanmasının ardından sistemik
absorbsiyonu beklenmemektedir. Bununla birlikte, topikal uygulama sonrası sistemik
dolaşıma geçebilecek olan salisilik asitin vücutta uğradığı dağılım, metabolizma ve
4 / 6eliminasyon yolakları aşağıda belirtilmiştir. Laktik asitin topikal uygulama sonrasında
dermatofarmakokinetiği üzerine yapılmış bir çalışma ise literatürde bulunmamaktadır.
Emilim: Salisilik asit, deriden hızla absorbe olur.
Dağılım: Kan dolaşımındaki salisilatın %50-80'i plazma proteinlerine bağlanır, geri kalanı
aktif iyonize haldedir. Proteinlere bağlanma konsantrasyon bağımlıdır. Bağlanma
bölgelerinde doygunluk, daha fazla serbest salisilat düzeylerine ve artan toksisiteye neden
olur. Dağılım hacmi 0,1-0,2 L/kg'dır. Asidoz, salisilatların doku penetrasyonunu
arttırdığından dağılım hacmini de yükseltir.
Biyotransformasyon: Düşük dozlarda salisilik asitin yaklaşık %80'i karaciğerde metabolize
olur. Glisin ile konjugasyon sonucunda salisilürik asit oluşurken, glukuronik asit ile
konjugasyon ile açil ve fenolik glukuronidler meydan gelir. Salisilik asitin küçük bir miktarı
da hidroksillenerek gentisik asit’e dönüşür. Yüksek dozlarda, kinetik birinci dereceden
sıfırıncı dereceye kayar.
Eliminasyon: Salisilatlar ana olarak böbreklerden; salisilik asit, salisilürik asit, salisilik
glukuronidleri ve gentisik asit olarak atılır. Atılan metabolitlerin oranı idrarın pH'sına
bağlıdır. İdrarın alkalileştirilmesi, salisilik asit atılımını arttırır.
Tedavi dozlarında, plazma salisilat yarılanma ömrü 2-4,5 saattir. Doz aşımında yarılanma
ömrü 18-36 saati bulmaktadır.
Doğrusallık / doğrusal olmayan durum: Bu konuda yapılmış bir çalışma bulunmamaktadır.
5.3. Klinik öncesi güvenlilik verileri
DUODERM için bu konuda yapılmış bir çalışma yoktur.
6. FARMASÖTİK ÖZELLİKLER
6.1. Yardımcı maddelerin listesi
Piroksilin
Hint yağı
Etanol
Eter
Saf su
6.2. Geçimsizlikler
Bilinen herhangi bir geçimsizliği yoktur.
6.3. Raf ömrü
24 ay.
5 / 66.4. Saklamaya yönelik özel uyarılar
25C’nin altındaki oda sıcaklığında saklanmalıdır.
Çocukların ulaşabileceği yerlerde bulundurulmamalıdır.
Dökülme ve saçılmaları önlemek için şişe dik olarak saklanmalıdır.
Şişenin ağzı açık bırakılmamalı ve her uygulamadan sonra sıkıca kapatılmalıdır.
Aşırı yanıcı özellikte olduğundan, ateşten uzak tutulmalıdır.
6.5. Ambalajın niteliği ve içeriği
Kapağında uygulama fırçası bulunan, 15g'lık cam şişede, Kullanma Talimatı ile birlikte
karton kutuda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ORVA İlaç San. ve Tic. A.Ş.
Atatürk Organize Sanayi Bölgesi / Çiğli / İzmir
8. RUHSAT NUMARASI
181-15
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:14/01/1997
Ruhsat yenileme tarihi:05/12/2012
10. KÜB’ÜN YENİLENME TARİHİ
6 / 6