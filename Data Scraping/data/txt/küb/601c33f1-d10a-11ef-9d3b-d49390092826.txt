KISA ÜRÜN BİLGİSİ
1.BEŞERİ TIBBİ ÜRÜNÜN ADI
KOMPENSAN 340 mg tablet
2. KALİTATİF VE KANTİTATİF BİLEŞİM
Etken madde:
Dihidroksi alüminyum sodyum karbonat……………………………..340 mg
Yardımcı maddeler:
Toz halinde şeker (sükroz)..…………………….625 mg
Yardımcı maddeler için bölüm 6.1’e bakınız.
3. FARMASÖTİK FORM
Çiğneme tableti,
Beyaz
4. KLİNİK ÖZELLİKLER
4.1 Terapötik endikasyonlar
KOMPENSAN, mide yanması ve aside bağlı mide şikayetleri ile mide ve duodenum ülseri
semptomlarının tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi
Yetişkinler ve Adolesanlar için:
Oral yol ile kullanım içindir.
Tabletler iyice emilmeli ya da çiğnenmelidir, bütün olarak yutulmamalıdır.
Pozoloji
2 öğün arasında veya yatmadan önce 1-2 tablet alınmalıdır.
24 saat içinde önerilen dihidroksi alüminyum sodyum karbonat maksimum dozu günde en fazla
2,72 gram (8 tablet)’dır.
Aynı anda 680 mg (2 tabletten fazla) alınmaması önerilmektedir.
Doktor tavsiyesi olmadan 14 günden fazla kullanılmamalıdır. (bkz. Bölüm 4.4.)
Kompensan kullanımı ile diğer ilaçların alımı arasında 2 saat ara verilmesi önerilmektedir.
Tetrasiklin, kinolon ya da sefalosproinler tedavisi boyunca, anti-asit kullanımı
önerilmemektedir. (bkz. Bölüm 4.5)
Uygulama şekli:
Oral yol ile kullanım içindir. Tabletler iyice emilmeli ya da çiğnenmelidir, bütün olarak
yutulmamalıdır, suda çözülmemelidir.
1/7Özel popülasyonlara ilişkin ek bilgiler:
Böbrek yetmezliği:
Renal fonksiyon bozukluğu olan hastalarda KOMPENSAN kullanılmadan önce doktora
danışılmalıdır.
Karaciğer yetmezliği:
Veri mevcut değildir.
Pediyatrik popülasyon:
12 yaşından küçük çocuklarda kullanılmamalıdır.
Geriyatrik popülasyon:
Özel bir uygulama gerekmemektedir.
4.3 Kontrendikasyonlar
KOMPENSAN,
− Dihidroksi alüminyum sodyum karbonata veya KOMPENSAN içeriğinde bulunan
maddelerden herhangi birine karşı aşırı duyarlılığı olanlarda,
− Bozulmuş renal fonksiyonlu hastalarda (kreatin klirensi 30 mL/dak’ın altında olan)
− 12 yaşından küçük çocuklarda,
− Hipofosfatemili hastalarda,
− Konstipasyon ve bilinen kolon daralması olan hastalarda kontrendikedir.
4.4 Özel kullanım uyarıları ve önlemleri
50 yaş üzeri olup ilk kez mide yanması yaşayanlarda ve istemsiz bir şekilde kilo kaybı yaşadığı
fark edilen hastalarda, KOMPENSAN kullanmadan önce bir doktora danışılmalıdır.
Mevcut semptomların devam etmesi, kötüleşmesi ya da yeni semptomların meydana gelmesi
halinde, disfaji (yutmada zorluk), odinofaji (yutkunmada ağrı), katranımsı dışkı, şiddetli kusma,
melena (kanlı dışkılama), tıkanma veya göğüs ağrısı şikayetlerinin yaşanması durumunda, hasta
KOMPENSAN kullanımını bırakmalı ve doktora danışmalıdır.
KOMPENSAN’ın uzun süreli kullanımı, alüminyum seviyelerinin düzenli kontrolünü
gerektirir. Dolayısıyla 40 µg/L aşılmamalıdır.
Kronik renal disfonksiyonu olan hastalarda, KOMPENSAN kullanımı kısa süreli olsa dahi kan
alüminyum seviyeleri kontrol edilmelidir. Hastalar sinir sistemi ve kemiklerdeki alüminyum
seviyelerinin en kısa sürede tespiti için düzenli aralıklarla (her yılda iki kez) muayene
edilmelidirler.
Alüminyumun gastrointestinal geri alımı çocuklarda yetişkinlerden daha yüksektir ve bu
nedenle KOMPENSAN'ın kullanımı 12 yaşın altındaki çocuklarda önerilmemektedir.
Uzun süreli ve tekrarlayan mide rahatsızlıkları, mide veya onikiparmak bağırsağı ülseri gibi
ciddi bir hastalığın belirtileri olabilir. KOMPENSAN ile tedavi, bu nedenle tıbbi bir inceleme
olmaksızın 14 günden fazla sürdürülmemelidir.
2/7Oniki parmak bağırsağı veya ventriküler ülseri olan hastalarda H.pylori testi ve -pozitif ise-
eradikasyon tedavisi göz önünde bulundurulmalıdır.
Uzun süreli yüksek doz alımı ve düşük fosfatlı diyet, özellikle diyaliz hastalarında osteomalazi
riski ile fosfat tükenmesine sebep olabilir.
KOMPENSAN, her dozunda 2,083 mmol (ya da 47,89 mg) sodyum ihtiva eder. Bu durum,
kontrollü sodyum diyetinde olan hastalar için göz önünde bulundurulmalıdır.
KOMPENSAN, 625 mg sükroz içermektedir.
Nadir kalıtımsal fruktoz intoleransı, glikoz-galaktoz malabsorpsiyon veya sükraz-izomaltaz
yetmezliği problemi olan hastaların bu ilacı kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Dihidroksi alüminyum sodyum karbonat içeren mide ilaçlarının, diğer ilaçlarla beraber
alınmaları absorpsiyonda değişikliğe sebep olabilir. Tetrasiklinler ve kinolonlar (örn.
siprofloksasin, norfloksasin, ofloksasin, pefloksasin) ve sefalosporinler için
klinik olarak önemli bir absorpsiyon azalması bildirilmiştir. Bu ilaçlar ve alüminyum iyonları
arasında çözünmeyen bileşiklerin (şelatlar) oluşması nedeniyle %90'a kadar varabilen
absorbsiyon azalması gözlenmiştir. Bu nedenle antiasitlerin alımı sırasında bu antibiyotiklerle
tedavi önerilmemeli ve gerekirse başka mide asidi inhibe edici ilaçlar alınmalıdır.
Antiretroviral ilaçların biyoyararlanımı (örneğin raltegravir, dolutegravir, elivetagravir gibi
integraz inhibitörleri) metal katyon içeren antiasitler ve besin takviyeleriyle önemli ölçüde
azalır. Bu nedenle KOMPENSAN'ın raltegravir, dolutegravir veya elivetagravir ile birlikte
uygulanması önerilmez.
Geniş etkileşim aralığı nedeniyle, doktor tarafından aksi belirtilmediği sürece anti-asit ilaçlar
ile diğer ilaçların alımı arasında 2 saat ara verilmesi önerilmektedir. Klorokin, allopurinol,
steroidal olmayan antiromatizmaller (örn. diklofenak, asetilsalisilik asit, penisilamin,
naproksen) digoksin, izoniazid, kaptopril, atenolol veya propranolol, dikumarol, levotiroksin,
ketokonazol, gabapentin, H blokerleri, difosfonatlar, demir bileşikleri ve klorpromazin için
2
daha az emilim bozuklukları bulunmuştur.
Levotiroksin içeren ilaçların Kompensan ile birlikte alındığında emilimi bozulduğundan, iki
ilacın en az 2 saat ara verilerek alınması gerekmektedir.
Dihidroksi alüminyum sodyum karbonat kullanımı sırasında asit içeren içeceklerin (meyve
suları, şarap gibi) kullanımından kaçınılmalıdır.
Alüminyum içeren anti-asit ilaçlar ile asit içeren içeceklerin beraber kullanımı bağırsaklardan
alüminyum emilimini artırmaktadır. Efervesan tabletlerin de alüminyum alımını artırabilen
meyve asitleri içerebileceği göz önünde bulundurulmalıdır.
Özel popülasyonlara ilişkin ek bilgiler
Etkileşim çalışması mevcut değildir.
Pediyatrik popülasyon:
Etkileşim çalışması mevcut değildir.
4.6 Gebelik ve laktasyon
3/7Genel Tavsiye
Gebelik kategorisi: B’dir.
Gebelik dönemi
Gebe kadınlarda maruz kalmaya ilişkin uygun ve iyi-kontrollü çalışma mevcut değildir.
KOMPENSAN tablet, gebe kadınlarda tedavinin anneye potansiyel yararının, fetus gelişimi
üzerindeki muhtemel risklere ağır basmadığı sürece kullanılmamalıdır.
Laktasyon dönemi
Az miktarda alüminyum anne sütüne geçer. Dihidroksi alüminyum sodyum karbonat
tedavisinin kesilip kesilmeyeceğinin kararı, tedavinin anne için yararı ve bebek için anne sütü
ile beslenmenin faydaları göz önüne alınarak verilmelidir.
Hamile veya emziren kadınlarda, bu ilacı kullanmadan önce doktora danışılmalıdır.
Üreme yeteneği/Fertilite
Bazı alüminyum tuzları ile yapılan hayvan deneylerinde üreme toksisitesi görülmüştür. (bkz.
Bölüm 5.3). Ancak, alüminyum hidroksit ile yapılmış çalışma bulunmamaktadır.
4.7 Araç ve makine kullanımı üzerindeki etkiler
Araç ve makine kullanma yeteneği üzerine herhangi bir etkisi olması beklenmemektedir.
4.8 İstenmeyen etkiler
Şu terimler ve sıklık dereceleri kullanılmıştır:
Çok yaygın (1/10); yaygın (1/100 ila <1/10); yaygın olmayan (1/1.000 ila <1/100); seyrek
(1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıklar:
Bilinmiyor: Aşırı duyarlılık reaksiyonları (prürit, ürtiker, yüzde ödem, boğazda tıkanma ve
dispne).
Solunum, göğüs bozuklukları ve mediastinal hastalıklar:
Bilinmiyor: Boğaz iritasyonu
Gastrointestinal hastalıklar:
Bilinmiyor: Konstipasyon, diyare, glosodini (yanan ağız sendromu), ağız hipoestezisi, bulantı,
ağızda rahatsızlık hissi, dilde şişlik.
Genel bozukluklar ve ııygulama bölgesine ilişkin hastalıklar
Bilinmiyor: Yanma hissi (ağızda lokal bir yanma hissi görülmesi)
Böbrek yetmezliği ya da uzun süreli yüksek doz kullanımı özellikle sinir ve kemik dokularda
alüminyum birikmesine ve fosfat tükenmesine neden olabilir.
4/7Duyarlı hastalarda nane aroması aşırı duyarlılık reaksiyonlarını (nefes darlığı dahil)
tetikleyebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0800 314 00 08; faks: 0 312 218 35 99).
4.9 Doz aşımı ve tedavisi
Pazara verildikten sonra yapılan analizlerde doz aşımı semptomları tanımlanmamıştır. Literatür
taramalarda, tek akut doz aşımını takiben toksisite beklenmemektedir. Buna rağmen, anti-
asitlerin aşırı yüksek doz alımında metabolik alkaloz semptomları gözlemlenebilir.
5. FARMAKOLOJİK ÖZELLİKLER
Farmakoterapötik grup: Anti-asitler,alüminyum bileşikleri
ATC kodu: A02AB04
5.1 Farmakodinamik özellikler
Dihidroksi alüminyum sodyum karbonat, alüminyum hidroksite benzer şekilde midedeki
hidroklorik asidi nötralize ederek etkisini gösterir.
Alüminyum iyonları astrenjan özelliktedir ve anti-inflamatuvar etkileri vardır. Bu etki, özellikle
gastrik ülserli ve gastrik mukoza inflamasyonu veya iritasyonu olan hastalar için faydalıdır.
5.2 Farmakokinetik özellikler
Emilim:
Midede alüminyum iyonları hidroklorik asit ile etkileştiğinde, çözülebilir alüminyum hidroksit
kompleksi oluşur. Bu kompleksin bir kısmı absorbe olduğundan, plazmadaki alüminyum
konsantrasyonu ve renal alüminyum ekskresyonu geçici olarak yükselir.
Dağılım:
Veri mevcut değildir.
Biyotransformasyon:
Veri mevcut değildir.
Eliminasyon:
Alüminyum iyonları esas olarak böbrekler yoluyla atılır. Buna rağmen, alüminyum iyonlarının
bir kısmı bağırsaklarda karbonat, fosfat ve yağ asitleri ile tuz oluşturarak, feçesle atılır.
Tedavinin bitiminden 3 ya da 4 gün sonra alüminyumun plazmadaki seviyesi normale döner.
Doğrusallık/Doğrusal Olmayan Durum:
Veri mevcut değildir
5/75.3 Klinik öncesi güvenlilik verileri
Akut toksisite
Alüminyum absorbsiyonu düşük olduğundan (yaklaşık %1) ve rölatif hızlı renal eliminasyon
nedeniyle akut toksisite tayin edilememektedir. Dihidroksi alüminyum sodyum karbonat,
sıçanlarda >2000 mg/kg düzeylerindeLD değeri ile düşük akut oral toksisiteye sahiptir.
50
Sıçanlarda 13 haftalık tekrarlanan doz toksisite çalışmasında, 500 mg/kg/güne kadar olan doz
seviyesi toksisite bulgusu göstermemiştir.
Kronik toksisite/Subkronik toksisite
Renal fonksiyon bozukluğu durumunda ve uzun süreli kullanımda, plazma ve/veya dokuda
yüksek alüminyum düzeyleri (ağırlıklı olarak sinir ve kemik dokuda alüminyum birikmesi) ve
de doz aşımı belirtileri oluşabilir.
Diyaliz ensefalopatide intraserebral alüminyum birikmesi gösterilmiştir. Diyaliz hastalarında
alüminyuma bağlı osteomalazi oluşabilir. Ayrıca, diyaliz hastalarında alüminyuma bağlı
mikrositik hipokromik anemi tanımlanmıştır.
Alüminyum içeren antiasitlerin uzun dönem alımı esnasında, düşük absorbsiyona rağmen fosfat
ve kalsiyum dengesinde bozulma meydana gelebilir.
Mutajenik ve tümorijenik potansiyel
Alüminyum hidroksitin hem tümörijenik hem de mutajenik potansiyeline ilişkin çalışmalar
mevcut değildir.
Reprodüktif toksisite
Alüminyum hidroksit ile yapılmış çalışma bulunmamaktadır. Diğer alüminyum bileşikleri ile
yapılan hayvan deneylerinde embriyotoksik ve fetotoksik etkiler (artan emilim oranı, büyüme
geriliği, iskelet kusurları, fetal ve postnatal mortalitede artış ve nöromotor gelişim gecikmesi)
görülmüştür.
6. FARMASÖTİK ÖZELLİKLER
6.1 Yardımcı maddelerin listesi
Kalsiyum karbonat (hafif)
Toz halinde şeker (sükroz)
Jelatin (sığır jelatini, toz)
Nane yağı
Magnezyum stearat
6.2 Geçimsizlikler
Bilinen bir geçimsizlik bulunmamaktadır.
6.3 Raf ömrü
48 ay
6.4 Saklamaya yönelik özel tedbirler
6/730°C altındaki oda sıcaklığında saklayınız.
6.5 Ambalajın niteliği ve içeriği
340 mg dihidroksi alüminyum sodyum karbonat ihtiva eden 20, 24, 40 ve 60 tabletlik kutularda
takdim edilmiştir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
JNTL Turkey Tüketici Sağlığı Ltd. Şti. Beykoz/İstanbul
8.RUHSAT NUMARASI(LARI)
2022/749
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 14.12.2022
Ruhsat yenileme tarihi:
10. KÜB’ ÜN YENİLENME TARİHİ
7/7