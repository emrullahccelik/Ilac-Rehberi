Ali Bülent Baş
KISA ÜRÜN BİLGİSİ
1. Ürünün İsmi
KLİMADYNON® Film Tablet
2. Kalitatif ve Kantitatif Bileşimi
Etkin madde:
Her film tablette 2,8 mg siyah yılankökü (Actaea racemosa) rizomu (özel ekstre BNO 1055)
(5-10:1) kuru ekstresi bulunur.
Yardımcı maddeler:
Laktoz monohidrat (buzağı sütünden elde edilen laktoz) 17.2 mg
Yardımcı maddelerin tam listesi için bölüm 6.1’e bakınız.
3. Farmasötik Form
Film kaplı tablet
Terakota renkli, yuvarlak, bikonvekstir ve pürüzsüz bir yüzeye sahiptir.
4. Klinik Özellikler
4.1 Terapötik Endikasyonlar
Sıcak basması ve aşırı terleme atakları gibi menopoz şikayetlerinin hafifletilmesine yönelik
kullanılan bir bitkisel tıbbi üründür.
4.2 Dozaj ve Uygulama Yöntemi
Pozoloji/uygulama sıklığı ve süresi:
Menopoz çağındaki kadınlar: Günde 2 kez (sabah ve akşam) 1 film tablet kullanılır.
KLİMADYNON® kullanırken şikayetlerinizin devam etmesi halinde lütfen doktorunuza veya
eczacınıza danışınız.
KLİMADYNON®, doktor tavsiyesi olmadan 6 aydan uzun bir süre kullanılmamalıdır.
Pediyatrik popülasyon
KLİMADYNON®’un çocuklarda uygun kullanımı yoktur.
Özel popülasyonlara ilişkin ek bilgiler:
Böbrek rahatsızlığı olan hastalarda doz ayarlaması ile ilgili yeterli veri yoktur.
Karaciğer hasarı öyküsü olan hastalar KLİMADYNON®’u dikkatli kullanmalıdır (bkz. bölüm
4.8 İstenmeyen etkiler).
1Ali Bülent Baş
Uygulama şekli:
Ağızdan alınan tabletler. Bir miktar su ile çiğnemeden yutulmalıdır.
4.3 Kontrendikasyonlar
Etkin madde veya yardımcı maddelerden birine karşı aşırı duyarlılığı olanlar.
4.4 Kullanım İçin Özel Uyarılar ve Önlemler
Karaciğer hasarı öyküsü olan hastalar KLİMADYNON®’u dikkatli kullanmalıdır (bkz. bölüm
4.8 İstenmeyen etkiler), karaciğer fonksiyon testleri yapılmalıdır.
Hastalar; karaciğer hasarını düşündüren belirti ve semptomlar (yorgunluk, iştah kaybı, deri
veya gözde sararma, bulantı ve kusma ile birlikte karnın üst kısmında şiddetli ağrı ya da koyu
renkli idrar) gelişmesi halinde, KLİMADYNON®’u derhal kesmelidir ve doktorlarına
danışmalıdır.
Düzensiz veya tekrar başlayan adet kanamaları ve uzun süren, anlaşılamayan ya da yeni
ortaya çıkan şikâyetler olması halinde doktora danışılmalıdır.
KLİMADYNON® doktor tarafından önerilmediği takdirde östrojenler ile eşzamanlı olarak
kullanılmamalıdır.
Meme kanseri veya hormonlara bağlı diğer tümörler için tedavi görmüş veya görmekte olan
hastalar KLİMADYNON®’u doktorlarına danışmadan kullanmamalıdır. Bkz. bölüm 5.3
‘Klinik öncesi güvenilirlik verileri’
KLİMADYNON® kullanırken semptomların kötüleşmesi halinde bir doktor ya da eczacıya
danışılmalıdır.
Nadir kalıtımsal galaktoz intoleransı, lapp laktoz yetmezliği veya glukoz-galaktoz
malabsorpsiyonu olan hastaların KLİMADYNON®’u kullanmaması gerekir.
4.5 Diğer Tıbbi Ürünler ile Etkileşimler ve Diğer Etkileşim Şekilleri
Diğer ilaçlarla veya tıbbi ürünler ile yapılmış etkileşim çalışması bulunmamaktadır.
4.6 Gebelik ve Laktasyon
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma çağında bulunan kadınlar, tedavi süresince etkin doğum kontrol yöntemlerini
kullanmayı göz önünde bulundurmalıdır.
Gebelik dönemi
KLİMADYNON®’un gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. kısım
2Ali Bülent Baş
5.3). İnsanlara yönelik potansiyel risk bilinmemektedir. KLİMADYNON® gerekli olmadıkça
gebelik döneminde kullanılmamalıdır.
Laktasyon dönemi
Actaea racemosa etanol ekstresinin insan sütüyle atılıp atılmadığı bilinmemektedir. Actaea
racemosa etanol ekstresinin süt ile atılımı hayvanlar üzerinde araştırılmamıştır. Emzirmenin
durdurulup durdurulmayacağına ya da KLİMADYNON® tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve KLİMADYNON® tedavisinin emziren anne açısından
faydası dikkate alınmalıdır.
Üreme yeteneği /Fertilite
Herhangi bir çalışma yapılmamıştır.
4.7 Araç ve Makine Kullanma Yeteneği Üzerindeki Etkiler
Araç ve makine kullanımı üzerindeki etkilere ilişkin bir çalışma yapılmamıştır.
4.8 İstenmeyen Etkiler
İstenmeyen etkiler aşağıdaki sıklık oranları tablosuna göre değerlendirilmektedir:
Çok yaygın ≥1/10
Yaygın ≥1/100 ila <1/10
Yaygın olmayan ≥1/1000 ila <1/100
Seyrek ≥1/10000 ila <1/1000
Çok seyrek <1/10000
Bilinmeyen mevcut verilerden hesaplanamıyor
Actaea racemosa içeren ürünlerin kullanımı ile karaciğer toksisitesi (hepatit, sarılık, karaciğer
fonksiyon testlerinde bozulmalar dahil) meydana gelmiştir.
Deri reaksiyonları (ürtiker, kaşıntı, ekzantem), yüzde ödem, periferik ödem ve gastrointestinal
semptomlar (ör: dispepsi benzeri hastalıklar, diyare) bildirilmiştir.
Bu istenmeyen etkilerin sıklığı, mevcut verilerden belirlenememektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TUFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz Aşımı
Doz aşımı vakası bildirilmemiştir.
3Ali Bülent Baş
Dozaşımı tedavisi:
Doz aşımı halinde, hastalar semptomatik olarak tedavi edilmelidir.
5. Farmakolojik Özellikler
5.1 Farmakodinamik Özellikler
Farmakoterapötik grup: menopoz şikayetlerinin tedavisine yönelik bitkisel ilaç
ATC kodu: G02CX04
Tıbbi ürünün etki mekanizması veya menopoz şikayetlerinin iyileşmesi ile ilgili bileşenleri
bilinmemektedir.
Klinik farmakoloji çalışmaları, menopoza bağlı şikayetlerin (sıcak basması ve aşırı terleme
gibi) Actaea racemosa kökünden yapılan tıbbi ürünler ile tedavi altında iyileşebildiğini
göstermektedir.
5.2 Farmakokinetik Özellikler
Veri mevcut değildir.
5.3 Klinik Öncesi Güvenlilik Verileri
Sıçanlarda 50, 200 ve 100 mg/kg vücut ağırlığı dozunda (İnsan için eşdeğer doz 8,32 ve 161
mg/kg’dır) 28 günlük toksisite çalışması yapılmıştır. Ayrıca düşük dozaj grup etkisi bazı
organ sistemleri (örnek olarak karaciğer ağırlığı gibi) için gözlemlenmiştir. Karaciğer ağırlığı
üzerindeki yüksek dozaj grup etkisi tamamen azaltılamamakla birlikte, 14 günlük iyileşme
sonrası düşük dozaj grup etkisi geri döndürülebilirdir. Elektron mikroskobu çalışmaları ile 10-
1000 mg/ kg vücut ağırlığı dozlarında (İnsan eşdeğer dozları 1,6 – 161 mg/kg’dır.) etanol
ekstresi ile tedavi edilen sıçanların, doza bağlı karaciğer mitokondrilerinin hacminde
(mitokondriyal şişme) ve safra kanalikül yayılmalarında artış göstermiştir.
Sıçanlarda günlük etanol ekstresi uygulaması ile yapılan 28 günlük bir toksisite çalışmasında
NOAEL (advers etki gözlenmeyen en yüksek doz düzeyi) 200 mg/kg vücut ağırlığı olarak
bulunmuştur.
İn vitro ve in vivo farmakolojik çalışmalar ile elde edilen bulgular, Actaea racemosa
ekstrelerinin meme kanserinin latensini ya da gelişimini etkilemediğini göstermektedir.
Ancak, diğer in-vitro çalışmalarda çelişkili sonuçlar elde edilmiştir.
Actaea racemosa ile tedavi edilen (40 mg kök ve rizom eşdeğeri olan izopropanol karayılan
otu ekstresi), tümörü olan, dişi transgenik farelerde, otopside tespit edilebilen metastatik
akciğer tümörü olan farelerin yüzdesi kontrollü diyet yapanlara kıyasla artmıştır. Ancak aynı
deneysel modelde, primer meme tümöründe herhangi bir artış gözlenmemiştir. Meme kanseri
veya hormona bağlı diğer tümörler üzerindeki etkisi tamamen dışlanamaz.
4Ali Bülent Baş
Genotoksisite üzerindeki etkilerin araştırıldığı dört çalışma (in vitro: AMES testi ve timidin
kinaz lokus testi, in vivo: fare lenfoma testi ve programlanmamış DNA sentez testi) hiçbir
genotoksik risk potansiyeline işaret etmemiştir. Çalışmalar kuru etanol ekstresi ile
gerçekleştirilmiştir (5-10:1; etanol %58 H/H).
Karsinojenisite ve üreme toksisitesi üzerinde kesin sonuçlar veren çalışmalar
bulunmamaktadır.
6. Farmasötik Özellikler
6.1 Yardımcı Maddelerin Listesi
Kalsiyum hidrojen fosfat dihidrat
Patates nişastası
Magnezyum stearat
Talk
Titanyum dioksit (E 171)
Sarı demir oksit (E 172)
Kırmızı demir oksit (E 172)
Macrogol 6000
Amonyum metakrilat kopolimer
Sorbik asit
6.2 Geçimsizlikler
Bilinmemektedir.
6.3 Raf Ömrü
48 ay
6.4 Özel Saklama Önlemleri
25ºC’nin altındaki oda sıcaklığında saklayınız
6.5 Ambalajın Yapısı ve İçeriği
Kutuda, PVC/PVDC/Al blisterde 30 ve 60 film tablet
6.6 Kullanılmış Bir Ürünün veya Böyle Bir Üründen Kaynaklanan Atık Maddelerin
İmha Talimatları
Kullanılmış olan ürünler veya atık materyaller “Tıbbi Atıkların Kontrolü Yönetmeli” ve
“Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.
5Ali Bülent Baş
7. Ruhsat Sahibi
Bionorica İlaç Ticaret A.Ş.
Kavacık Mahallesi Ruhi Esmer Sk.
Nart Plaza Apt. No:1/1
34810 Beykoz/İstanbul
Tel: 0216 227 41 45
Faks: 0216 693 15 46
8. Ruhsat Numarası
2015/290
9. İlk Ruhsat Tarihi/Ruhsatın Yenilenme Tarihi
Ruhsat tarihi: 02.04.2015
Son yenileme tarihi:
10. KÜB Yenileme Tarihi
6