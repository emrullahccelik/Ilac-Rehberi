1  
 KULLANMA TALİMATI  
 
CYCLO -PROGYNOVA® 2 mg+2 mg/0,5 mg kaplı tablet  
Ağız yolu ile alınır.  
 
• Etkin madde: Beyaz renkli tabletlerin her biri 2 mg estradiol valerat, açık kahverengi 
tabletlerin her biri 2 mg estradiol valerat ve 0,5 mg norgestrel  içerir.  
• Yardımcı maddeler: Beyaz tabletlerde: Laktoz  monohidrat  (sığır kaynaklı), mısır nişastası, 
povidon 25 , talk, magnezyum stearat, sukroz, povidon 90 , makrogol 6000, kalsiyum 
karbonat,  glikol montanat . 
Açık kahverengi tabletlerde: Laktoz monohidrat (sığır kaynaklı), mısır nişastası, povidon 
25,  talk, magnezyum stearat, sukroz, povidon 90 , makrogol 6000, kalsiyum karbonat, 
gliser ol %85 , titanyum dioksit, ferrik oksit sarı, ferrik oksit kırmızı, glikol montanat.  
 
 
 Bu Kullanma Talimatında:  
 
1. CYCLO -PROGYNOVA nedir ve ne için  kullanılır?  
2. CYCLO -PROGYNOVA’yı kullanmadan önce dikkat edilmesi  gerekenler  
3. CYCLO -PROGYNOVA nasıl  kullanılır?  
4. Olası yan etkiler  nelerdir?  
5. CYCLO -PROGYNOVA’nın  saklanması  
 
Başlıkları yer almaktadır.  
 
1. CYCLO -PROGYNOVA nedir ve ne için  kullanılır?  
• CYCLO -PROGYNOVA ambalajında, her biri 2 mg estradiol valerat içeren 11 beyaz renkli 
tablet; ve her biri 2 mg estradiol valerat ve 0,5 mg norgestrel içeren 10 açık kahverengi 
tablet olmak üzere toplam 21 tablet bulunur. CYCLO -PROGYNOVA, laktoz monohidrat  
(sığır kaynaklı)  içerir.  
• CYCLO -PROGYNOVA östrojen ve progesteron hormonlarını içermektedir. Östrojen ve 
progesteronlar rahim üzerine etkileri ile adet döngüsünün meydana gelmesini  sağlarlar.  
• CYCLO -PROGYNOVA, rahmi alınmamış kadınlarda doğal menopoz ve hormon eksikliği, 
üreme organlarının alınması veya yumurtalık yetmezliğine bağlı östrojen eksikliğinin belirti 
ve bulguları için hormon replasman tedavisi (HRT; kadında eksilen hormonları menopoz 
öncesi dönemdeki seviyeye getirmek amaçlı bir tedavi) sağlar . Ayrıca, kemik erimesinin 
önlenmesi konusunda onaylanmış diğer tıbbi ürünlerin  etkisine  dayanıksızlığı olan veya 
kullanılmaması gereken, kırık oluşma riski yüksek olan kadınlarda menopoz sonrası kemik 
erimesinin önlenmesi için kullanılır. CYCLO - PROGYNOVA düzensiz adet kontrolünde 
ve adet görememe durumlarında kullanılır.  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza  danışınız.  
• Bu ilaç kişisel olarak size reçete edilmiştir, başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  bu ilacı 
kullandığınızı doktorunuza  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun  dışında  
yüksek veya düşük doz kullanmayınız.  
2  
  
2. CYCLO -PROGYNOVA’yı  kullanmadan önce dikkat edilmesi gerekenler 
Tıbbi geçmiş ve düzenli sağlık kontrolleri  
HRT kullanımı, bu ilaca başlamadan veya devam etmeye karar vermeden önce faydalara karşı 
düşünüp tartılması gereken riskler  sunmaktadır . Örneğin,  doktorunuz  risk faktörlerinin bir araya 
gelmesinin veya sadece çok güçlü bir risk faktörünün  neden olduğu tromboz gelişimine dair 
riskinizin yükselip yükselmediğini  kontrol edecektir. Faktörlerin bir arada olması durumunda , 
risk normalde  iki ayrı riskin toplamından daha yüksek  olabilir. Risk çok yüksekse, doktorunuz 
size HRT reçete  etmeyecektir.  
 
Erken menopozdaki (yumurtalıklarla ilgili sorunlar nedeniyle veya ameliyat sonrası) kadınların 
tedavi edilmesi ile ilgili deneyim sınırlıdır. Erken menopozdaysanız, HRT kullanımı nın riskler i 
farklı olabilir. Bunun hakkında doktorunuzla  konuşunuz.  
 
HRT'ye başlamadan (veya devam etmeden) önce, doktorunuz sizin ve ailenizin tıbbi geçmişi 
ile ilgili birkaç soru soracaktır. Doktorunuz, fiziksel muayeneye ve gerekirse meme röntgeni 
ve/veya dahili tetkik yaptırmanıza karar verebilir.  
 
CYCLO -PROGYNOVA kullan maya başladıysanız  düzenli kontroller de yaptırmalısınız (yılda 
en az bir kez). Bu kontroller sırasında doktorunuz CYCLO -PROGYNOVA ile devam eden 
tedavinin yararları ve risklerini sizinle tartışacaktır.  
 
Hipofiz  bezi adenomu  durumunda  yakın  tıbbi gözetim  (prolaktin  hormonu 
düzeylerinin  düzenli  olarak ölçülmesi dahil) gereklidir.  
Doktorunuzun tavsiyesini izleyerek düzenli olarak meme muayenelerine gidiniz . 
CYCLO -PROGYNOVA’yı aşağıdaki durumlarda KULLANMAYINIZ:  
Aşağıdaki durumlardan herhangi bir i geçerli ise CYCLO -PROGYNOVA’yı kullanmayınız. 
Bunlardan herhangi biri size uyuyorsa, CYCLO -PROGYNOVA’yı kullanmadan önce 
doktorunuza danışınız.  
• Meme kanseri iseniz veya önceden meme kanseriniz varsa ya da meme kanseri 
olduğunuzdan  şüpheleniyorsanız;  
• Östrojene bağlı kötü huylu tümörleriniz varsa, ör n. endometrium  tümörünüz varsa , ya 
da böyle bir tümörünüz olduğundan  şüpheleniliyorsa ; 
• Sebebi henüz belirlenemeyen  vajinal kanamanız varsa;  
• Endometriumda anormal büyüme (endometrial  hiperplazi)  varsa ve henüz tedavi 
görmediyseniz;  
• Bacaklarda  (derin ven trombozu) veya akciğerlerde (pulmoner emboli) olduğu gibi bir 
kan damarında kan pıhtılaşması varsa veya hiç  yaşadıysanız;  
• Bir kan pıhtılaşma bozukluğunuz varsa (örneğin, protein C, protein S veya antitrombin 
eksikliği)  veya daha önce olduysa ; 
• Atardamarlarda kalp krizi, felç veya anjini  pektoris  gibi kan pıhtılarının varlığından 
kaynaklanan bir hastalığınız  varsa veya yakın zamanda böyle bir hastalığınız  olduysa;  
• Karaciğer hastalığınız varsa veya hiç yaşadıysanız ve karaciğer fonksiyonunuz  henüz 
düzelmediyse ; 
• Karaciğer tümörünüz varsa veya geçmişte olduysa ; 
• Ailelerde görülen  ‘’porfiri’’ adı verien nadir bir hastalı ğınız  varsa  (kalıtsal hastalık) ; 
• Gebeyseniz veya  emziriyorsanız;  
• Bu ilacın bileşenlerinden herhangi birine (“yardımcı maddeler” bölümünde 
listelenmiştir) alerjiniz  varsa.  
3  
 Bu koşullardan herhangi biri ilacı ilk kullandığınızda başınıza gelirse derhal kullanmayı 
bırakın ve doktorunuza danışınız.  
 
CYCLO -PROGYNOVA’yı aşağıdaki durumlarda DİKKATLİ KULLANINIZ:  
 
CYCLO -PROGYNOVA almadan önce doktorunuzla veya eczacınızla konuşunuz.  
 
Aşağıdaki durumlardan herhangi birine sahipseniz veya geçirdiyseniz, CYCLO - 
PROGYNOVA ile tedavi sırasında bunlar tekrarlayabileceği veya kötüleşebileceği için 
tedaviye başlamadan önce doktorunuz a söylemelisiniz . Bu durumda , daha sık sağlık kontrolü 
için doktorunuzu görme lisiniz . 
 
Eğer:  
• Rahminizde i yi huylu bir büyüme varsa (uterin miyom , ‘’fibroid  olarak da bilinir) ; 
• Endometriyumun rahmin dışında bir yerde , örn. leğen kemiği boşluğunda bulunabileceği  
bir bozukluğa (endometriyozis) sahipseniz, veya endometriyumun  normalden fazla 
büyüdüğü bir hastalık (endometriyal hiperplazi) öykünüz  varsa;  
• Kan pıhtı laşma  riskiniz yüksekse  (“Toplardamar kan pıhtılaşması (tromboz)” bölümüne  
bakınız);  
• Östrojene duyarlı bir tümör geliştirme  riskiniz yüksekse  (örn. anneniz, kız kardeşiniz veya 
büyükannenizde meme kanseri varsa);  
• Yüksek tansiyonunuz varsa;  
• Karaciğer hastalığınız, örn. iyi huylu karaciğer tümörünüz  varsa;  
• Diyabetiniz  varsa;  
• Safra taşınız  varsa;  
• Migreniniz veya şiddetli baş ağrınız varsa;  
• Vücudun birçok bölgesinde oluşabilecek  bir bağışıklık sistemi bozukluğunuz varsa 
(sistemik lupus eritematozus,  SLE);  
• Epilepsiniz (sara) varsa;  
• Astımınız varsa;  
• Kulak zarını ve işitmeyi etkileyen bir hastalığınız varsa  (otoskleroz);  
• Kanınızda yüksek düzeyde  yağ (trigliseridler) varsa;  
• Kalp veya böbrek sorunları nız sonucu  sıvı birikiminiz  varsa;  
• Melazmanız  (cildin belirli bölgelerinde renk değişikliği) varsa, güneş  ve ya ultraviyole 
ışığına  çok fazla maruz  kalmamalısınız;  
• Sydenham koresi  varsa (anormal hareketler içeren  bozukluk);  
• Kalıtsal veya edinilmiş anjiyoödeminiz varsa.  
 
Dolaşım bozuklukları ile ilgili yan etkilerin ortaya çıkma riski özellikle 35 yaş üzeri ve sigara 
içen kadınlarda yüksektir.  
 
CYCLO -PROGYNOVA ile tedaviyi hemen durdurunuz ve acilen doktorunuza 
başvurunuz  
 
Eğer HRT sırasında aşağıdaki durumlardan biri ortaya çıkarsa;  
• “CYCLO -PROGYNOVA’yı aşağıdaki durumlarda KULLANMAYINIZ” bölümünde 
belirtilen hastalıklardan herhangi birini  geçirirseniz  
• Cildin veya gözlerdeki beyaz kısımlar ın sararması  (sarılık). Bu karaciğer hastalığının bir 
belirtisi  olabilir.  
 
4  
 • Solunum güçlüğü ile birlikte yüz, dil ve/veya boğazda şişme ve/veya yutma sorunları veya 
kırmızı kabarcıklar ve şiddetli kaşıntı (ürtiker veya kurdeşen) ile birlikte deri döküntüsü; bu 
semptomlar özellikle anjiyoödemin göstergesidir.  
• Tansiyonunuz da ciddi bir artış varsa  (belirtiler baş ağrısı, yorgunluk ve  baş dönmesini içerir ) 
• İlk kez migren benzeri  bir baş ağrınız  olursa  
• Hamileyseniz  
• Aşağıdaki kan pıhtısı  belirtilerini görürseniz:  
▪ Bacaklarda ağrılı şişlik ve  kızarıklık  
▪ Ani göğüs  ağrısı  
▪ Nefes  darlığı  
 
Daha fazla bilgi için “Toplardamardaki kan pıhtılaşması (tromboz)” bölümüne bakınız.  
CYCLO -PROGYNOVA bir doğum kontrol yöntemi değildir. Son 12 ay içinde adet 
gördüyseniz  veya 50 yaşın dan küçükseniz , gebeliği önlemek için hala bir doğum kontrol 
yöntemi kullanma nız gerekebilir . Tavsiye için doktorunuza danışınız.  
 
CYCLO -PROGYNOVA kullan manın  riskler i nelerdir?  
HRT ve kanser  
• Endometriumun  anormal büyümesi  (endometrium hiperplazi) ve endometri um kanser i 
(rahim duvarı  kanseri)  
 
Sadece östrojen HRT kullanımı, endometriumun anormal büyümesi  (endometriyal hiperplazi) 
ve endometr ium kanser i riskini artırır.  CYCLO -PROGYNOVA ’daki progestojen  bu ek riske 
karşı korur.  
 
HRT almayan sağlam bir rahmi olan, ortalama 1000 kadından 5'i 50 - 65 yaş grubunda  
endometriyal kanser tanısı almaktadır . Sağlam bir rahme sahip olan ve sadece östrojen HRT 
alan 50 -65 yaş  grubundaki  1000 kadın dan 10 ila 60’ına , doz ve tedavi süresine bağlı olarak 
endometriyal kanser (yani 5 ila 55 ek vaka) teşhisi  konu r. 
 
• Düzensiz kanama  
 
CYCLO -PROGYNOVA kullanımı sırasında ayda bir kez kanama meydana gelir  (çekilme 
kanaması denir). Bununla birlikte, eğer bu aylık kanamanın dışında beklenmedik kanamanız 
olursa veya az miktarda kan kaybınız (“lekelenme”) varsa : 
• İlk 6 aydan daha uzun sürer  
• 6 aydan uzun süre  CYCLO -PROGYNOVA kullandıktan sonra başlar  
• CYCLO -PROGYNOVA kullanmayı bırak tıktan  sonra  bile devam eden 
düzensiz kanamanız varsa mümkün olan en kısa sürede doktorunuza  başvurunuz.  
• Meme  kanseri  
Hormon Replesman Tedavisi (HRT) meme kanseri riskinizi arttırabilir. Bu ilave  risk, HRT’yi 
ne kadar süreyle kullandığınıza bağlıdır. Sadece östrojen içeren ürün lerde  meme kanserindeki 
bu risk artışı daha düşük olabilir. Ancak HRT almayı bırakırsanız bu ilave  risk zaman için de 
azalır.  Ek risk, 3 yıllık kullanımdan sonra ortaya çıkar. HRT’yi bıraktıktan sonra ek risk tekrar 
azalır, ancak 5 yıldan uzun süredir kullandıysanız, ek risk  10 yıl veya daha fazla devam edebilir.  
 
 
5  
     Karşılaştırma  
5 yıllık süre içinde HRT kullanmayan yaşları 50 ila -54 arası nda değişen 1000  kadın dan 
ortalama 13 ila 17'sinin meme kanseri olması beklenmektedir.  5 yıl boyunca sadece östrojen 
içeren HRT kullanan 50 yaşındaki 1000 kadından 16 il a 17’sinde meme kanseri gelişmektedir  
(yani 0 ila 3 ek vaka) . 5 yıllık bir süre içinde  östrojen -progestojen kombinasyonu HRT kullanan 
50 yaş ındaki 1000  kadın dan 21’inde meme kanseri gelişmektedir  (bu da 4 ila 8 ek vaka 
demektir).  
On yıllık bir süre içinde, yaşları 50 ile 59 arasında değişen ve HRT kullanmayan 1000 kadından 
ortalama 27'sinde meme kanseri gelişmektedir.  
10 yıl boyunca sadece östrojen içeren HRT kullanan  50 yaşındaki 1000 kadından 34'ünde meme 
kanseri gelişmektedir (yani 7 e k vaka).  
10 yıl boyunca östrojen -progestojen kombinasyonu HRT kullanan  50 yaşındaki 1000 kadından 
48’inde  meme kanseri geliş mektedir  (yani 21 ekstra vaka) . 
 
➢ Göğüslerinizi düzenli olarak inceleyiniz. Aşağıdaki gibi herhangi bir değişiklik fark 
ederseniz doktorunuza  başvurunuz:  
• Çukur veya kırışıklık  oluşumu  
• Meme uçlarında  değişiklik  
• Görünür veya ele gelir yumruların  varlığı.  
 
Size önerildiğinde mamografi tarama programlarına katılmanız tavsiye edilmektedir. 
Mamografi taraması sırasında, bu ilaç meme yoğunluğunu artırabildiği ve bu sebeple 
mamografi sonucunu etkileyebileceği için HRT kullandığınızı hemşire veya sağlık uzmanına 
bildir meniz önemlidir. Meme yoğunluğu artarsa, mamografi tüm nodülleri tespit edemeyebilir.  
 
• Yumurtalık  kanseri  
Yumurtalık kanseri nadirdir - meme kanserinden daha nadir görülür. Tek başına östrojen veya 
kombine östrojen -projestojen içeren HRT kullanımı yumurtalık kanserindeki hafif bir risk artışı 
ile ilişkilendirilmiştir.  
Yumurtalık kanseri riski yaş ile değişkenlik göstermektedir. Örneğin 50 -54 yaş aralığında HRT 
almayan kadınlarda, 5 yıllık süre içerisinde yaklaşık 2000 kadından 2’sin de yumurtalık kanseri 
gelişmektedir . 5 yıl süreyle HRT alan 2000  kadından  yaklaşık 3 ’ünde  yumurtalık kanseri 
gelişmektedir  (örn. yaklaşık 1 ekstra vaka) . 
 
HRT ve kalp ve dolaşıma etkileri  
 
Toplardamarda kan pıhtılaşması (tromboz)  
HRT kullanan kadınlarda, HRT kullanmayan kadınlara kıyasla özellikle tedavinin ilk yılında  
toplardamarda kan pıhtılaşması gelişme riski yaklaşık 1,3 -3 kat daha yüksektir.  
 
Bir kan pıhtısı ciddi olabilir ve eğer akciğerlere giderse göğüs ağrısına, nefesiz kalmaya, 
baygınlığa ve hatta ölüme neden olabilir.  
 
Tromboz riski yaşla ve aşağıdaki durumların varlığında artmaktadır. Aşağıdaki durumlardan 
herhangi biri sizin için geçerliyse doktorunuza söyleyiniz:  
 
 
Eğer;  
 
• Bir ameliyat, yaralanma veya hastalıktan sonra uzun bir süre hareketsiz kaldıysanız 
6  
 (ayrıca Bölüm 3 “Eğer ameliyat olmanız gerekiyorsa” bölümüne  bakınız)  
• Aşırı kilonuz varsa (BMI >30  kg/m2) 
• Pıhtı oluşumunu önlemek için uzun vadede ilaç almanız gerektiği anlamına gelen 
pıhtılaşma bozukluğunuz  varsa  
• Yakın akrabalarınızdan birinin bacaklarında, akciğerlerinde veya başka  organlarında 
kan pıhtılaşması  olduysa  
• Sistemik lupus eritematozus (SLE) hastalığınız  varsa  
• Kanserseniz  
 
Tromboz  belirtilerini  öğrenmek  için, “CYCLO -PROGYNOVA  ile tedaviyi  hemen 
durdurunuz ve acilen doktorunuza başvurunuz” bölümüne  bakınız.  
 
Karşılaştırma  
HRT kullanmayan elli yaşlarındaki kadınlar arasında, 5 yıl boyunca 1000’inden ortalama 4 ila 
7’sinde tromboz olması beklenmektedir.  
5 yıldan uzun bir süredir östrojen -progestojen HRT kullanan elli yaşlarındaki kadınlar arasında, 
bu sayı her 1000 kullanıcı için 9 ila 12 vaka arasında değişmektedir (bu da 5 ek vakayı temsil 
etmektedir).  
 
Kalp bozukluğu (kalp krizi)  
HRT'nin kalp krizini önlemeye yardımcı olduğuna dair bir kanıt yoktur.  
 
Östrojen -progestojen HRT kullanan 60 yaş üstü kadınlarda, HRT kullanıcısı olmayanlara göre 
kalp hastalığı gelişme riski biraz daha yüksektir.  
 
İnme  
HRT kullanıcılarında kullanmayanlara göre inme riski yaklaşık 1,5 kat daha yüksektir. HRT 
kullanımına bağlı ek inme vakalarının sayısı yaşla birlikte artmaktadır.  
 
Karşılaştırma  
HRT kullanmayan elli yaşlarındaki kadınlar arasında, 5 yıllık bir dönemde 1000’inden ortalama 
8'inde inme olması beklenmektedir. HRT kullanan elli yaşlarındaki kadınlar arasında, 5 yılda 
her 1000 kullanıcı için 11 inme vakası beklenmektedir (bu da 3 ek vakayı temsil  etmektedir).  
 
Diğer hastalıklar  
• HRT hafıza kaybını engellemez. 65 yaşından sonra HRT kullanmaya başlayan kadınlarda 
artmış hafıza kaybı riski olduğuna dair bazı kanıtlar vardır. Tavsiye için doktorunuza 
danışınız.  
• Östrojenlerin safra taşı oluşumuna duyarlılığı arttırdığı bilinmektedir. Bazı kadınlar 
östrojen tedavisi sırasında safra kesesi bozukluğu geliştirmeye  yatkındır.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
CYCLO -PROGYNOVA’nın yiyecek ve içecek ile kullanılması  
HRT sırasında aşırı alkol kullanımı CYCLO -PROGYNOVA aktivitesini etkileyebilir. 
Doktorunuz bu konuda size tavsiyede bulunacaktır.  
 
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz veya hamile olabileceğinizi düşünüyorsanız veya bebek sahibi olmayı 
7  
 planlıyorsanız, bu ilacı almadan önce tavsiye için doktorunuza veya eczacınıza danışınız.  
CYCLO -PROGYNOVA sadece menopozdaki kadınların kullanımı içindir. Hamileyseniz, 
CYCLO -PROGYNOVA almayı hemen bırakınız ve doktorunuza başvurunuz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Eğer emziriyorsanız  bu ilacı kullanmadan  önce  doktoruza  veya  eczacınıza  danışınız. 
Eğer emziriyorsanız CYCLO -PROGYNOVA  kullanmamalısınız.  
 
Araç ve makine kullanımı  
CYCLO -PROGYNOVA  kullananların  araç ve makine  kullanımı  üzerine  bir etkisi 
gözlenmemiştir.  
 
CYCLO -PROGYNOVA’nın içeriğinde bulunan yardımcı maddeler hakkında önemli 
bilgiler  
Bu tıbbi ürün laktoz monohidrat (sığır kaynaklı) ve sukroz içermektedir. Eğer daha önceden 
doktorunuz tarafından bazı şekerlere karşı intoleransınız (tahammülsüzlüğünüz) olduğu 
söylenmişse bu tıbbi ürünü almadan önce doktorunuzla temasa geçiniz.  
 
Diğer ilaçlar ile birlikte kullanımı  
Başka herhangi bir ilaç kullanıyorsanız veya yakın zamanda kullandıysanız doktorunuza veya 
eczacınıza söyleyiniz.  Doktorunuz size tavsiyede bulunacaktır.  
 
Bazı ilaçlar CYCLO -PROGYNOVA’ nın etkililiğini düşürerek düzensiz kanamaya yol 
açabilmektedir.  
Bu tıbbi ürünler,  
• Sara hastalığında kullanılan fenitoin, barbitüratlar, primidon, karbamazepin, ve 
muhtemelen okskarbazepin, topiramat,  felbamat  
• Tüberküloz tedavisinde kullanılan bir antibiyotik olan rifampisin,  rifabutin  
• HIV ve Hepatit C Virüsü enfeksiyonları tedavisinde kullanılan proteaz inhibitörleri ve 
nevirapin, efavirenz, ritonavir ve nelfinavir gibi non -nükleosit ters transkriptaz inhibitörleri   
• Sizde Hepatit C varsa ve ombitasvir/paritaprevir/ritonavir ile birlikte  dasabuvir içeren veya 
içermeyen ilaçları ve ayrıca glekaprevir/pibrentasvir içeren ilaçları alıyorsanız bu durum 
etinilestradiol içeren kombine hormonal kontraseptif kullanan kadınlard a karaciğer 
fonksiyon kan testi sonuçlarında artışlara (ALT (alanin aminotransferaz) karaciğer 
enziminde artış) neden olabilir. CYCLO -PROGYNOVA , etinilestradiol yerine estradiol 
içerir. HCV için bu kombinasyon tedavisi ile birlikte CYCLO -PROGYNOVA  kullanımı 
sırasında karaciğer enzimi ALT'da bir artışın meydana gelip gelmeyeceği bilinmemektedir. 
Doktorunuz size tavsiye verecektir.  
• Mantar enfeksiyonlarının tedavisinde kullanılan (griseofulvin, flukonazol, itrakonazol, 
ketokonazol, vorikonazol)  ilaçlar  
• Bakteriyel enfeksiyonların tedavisinde kullanılan (ör n. klaritromisin, eritromisin)  ilaçlar  
• Bazı kalp hastalıkları, yüksek kan basıncı tedavisinde kullanılan (ör n. verapamil, diltiazem)  
ilaçlar  
• Bitkisel bir ilaç olan St. John´s  wort (Hypericum perforatum ) 
• Ağrı kesici, ateş düşürücü  parasetamol  
 • Bazı antibiyotikler (örn. penisilin ve  tetrasiklin)  
8  
 • Greyfurt  suyu  
 
HRT, diğer ilaçların etkisini etkileyebilir. Örneğin:  
• Epilepsi tedavisinde kullanılan bir ilaç (lamotrijin ), HRT ile birlikte kullanıldığında  
epileptik nöbetlerin sıklığını artırabilir.  
 
Eğer CYCLO -PROGYNOVA kullanıyorsanız, ihtiyacınız olan anti -diyabet ilacı (şeker 
hastalığı ilacı), insülin (şeker hastalarında miktarı azalan hormon) ya da oral antikoagulan 
(pıhtılaşmayı önleyen ağızdan alınan ilaç) miktarı değişebilir . 
 
 
Laboratuvar testleri  
HRT kullanımı belirli laboratuvar testlerinin sonuçlarını etkileyebilir. Her zaman doktorunuza 
veya laboratuvar personeline bir hormon replasman tedavisi kullanmakta olduğunuzu 
söyleyiniz.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. CYCLO -PROGYNOVA nasıl  kullanılır?  
 
Uygun kullanım ve doz/uygulama sıklığı için talimatlar:  
Eğer hala adet görüyorsanız, tedaviye adetin beşinci gününde başlayınız. Adet görmüyorsanız 
tedaviye herhangi bir zamanda başlayabilirsiniz.  
 
Tedavinin ilk 11 gününde her gün bir tane beyaz tablet alınız. İzleyen 10 gün boyunca her gün 
bir tane açık kahverengi tablet alınız. Sonraki 7 gün boyunca tablet almayınız.  
 
Tedavinizin ne kadar süreceği doktorunuz tarafından belirlenecektir.  
 
Her kutu 21 günlük tedavi sağlar. Yeni bir kutu CYCLO -PROGYNOVA’ya 7 günlük tabletsiz 
dönemi takiben, bir önceki hafta başladığınız gün  başlamalısınız.  
 
Kanama, genellikle son tablet alındıktan sonraki birkaç gün içinde 7 günlük arada meydana 
gelmektedir.  
Lütfen bu kullanım talimatlarına dikkat edin, aksi takdirde CYCLO -PROGYNOVA’dan 
tamamen  faydalanamazsınız.  
Uygulama yolu ve  metodu:  
CYCLO -PROGYNOVA tabletler bütün halde su ile yutulmalıdır. Tercihen günün aynı 
saatinde alınız.  
 
Değişik yaş grupları:  
Çocuklarda kullanımı: Çocuklarda ve ergenlerde kullanımı yoktur.  
Yaşlılarda kullanımı: Yaşlı hastalarda doz ayarlaması ihtiyacını gösteren herhangi bir veri 
yoktur.  
 
Özel kullanım durumları:  
Karaciğer yetmezliği: Karaciğer yetmezliği olan hastalarda özel olarak denenmemiştir. 
Karaciğer tümörünüz varsa veya geçmişte olduysa CYCLO -PROGYNOVA ’ yı kullanmayın ız. 
9  
 Ciddi karaciğer hastalığı olan kadınlarda kullanılmamalıdır.  
Böbrek yetmezliği: Böbrek yetmezliği olan hastalarda özel olarak denenmemiştir.  
 
Eğer CYCLO -PROGYNOVA’nın etkisinin çok güçlü veya zayıf olduğuna dair bir izleniminiz 
var ise doktorunuz veya eczacınız ile konuşunuz.  
 
Kullanmanız gerekenden daha fazla CYCLO -PROGYNOVA kullandıysanız:  
Aşırı doz bulantı, kusma ve düzensiz kanamaya neden olabilir. Hiçbir özel tedavi gerekli değildir, ancak 
endişelenirseniz doktorunuza danışmalısınız.  
CYCLO -PROGYNOVA’dan kullanmanız gerekenden fazlasını kullanmışsanız bir doktor veya 
eczacı ile konuşunuz.  
 
CYCLO -PROGYNOVA’yı kullanmayı unutursanız:  
Tabletin unutulduğu fark edildiğinde 24 saatten daha az zaman geçmişse hemen alınmalıdır. 
Ardından tableti her zamanki zamanında alınız. Şayet 24 saatten fazla süre geçmiş ise ek tablet 
alınmasına gerek yoktur. Sonrasında bir sonraki tableti her gün aynı zamanda almaya devam 
ediniz. Birkaç tabletin alınması unutulursa kanama  görülebilir.  
 
Unutulan dozları dengelemek için çift doz almayınız.  
 
CYCLO -PROGYNOVA ile tedavi sonlandırıldığındaki oluşabilecek etkiler:  
Herhangi bir bilgi  bulunmamaktadır.  
 
Eğer ameliyat olmanız  gerekiyorsa  
Ameliyat geçirmeniz gerekiyorsa, CYCLO -PROGYNOVA kullandığınızı cerraha bildiriniz. 
Tromboz riskini azaltmak için operasyondan yaklaşık 4 ila 6 hafta önce CYCLO - 
PROGYNOVA alımını durdurmanız gerekebilir (Bölüm 2 “Toplardamar kan pıhtılaşması 
(tromboz)” kı smına bakınız). CYCLO -PROGYNOVA ile tedaviye devam edebilmek için 
doktorunuza danışınız.  
 
Bu ilacın kullanımı hakkında başka sorularınız varsa, doktorunuza veya eczacınıza danışınız.  
 
4. Olası yan etkiler  nelerdir?  
 
Tüm ilaçlar gibi, CYCLO -PROGYNOVA’nın içeriğinde bulunan maddelere duyarlı olan 
kişilerde yan etkiler olabilir.  
Aşağıdakilerden biri olursa, CYCLO -PROGYNOVA’yı kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne 
başvurunuz:  
• Solunum ya da yutkunma güçlüğü, yüzde, ekstremitelerde, gözlerde, dudaklarda ve/veya 
dilde şişme gibi alerjik reaksiyon  belirtileri  
• Döküntü  
• Kaşıntı  
• Ciltte sertliklerin görüldüğü eritema  nodozum  
• Kurdeşen  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin CYCLO - 
PROGYNOVA’ya karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 
10  
 Aşağıdaki  hastalıklar  HRT  kullanıcılarında,  kullanıcı  olmayanlara  göre daha  sık 
bildirilmiştir:  
• Meme  kanseri  
• Rahim duvarının anormal büyümesi veya rahim duvarı kanseri (endometriyal hiperplazi 
veya kanser)  
• Yumurtalık  kanseri  
• Bacaklarda veya akciğerlerde toplardamar kan pıhtısı oluşumu (venöz  tromboembolizm)  
• Kalp  hastalığı  
• İnme  
• 65 yaşından sonra HRT başladığında olası hafıza  kaybı  
 
Bu yan etkiler hakkında daha fazla bilgi için bölüm 2'ye bakınız.  
Hormon replasman tedavisi kullanıcılarında bildirilmiş diğer istenmeyen etkiler aşağıdadır: 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1 inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir. 
Bilinmiyor: Eldeki verilerden tahmin edilemiyor.  
 
Yaygın:  
• Kiloda artış, kiloda  azalma  
• Baş ağrısı  
• Karın  ağrısı  
• Bulantı  
• Döküntü  
• Kaşıntı  
• Lekelenme dahil döl yatağı/vajinal kanama (kanama düzensizlikleri genellikle tedavinin 
sürmesi ile ortadan  kalkar)  
 
Yaygın olmayan:  
• Alerji (Aşırı duyarlılık  reaksiyonu)  
• Depresif duygu  durumu  
• Ödem  
• Baş dönmesi  
• Görme  bozuklukları  
• Hazımsızlık  
• Çarpıntı  
• Bacak ve kollarda oluşan ağrılı şişliklerle seyreden döküntülü hastalık (eritema 
nodozum)  
• Kurdeşen  
• Meme ağrısı, memede  hassasiyet  
 
 
 
 
11  
 Seyrek:  
• Kaygı  
• Korku  
• Cinsel istekte  azalma  
• Cinsel istekte  artış 
• Migren  
• Kontakt lense  toleranssızlık  
• Şişkinlik  
• Kusma  
• Kıllanma  
• Akne  
• Adale  krampları  
• Ağrılı adet  görme  
• Vajinal salgıda  değişiklikler  
• Adet öncesi  gerginlik  
• Memede  büyüme  
• Yorgunluk  
 
C1-inhibitörü (kalıtsal anjiyoödem) olarak adlandırılan kan proteinini kontrol eden gende bir 
hasarın neden olduğu ve ellerde, ayaklarda, yüzde veya solunum yolu gibi vücudun belirli 
bölümlerinde şişlikler şeklinde ortaya çıkan bir hastalığa sahip olan kadınlarda, CYCLO - 
PROGYNOVA'da bulunan bir hormon olan östradiol valerat, kalıtsal anjiyoödem 
semptomlarını tetikleyebilir veya şiddetlendirebilir (“CYCLO -PROGYNOVA’yı kullanmadan 
önce dikkat edilmesi gerekenler” bölümüne  bakınız).  
 
Aşağıdaki yan etkiler diğer HRT'lerle bildirilmiştir:  
• Safra kesesi  bozukluğu  
• Cilt veya deri altı doku bozuklukları,  örneğin:  
− Özellikle yüz ve boyunda aynı zamanda “gebelik lekesi” (kloazma) olarak da 
adlandırılan cilt  lekenlenmesi  
− Ciltte kırmızı, ağrılı nodüller (karmaşık  eritem);  
− Nokta veya ülser (eritema multiforme) şeklinde kırmızı beneklerle beraber deri 
döküntüsü  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya  da, 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olac aksınız.  
 
 
 
 
 
12  
 5. CYCLO -PROGYNOVA’nın  saklanması  
 
CYCLO -PROGYNOVA’yı çocukların göremeyeceği, erişemeyeceği yerlerde ve ambalajında 
saklayınız.  
 
25C altında oda sıcaklığında saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra CYCLO -PROGYNOVA’yı kullanmayınız.  
 
“Son Kull. Ta.:” ibaresinden sonra yazılan rakam ayı temsil eder ve o ayın son günü son kullanım 
tarihidir.  
Eğer üründe ve/veya ambalajında bozukluklar fark ederseniz CYCLO -PROGYNOVA’yı 
kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ,Şehircilik  ve 
İklim Değişikliği  Bakanlığınca belirlenen toplama sistemine veriniz.  
 
Ruhsat Sahibi:  
Bayer Türk Kimya San. Ltd. Şti.  
Fatih Sultan Mehmet Mah. Balkan Cad. No:53 
34770 Ümraniye/İstanbul  
Tel: (0216) 528 36  00 
Faks:   (0216) 645 39  50 
 
Üretim yeri:  
Bayer Weimar GmbH und Co. KG, 
Industrial Park North/Weimar/Almanya  
 
Bu kullanma talimatı .../.../....  tarihinde onaylanmıştır.  
