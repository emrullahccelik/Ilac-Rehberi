 
 
 
 
1 
 KULLANMA TALİMATI  
 
ELOCON % 0, 1 merhem  
Deri üzerine uygulanır.  
• Etkin madde:  Mometazon furoat . 
• Yardımcı maddeler:  Heksilen glikol, beyaz vaks  (arı kaynaklı) , propilen glikol stearat, 
vazelin, saf su ve fosforik asit.  
 
Bu Kullanma Talimatında:  
1. ELOCON nedir ve ne için kullanılır?   
2. ELOCON ’u kullanmadan önce dikkat edilmesi gerekenler  
3. ELOCON nasıl kullanılır?  
4. Olası yan etkiler nelerdir?  
5. ELOCON' un saklanması  
Başlıkları yer almaktadır.  
 1. ELOCON
 nedir ve ne için kullanılır?  
ELOCON yabancı maddeler ve topak içermeyen, homojen, beyaz -kirli beyaz renkte merhem  
olup, 15 gram ve 30 gram merhem  içeren alüminyum tüpler de bulunmaktadır.  
 ELOCON, deriye sürülerek kullanılmak üzere hazırlanan, kortizon- tipi bir hormon ilacıdır.  
 Bu ilaçlar belirli cilt problemlerinden kaynaklanan kızarıklık ve kaşıntıyı azaltmak amacıyla 
cildin yüzeyine uygulanır.  
 Kortikosteroid kremler, merhemler ve diğer topikal preparatlar dört farklı güç veya yitilikte 
mevcuttur. Bunlar hafif, orta derecede güçlü, güçlü veya çok güçlü olarak bilinir. Doktorlar 
genellikle yitilikten ziyade topikal kortikosteroid gücünden söz eder. Güçlü veya kuvvetli bir 
kortikosteroid, aynı miktarda kullanıldığında hafif bir kortikosteroidden çok daha güçlü bir 
etkiye sahiptir. Bazen ürün ambalajında yer alan etkin madde yüzdesi, etki gücünü göstermez. 
ELOCON güçlü bir kortikosteroid olarak sınıflandırılır. Doktorunuz, durumunuza uygun etki 
gücüne sahip bir steroid reçete edecek veya önerecektir.  
 ELOCON; psöriyazis  (sedef hastalığı) , atopik dermatit,  tahriş edici maddelere bağl ı ve/veya 
alerjik dermatit gibi mometazon furoata yanıt veren bazı iltihaplı deri hastalıklarının 
tedavisinde kullanılır . 
 Bu ilacı kullanmadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
 
 
 
 
2 
 Psöriyazis  dirseklerde, dizlerde, saçlı kafa derisinde ve vücudun diğer bölgelerinde kaşıntılı, 
pullanan, pembe lekelerin görüldüğü bir cilt hastalığıdır. Dermatit cildin dış kaynaklı ajanlara 
(örn., deterjanlar) karşı reaksiyon göstermesiyle ortaya çıkan ve deride kızarıklık ve kaşıntıya 
yol açan bir hastalıktır.  
 2. ELOCON ’u
 kullanmadan önce dikkat edilmesi gerekenler  
ELOCON ’u aşağıdaki durumlarda KULLANMAYINIZ  
Eğer; 
- Mometazon furoata veya bu ilacın içindeki yardımcı maddelerden birine ve  diğer topikal 
kortikosteroidlere karşı aşırı duyarlı (alerjik) iseniz  
- Aşıdan sonra gelişen deri reaksiyonlarında  
- Suçiçeği nde  
- Uçukta 
- Rozasea (yüzde görülen bir cilt hastalığı)  
- Akne de  
- Siğilde  
- Ağız etrafında dermatit varsa  
- Perianal (anüs çevresinde) kaşıntı  varsa  
- Genital kaşıntı varsa  
- Bebeklerde pişik durumunda  
- Zona da (herpes zoster virüsünün sebep olduğu ciddi bir deri hastalığı)  
- Diğer deri enfeksiyonlarında   
- Parazit ve mantar enfeksiyonları  varsa  
- Verem (tüberküloz)  varsa  
- Frengi (sifilis -cinsel yolla bulaşan bir hastalık)  varsa  
- Yaralı veya ülserli deri üzerinde  
- Deri atrofisi (Bazı hastalıklar sonucu derinin incelmesi)  varsa  
 
ELOCON ’u aşağıdaki durumlarda DİKKATLİ KULLANINIZ  
Eğer;  
- Tedavi sırasında tahriş veya duyarlılık gelişirse, ELOCON kullanılması durdurulmalı ve 
gerekli tedavilere başlanmalıdır . 
- Bulanık görme veya başka rahatsızlıklar yaşarsanız derhal doktorunuza başvurunuz.  
- Tedavi  sırasında enfeksiyon oluşursa  doktorunuza söylemelisiniz .  
- Özellikle hasar görmüş geniş deri yüzeylerinde veya birbirine temas eden deri 
bölgelerinde sürdürülen uzun süreli tedavilerde ve kapalı pansuman uygulamalarında yerel 
veya sistemik toksik etkiler görülebilir.  
- Güçlü topikal kortikosteroidlerin emilerek kana  karışması; tedavi bırakıldığında ortadan 
kaybolan, Cushing sendromu belirtilerine (sırtta kambura benzer yağ  birikimi, yüzde 
yuvarlaklaşma, aşırı kıllanma ve özellikle bel ve leğen kemiklerinde kemik erimesi ), kan 
şekerinin yükselmesine ve idrarda şeker bulunmasına yol açabilir . 
- Özellikle bebeklerde ve çocuklarda deride kullanılan kortikosteroidler ile birlikte, inhale 
veya oral kortikosteroidler ile ortaya çıkabilecek yan etkiler de ortaya çıkabilir.  
- Doğru miktarda merhemden fazlasını kullanırsanız ve / veya tavsiye edilenden daha uzun süre kullanırsanız, bu durum özellikle bebeklerde ve çocuklarda vücuttaki belirli hormon 
düzeylerini etkileyebilir.  
- Yetişkinlerde hormon seviyelerindeki değişiklikler, nadiren yüzünüzde şişlik veya yuvarlaklaşmaya, otururken veya ayaktayken halsizliğe, yorgunluğa ve baş dönmesine 
neden olabilir.  
 
 
 
 
3 
 - Glukokortikoidler bazı hastalıklı dokuların görünümünü değiştirebilir ve doğru bir tanı koymayı zorlaştırabilir ve ayrıca iyileşmeyi de geciktirebilir.  
- Sedef hastalığınız kötüye giderse veya cildinizin altında iltihap dolu şişlikler oluşursa doktorunuzla görüşünüz . 
- Sigara içmeyiniz ve çıplak ateşe yaklaşmayınız - ciddi yanma riski mev cuttur. Bu ürünle 
temas eden kumaş (giysiler, yatak örtüleri, elbiseler vb.) daha kolay yanar ve ciddi bir 
yangın tehlikesi oluşturur. Giysilerin ve yatak örtülerinin yıkanması ürünün birikmesini 
azaltabilir ancak tamamen ortadan kaldırmaz. 
- Kullanım sırasında durumunuzda bir kötüleşme olursa, doktorunuza  danışınız.  Alerjik 
reaksiyon yaşıyor, enfeksiyon kapmış ya da  durumunuz farklı bir tedavi gerektiriyor 
olabilir.  
- Tedaviyi bıraktıktan kısa bir süre sonra, 2 hafta içinde  durumunuzun nüksetmesi 
durumunda, reçetenizi yazan hekiminiz daha önce tavsiye etmedikçe, hekiminize  
danışmadan  merhemi kullanmaya yeniden başlamayınız . Durumunuz düzeldiyse ve 
nüksetme  halinde kızarıklık ilk tedavi alanının ötesine geçiyorsa ve bir yanma hissi 
yaşıyorsanız, tedaviye yeniden başlamadan önce lütfen tıbbi yardım alınız . 
 
ELO CON göz kapakları dahil göz içine ve göz çevresine kullanım için uygun değildir.  
 Çocuklar  
Doğru miktarda merhemden daha fazlası kullanıldığında ve / veya tavsiye edilenden daha 
uzun süre kullanıldığında, çocukların hormonlarını etkileyebilir. Bu durum aşağıdakilere 
neden olabilir;  
- Gecikmiş büyüme ve gelişme  
- Yüzün şişmesi veya yuvarlaklaşması  
 ELOCON kullanırken her zaman bilmeniz gereken hususlar:  
 
1. Bu ilaç deri hastalıklarının tedavisinde dıştan kullanmak içindir. 
Merhemin  göze 
temasından kaçınınız.  
2. Bu ilacı sadece doktorunuzun önerdiği deri problemi tedavisi için kullanınız.  
3. Doktorunuz önermediği takdirde, tedavi edilen deri bölgesini sargı ile ya da başka 
herhangi bir pansumanla kapatmayınız.  
 
Bu uyarılar geçmi şteki herhangi bir dönemde dahi  olsa sizin için geçerliyse lütfen 
doktorunuza danışınız . 
 
ELOCON’un yiyecek ve içecek ile kullanılması  
Uygulama yolundan dolayı yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
ELOCON kesinlikle gerekli olmadığı sürece hamilelerde kullanılmamalıdır.  
Tedaviniz sırasında hamile olduğunuzu fark ederseniz, hemen doktorunuza veya eczacınıza danışınız.  
 Emzirme 
İlacı kullanmadan önce doktorunuza veya eczacınıza danışınız.  
ELOCON kesinlikle gerekli olmadığı sürece emzirme döneminde kullanılmamalıdır.  
 
 
 
 
4 
 Araç ve makine kullanımı  
ELOCON araç ve makine kullanma yeteneğini zi etkilemez.  
 ELOCON'un içeriğinde bulunan bazı yardımcı maddeler hakkında önemli bilgiler  
ELOCON ciltte tahrişe yol açabilen propilen glikol stearat içerir.  
 
Diğer ilaçlar ile birlikte kullanımı  
ELOCON’ un diğer ilaçlarla  bilinen bir etkileşimi bulunmamaktadır.  
Eğer reçeteli ya da reçetesiz herhangi bir ilacı şu anda kullanıyorsanız v eya son zamanlarda 
kullandınız ise , lütfen doktorunuza veya eczacınıza bunlar hakkında bilgi veriniz.  
 
3. ELOCON
 nasıl k ullanılır?  
Uygun kullanım ve doz/uygulama sıklığı için talimatlar : 
Günde bir kez hastalıklı deri bölgesine sürünüz.  
 ELOCON’u  doktorunuz önermediği sürece geniş ya da birbirine temas eden deri (kasık, 
koltuk altı bölgesi gibi) yüzeylerinde uzun süre kullanmayınız, tedavi edilen deri bölgesini sargı ile ya da başka herhangi bir pansumanla kapatmayınız . Tedavinizi aniden kesmeyiniz. 
Kremi gözlerinize temas ettirmeyiniz.  
ELOCON'u  yüzünüze 5 günden fazla sürmeyiniz.  
Çocuklarda 5 günden uzun süre kullanmayınız.  
Büyük miktarlarda, vücudun büyük alanını kaplayacak kadar uzun süre kullanmaktan 
kaçınınız.  
 Uygulama yolu ve metodu:  
ELOCON'u hastalıklı deri bölgesine ince bir tabaka halinde sürünüz. Ardından ilaç 
kayboluncaya kadar hafifçe ovuşturunuz.  
 Özel kullanım durumları  
Değisik yaş grupları:  
Çocuklarda kullanım ı: Süt çocuğu ve küçük çocuklarda zorunlu kalınmadıkça kullanımı 
önerilmemektedir.  Doktorunuz önermiyorsa 2 yaşın altındaki çocuklarda kullanmayınız.  
 Çocuklar, topikal steroidlerin neden olduğu hipotalamik pituiter adrenal (HPA) (geribildirim 
mekanizmasına sahip hormon salgılayıcı organların oluşturduğu bir sistem)  ekseni  
baskılanması ve Cushing sendromuna (kilo artışına, yüzde yuvarlaklaşmaya ve yüksek kan 
basıncına yol açan bir böbreküstü bezi hastalığı) karşı, erişkin hastalardan daha büyük bir 
duyarlılık gösterebilirler; çünkü deri yüzey alanının vücut ağırlığına oranı daha büyüktür.  
 Çocuklarda deriye sürülerek kullanılan kortikosteroidler,  tedavinin etkili olmasını sağlayacak 
en düşük miktar ile sınırlandırılmalıdır. Kronik kortikosteroid tedavisi, çocukların büyüme ve gelişmesini etkileyebilir.  
 Yaşlılarda kullanımı:  
Doz ayarlamasına gerek yoktur.  
 
Özel kullanım durumları:  
Böbrek/Karaciğer yetmezliği  
Özel kullanımı yoktur.  
 
 
 
 
5 
 Eğer ELOCON 'uın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 Kullanmanız gerekenden daha fazla ELOCON
 kullandıysanız:  
ELOCON’ u doktorunuzun önerdiği şekilde kullanınız.  Gerektiğinden daha fazla veya 
vücudun geniş alanlarında kullanırsanız, hormonlarınızın bir kısmını etkileyebilir. 
Çocuklarda, bu onların büyümesini ve gelişimini etkileyebilir.  
 Her bir tüpün steroid içeriğinin çok düşük olması sebebiyle ilacın kazara ağızdan alınması 
durumunda zehirleyici etkisi çok az olacak veya hiç olmayacaktır.  
 ELOCON ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
ELOCON ’u
 kullanmayı unutursanız  
Eğer ELOCON kullanmayı unutursanız, hatırlar hatırlamaz kullanınız , daha sonra tedavinize 
olağan şekilde devam ediniz.  
Unutulan dozları dengelemek için çift doz almayınız.  
 
ELOCON  ile tedavi sonlandığında oluşabilecek etkiler  
ELOCON'u uzun zamandır kullanıyorsanız ve cilt rahatsızlığınız iyileşiyorsa , merhemi  
kullanmayı aniden bırakmamalısınız. Birdenbire bırakırsanız cildinizin kızardığını fark 
edebilir ve yanma veya batma hissedebilirsiniz. Bunu önlemek için doktorunuzla konuşunuz; 
doktorunuz, tedaviyi tamamen durdurana kadar merhemi  kullanma sıklığınızı basamaklı 
olarak azaltacaktır.  
 
4.         O lası yan etkiler nelerdir?  
Tüm ilaçlar gibi, ELOCON da, içeriğinde bulunan maddelere duyarlı olan kişilerde yan etkiler  
olabilir.  
 ELOCON kullanımından sonra az sayıdaki insanda aşağıdaki yan etkilerden bazıları görülebilir:  
 Yan etkiler aşağıdaki kategorilerde gösterildiği şekilde sıralanmıştır.  
Çok yaygın: 10 hastanın en az 1’inde görülebilir.  
Yaygın: 10 hastada birden az, fakat 100 hastada birden fazla görülebilir.  
Yaygın olmayan: 100 hastada birden az, fakat 1000 hastada birden fazla görülebilir.  
Seyrek: 1.000 hastada birden az, 10.000 hastada birden fazla görülebilir.  
Çok seyrek: 10.000 hastada birden az görülebilir.  
Bilinmiyor : Eldeki verilerden hareketle tahmin edilemiyor.  
 Çok seyrek:  
- Saç köklerinde inflamasyon (saçkıran)  
- Yanma hissi  
- Kaşıntı 
 
Bilinmiyor :  
- Alerjik deri reaksiyonları  
- Bakteri kaynaklı ve sekonder (ikincil) deri enfeksiyonları  
- Sivilce  
 
 
 
 
6 
 - Saç köklerinde enfeksiyon  
- Deri incelmesi  
- İsilik benzeri kırmızı noktalar  
- Deri renginde açılma  
- Batma hissi  
- Karıncalanma 
- Kıllanma artışı  
- Deride yumuşama ve çatlaklar  
- Bulanık görme  
- Uygulama bölgesinde ağrı  
- Uygulama bölgesinde reaksiyonlar  
 
Steroid geri çekilme  reaksiyonu:  
Uzun süre boyunca kullanılırsa, bazı hastalarda tedavi sırasında veya tedaviyi bıraktıktan 
sonraki günler veya haftalar içinde  bir geri çekilme reaksiyonu meydana gelebilir . Geri 
çekilme reaksiyonunda şunlar görülebilir: T edavi edilen ilk alanın ötesine geçebilen cilt 
kızarıklığı, yanma veya batma hissi, yoğun kaşıntı, ciltte soyulma, açık yaraların sız dırması . 
 Topikal kortikosteroidler ile tedavi sırasında bildirilen diğer istenmeyen etkiler; deride 
kuruluk, deride tahriş, dermatit (bir tür deri hastalığı), ağız çevresinde dermatit ve küçük 
genişlemiş kan damarları.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu ya da eczacınızı bilgilendiriniz . 
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 5.  ELOCON 'un Saklanması  
Çocukların göremeyeceği,  erişemeyeceği yerlerde ve orijinal ambalajında saklayın ız.  
 
ELOCON’u  30°C altındaki oda sıcaklığında saklayınız. Dondurmayınız.  
 Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra ELOCON 'u kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi: 
Organon Turkey İlaçları Ltd. Şti. Sarıyer -İstanbul  
 
 
 
 
 
 
 
7 
 Üretim Yeri:  
Sanofi İlaç San. ve Tic. A.Ş.  
Büyükkarıştıran 39780 Lüleburgaz -Kırklareli 
 
Bu kullanma talimatı  ../../.... tarihinde onaylanmıştır.   
 
