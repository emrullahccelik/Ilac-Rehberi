KISA ÜRÜN BİLGİSİ
1. BEŞERİ TIBBİ ÜRÜNÜN ADI
RİSFAMED 1 mg film kaplı tablet
2. KALİTATİF VE KANTİTATİF BİLEŞİMİ
Etkin madde:
Risperidon 1 mg
Yardımcı maddeler :
Laktoz monohidrat 70mg
Diğer yardımcı maddeler için 6.1 bölümüne bakınız.
3. FARMASÖTİK FORMU
Film kaplı tablet.
Beyaz oblong, bikonveks ve çentikli film kaplı tabletler
4. KLİNİK ÖZELLİKLER
4.1. Terapötik endikasyonlar
•  RİSFAMED, akut ve kronik şizofrenik psikozların ve pozitif semptomların
(halüsinasyon, deliryum, düşünce bozuklukları, düşmanca tavırlar, şüphecilik gibi)
ve/veya negatif semptomların (duygularda körelme, sosyal ve duygusal olarak içe
kapanma, konuşurken ifade zorluğu) belirgin olduğu diğer psikotik durumların
tedavisinde endikedir. Şizofreniye bağlı duygusal semptomları (depresyon, suçluluk
duygusu, anksiyete gibi) da hafifletir.
• RİSFAMED, tedavinin başlangıcında olumlu yanıt veren hastalarda, devam edilen tedavi
sırasında klinik düzelmeyi sağlamada da etkilidir.
• RİSFAMED, ayrıca, bipolar bozukluklarla ilişkili manik epizodların tedavisinde, ruhsal
durumu stabilize eden diğer ilaçlarla birlikte kullanılır. Zarar verici (saldırganlık, kendine
zarar verici veya fevri) davranışların görüldüğü, entellektüel işlevler açısından
ortalamanın altında veya mental retardasyonlu çocuk, ergen ve erişkinlerdeki davranış
bozukluklarında endikedir.
Sayfa14.2. Pozoloji ve uygulama şekli
Pozoloji/uygulama sıklığı ve süresi:
Aşağıda ayrıntıları verilen bazı dozlara, bu farmasötik formla ulaşılması mümkün olmayabilir.
Yetişkinler
Risperidon günde bir ya da iki kez kullanılabilir.
Risperidonun başlangıç dozu 2mg/gün olmalıdır. Bu doz ikinci günde 4 mg’a kadar çıkarılabilir.
Ondan sonra doz aynı kalabilir ya da hastanın gereksinimlerine göre ayarlanabilir. Hastaların
çoğu için günlük 4 mg ile 6 mg arasındaki dozlar yeterli olmaktadır. Ancak, bazı hastalarda
başlangıç dozuna uyum sürecinin daha yavaş olması ve tedavi süresince daha düşük dozların
kullanılması daha uygun olabilir.
Bipolar bozukluğa bağlı mani durumunda birlikte tedavi:
Başlangıç dozu olarak, günde bir kez 2 mg önerilir. Bu doz, bireysel ihtiyaca göre, günaşırıdan
daha sık olmamak üzere, 2 mg/gün’e kadar arttırılabilir. Hastaların çoğu, 2-6 mg/gün arasındaki
dozlardan yarar görür.
Uygulama şekli:
Oral yolla, tabletler su ile alınmalıdır.
Özel popülasyonlara ilişkin ek bilgiler:
Böbrek/Karaciğer yetmezliği :
Tedaviye, günde iki kez 0.5 mg ile başlanması önerilir. Bu doz günde iki kez 0.5 mg şeklinde
arttırılarak günde 1-2 mg’a kadar çıkmak suretiyle ayarlanabilir. Bu grup hastalarda daha fazla
deneyim kazanılıncaya kadar, risperidon dikkatli kullanılmalıdır.
Günde 10 mg‘ın üzerindeki dozların, daha düşük dozlara kıyasla daha etkili olduğu
kanıtlanmamış olup, aynı zamanda ekstrapiramidal semptomlara da neden olabilir. Günde 16
mg/gün’ün üzerindeki dozların emniyeti saptanmamış olduğundan, bu dozun üzerinde
kullanılmamalıdır.
Aynı zamanda sedatif etki de isteniyorsa, risperidon bir benzodiazepin ile birlikte kullanılabilir.
Sayfa2Pediyatrik popülasyon:
15 yaşın altındaki çocuklarda kullanımı ile ilgili yeterli deneyim yoktur.
Geriyatrik popülasyon (Demanslı hastalar hariç):
Başlangıç dozu olarak günde iki kez 0.5 mg önerilir. Bu doz, günde iki kez 0.5 mg şeklinde
arttırılarak günde 1-2 mg’a kadar çıkmak suretiyle ayarlanabilir. Risperidon, bu hasta grubunda
iyi tolere edilmektedir.
4.3. Kontrendikasyonlar
RİSFAMED, içerdiği etkin madde veya formüldeki diğer bileşenlerden herhangi birisine aşırı
hassasiyeti olan hastalarda kontrendikedir.
4.4 Özel kullanım uyarıları ve önlemleri
Risperidonun alfa -blokaj etkisi nedeniyle, özellikle de başlangıç dozunun ayarlanması
1
döneminde, ortostatik hipotansiyon meydana gelebilir. Risperidon, bilinen kardiyovasküler
rahatsızlıkları (kalp yetmezliği, miyokart infarktüsü, iletide değişmeler, dehidratasyon,
hipovolemi veya serebrovasküler hastalık gibi) olan hastalarda dikkatle kullanılmalı ve kademeli
doz ayarlaması sıkı bir şekilde uygulanmalıdır (Bkz. Pozoloji ve uygulama şekli). Hipotansiyon
oluşması durumunda dozun azaltılması düşünülmelidir.
Dopamin reseptörleri üzerinde antagonist etkisi olan ilaçlar, özellikle dil ve/veya yüzdeki istem
dışı ritmik hareketlerle karakterize olan tardif diskinezinin ortaya çıkmasını arttırabilmektedir.
Ekstrapiramidal semptomların tardif diskinezi gelişmesinde muhtemel risk faktörü olduğu
bildirilmektedir. Risperidonun, diğer klasik nöroleptiklere kıyasla, ekstrapramidal semptomlara
neden olma oranının çok daha düşük olması nedeniyle tardif diskinezi meydana getirme olasılığı
da daha düşüktür. Tardif diskinezi belirtilerinin ortaya çıkması halinde, tüm antipsikotik ilaçların
kesilmesi düşünülmelidir. Yaşlı hastalar, demanslı (kadın) hastalar ve bipolar hastalığı olanlar
için tardif diskinezi gelişme riski daha yüksektir.
Nöroleptik Malign Sendrom (NMS) belirtileri olan, hipertermi, kaslarda sertleşme, otonomik
stabilitede bozukluklar, bilinçte değişimler ve kreatinin fosfokinaz (CPK) düzeylerinde artış
görülmesi halinde, risperidon dahil kullanılan tüm antipsikotik ilaçlar kesilmeli ve hasta derhal
hastaneye gönderilmelidir.
Risperidonun, Parkinson hastalarında semptomları kötüleştirebileceği ve NMS riskini
arttırabileceği göz önüne alınarak, doktorun, risk-yarar değerlendirmesini dikkatle yapması
gerekir.
Sayfa3Geriyatrik hastalarda, böbrek ya da karaciğer yetmezliği olanlarda, ilacın dozu madde 4.2’de
belirtilen şekilde ayarlanmalıdır.
Diğer yeni nesil (atipik) antipsikotik ilaçlarda olduğu gibi bu ilaç da demansı olan yaşlı
hastaların psikozlarında kullanıldığında serebrovasküler olaylar, enfeksiyon, kalp yetmezliği
ile ani ölüm vb nedenlerle ölüm riskinde artışa neden olma olasılığı taşımaktadır.
Demans teşhisi konulan 65 yaş üstü hastalar üzerinde yürütülen plasebo kontrollü 6 çalışmanın
analizinde, risperidonla tedavi edilen grupta istenmeyen kardiyovasküler olaylar %3.3 (33/989),
plasebo alan grupta ise % 1.2 (8/693) sıklıkta görülmüştür. Yani risperidon, bu grup hastalarda,
iskemik beyin olayları riskini üç kat arttırmaktadır [Relatif risk(RR)=3.0, güven sınırları:
%951.3-7.4)].
Beyin iskemik olay öyküsü olan hastalar çok yakından izlenmelidir.
Her durumda, hastalar ve bakıcıları, halsizlik, yüzde, ellerde veya ayaklarda hissizlik ve
uyuşukluk, konuşma ve görme sorunları gibi beyin iskemik olay semptomlarını veya belirtilerini
düşündürecek durumları farkettiklerinde derhal doktora başvurmaları ve tedaviyi kesmeleri
gerektiği konusunda bilgilendirilmelidir.
Glokom, diyabet, prolaktin bağımlı tümörlü hastalarda dikkatli olunmalıdır.
Klasik nöroleptikler nöbet eşiğini düşürür. Risperidon epileptik hastalarda kullanılırken dikkatli
olunmalıdır.
Yaşlı hastalarda demansla ilişkili psikoz tedavisinde yapılan plasebo kontrollü çalışmalarda
sadece risperidon alanlarla (mortalite insidansı:%3.1, ort yaş 84, yaş aralığı 70-96) veya sadece
furosemid alanlarla (mortalite insidansı:%4.1, ort yaş 80, yaş aralığı 67-90) karşılaştırıldığında
furosemid ile risperidon kombine tedavisinin mortalite insidansını arttırdığı ( %7.3, ort. yaş 89,
yaş aralığı 75-97) yapılan 4 klinik çalışmanın 2’sinde gözlenmiştir. Bu bulguları açıklayacak bir
patofizyolojik mekanizma tespit edilmemiştir. Buna rağmen bu kombinasyonun kullanımında
risk yarar analizi yapılarak karar verilmelidir. Risperidonun diğer diüretik ilaçlarla beraber
kullanımında mortalite insidansında benzer bir artış gözlenmemiştir. Yaşlı hastalarda demansla
ilişkili psikozda tedaviden bağımsız olarak dehidratasyondan, genelde mortalite risk faktörü
olduğundan, dikkatle kaçınılmalıdır.
Risperidon kilo artışına neden olabileceğinden, hastalar aşırı yememeleri konusunda
uyarılmalıdır.
Uzun QT sendromu / Torsades de Pointes’e neden olabilir. Bu nedenle tanısı konmuş veya
şüpheli konjenital uzamış QT sendromu veya Torsades de Pointes hastalarında kullanılmamalıdır.
Antipsikotiklerin kullanımı ile özefagusda dismotilite ve aspirasyon ilişkisi bulunmuştur.
Alzheimer hastalığı gibi, aspirasyon pnömonisi riski bulunan hastalıklarda dikkatle
kullanılmalıdır.
Sayfa4Psikotik hastalıklarda ve bipolar bozukluklarda intihar girişimi ihtimali zaten vardır. Yüksek
riskli hastalarda tedavinin başlangıcından itibaren bu açıdan dikkatli olunmalıdır. Reçete edilen
doz, mümkün olan en küçük doz olmalıdır.
Yüksek doz antipsikotik ilaçların ani kesilmesi durumunda, bulantı, kusma, ödem, insomnia dahil
olmak üzere akut ilaç kesilme semptomları nadiren görülmektedir. Bu nedenle dozun kademeli
olarak azaltılıp kesilmesi önerilmektedir.
Şizofrenide 15 yaşın altındaki çocuklarda kullanımı ile ilgili yeterli deneyim yoktur.
Davranım ve diğer yıkıcı davranış bozukluklarında 5 yaşın altındaki çocuklarda kullanımı ile
ilgili yeterli deneyim yoktur.
Bipolar mani tedavisinde 18 yaşın altındaki çocuklar ve adolesanlarda risperidon kullanımı ile
ilgili yeterli deneyim yoktur.
Diğer antipsikotiklerden risperidona geçiş :
Tıbbi açıdan uygun olduğu durumlarda, diğer antipsikotiklerden risperidona geçerken,
risperidona başlamayla eşzamanlı olarak, önceden kullanılan ilacın yavaş yavaş azaltılarak
kesilmesi önerilmektedir. Yine tıbbi açıdan uygun olduğu takdirde, depo antipsikotiklerle
tedavinin kesilmesi öngörülüyorsa, yapılması gereken ilk enjeksiyon zamanında bu ilacın yerine
risperidon tedavisine başlanabilir. Uygulanmakta olan anti-Parkinson ilaç tedavisininsürdürülüp
sürdürülmemesi konusu periyodik olarak değerlendirilmelidir.
Yardımcı madde olarak laktoz monohidrat içermektedir. Nadir kalıtımsal galaktoz intoleransı,
Lapp laktoz yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
4.5. Diğer tıbbi ürünlerle etkileşimler ve diğer etkileşim şekilleri
Risperidon’un diğer ilaçlarla kombine kullanımı konusunda sistematik bir çalışma yapılmamıştır.
Risperidon’un merkezi sinir sistemi (MSS) üzerindeki etkileri göz önüne alınarak, MSS’ni
etkileyen ilaçlarla birlikte kullanırken çok dikkatli olunmalıdır.
Karbamazepinin, risperidonun aktif antipsikotik fraksiyonunun (risperidon ve aktif metaboliti9-
hidroksi risperidon) plazma düzeyini düşürdüğü gösterilmiştir. Benzer bir etki,
fenitoin,rifampisin ve fenobarbital gibi diğer hepatik enzim indükleyicilerle de gözlenmiştir.
Karbamazepin ve diğer hepatik enzim indükleyiciler kesilirken risperidonun dozunun azaltılması
gerekebilir.
Fenotiazinler, trisiklik antidepresanlar ve bazı beta-blokerler, risperidonun plazma
konsantrasyonunu arttırabilirlerse de antipsikotik fraksiyonda (risperidon+aktif metabolit)
herhangi bir artışa neden olmazlar. Amitriptilin, risperidonun ve aktif antipsikotik fraksiyonun
farmakokinetiğini etkilemez. Simetidin ve ranitidin, risperidonun ve az miktarda da aktif
antipsikotik fraksiyonunun biyoyararlanımını arttırmaktadır.
Klozapinin risperidon ile kronik olarak birlikte kullanılması, risperidon klerensini azaltabilir.
Sayfa5CYP450’nin 2D6 izoenzimini inhibe eden bir antidepresan olan paroksetin, risperidonun plazma
konsantrasyonunu % 45, aktif antipsikotik fraksiyonununkini ise % 65 oranında arttırmaktadır.
Bu nedenle, paroksetin ile bir tedaviye başlanacak veya paroksetin tedavisi kesilecekse,
risperidon dozu ayarlanmalıdır. Fluoksetin de izoenzim 2D6’yı inhibe eder. Bu nedenle,
risperidonun metabolizmasını aynı şekilde etkilemesi beklenir.
Risperidon, diğer yüksek oranda proteine bağlanan ilaçlarla birlikte alındığında, bu ilaçların
plazma proteinlerindeki yeri ile klinik olarak anlamlı şekilde yer değiştirdiğine dair bir kanıt
bulunmamaktadır.
Sınıf IA veya III anti-aritmikler, antibiyotikler, sıtma ilaçları, antihistaminikler ve diğer
antipsikotikler gibi QT aralığını uzatan ilaçlarla veya hipokalemi, hipomagnesemiye neden olan
ilaçlarla (diüretikler gibi) beraber kullanımı potansiyel aritmojenik etkiye neden olabileceğinden
dikkat edilmelidir.
Levodopa ve diğer dopamin agonistlerinin etkilerini antagonize edebilir.
Risperidon, lityum ve valproatın farmakokinetiğinde klinik olarak önemli etki göstermez.
Gıdalar risperidonun absorpsiyonunu etkilemez.
Hastalar alkol almamaları konusunda uyarılmalıdır.
St. John’s wort (sarı kantaron = Hypericum perforatum) ve Valerian (kedi otu = Valeriana
officinalis) ile birlikte kullanımından kaçınılmalıdır.
Özel popülasyonlara ilişkin ek bilgiler
Özel popülasyonlara ilişkin etkileşim çalışması bildirilmemiştir.
Pediyatrik popülasyon:
Pediyatrik popülasyona ilişkin etkileşim çalışması bildirilmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Risperidonun gebe kadınlarda kullanım emniyeti kanıtlanmamıştır. Gerekli olmadıkça gebelik
döneminde kullanılmamalıdır. Hasta, hamile kaldığında veya hamilelik kararı aldığında
doktorunu bilgilendirmesi gerektiği konusunda uyarılmalıdır.
Sayfa6Gebelik dönemi
Risperidon, yararları risklerine göre kabul edilebilir olmadıkça kullanılmamalıdır.
Deney hayvanlarında, risperidon, doğrudan üreme fonksiyonunu etkileyen toksik etki
göstermemiştir. Bununla birlikte, MSS’de bazı dolaylı etkileri gözlenmiştir. Hiçbir çalışmada
teratojenik etkisi tespit edilmemiştir.
Gebe kadınlarda yapılmış yeterli kontrollü çalışma yoktur. Bununla birlikte anne karnında
risperidona maruz kalan bir infant hakkında, corpus collosum agenezisi ile ilgili bir vaka
bildirimi bulunmaktadır. Risperidon kullanılan bu vakada sebep-etki ilişkisi bilinmemektedir.
Gebeliğin son üç ayında kullanılan risperidondan sonra bir yenidoğanda ortaya çıkan reversibl
ekstrapiramidal semptomlar gözlenmiştir.
RİSFAMED, ancak olası yararları fetüs üzerindeki olası zararlarına üstünse kullanılmalıdır.
Laktasyon dönemi
Deney hayvanlarında, risperidon ve 9-hidroksi risperidonun süte geçtiği bilinmektedir. Bu
nedenle emziren kadınlarda risperidon kullanılmamalıdır.
Üreme yeteneği/Fertilite
Hayvan deneylerinde üreme yeteneği üzerine doğrudan toksisitesi gözlenmemiştir. Ancak
merkezi sinir sistemi üzerinde prolaktin ile ölçülen bazı dolaylı etkileri saptanmıştır.
4.7. Araç ve makine kullanımı üzerindeki etkiler
Risperidon, zihinsel uyanıklık gerektiren aktiviteleri engelleyebilir. Bu nedenle, bu ilacı kullanan
kişilerin, ilaca karşı bireysel cevaplarını tam olarak öğreninceye kadar, araba, tehlikeli bir makine
ya da araç kullanmamaları ve konsantrasyon gerektiren işleri yapmamaları gerekir.
4.8. İstenmeyen etkiler
Uzun süreli tedavileri de kapsayan yaygın klinik deneyimler dikkate alındığında risperidonun
genellikle iyi tolere edildiği görülmektedir.
Risperidon kullanımıyla ilişkilendirilen ve klinik çalışmalarda gözlenmiş advers etkiler aşağıda
yer almaktadır.
Advers etkilerin sıklık gruplandırması şöyledir:
Çok yaygın: ≥ 1/10
Yaygın: ≥ 1/100 ila < 1/10
Yaygın olmayan: ≥ 1/1000 ila < 1/100
Seyrek: ≥ 1/10.000 ila < 1/1000
Çok seyrek: <1/10.000
Sayfa7Hematolojik bozukluklar :
o Yaygın olmayan: Nötrofil ve/veya trombosit sayımında hafif düşüş
Endokrin hastalıklar :
o Yaygın olmayan: Prolaktinin plazma konsantrasyonunda, doza bağlı artış (galaktore,
jinekomasti, menstruel siklusta değişiklikler ve amenore gibi belirtiler), su zehirlenmesi
(psikojenik polidipsi veya uygun olmayan antidiüretik hormon salgılanmasına bağlı)
Metabolizma ve beslenme hastalıkları:
o Yaygın olmayan: Kilo artışı
o Çok seyrek: Hiperglisemi veya mevcut diabetes mellitus’un şiddetlenmesi
Sinir sistemi hastalıkları :
o Yaygın: Uykusuzluk, ajitasyon, anksiyete, huzursuzluk, başağrısı, vertigo, epileptik
nöbetler, demansı olan hastalarda iskemik beyin olayları (Bkz. madde 4.4 uyarılar ve özel
önlemler)
o Yaygın olmayan: Uyku hali, yorgunluk, bulanık görme, bulantı, konsantrasyon
bozukluğu, ekstrapiramidal semptomlar (titreme, sertlik, hipersalivasyon, bradikinezi,
akatizia, akut distoni; bu semptomlar doza bağlıdır, gerektiğinde anti-Parkinson tedavi
verildiğinde ve/veya doz azaltıldığında, genellikle geri dönüşümlüdür), tardif diskinezi,
malign nöroleptik sendrom, vücut sıcaklığı düzeninde değişiklik ve konvülsiyonlar
Vasküler hastalıklar :
o Yaygın olmayan: Hipotansiyon (ortostatik) ve taşikardi (hipotansiyonu gösterir) veya
hipertansiyon (Bkz. önlemler)
Gastrointestinal hastalıklar :
o Yaygın: Konstipasyon, dispepsi, bulantı/kusma, karın ağrısı, artan salivasyon, ağız
kuruluğu
o Yaygın olmayan: Disfaji
Hepato-bilier hastalıklar :
o Yaygın olmayan: Hepatik enzim düzeylerinde artış
Deri ve deri altı doku hastalıkları :
o Yaygın olmayan: Ödem, deri döküntüsü, rinit, diğer alerjik reaksiyonlar
Sayfa8Kas-iskelet bozuklukları, bağ doku ve kemik hastalıkları:
o Yaygın: Artralji
o Yaygın olmayan: Miyalji
Böbrek ve idrar hastalıkları:
o Yaygın: Poliüri
o Yaygın olmayan: Üriner inkontinens, disüri
Üreme sistemi ile ilgili hastalıklar:
o Yaygın olmayan: Priapizm, ereksiyon, ejakülasyon ve orgazmik fonksiyon bozuklukları,
emzirme dönemi dışında göğüsten süt gelmesi (galaktore), amenore, dismenore
Özel Populasyonlara ilişkin ek bilgiler
Böbrek yetmezliği
Orta ve ağır böbrek yetersizliği olan hastalarda sağlıklı kişilerle karşılaştırıldığında risperidon ve
aktif metabolitinin toplam klerensinde %60 azalma olduğundan böbrek hastalarında risperidon
dozu azaltılmalıdır.
(Bakınız 4.2 Pozoloji ve uygulama şekli)
Karaciğer yetmezliği
Karaciğer hastalarında risperidonun farmakokinetiği sağlıklı kişilerle karşılaştırıldığında, albumin
ve alfa1 asid glikoprotein konsantrasyonunun azalmasına bağlı olarak risperidonun ortalama
serbest plazma konsantrasyonu %35 artmaktadır.
(Bakınız 4.2 Pozoloji ve uygulama şekli)
Pediyatrik popülasyon
15 yaşın altındaki çocuklarda kullanımı ile ilgili yeterli deneyim yoktur.
Geriyatrik popülasyon
Yaşlı hastalar, genç hastalarla karşılaştırıldığında, risperidon ve aktif metaboliti 9-
hidroksirisperidonun renal klerensi azalmaktadır. Yaşlı hastalarda doz buna göre ayarlanmalıdır.
(Bakınız 4.2 Pozoloji ve uygulama şekli)
Sayfa94.9. Doz aşımı ve tedavisi
Semptomlar :
Doz aşımı ile ilgili olarak bildirilen semptomlar, ilacın bilinen farmakolojik etkilerinin artmış
halidir. Aşırı doz belirtileri; bulantı, uyku hali, sedasyon, hipotansiyon, taşikardi ve
ekstrapramidal semptomlardır. 360 mg’ın üzerinde doz aşımı görülmüştür. Eldeki veriler geniş
bir emniyet sınırına işaret etmektedir. Ender vakalarda, aşırı doz nedeniyle QT-uzaması
bildirilmiştir. Akut aşırı doz vakalarında, birden fazla sayıda ilacın bulunması olasılığı da göz
önünde tutulmalıdır.
Tedavi :
Hava yolları açık tutularak yeterli havalandırma ve oksijen alımı sağlanır. Gastrik lavaj (hasta
baygınsa entübe ettikten sonra) düşünülmeli ve aktif kömürle birlikte bir laksatif verilmesi
değerlendirilmelidir. Kardiyovasküler gözlem derhal başlatılmalı, olası aritminin saptanması için
sürekli elektrokardiyografik izlemeye alınmalıdır.
Risperidonun spesifik bir antidotu olmadığı için, uygun destekleyici önlemler alınmalıdır.
Hipotansiyon ve solunum kollapsı, intravenöz sıvılar ve/veya sempatikomimetik ajanlar gibi
önlemlerle tedavi edilmelidir. Ciddi ekstrapiramidal semptomların ortaya çıkması durumunda,
antikolinerjik medikasyon uygulanmalıdır. Hasta iyileşene kadar dahili gözlem ve medikal
denetim sürdürülmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antipsikotik
ATC kodu: N05A X08
Risperidon, kendine özgü özellikleri olan selektif monoaminerjik bir antagonisttir. Risperidonun
serotoninerjik 5-HT2 ve dopaminerjik D2 reseptörlere karşı yüksek bir affinitesi vardır.
Risperidon alfa1 adrenerjik reseptörlere ve düşük aktiviteyle H1-histaminerjik ve alfa2 adrenerjik
reseptörlere de bağlanır. Risperidonun muskarinik, beta1 ve beta2 reseptörlere afinitesi yoktur.
Risperidonun, güçlü bir D2 antagonisti olarak şizofreninin pozitif semptomlarını iyileştirdiği
kabul edilirken, klasik nöroleptiklerle kıyaslandığında, motor aktivite depresyonuna ve
katalepsiye daha az neden olur. Serotonin ve dopaminin dengeli merkezi antagonizması, sekonder
ekstrapiramidal etki riskini azaltır ve tedavi etkinliğinin şizofreninin negatif ve afektif
semptomlarına kadar uzanmasını sağlar.
5.2. Farmakokinetik özellikler
Emilim:
Risperidon oral alımdan sonra tümüyle absorbe edilir. Pik plazma konsantrasyonuna 1-2 saat
içinde ulaşır. Gıdalar, risperidonun absorbsiyonunu etkilemez. Bu nedenle yemeklerde veya
yemeklerin dışında alınabilir.
Dağılım :
Sayfa10Risperidon çok hızlı bir şekilde dağılmaktadır. Dağılım hacmi kg başına 1-2 litredir. Risperidon
plazmada albumine ve asit alfa1 glukoproteinlere bağlanır . Risperidonun plazma proteinlerine
bağlanma oranı % 88 ve metaboliti olan 9-hidroksi risperidonunki ise % 77’dir.
Risperidonla denge durumuna, bir çok hastada 1 gün içinde ulaşılır. 9-hidroksi risperidonla ise
denge durumuna 4 veya 5 günde ulaşılır. Risperidonun plazma konsantrasyonu, uygulanan
terapötik doz sınırları içinde, alınan dozla orantılıdır.
Biyotransformasyon :
Risperidon, sitokrom P-450 2D6 tarafından, benzer farmakolojik aktiviteye sahip 9-hidroksi –
risperidona metabolize olur. Risperidon ve 9-hidroksi-risperidon, aktif antipsikotik fraksiyonu
oluştururlar.
Risperidonun metabolize olduğu bir başka yol ise N-dealkilasyondur.
Eliminasyon :
Risperidonun psikotik hastalara oral yolla verildikten sonraki eliminasyon yarı ömrü 3 saattir.
Aktif psikotik fraksiyonun ve 9-hidroksi risperidonun eliminasyon yarı ömrü 24 saattir.
Risperidon, alımından 1 hafta sonra, dozun % 70’i idrar yoluyla, % 14’ü ise dışkı yoluyla atılmış
olur. İdrardaki risperidon ve 9-hidroksi risperidon miktarı dozun %35-45’i kadardır. Diğer
metabolitler inaktiftir.
Özel gruplar :
Risperidon, bir tek doz çalışmasında, yaşlılarda ve böbrek yetmezliği olan hastalarda daha yüksek
aktif plazma konsantrasyonu ve yavaş eliminasyon göstermiştir. Karaciğer yetmezliği olan
hastalarda ise risperidon plazma konsantrasyonu normal bulunmuştur.
5.3. Klinik öncesi güvenlilik verileri
Karsinojenite çalışmaları Swiss albino farelerde ve Wistar sıçanlarda yapılmıştır. Risperidon,
yiyecekle birlikte, 0.63, 2.5 ve 10mg/kg dozda, farelere 18 ay, sıçanlara ise 25 ay süreyle
verilmiştir. Erkek farelerde maksimum tolere edilen doza ulaşılmamıştır. Pituitar bezi
adenomlarında, endokrin pankreas adenomlarında ve meme bezi adenomlarında istatistiksel
olarak anlamlı artışlar gözlenmiştir. Antipsikotik ilaçlar, kemiricilerde, kronik olarak prolaktin
düzeylerinde artışa neden olmuştur. Karsinojenite çalışmaları sırasında prolaktin düzeyleri
ölçülmemiştir, bununla birlikte, subkronik toksisite çalışmaları sırasında yapılan ölçümler,
risperidonun, fare ve sıçanlarda, karsinojenite çalışmalarında kullanılan dozlarda, serum prolaktin
düzeylerini 5-6 kat arttırdığını göstermiştir. Diğer antipsikotik ilaçların kemiricilerde kronik
uygulaması ile yapılan çalışmalarda, meme, tükrük ve endokrin pankreas neoplazmlarda artış
gözlenmiştir ve prolaktine bağlı olduğu düşünülmüştür. Bu durumun insandaki riske yansıması
bilinmemektedir.
Ames revers mutasyon testi, fare lemfoma tayini, in vitro sıçan hepatosit DNA-onarma tayini,
farede in-vitro mikronükleus testi, Drosophila’da cinsiyetle bağlantılı resesif letal test veya insan
lenfositi veya Çin hamster hücrelerinde yapılan krozomal aberasyon testinde, risperidona bağlı
mutajenik potansiyel saptanmamıştır.
Risperidonun (0.16- 5 mg/kg) çiftleşmeye olumsuz etki ettiği ancak üremeyi etkilemediği
Wistar sıçanlarıyla yapılan üç çalışmada gösterilmiştir. Bu etki dişilerde gözlenmiştir. Beagle
Sayfa11köpeklerinde yapılan subkronik bir çalışmada, sperm hareketliliğinin ve konsantrasyonunun
azaldığı gösterilmiştir. Aynı dozlarda, serum testesteron düzeyinde doza bağlı azalma da
görülmüştür. Uygulamanın kesilmesinden sonra testesteron düzeyi ve sperm parametreleri
kısmen düzelmiş ama eski durumuna dönmemiştir. Sıçan ve köpekte, etkisiz doz saptanmamıştır.
6. FARMASÖTİK ÖZELLİKLERİ
6.1. Yardımcı maddelerin listesi
Prejelatinize mısır nişastası,
Laktoz monohidrat,
Hipromelloz 6 cp,
Mikrokristalin selüloz,
Kolloidal anhidr silika,
Sodyum lauril sülfat ,
Magnezyum stearat
Hipromelloz 5 cp
Makrogol 400.
6.2. Geçimsizlikler
Kolalı içeceklerle yapılan geçimsizlik çalışmalarında, risperidon içeriğinde önemsiz bir düşüş
gözlenmiştir. Bu nedenle bu tür içeceklerle alınması kabul edilebilir bulunmuştur.
6.3. Raf ömrü
36 ay
6.4. Saklamaya yönelik özel tedbirler
25°C’nin altında, oda sıcaklığında saklayınız.
Çocukların göremeyeceği, erişemeyeceği yerlerde ve ambalajında saklayınız.
6.5. Ambalajın niteliği ve içeriği
Tabletler PVC-PE-PVDC/AL blister ambalajlar içinde bulunmaktadır.
RİSFAMED 1 mg tabletler 20 tabletlik ambalajlarda bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da artık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıkları Kontrolü yönetmelikleri’ ne uygun olarak imha edilmelidir.
Sayfa127. RUHSAT SAHİBİ
Bilim İlaç San. ve Tic. A.Ş.
Ayazağa Yolu, Tahirağa Çeşme Sok., No: 6
34398, Maslak-İSTANBUL
Telefon: 0 212 365 15 00
Faks: 0 212 276 29 19
8. RUHSAT NUMARASI
127/8
9. RUHSAT TARİHİ/RUHSAT YENİLEME TARİHİ
İlk ruhsat tarihi : 18.03.2009
Ruhsat yenileme tarihi : -
10. KÜB’ÜN YENİLENME TARİHİ
-
Sayfa13