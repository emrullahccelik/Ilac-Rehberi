 
1 / 9 
 KISA ÜRÜN BİLGİSİ  
1. BEŞERİ TIBBİ ÜRÜNÜN ADI  
SOLARVİT  FORT 15 0.000 I.U./ 10 mL oral damla , çözelti  
 
2. KALİTATİF VE KANTİTATİF BİLEŞİM  
Etkin madde:  Her 1 mL'lik oral damla , 15.000 I.U.'e eşdeğer (koyun yününden elde edilen ) 
375 mcg vitamin D3 içerir . 
Yardımcı madde(ler):  Yardımcı maddeler için Bkz. 6.1  
 
3. FARMASÖTİK FORM  
Oral damla , çözelti.  
Açık sarı renkli, berrak likit  
 
4. KLİNİK ÖZELLİKLER  
4.1 Terapötik endikasyonlar  
SOLARVİT  FORT ; D vitamini eksikliği tedavisinde, idamesinde ve profilaksisinde endikedir .  
 
4.2 Pozoloji ve uygulama şekli  
Pozoloji/uygulama sıklığı ve süresi:  
1 mL SOLARVİT  FORT 25 damladır.  
Tavsiye edilen doz aşağıdaki tabloya uygun olarak hastanın belirtilerine göre belirlenir.  
İlacın nasıl kullanılacağına doktorunuz karar verecektir. Doktorunuzun tavsiyesine göre 
kullanınız.  
Yaş 
Grubu  Profilaksi/İdame  
Önerilen Doz  D Vitamini Eksikliği Tedavi Dozu  İdame  Tedavide ve  
Riskli  Grupların  
Profilaksisi  İçin 
Tolere  Edilebilen En  
Yüksek Doz  Günlük tedavi  
** Haftalık 
uygulama  
Yeni doğan  400 IU/gün  
(10 mcg/gün)  1000 IU/gün  
(25 mcg/gün)  YOK  1000 IU/gün  
(25 mcg/gün)  
1 ay- 1 yaş  400 IU/gün  
(10 mcg/gün)  2000 –3000 IU/gün  
(50-75 mcg/gün)  YOK  1500 IU/gün  
(37.5 mcg/gün)  
1-10 yaş  400-800* IU/gün  
(10-20 mcg/gün)  3000 -5000 IU/gün  
(75-125 mcg/gün)  YOK  2000 IU/gün  
(50 mcg/gün)  
11-18 yaş  400-800* IU/gün  
(10-20 mcg/gün)  3000 -5000 IU/gün  
(75-125 mcg/gün)  YOK  4000 IU/gün  
(100 mcg/gün)  
18 yaş üstü 
erişkinler  600-1500 IU/gün  
(15-37.5 
mcg/gün)  7000 -10.000 
IU/gün  
(175-250 mcg/gün)  50.000 IU/hafta  
(1250 
mcg/hafta)***  4000 IU/gün  
(100 mcg/gün)  
  
2 / 9 
 * Gerektiğinde 1000  IU‘ye kadar çıkılabilir .  
** 6-8 haftaya kadar kullanılabilir.  
*** Günlük yerine haftalık doz uygulanmak istenirse 50.000 IU tek seferde haftalık doz olarak 
6-8 haftaya kadar kullanılabilir.  Tek seferde 50.000 IU’den fazla D vitamini kullanılması 
önerilmez.  
 
D vitamini içeren ilaçların gebelikte profilaksi amacıyla kullanımında maksimum doz  1000 
IU/gün’ü geçmemelidir.  
 
Uygulama şekli:  
SOLARVİT  FORT  oral yoldan uygula nır. 
 
Özel popülasyonlara ilişkin ek bilgiler:  
Karaciğer  yetmezliği:  
Yeterli veri bulunmamaktadır.  
 
Böbrek yetmezliği:  
Şiddetli böbrek yetmezliği olan hastalarda kontrendikedir.  
 
Pediyatrik popülasyon:  
Pozoloji/uygulama sıklığı ve süresi bölümünde beli rtildiği şekilde uygulanır.  
 
Geriyatrik popülasyon:  
Yeterli veri bulunmamaktadır.  
 
4.3 Kontrendikasyonlar  
SOLARVİT  FORT , D vitaminine ya da bileşimindeki herhangi bir maddeye karşı aşırı 
duyarlılığı  olan hastalarda kontrendikedir.  
 
Şiddetli hipertansiyon, ileri seviyede arterioskleroz ve aktif akciğer tüberkülozunda uzun süre  
yüksek dozda kullanılması kontrendikedir.  
 
D vitamini hipervitaminozu, hiperkalsemi, hiperkalsüri durumlarında kalsiyu m içeren böbrek  
taşı olan hastalarda ve kalsiyum hipersensitivitesinde de kontrendikedir.  
 
Şiddetli böbrek yetmezliği olan hastalarda kontrendikedir.  
 
4.4 Özel kullanım uyarıları ve önlemleri  
• Hareketliliği kısıtlanmış  
• Benzotiyadiazin türevleri ile tedavi edilen   
3 / 9 
 • Böbrek taşı geçmişi olan  
• Sarkoidozlu  
• Pseudohipoparatiroidizmli  
hastalar için özel bir uyarı yapılmalıdır.  
 
Eğer SOLARVİT  FORT , vitamin D3 içeren diğer ürünler ile birlikte verilecekse, toplam 
vitamin  D dozuna dikkat edilmelidir. Vitamin D yağda çözünür ve vücutta birikebilir. Bu durum 
doz aşımında ve aşırı dozlarla uzu n süreli tedavide toksik etkiye neden olabilir.  
 
Yüksek vitamin D3 dozlarında böbrek taşı geç mişi olan hastaların serum kalsiyum seviyeleri  
izlenebilir ve bu hastalara özel önem tavsiye edilir.  
 
Orta şiddette renal fonksiyon yetersizliği olan hastalarda vitamin D3 dikkatli kullanılmalıdır ve 
kalsiyum  ile fosfat seviyelerine etkisi mutlaka izlenmelidir. Yumuşak doku kireçlenmesi göz 
önünde  bulundurulmalıdır. Ağır renal yetmezliği olan hastalarda kolekalsiferol formundaki 
vitamin D  normal olarak metabolize o lmaz ve bundan dolayı farklı bir vitamin D formuna 
ihtiyaç  duyulabilir.  
 
Uzun süreli tedavilerde seru m ve ürin kalsiyu m seviyeleri ve serum kreatini ölçü mü ile böbrek 
fonksiyonları her 3 ila 6 ayda bir mutlaka kontrol edilmelidir. Bu kontroller özellikle  yaşlı 
hastalarda ve kardiyak glikozidleri veya diüretikler ile eş zaman lı tedavide önemlidir.  
Hiperkalsemi veya aza lmış böbrek fonksiyonu semptomlarında doz mutlaka azaltılmalıdır  veya 
tedavi ertelenmelidir.  
 
Vitamin D3'ün aktif metaboliti (l25 -dihidroksikolekalsiferol) fosfat dengesini etkileyebilir.  
Bundan dolayı, fosfat seviyelerindeki artış durumunda fosfat bağlayıcılar ile tedavi  
düşünülmelidir.  
 
Vitamin D3, sarkoidoz ve diğer granülomatöz bozuklukları bulunan hastalarda, vitamin D'nin  
aktif formuna metabolizasyonda artış riski nedeniyle dikkatle verilmelidir. Bu hastalar serum  
ve idrardaki kalsiyu m içeriği hususunda izlenmelidir.  
 
Psödo -hipoparatiroidde D -COLEFOR FORT kullanılmamalıdır (D vitamini ihtiyacı faz 
şeklinde normal D vitamini hassasiyeti nedeniyle düşmüş olabilmekte, bu da uzun süreli aşırı 
doz riski doğurmaktadır). Bu amaçla daha kolay yönetilebilen D vitamini türevleri 
bulunmaktadır.  
 
D vitamininin terapötik indeksi infant ve çocuklarda oldukça düşük tür. Hiperkalsemi uzun  
sürerse i nfantlarda me ntal ve fiziksel gelişi mde gerile me yapar.  
  
4 / 9 
 D vitamini içeren ilaçların gebelikte rutin kullanımı önerilmemekle birlikte,  gerektiğinde hekim 
kontrolünde kullanılmalıdır.  
 
D vitamini içeren ilaçların gebelikte profilaksi amacıyla kullanımında maksimum doz  1000 
IU/gün’ü geçmemelidir.  
 
4.5 Diğer tıbbi ürünler ile etkileşim ve diğer etkileşim şekilleri  
Hepatik mikrozomal e nzim indüksiyonu yapan antikonvülsanlar, hidantoin, rifampisin,  
barbitüratlar veya pirimidon ile birlikte kullanıldığında vitamin D aktivitesi azalabilir.  
 
Sitotoksik ajan olan aktinomisin ve imidazol türevi antifungal ajanlar, 25 -OH D’nin böbrek 
enzimi olan 25 -hidroksivitamin D -1 hidroksilaz tarafından 1,25 -dihidroksivitamin D’ye 
dönüşümünü engelleyerek D vitamini aktivitesini etkiler.  
 
Kalsito nin, etidronat, galyum nitrat, pamidronat veya pliamisin ile hiperkalsemi tedavisinde  
aynı anda birlikte kullanımı adı geçen bu ilaçları antagonize eder.  
 
Yüksek dozda kalsiyum içeren ilaçlar veya diüretikler ve tiazid ile aynı anda birlikte  
kullanıldığında hiperkalsemi riski artar. Bununla birlikte, vitamin D ve kalsiyumun birlikt e 
verilmesi gereken yaşlı ve yüksek risk gruplarında bu durum bir avantaj olabilmektedir. Bu  tür 
uzun süreli tedavilerde serum kalsiyum konsantrasyonlarının dikkatlice gözlenmesi  gereklidir.  
 
Vitamin D'nin; D vitamini veya analoglarını içeren diğer ilaçlarla birlikte kullanılması  toksisite 
olasılığını arttırdığından dolayı tavsiye edilmez.  
 
İzoniyazid, vita min D'nin metabolik aktivasyonunu kısıtla ması nedeniyle vitamin D3  
etkililiğini aza ltabilir. 
 
Glukokortikoidler ile eş zamanlı kullanılması, D vitamininin etkisini azaltabilir.  
 
Kardiyak glikozidleri ile tedavi edilen hastalar, yüksek kalsiyum seviyelerine karşı duyarlı  
olabilir ve bu nedenle bu hastaların EKG parametreleri ve kalsiyum seviyeleri mutlaka  
izlenmelidir.  
 
Yağ malabsorpsiyonuna neden olabilen, orlistat ve kolestramin gibi ilaçlar vitamin D  
absorpsiyonunu azaltabilir.  
 
Özet popülasyonlara ilişkin ek b ilgiler:  
Yeterli veri bulunmamaktadır.  
  
5 / 9 
 Pediyatrik popülasyon:  
Yeterli veri bulunmamaktadır.  
 
4.6 Gebelik ve laktasyon  
Genel tavsiye  
Gebelik kategorisi: C’dir.  
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Yeterli veri bulunmamaktadır.  
 
Gebelik dönemi  
Kolekalsiferolün gebelikte kullanımına ilişkin klinik bilgi mevcut değildir. Hayvanlar  üzerinde 
yapılan çalışmalar, gebelik /ve -veya/ embriyonal /lfetal gelişim /ve -veya/ doğum /ve -
veya /doğum so nrası gelişim üzerindeki etkiler bakımından yetersizdir.  İnsanlara yönelik  
potansiyel risk bilinmemektedir.  
 
D vitamini içeren ilaçların gebelikte rutin kullanımı önerilmemekle birlikte,  gerektiğinde hekim 
kontrolünde kullanılmalıdır.  
 
D vitamini içeren ilaçların gebelikte profilaksi amacıyla kullanımında maksimum doz 1000 
IU/gün’ü geçmemelidir.  
 
Laktasyon dönemi  
D vitamini ve metabolizma ürünleri anne sütüne geçmektedir. Farmakolojik dozda D vitamini 
alan emziren annelerin bebeklerinde hiperkalsemi riski vardır. Çocuk ek D vitamini alırsa bu 
durum dikkate alınmalıdır.  
 
Üreme yeteneği/Fertilite  
Bilinen bir etkisi yoktur.  
 
4.7 Araç ve makine kullanımı üzerindeki etkiler  
Bilinen bir etkisi yoktur.  
 
4.8 İstenmeyen etkiler  
İstenmeyen etkiler  sistem organ sınıf ına göre şu esaslar kullanılarak sıralandırılmaktadır . Çok 
yaygın (1/10); yaygın ( 1/100 ila <1/10); yaygın olmayan ( 1/1000 ila <1/100); seyrek 
(1/10000 ila <1/1000); çok seyrek (<1/10000), bilinmiyor (eldeki veriler ile tahmin 
edilemiyor).  
  
6 / 9 
 Geniş kapsamlı klinik çalışmalar yapılmamış olması nedeniyle istenmeyen etkilerin görülme  
sıklığı bilinmemektedir.  
 
SOLARVİT  FORT 'un normal dozlar ve sürelerde yan etki olasılığı azdır. D3 vitamininin 
yüksek dozlarda verilmesi ve tedavi süresinin kontrolsüz bir şekilde uzatılması sonucu 
aşağıdaki istenmeyen etkiler gelişebilir.  
 
Metabolizma ve beslenme hastalıkları  
Bilinmiyor: Hiperkalsüri, hiperkalsemi ve kanda arda kalan (rezidüel) azot miktarının  
yüksel mesi 
 
Gastrointestinal hastalıklar  
Bilinmiyor: Kabızlık, mide gazı , bulantı, abdominal ağrı, diyare  
 
Deri ve deri altı doku hastalıkları  
Bilinmiyor: Kaşıntı, döküntü, ü rtiker gibi aşırı duyarlılık reaksiyonları  
 
Böbrek ve idrar yolu hastalıkları  
Bilinmiyor: Poliüri, polidipsi, anüri  
 
Genel bozukluklar ve uygulama bölgesine ilişkin hastalıklar  
Bilinmiyor: Ateş  
 
Şüpheli advers reaksiyonların raporlanması  
Ruhsatland ırma sonrası  şüpheli ilaç advers reaksiyonlarının raporlanmas ı büyük önem  
taşımaktadır. Raporlama yapılmas ı, ilacın yarar /risk dengesinin s ürekli olarak  izlenmesine 
olanak sağlar. Sağlık mesleği mensuplarının herhangi bir şüpheli advers  reaksiyonu T ürkiye 
Farmakovijilans Merkezi (TÜFAM)'ne bildirmeleri gerekmektedir.  (www.titck.gov.tr; e -posta: 
tufam@titck.gov.tr; tel: 0 800 314 00 08; faks: 0 3I2 218 35  99) 
 
4.9 Doz aşımı ve tedavisi  
Vitamin D'nin akut ve kronik doz aşımı hiperkalsemiye neden olur. Hiperkalsemi belirtileri 
yorgunluk, pskiyatrik belirtiler (öfori, sersemlik, bilinç bulanıklığı gibi), bulantı, kusma, iştah 
kaybı, kilo kaybı, susama, poliüri, böbrek taşı oluşumu, nefrokal sinoz, kemiklerde aşırı 
kireçlenme ve böbrek yetmezliği, EKG değişimleri, aritmi ve pankreatittir.  
İzole vakalarda bu yan etkilerin seyri fatal olarak tanımlanmıştır.   
7 / 9 
 Hamilelikte doz aşımı:  
Hamilelik boyunca masif dozlar, yeni doğanlarda aortik stenoz sendromu ve idiopatik  
hiperkalsemi oluşumu ile bağlantılandırılır. Ayrıca y üzde anomaliler, fiziksel ve mental  gerilik, 
şaşılık, enamel bozukluklar, kraniyosinostoz, süper valvular aortik stenoz, pulmoner  stenoz, 
kasık f ıtığı, erkeklerde kriptorşidi, kız larda ikincil cinsiyet karakteristiklerinin erken  gelişimi 
rapor edilmiştir.  
 
Ancak oldukça yüksek dozlar alan hipoparatiroitli a nnelerden normal çocukların doğmuş  
olduğunu gösteren bazı vaka raporları da mevcuttur.  
 
Tedavi  
Vitamin D analogları ile oluşan intoksikasyonlarda D vita mini ve kalsiyum desteği  
uygulamas ına son verilir, düşük kalsiyumlu diyet uygulanır ve I.V. sıvı uygulaması yapılır.  
Gerektiğinde kalsürik diüretikler (furosemid ve etakrinik asit gibi) kullanılarak serum  kalsiyum 
konsa ntrasyonları düşürülür. Kalsiyu msuz diyalisa ta karşı hemodializ veya peritoneal dializ de 
kullanılabilir. Vitamin D yeni alınmışsa daha  fazla emil meyi engellemek  için gastrik lavaj veya 
kusturma yapılabilir. Kolekalsiferolün kronik olarak yüksek doz larla alınması ile oluşan 
hiperkalsemi 2 ay veya daha fazla sürede sonlanabilir.  
 
Eğer masif doz alındıysa, karbon uygulaması ile birlikte ventriküler boşaltım göz önünde  
bulundurulmalıdır. Güneş ışığından ve vitamin D uygulamasına devam etmekten  
kaçınılmalıdır. Yeterli idrar atılımını sağlamak için rehidrasyon ve furosemid gibi  diüretiklerle 
tedavi uygulanmalıdır. Hiperkalsemi durumunda bifosfonatlar veya kalsitonin ve  
kortikosteroidler verilebilir. Tedavi semptomlara yöneliktir.  
 
5 FARMAKOLOJİK ÖZELLİKLER  
5.1 Farmakodinamik özellikler  
Farmakoterapötik Grup: Vitamin D ve analogları  
ATC Kodu: A11CC05  
 
Kolekalsiferol (Vitamin D3) insanlarda serum fosfat ve kalsiyum konsantrasyonların ı, esas  
olarak emilimlerini arttırarak yükseltir. Kalsiyumun kemiklerde oluşmasını sağlar.  Kalsiyumun 
ve fosfatın tübüler hücreleri taraf ından reabsorpsiyonunu arttırır böylece  kalsiyum ve fosfat 
itrahını azaltır. Paratiroid hormonla birlikte kalsiyum ve fosforun normal  seviyelerde kalmasını 
sağlar. Kolekalsiferol ayrıca kemik resorbsiyonunu uya rır ve kemiğin  normal minera lizasyonu 
için gereklidir. Kolekalsiferol fizyolojik do zlarda kalsiyumun  böbreklerden geri emilimini de 
arttırır. İndirekt olarak barsaktan artan kalsiyum absorpsiyonu  aracılığıyla, paratiroid hormon 
(PTH) sekresyonunu inhibe eder. Vücudun normaldeki g ünlük gereksinimi 400 -800 IU 
arasındadır.  
  
8 / 9 
 5.2 Farmakokinetik özellikler  
Genel özellikler  
Emilim:  
Kolekalsiferol gastrointestinal kanaldan iyi absorbe edilir . 
 
Dağılım:  
Kana geçen vitamin D ve metabolitleri spesifik bir α-globuline bağlanır. Vitamin D  adipoz 
dokusunda ve kas dokusunda uzun bir süre için depo edilebilir ve bu depolama  yerlerinden 
yavaş olarak salınır. Kolekalsiferol yavaş başlangıçlı fakat uzun süreli etkiye  sahiptir. 
Yarılanma ömrü 19 -25 saattir.  
 
Biyotransformasyon:  
Kolekalsiferol karaciğerde mitokondride 25 -hidroksi laz enzimi vasıtası  ile 25 -hidroksi t ürevine 
çevrilir. Bu metabolit böbreklerde vitamin D 1 - α-hidroksilaz enzimi  vasıtası ile bir kez daha 
hidroksillenir ve aktif hale gelir. l -25 hidroksilli metabolit  konsantrasyonu yeterli düzeye 
ulaştığında, böbreklerde 24,25 hidroksilli biyolojik aktivitesi  minimal düzeydeki metabolitine 
dönüştürülür.  
 
Eliminasyon:  
Vitamin D bileşikleri ve metabolitleri esas olarak safra ve feçes ile atılırlar . Küçük miktarda 
idrarla atılır. İdrarla atılan ana metabolit kalsitroik asittir.  
 
Doğrusallık/Doğrusal olmavan durum:   
Herhangi bir çalışma bulunmamaktadır . 
 
5.3 Klinik öncesi güvenlilik verileri  
Hamilelik boyunca vitamin D3 doz aşımı farelerde, sıçanlarda ve tavşanlarda malformasyona  
sebep olur (iskelet ile ilgili bozukluklar, mikrosefali, kardiyak malformasyonu).  
 
Hayvanlar üzerinde yapılan çalışmalar, gebelik /ve-veya/ embriyonal /fetal gelişim /ve-
veya/doğum /ve-veya / doğum sonrası  gelişim üzerindeki etkiler bakımından yetersizdir.  
 
6 FARMASÖTİK ÖZELLİKLER  
6.1 Yardımcı maddelerin listesi  
Ayçiçek yağı  
Vitamin E  
 
6.2 Geçimsizlikler  
Bildirilmemiştir.  
  
9 / 9 
 6.3 Raf ömrü  
24 ay  
 
6.4 Saklamaya yönelik özel tedbirler  
25°C'nin altındaki oda sıcaklığında saklayınız. Açıldıktan soma 25 °C'nin altındaki oda  
sıcaklığında 6 ay saklayabilirsiniz.  
 
6.5 Ambalajın niteliği ve içeriği  
10 mL Tip III , amber renkli  cam şişelere doldurulur ve  damlalıklı iç tıpa ve kapaktan 
oluşmaktadır.  
 
6.6 Beşeri tıbbi üründen arta kalan maddelerin imhası ve diğer özel önlemler  
Özel bir gereklilik yoktur.  
Kullanılmamış olan ürünler ya da atık materyaller ‘Tıbbi ürünlerin kontrolü yönetmeliği’ ve 
‘Ambalaj Atıklarının Kontrolü Yönetmelikleri’ne uygun olarak imha edilmelidir.  
 
7 RUHSAT SAHİBİ  
Vefarma İlaç San. ve Tic. Ltd. Şti.  
Huzur Mahallesi, Azerbaycan Caddesi, B Blok No: 4b  
İç Kapı No: 467 Sarıyer/İstanbul/Türkiye  
Tel: 0 850 711 83 32  
Faks: 0 212 944 49 90  
 
8 RUHSAT NUMARASI  
2021/535  
 
9 İLK RUHSAT TARİHİ / RUHSAT YENİLEME TARİHİ  
İlk ruhsatlandırma tarihi: 25.12.2021  
Ruhsat yenileme tarihi:  
 
10 KÜB’ÜN YENİLENME TARİHİ  
- 
 