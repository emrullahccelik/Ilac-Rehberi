KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız bölüm 4.8 advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
REFİXİA® 2000 IU Enjeksiyonluk Çözelti Hazırlamak İçin Toz ve Çözücü
Steril
2. KALİTATİF VE KANTİTATİF BİLEŞİMİ
Etkin madde:
Her bir flakon nominal olarak 2000 IU nonakog beta pegol* içermektedir.
1 ml REFİXİA® sulandırıldıktan sonra yaklaşık 500 IU nonakog beta pegol içermektedir.
* rekombinant insan faktörü IX, rekombinant DNA teknolojisi kullanılarak Çin Hamster
Yumurtalığı (CHO) hücrelerinde üretilir ve 40 kDa bir polietilen glikole (PEG) kovalent
konjugasyonu yapılır.
Potens (Uluslararası Birim), Avrupa Farmakopesi tek aşamalı pıhtılaşma testi kullanılarak
belirlenmektedir. REFİXİA®'nın spesifik aktivitesi yaklaşık 144 IU/mg proteindir.
REFİXİA®, saflaştırılmış rekombinant insan faktör IX’dur (rFIX) ve rFIX aktivasyon
peptidinde spesifik N-bağlı glikanlara seçici olarak bağlanan bir 40 kDa polietilen glikole
(PEG) sahiptir. REFİXİA® aktifleştikten sonra, 40 kDa polietilen glikol kısmını içeren
aktivasyon peptidi ayrılmakta ve geride doğal aktive faktör IX molekülünü bırakmaktadır.
REFİXİA®'daki rFIX'in primer aminoasit dizilimi, insan plazma türevi faktör IX'un Ala148
allelik formuyla aynıdır. REFİXİA®'nın hücre kültürü, saflaştırma, konjugasyon veya
formülasyonunda insan veya hayvan kaynaklı hiçbir katkı maddesi kullanılmamaktadır.
Yardımcı maddeler:
Yardımcı maddelerin tam listesi için 6.1'e bakınız.
3. FARMASÖTİK FORMU
Enjeksiyonluk çözelti tozu ve çözücü.
Toz, beyaz ila beyazımsı renktedir.
Çözücü berrak ve renksizdir.
pH: 6,4
Ozmolalite: 272 mOsmol/kg.
4. KLİNİK ÖZELLİKLER
4.1 Terapötik endikasyonlar
Hemofili B (konjenital faktör IX eksikliği) hastalarında kanama tedavisinde ve profilaksisinde
endikedir.
REFİXİA®, tüm yaş grupları için kullanılabilir.
1 / 164.2 Pozoloji ve uygulama şekli
Tedavi, hemofili tedavisinde deneyimli bir doktorun gözetiminde yapılmalıdır.
Tedavi izlemi
Doz ayarlaması amacıyla faktör IX aktivitesi düzeylerinin rutin şekilde izlenmesi
gerekmemektedir. Klinik çalışma programında doz ayarlaması yapılmamıştır. Tüm yaş
gruplarında %15'in üzerinde ortalama kararlı durum faktör IX çukur düzeyleri
gözlemlenmiştir, ayrıntılı bilgi için bölüm 5.2’ye bakınız.
Polietilen glikolün (PEG) çeşitli aPTT reaktifleriyle yapılan tek aşamalı pıhtılaşma testinde
etkileşime neden olması nedeniyle, izlem gerektiğinde kromojenik tayin (örn Rox Factor IX
veya Biophen) yapılması önerilmektedir. Kromojenik tayini mevcut değilse, REFİXİA® ile
birlikte kullanım için kalifiye edilen bir aPTT reaktifi (örn. Cephascreen) ile tek aşamalı
pıhtılaşma tayini kullanılması önerilmektedir. Modifiye uzun etkili faktör ürünlerinde tek
aşamalı pıhtılaşma tayini sonuçlarının kullanılan aPTT reaktifine ve referans standardına
yüksek düzeyde bağımlı olduğu bilinmektedir. REFİXİA® için, bazı reaktifler faktör IX
aktivitesiyle ilgili olarak düşük tahmin yürütülmesine (% 30-50) neden olurken, çoğu silika
içeren reaktif ise şiddetli yüksek tahmin yürütülmesine (% 400'den fazla) neden olmaktadır.
Bu nedenle, silika bazlı reaktiflerden kaçınılmalıdır. Yerel olarak kromojenik tayin veya
kalifiye bir tek aşamalı pıhtılaşma tayini bulunmuyorsa referans bir laboratuvar kullanılması
önerilmektedir.
Pozoloji/uygulama sıklığı ve süresi:
Pozoloji
Uygulanan faktör IX birimi sayısı Uluslararası Birim (IU) olarak ifade edilmektedir; bu birim,
Dünya Sağlık Örgütünün (DSÖ) faktör IX ürünleri için mevcut standardıyla ilişkilidir.
Plazmadaki faktör IX aktivitesi; yüzde olarak (normal insan plazmasına göre) veya
Uluslararası Birim olarak (plazmadaki faktör IX için bir Uluslararası Standarda göre) ifade
edilmektedir.
Profilaksi
Haftada bir kez 40 IU/kg.
Ulaşılan FIX düzeyleri ve bireysel kanama eğilimine dayanarak, dozların ve uygulama
aralıklarının ayarlanması düşünülebilir. Haftalık 40 IU/kg dozuyla ulaşılan çukur düzeyler
bölüm 5.2'de özetlenmektedir.
Profilaksi uygulanan ve dozunu almayı unutan hastalara, bunu fark ettiklerinde dozlarını
almaları ve daha sonra olağan haftada bir kez doz uygulama programına devam etmeleri
tavsiye edilmelidir. Çift dozdan kaçınılmalıdır.
Kanadıkça tedavi
Yerine koyma tedavisinin dozu ve süresi, kanamanın yerine ve şiddetine bağlıdır; kanama
epizotlarıyla ilgili doz yönlendirmeleri için Tablo 1’e bakınız.
2 / 16Tablo 1 REFİXİA® ile kanama epizotlarının tedavisi
Hemoraji düzeyi Önerilen REFİXİA® Doz önerileri
dozu IU/kg
Erken dönemde 40 Tek doz önerilmektedir.
hemartroz, kas
kanaması veya oral
kanama.
Daha yaygın
hemartroz, kas içine
kanama veya
hematom.
Şiddetli veya yaşamı 80 40 IU/kg ek dozlar verilebilir.
tehdit edici
hemorajiler.
Cerrahi
Cerrahi için doz düzeyi ve doz uygulama aralığı, prosedüre veya lokal uygulamaya bağlıdır.
Genel öneriler Tablo 2'de verilmektedir.
Tablo 2 REFİXİA® ile cerrahide tedavi
Cerrahi prosedür tipi Önerilen doz IU/kg Doz önerileri
vücut ağırlığı
Minör cerrahi, diş 40 Gerekiyorsa ek dozlar verilebilir.
çekimi dahil
Majör cerrahi 80 Preoperatif doz
40 Cerrahiden sonraki ilk hafta içinde iki
tekrarlı 40 IU/kg doz (1-3 gün aralıkla)
düşününüz.
REFİXİA®'nın uzun yarı ömrü
nedeniyle, postoperatif dönemde kanama
durana ve iyileşmeye ulaşılana kadar doz
uygulama sıklığı ilk haftadan sonra
haftada bire uzatılabilir.
Pediyatrik popülasyon
Çocuklardaki doz önerileri yetişkinlerdeki ile aynıdır (pediyatri hakkında daha fazla bilgi için
bkz. bölüm 5.1 ve 5.2).
Uygulama şekli:
İntravenöz kullanım.
3 / 16REFİXİA®, enjeksiyonluk tozun histidin çözücüsüyle rekonstitüsyonundan sonra intravenöz
bolus enjeksiyon yoluyla uygulanmaktadır. Uygulama hızı hastanın rahatlık düzeyine göre,
maksimum 4 ml/dk. hıza kadar belirlenmelidir.
Tıbbi ürünün uygulamadan önce rekonstitüsyonuyla ilgili talimatlar için bölüm 6.6’ya
bakınız.
Hastanın kendi kendisine uygulaması veya bakıcının uygulaması için uygun eğitim verilmesi
gerekmektedir.
Özel popülasyonlara ilişkin ek bilgiler:
Böbrek ve karaciğer yetmezliği:
Bu popülasyonda kullanıma ilişkin herhangi bir veri bulunmamaktadır.
Pediyatrik popülasyon:
Çocuklar, adölesanlar ve yetişkinler için aynı doz önerilmektedir: 40 IU/kg vücut ağırlığı.
Geriyatrik popülasyon:
Bu popülasyonda kullanıma ilişkin herhangi bir veri bulunmamaktadır.
4.3 Kontrendikasyonlar
Etkin madde veya bölüm 6.1'de yer alan yardımcı maddelerden herhangi birine karşı aşırı
duyarlılık durumunda kontrendikedir.
Hamster proteinine bilinen alerjik reaksiyon durumunda kontrendikedir.
4.4 Özel kullanım uyarıları ve önlemleri
Takip edilebilirlik
Biyoteknolojik ürünlerin takip edilebilirliğinin sağlanması için ürünün ticari ismi ve seri
numarası mutlaka hasta dosyasına kaydedilmelidir.
Aşırı duyarlılık
REFİXİA® ile alerjik tip aşırı duyarlılık reaksiyonları görülebilir. Üründe eser miktarda
hamster proteini bulunmaktadır. Aşırı duyarlılık semptomları görülürse, hastaya ilacı derhal
bırakması ve doktoruna başvurması tavsiye edilmelidir. Hastalar kurdeşen, genel ürtiker,
göğüs darlığı, hırıltı, hipotansiyon ve anafilaksi gibi aşırı duyarlılık reaksiyonlarının erken
belirtileriyle ilgili bilgilendirilmelidir.
Şok durumunda, şok için standart tıbbi tedavi uygulanmalıdır.
İnhibitörler
Hastalar insan koagülasyon faktörü IX (rDNA) ürünleriyle yinelenen tedaviden sonra, uygun
biyolojik testler kullanılarak Bethesda birimiyle ölçülen (BU) nötralizan antikor (inhibitör)
oluşumuyla ilgili olarak izlenmelidir.
Literatürde faktör IX inhibitör oluşumu ve alerjik reaksiyon arasında bağlantı gösteren
raporlar bulunmaktadır. Bu nedenle, alerjik reaksiyon yaşayan hastalar inhibitör varlığı
açısından değerlendirilmelidir. Faktör IX inhibitörleri olan hastaların, faktör IX ile yükleme
yapıldıktan sonra anafilaksi geliştirme riskinde artış olabileceği göz önünde
bulundurulmalıdır.
4 / 16Faktör IX ürünleriyle alerjik reaksiyon riski olduğundan, tedavi eden doktorun kararına bağlı
olarak, ilk faktör IX uygulamaları alerjik reaksiyon için uygun tıbbi bakımın sağlanabileceği
tıbbi gözlem altında gerçekleştirilmelidir.
Rezidüel FIX aktivite düzeyi görülmesi durumunda, inhibitör testi için Nijmegen modifiye
Bethesda tayini yapıldığında etkileşim riski bulunmaktadır. Bu nedenle, düşük titreli
inhibitörleri belirleyebilmek için bir ön ısıtma veya arınma dönemi uygulanması
önerilmektedir.
Tromboembolizm
Potansiyel trombotik komplikasyon riskinden dolayı, bu ilaç karaciğer hastalığı olan
hastalara, postoperatif hastalara, yeni doğmuş bebeklere veya trombotik olay veya DİK riski
taşıyan hastalara uygulandığında trombotik ve konsumptif koagülopatinin erken belirtileri için
uygun biyolojik testle birlikte klinik izlem başlatılmalıdır. Bu durumların tümünde,
REFİXİA® tedavisinin yararlarının bu komplikasyonların riskine karşı ne kadar ağır bastığı
değerlendirilmelidir.
Kardiyovasküler olay
Kardiyovasküler risk faktörleri olan hastalarda, FIX ile yerine koyma tedavisi
kardiyovasküler riski arttırabilir.
Kateter ilişkili komplikasyonlar
Santral venöz erişim cihazı (SVEC) gerekiyorsa, lokal enfeksiyon, bakteremi ve kateter
bölgesinde tromboz dahil olmak üzere SVEC ile ilişkili komplikasyonlar geliştirme riski göz
önünde bulundurulmalıdır.
Pediyatrik popülasyon
Listelenen uyarılar ve önlemler yetişkinler, adölesanlar ve çocuklar için geçerlidir.
Sodyum içeriği
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
İnsan koagülasyon faktörü IX (rDNA) ürünleriyle diğer tıbbi ürünler arasında hiçbir etkileşim
bildirilmemiştir.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon
Herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar /Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanım ile ilgili veri bulunmamaktadır.
5 / 16Gebelik dönemi
Kadınlarda hemofili B’nin seyrek olarak ortaya çıkması nedeniyle, gebelik döneminde faktör
IX kullanımıyla ilgili deneyim bulunmamaktadır. Bu nedenle, faktör IX gebelik sırasında
yalnızca endikasyonu kesin olduğunda kullanılmalıdır.
Hayvanlar üzerinde yapılan çalışmalar, gebelik/ ve-veya/ embriyonal/ fetal gelişim / ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. kısım
5.3). İnsanlara yönelik potansiyel risk bilinmemektedir.
REFİXİA® gerekli olmadıkça gebelik döneminde kullanılmamalıdır.
Laktasyon dönemi
Kadınlarda hemofili B’nin seyrek olarak ortaya çıkması nedeniyle, emzirme döneminde
faktör IX kullanımıyla ilgili deneyim bulunmamaktadır. Bu nedenle, faktör IX laktasyon
sırasında yalnızca açık şekilde endikeyse kullanılmalıdır.
Üreme yeteneği/Fertilite
Faktör IX ile hayvanlarda üreme çalışması yapılmamıştır. İnsanlarda fertilite ile ilgili veri
bulunmamaktadır.
4.7 Araç ve makine kullanımı üzerindeki etkiler
REFİXİA®'nın araç ve makine kullanma yeteneği üzerinde etkisi yoktur veya ihmal edilebilir
bir etkiye sahiptir.
4.8 İstenmeyen etkiler
Güvenlilik profilinin özeti
Rekombinant faktör IX ürünleriyle seyrek olarak aşırı duyarlılık veya alerjik reaksiyonlar
(enjeksiyon bölgesinde anjiyoödem, yanma ve batma hissi, titreme, kızarma, genel ürtiker,
baş ağrısı, kurdeşen, hipotansiyon, letarji, bulantı, huzursuzluk, taşikardi, göğüste sıkışma
hissi, karıncalanma, kusma, hırıltı) gözlemlenmiştir ve bazı olgularda şiddetli anafilaksiye
(şok dahil) ilerleyebilir. Bazı olgularda, bu reaksiyonlar şiddetli anafilaksiye ilerlemiştir ve
faktör IX inhibitörüyle yakın bir zamansal ilişki içinde gerçekleşmiştir (ayrıca bkz. Bölüm
4.4). Faktör IX inhibitörü ve alerjik reaksiyon öyküsü olan hemofili B hastalarında, immün
tolerans indüksiyonu girişiminin ardından nefrotik sendrom bildirilmiştir.
Çok seyrek olarak, hamster proteinine karşı antikor gelişimiyle birlikte ilişkili aşırı duyarlılık
reaksiyonları gözlemlenmiştir.
Hemofili B hastaları faktör IX'a karşı nötralizan antikor (inhibitör) geliştirebilir. Böyle bir
inhibitör gelişimi olursa, bu durum kendisini yetersiz klinik yanıt olarak gösterecektir. Bu tür
durumlarda, uzmanlaşmış bir hemofili merkeziyle iletişime geçilmesi önerilmektedir.
Faktör IX ürünlerinin uygulamasından sonra potansiyel tromboembolik epizot riski
bulunmaktadır ve bu risk düşük saflıktaki preparatlar için daha yüksektir. Düşük saflıktaki
faktör IX ürünlerinin kullanımı miyokard enfarktüsü, disemine intravasküler koagülasyon,
venöz tromboz ve pulmoner emboli olgularıyla ilişkilendirilmiştir. REFİXİA® gibi yüksek
saflıktaki faktör IX ürünlerinin kullanımı, bu tür advers reaksiyonlarla seyrek olarak
ilişkilendirilmektedir.
6 / 16Advers reaksiyonların tablolu listesi
Aşağıda sunulan tablo, MedDRA sistem organ sınıflandırmasına (SOC ve Tercih Edilen
Terim Düzeyi) göredir.
Sıklıklar şu şekilde değerlendirilmiştir: Çok yaygın (≥1/10); yaygın (≥1/100 ila <1/10);
yaygın olmayan (≥1/1.000 ila <1/100); seyrek (≥1/10.000 ila <1/1.000); çok seyrek
(<1/10.000); bilinmiyor (eldeki verilerden hareketle tahmin edilemiyor). Her bir sıklık
gruplamasında, istenmeyen etkiler, azalan ciddiyet sırasına göre bildirilmektedir.
Her sıklık grubuna advers reaksiyonlar azalan ciddiyet sırasıyla sunulmaktadır.
Tamamlanan ve devam eden klinik çalışmalarda orta veya şiddetli hemofili B hastası olan
toplam 115 daha önce tedavi edilmiş hasta ve 50 daha önce tedavi edilmemiş hasta olmak
üzere toplam 434 hasta yıl boyunca REFİXİA®'ya maruz kalmıştır.
Kan ve lenfatik sistem hastalıkları
Yaygın*: Faktör IX inhibisyonu
Bağışıklık sistemi hastalıkları
Yaygın : Aşırı duyarlılık, anafilaktik reaksiyon*
Kardiyak hastalıklar
Yaygın olmayan: Palpitasyon
Gastrointestinal hastalıklar
Yaygın: Bulantı
Deri ve deri altı doku hastalıkları
Yaygın: Kaşıntı**, döküntü
Genel bozukluklar ve uygulama bölgesine ilişkin hastalıklar
Yaygın: Halsizlik, enjeksiyon bölgesi reaksiyonları***
Yaygın olmayan: Ateş basması
* Sıklık daha önce tedavi edilmemiş hastalarla (N=50) ortaya çıkma durumuna göre belirlenmiştir.
** Kaşıntıya, kaşıntı ve kulak kaşıntısı terimleri dahildir.
*** Enjeksiyon bölgesi reaksiyonlarına, enjeksiyon bölgesinde ağrı, enjeksiyon bölgesinde şişme,
enjeksiyon bölgesinde eritema ve enjeksiyon bölgesinde kızarıklık dahildir.
Seçili advers reaksiyonların tanımı
Faktör IX inhibisyonu ve anafilaktik reaksiyonlar daha önce tedavi edilmiş hastalarla
gözlenmemiştir ve bu nedenle sıklıklar daha önce tedavi edilmemiş 50 hasta ile devam eden
bir çalışmaya dayanmaktadır. Bu çalışmada 4/50 (% 8) hastada Faktör IX inhibisyonu ve 1/50
(% 2) hastada anafilaktik reaksiyon meydana gelmiş olup bu olaylar yaygın olarak
sınıflandırılmıştır. Anafilaktik reaksiyon vakası aynı zamanda Faktör IX inhibisyonu gelişen
bir hastada meydana gelmiştir.
7 / 16Özel popülasyonlara ilişkin ek bilgiler:
Pediyatrik popülasyon:
Çocuklarda görülen advers reaksiyonların sıklığı, tipi ve şiddetinin yetişkinlerdekine benzer
olması beklenmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Klinik çalışmalarda 169 IU/kg'a kadar doz aşımları bildirilmiştir. Doz aşımlarıyla ilişkili
olarak herhangi bir semptom bildirilmemiştir.
5 FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Kan ve kan yapıcı organlar, antihemorajikler, vitamin K ve diğer
hemostatikler, kan koagüasyon faktörleri, koagülasyon faktör IX
ATC kodu: B02BD04
Etki mekanizması
REFİXİA®, proteine konjuge 40 kDa polietilen glikol (PEG) içeren saflaştırılmış rekombinant
insan faktörü IX'dur (rFIX). REFİXİA®'nın ortalama molekül ağırlığı yaklaşık 98 kDa'dır ve
yalnızca protein kısmının molekül ağırlığı 56 kDa'dır. REFİXİA® aktifleştikten sonra, 40 kDa
polietilen glikol kısmını içeren aktivasyon peptidi ayrılmakta ve geride doğal aktive faktör IX
molekülünü bırakmaktadır.
Faktör IX tek zincirli bir glikoproteindir. K vitaminine bağımlı bir koagülasyon faktörüdür ve
karaciğerde sentezlenmektedir. Faktör IX, faktör XIa ve faktör VII/doku faktörü kompleksi
tarafından aktifleştirilmektedir. Aktif faktör IX, aktif faktör VIII ile kombinasyon halinde,
faktör X'u aktifleştirmektedir. Aktif faktör X, protrombini trombine dönüştürmektedir. Daha
sonra trombin fibrinojeni fibrine dönüştürmekte ve pıhtı oluşmaktadır. Hemofili B, düşük
faktör IX düzeyleri nedeniyle cinsiyete bağlı bir herediter pıhtılaşma bozukluğudur ve
eklemlerde, kaslarda ve iç organlarda spontan olarak veya kaza ya da cerrahi travma
sonucunda büyük miktarda kanamayla sonuçlanmaktadır. Replasman tedavisiyle faktör IX'in
plazma düzeyleri yükselmekte, böylece faktör eksikliğinin geçici olarak düzeltilmesi ve
kanama eğilimlerinin düzeltilmesi sağlanmaktadır.
Klinik etkililik
Klinik çalışma programına, bir Faz 1 çalışma ve beş Faz 3 çok merkezli kontrolsüz çalışma
dahildir. Tüm hastalar şiddetli (faktör IX seviyesi < %1) veya orta derecede şiddetli (faktör IX
seviyesi ≤ %2) hemofili B hastasıdır.
Yıllık kanama oranlarının, farklı faktör konsantreleri ve farklı klinik çalışmalar arasında
karşılaştırılabilir olmadığı dikkate alınmalıdır.
8 / 16Profilaksi
Tüm yaş gruplarında daha önce tedavi edilmiş ve daha önce tedavi edilmemiş hastalardan
101’i haftalık 40 IU/kg profilaktik dozuyla tedavi edilmiş ve bu hastaların 40'ında (% 40)
kanama epizodu olmamıştır (aşağıdaki ayrıntılara bakınız).
Pivotal çalışma
Pivotal çalışmaya, daha önce tedavi edilen 74 adölesan (13-17 yaşında) ve yetişkin (18-65
yaşında) hasta dahil olmuştur. Çalışma açık etiketli, yaklaşık 28 hafta boyunca kanadıkça
tedavi uygulanan bir adet kanadıkça tedavi kolu ve 52 hafta boyunca 10 IU/kg ya da 40
IU/kg'dan olmak üzere haftada bir kez tedavi alan iki adet profilaksi kolu içermektedir. 10
IU/kg ve 40 IU/kg tedavileri karşılaştırıldığında, 40 IU/kg kolundaki hastalar için yıllık
kanama oranının 10 IU/kg kolundaki hastaların kanama oranından (% 95 GA: % 5, % 73) %
49 daha düşük olduğu görülmüştür (p<0,05).
Haftada bir kez 40 IU/kg profilaktik doz ile tedavi edilen hastalarda (13-65 yaş) medyan genel
yıllık kanama oranı 1,04 (0; 4,01) olurken travmatik yıllık kanama oranı 0 (0; 2,05), eklem
yıllık kanama oranı 0,97 (0; 2,07) ve spontan yıllık kanama oranı 0 (0; 0,99) olmuştur.
Adölasan ve yetişkin hastalarda yapılan bu pivotal çalışmada, 40 IU/kg profilaksi kolundaki
29 hastanın 16'sında 70 ani kanama olmuştur. Ani kanamalarının tedavisinde genel başarı
oranı % 97,1 (değerlendirilen 69 kanamadan 67'si) olmuştur. Toplam 70 kanama epizodunun
69'u (% 98,6) tek enjeksiyonla tedavi edilmiştir. Kanama atakları hafif veya orta dereceli
kanamalar için 40 IU/kg REFİXİA® ile tedavi edilmiştir.
Tedavi edilen 29 yetişkin ve adölasan hastada, 20 hedef eklemi olan 13 hasta bir yıl boyunca
haftalık 40 IU/kg profilaktik doz ile tedavi edilmiştir. Bu 20 eklemden 18'i (% 90) çalışmanın
sonunda artık hedef eklem olarak değerlendirilmemiştir.
Kanadıkça tedavi
Pivotal çalışmada, kanadıkça tedavi alan 15 hastanın, hafif ila orta dereceli kanamalar için 40
IU/kg, şiddetli kanamalar için 80 IU/kg ile tedavi edildiği randomize olmayan bir kol vardır.
Kanama tedavilerindeki toplam başarı oranı (çok iyi veya iyi olarak tanımlanır) % 95'tir ve
kanamaların % 98'i bir veya iki enjeksiyonla tedavi edilmiştir.
Pediyatrik popülasyon
Daha önce tedavi edilmiş hastalar
Kanamaların profilaksisi ve tedavisi için REFİXİA®'nın etkinliği ve güvenliliği açık etiketli,
tek kollu, kontrollü olmayan bir faz 3 çalışmasında değerlendirilmiştir. Daha önce tedavi
edilmiş pediatrik hastalardaki çalışmanın ana fazında, başlangıçta kaydedilen 0 ila 12
yaşlarında 25 hastaya 52 hafta boyunca haftada bir kez rutin profilaktik REFİXİA® 40 IU/kg
uygulanmıştır. Hastalar iki yaş grubuna ayrılmıştır; bilgilendirilmiş onay imzalandığında 12
hasta 0 ila 6 yaş ve 13 hasta 7 ila 12 yaş arasında olmuştur. Yirmi iki hasta uzatma fazına
devam etmiş ve bunlardan 12'si 8 yıla kadar rutin profilaktik tedavi görmüştür. Uzun çalışma
süresi nedeniyle birçok hasta yaş gruplarını geçmiş ve başlangıçta ≤ 6 yaş olarak kaydedilen
10 hasta 7-12 yaş kategorisine de katkıda bulunmuştur. Ana ve uzatma fazına göre ayrılmış ≤
12 yaşındaki hastalardaki temel etkinlik sonuçları Tablo 3'de özetlenmiştir.
9 / 16Tablo 3 Daha önce tedavi edilmiş pediatrik hasta çalışmasında yıllık kanama oranı -
ana ve uzatma fazı - gerçek yaş grupları
Ana faz Uzatma fazı
≤ 6 yaş 7-12 yaş ≤ 6 yaş 7-12 yaş
Hastanın yaşı*
N=12 N=14 N=10 N=20
Ana tedavi süresi
0,86 0,92 2,39 3,09
(yıl)
Toplam yıllık kanama oranı
Poisson-tahmin
1,05 (0,65; 0,58 (0,21;
ortalaması (% 95 0,97 (0,5; 1,89) 2,1 (1,34; 3,3)
1,69 1,64)
GA)
Medyan 0 (0; 1,99) 2 (0; 3,02) 0 (0; 1,65) 0,15 (0; 1,29)
*Bazı hastalar her iki yaş grubuna da dahil olmuştur.
Çalışmanın ana ve uzatma fazı için, genel medyan/poisson tahmini yıllık kanama oranı ≤ 6
yaş hastalarda 0,55/1,02 (% 95 GA: 0,68; 1,54) ve 7-12 yaş hastalarda 0,52/0,84 (% 95 GA:
0,41; 1,75) olmuştur. Medyan/poisson tahmini yıllık kanama oranı, spontan kanamalar için
0/0,2 (% 95 GA: 0,09; 0,47) ve 0/0,23 (% 95 GA: 0,05; 0,96), travmatik kanamalar için ise ≤
6 yaş ve 7-12 yaş hastalarda sırasıyla 0,53/0,82 (% 95 GA: 0,55; 1,23) ve 0,33/0,56 (% 95
GA: 0,25; 1,27) olmuştur. ≤ 6 yaş ve 7-12 yaş hastalarda profilaksi boyunca meydana gelen
kanama ataklarının sırasıyla % 88,6 ve % 93,7'sinde (mükemmel veya iyi yanıt olarak
tanımlanan) tedavi başarısı elde edilmiştir. Çalışma boyunca 25 hastadan beşinde (% 20)
kanama olmamıştır. 6 yaş ve 7-12 yaş arası hastalarda profilaksi için ortalama yıllık tüketim
sırasıyla 2,208,6 (SD: 78,8) IU/kg ve 2,324,8 (SD: 83,3) IU/kg olmuştur. İki hastada
başlangıçta hedef eklemler olmuş ve bunlar ana çalışma sırasında iyileşmiş olarak
değerlendirilmiştir. Hiçbir hastada çalışma sırasında yeni hedef eklemler gelişmemiştir.
Daha önce tedavi edilmemiş hastalar
Kanamaların profilaksisi ve tedavisi için REFİXİA®'nın etkinliği ve güvenliliği açık etiketli,
tek kollu, çok merkezli, kontrolsüz bir faz 3 çalışmasında değerlendirilmiştir. Daha önce
tedavi edilmemiş pediyatrik hastalardaki çalışmanın ana fazında, 6 yaşından küçük 50
hastanın 47'sine haftada bir kez 40 IU/kg verilmiş ve 38 hasta uzatma fazına devam etmiştir.
Ana çalışma ve uzatma fazına göre ayrılmış ana etkinlik sonuçları Tablo 4'de özetlenmiştir.
Tablo 4 Daha önce tedavi edilmemiş pediatrik hasta çalışmasında yıllık kanama oranı
(ABR) - ana ve uzatma fazı
Ana Faz Uzatma Fazı
N=47 N=38
Ortalama tedavi süresi (yıl) 0,75 2,23
Toplam yıllık kanama oranı
Poisson-tahmin ortalaması (%95 GA) 0,82 (0,34 ; 1,98) 0,58 (0,35; 0,96)
Medyan 0 (0; 1.02) 0 (0; 0,88)
10 / 16Spontan, travmatik ve eklem kanaması atakları için genel medyan yıllık kanama oranı 0
olmuştur. Çalışmaların ana ve uzatma fazında, profilaksi uygulanan daha önce tedavi
edilmemiş hastalar için medyan/poisson tahmini yıllık kanama oranı 0,25/0,65 (% 95 GA:
0,34; 1,25) olmuştur. Spontan ve travmatik kanamalar için poisson-tahmini yıllık kanama
oranı çalışma süresi boyunca sırasıyla 0,14 (% 95 GA: 0,05; 0,43) ve 0,2 (% 95 GA: 0,05;
0,81) olmuştur (medyan yıllık kanama oranları her ikisi için de 0 olmuştur). Daha önce tedavi
edilmemiş hastaların %46.8'i herhangi bir kanama olayı yaşamamıştır. Çalışmada hiçbir
pediyatrik hastada hedef eklem gelişmemiştir. Daha önce tedavi edilmemiş hastalardaki
kanamaların tedavisinde (çok iyi veya iyi olarak tanımlanan) genel başarı oranı % 96 (140
hastanın 135'i) olmuştur. 50 hastanın 34'ünde (% 68) gözlenen 140 tedavi edilen kanamanın
124'ü (% 89) 1 REFİXİA® enjeksiyonuyla ve 13'ü (% 9) 2 REFİXİA® enjeksiyonuyla
iyileşmiştir.
Genel hemostatik etkililik
Kanama epizotları; hafif ila orta dereceli kanamalar için 40 IU/kg, şiddetli kanamalar için 80
IU/kg REFİXİA® ile tedavi edilmiştir ve bir kanama şiddetli olarak değerlendirilmiştir. Hasta
veya bakım veren tarafından (evde tedavide) veya çalışma merkezindeki araştırmacı
tarafından (sağlık mesleği mensubunun gözetiminde yapılan tedavide), hemostatik etkililiğin
çok iyi, iyi, orta veya kötü ölçeğinde olmak üzere 4 puanlık genel bir değerlendirmesi
yapılmıştır. Daha önce tedavi edilen hastalarda kanama tedavilerindeki toplam başarı oranı
(çok iyi veya iyi olarak tanımlanır) % 92 (683’de 626) olmuştur. Tedavi edilen 677 kanama
105 hastanın 84'ünde (% 80) gözlenmiştir ve 590 kanama (% 86) 1 REFİXİA®
enjeksiyonuyla, 70 kanama (% 10) 2 REFİXİA® enjeksiyonuyla çözülmüştür.
Kanama epizotlarının tedavisi için gereken başarı oranı ve dozu, kanamanın
lokalizasyonundan bağımsızdır. Kanama epizotlarının tedavisindeki başarı oranı da
kanamanın doğasının travmatik veya spontane olmasından bağımsızdır.
Cerrahi
Biri özel bir cerrahi çalışma olmak üzere üç çalışma, toplam 15 majör ve 26 minör cerrahi
prosedürünü içermekteydi (hastalar 13 ila 56 yaşında). REFİXİA®'nın cerrahi sırasındaki
hemostatik etkisi, çalışmalardaki 15 majör cerrahide %100 başarı oranıyla teyit edilmiştir.
Değerlendirilen tüm minör cerrahiler başarılı şekilde gerçekleştirilmiştir.
Özel cerrahi çalışmasında, etkililik analizine daha önce tedavi edilmiş 13 yetişkin ve adölesan
hastada yapılan 13 majör cerrahi prosedür dahil edilmiştir. Prosedürler arasında 9 ortopedik, 1
gastrointestinal ve 3 oral kavite operasyonu bulunmaktadır. Hastalara ameliyat gününde 1
adet 80 IU/kg preoperatif enjeksiyon ve postoperatif olarak 40 IU/kg enjeksiyon
uygulanmıştır. Preoperatif 80 IU/kg REFİXİA® dozu etkilidir ve hiçbir hastada cerrahi
gününde ek doz uygulanması gerekmemiştir. Postoperatif dönemde 1. günden 6. güne kadar
ve 7. günden 13. güne kadar, uygulanan ek 40 IU/kg dozlarının medyan sayısı sırasıyla 2,0 ve
1,5'tir. Cerrahi sırasında ve cerrahiden sonra ortalama toplam REFİXİA® tüketimi 241
IU/kg'dır (aralık: 81-460 IU/kg).
5.2 Farmakokinetik özellikler
Genel Özellikler
REFİXİA®'nın yarı ömrü modifiye edilmemiş faktör IX ile karşılaştırıldığında daha uzundur.
REFİXİA® ile yapılan tüm farmakokinetik çalışmalar daha önce tedavi edilmiş hemofili B
hastalarında gerçekleştirilmiştir (faktör IX ≤%2). Tek aşamalı pıhtılaşma tayiniyle plazma
numunelerinin analizi yapılmıştır.
11 / 16Emilim:
REFİXİA®, IV formunda olduğundan emilim geçerli değildir.
Dağılım ve eliminasyon:
Adölesan ve yetişkin hastalardaki kararlı durum farmakokinetik parametreleri Tablo 5'de
gösterilmektedir.
Tablo 5 Daha önce tedavi edilmiş adölesan ve yetişkin hastalarda REFİXİA®'nın
(40 IU/kg) kararlı durum farmakokinetik parametreleri (geometrik ortalama (%CV))
FK parametresi 13-17 yaş arası 18 yaş ve üzeri
N=3 N=6
Yarı ömür (t ) (saat) 103 (14) 115 (10)
1/2
Artan Toparlanma (AT) (IU/kg başına 0,018 (28) 0,019 (20)
IU/ml)
Eğri altındaki alan (EAA) 91 (22) 93 (15)
0-168h
(IU*saat/ml)
Klirens (GA) (ml/saat/kg) 0,4 (17) 0,4 (11)
Ortalama kalış süresi (OKS) (saat) 144 (15) 158 (10)
Dağılım hacmi (V ) (ml/kg) 61 (31) 66 (12)
ss
Dozdan 168 saat sonra faktör IX 0,29 (19) 0,32 (17)
aktivitesi (IU/ml)
Klirens = vücut ağırlığına göre düzeltilmiş klirens; Artan toparlanma = dozdan 30 dakika sonra artan
toparlanma; Dağılım hacmi = kararlı durumda vücut ağırlığına göre düzeltilmiş dağılım hacmi. CV = varyasyon
katsayısı.
Kararlı durum farmakokinetik seansında değerlendirilen tüm hastalardaki faktör IX aktivite
düzeyleri, haftalık 40 IU/kg doz uygulamasında dozdan 168 saat sonra 0,24 IU/ml'nin
üzerindedir.
REFİXİA®'nın tek doz farmakokinetik parametreleri Tablo 6'da yaşa göre listelenmektedir.
Tablo 6 REFİXİA®'nın (40 IU/kg) daha önce tedavi edilmiş hastalarda yaşa göre
tek doz farmakokinetik parametreleri (geometrik ortalama (%CV))
FK parametresi 0-6 yaş 7–12 yaş 13-17 yaş 18 yaş ve
N=12 N=13 N=3 üzeri
N=6
Yarı ömür (t ) (saat) 70 (16) 76 (26) 89 (24) 83 (23)
1/2
Artan Toparlanma (AT) 0,015 (7) 0,016 (16) 0,020 (15) 0,023 (11)
(IU/kg başına IU/ml)
Eğri altındaki alan (EAA) 46 (14) 56 (19) 80 (35) 91 (16)
inf
(IU*saat/ml)
Klirens (GA) (ml/saat/kg) 0,8 (13) 0,6 (22) 0,5 (30) 0,4 (15)
Ortalama kalış süresi 95 (15) 105 (24) 124 (24) 116 (22)
(OKS) (saat)
Dağılım hacmi (V ) 72 (15) 68 (22) 59 (8) 47 (16)
ss
(ml/kg)
12 / 16Dozdan 168 saat sonra 0,08 (16) 0,11 (19) 0,15 (60) 0,17 (31)
faktör IX aktivitesi (IU/ml)
Klirens = vücut ağırlığına göre düzeltilmiş klirens; Artan toparlanma = dozdan 30 dakika sonra artan
toparlanma; Dağılım hacmi = kararlı durumda vücut ağırlığına göre düzeltilmiş dağılım hacmi. CV = varyasyon
katsayısı.
Beklendiği gibi, pediyatrik ve adölesan hastalardaki vücut ağırlığına göre düzeltilmiş klirens
yetişkinlerle karşılaştırıldığında daha yüksektir. Klinik çalışmalarda pediyatrik veya adölesan
hastalarda doz ayarlaması gerekmemiştir.
Kararlı durumdaki ortalama çukur düzeyleri Tablo 7'de sunulmaktadır, tablo haftada bir kez
40 IU/kg dozuyla tedavi edilen tüm hastalarda kararlı durumda 8 haftada bir yapılan tüm doz
öncesi ölçümlerine dayanmaktadır.
Tablo 7 Kararlı durumda REFİXİA®'nın (40 IU/kg) ortalama çukur düzeyleri*
0-6 yaş 7–12 yaş 13-17 yaş 18-65 yaş
N=12 N=13 N=9 N=20
Tahmini ortalama faktör IX 0,15 0,19 0,24 0,29
çukur düzeyleri IU/ml (% (0,13; 0,18) (0,16; 0,22) (0,20; 0,28) (0,26; 0,33)
95 GA)
*Faktör IX çukur düzeyleri = faktör IX aktivitesi kararlı durumda sıradaki haftalık dozdan önce (dozdan 5 ila 10
gün sonra) ölçülmüştür.
Farmakokinetik, 6'sı normal ağırlıkta (BMI 18,5-24,9 kg/m2) ve 10'u fazla kilolu (BMI 25-
29,9 mg/m2) 16 yetişkin ve adölesan hastada incelenmiştir. Normal ağırlıktaki ve fazla kilolu
hastalarda farmakokinetik profili açısından fark görülmemiştir.
Daha önce tedavi edilmiş pediyatrik hastalarda yapılan çalışmada, Faktör IX'un kararlı
durumdaki ortalama çukur düzeyleri, yaştan bağımsız olarak hafif hemofili aralığında (yani
0,05-0,4 IU/ml) olmuştur.
Daha önce tedavi edilmemiş pediyatrik hastalarda yapılan çalışmada, 6 yaşından küçük
hastalarda kararlı durumdaki tahmini ortalama çukur düzeyi 0,15 IU/ml, yani hafif hemofili
aralığında olmuştur.
Biyotransformasyon:
Geçerli değildir.
Doğrusallık/doğrusal olmayan durum:
Geçerli değildir.
5.3 Klinik öncesi güvenlilik verileri
REFİXİA®'nın potansiyel nörotoksisitesini değerlendirmek için (insanlarda 2 ila 16 yaşa
karşılık gelen) 3 ila 13 haftalık olgunlaşmamış erkek sıçanlarda haftada iki kez 120-1200
IU/kg intravenöz olarak ilaç uygulanan ve ardından 13 haftalık bir tedavisiz dönemin takip
ettiği bir juvenil hayvan nörotoksisite çalışması yapılmıştır. Dozlar haftalık 40 IU/kg klinik
dozdan 6-60 kat daha yüksek olmuştur. PEG, koroid pleksus, hipofiz, sirkumventriküler
organlar ve kraniyal motor nöronlarda immünohistokimyasal boyama ile tespit edilmiştir.
Juvenil sıçanlara REFİXİA® dozu uygulanması, motor aktivite, duyusal fonksiyon, öğrenme
ve hafızanın yanı sıra büyüme, cinsel olgunlaşma ve doğurganlık dahil olmak üzere
13 / 16nörodavranışsal/nörokognitif testlerle ölçüldüğü şekilde herhangi bir fonksiyonel veya
patolojik etkiye yol açmamıştır.
Maymunlarda gerçekleştirilen tekrarlı bir doz toksisitesi çalışmasında, dozdan 3 saat sonra
vücutta hafif ve geçici titreme görülmüş ve 1 saat içinde geçmiştir. Bu vücut titremesi
insanlarda önerilen dozdan (40 IU/kg) 90 kattan daha yüksek REFİXİA® dozlarında (3.750
IU/kg) görülmüştür. Titremelerin ardındaki hiçbir mekanizma belirlenememiştir. Klinik
çalışmalarda titreme bildirilmemiştir.
Klinik dışı verilerde, sıçanlar ve maymunlarda yapılan geleneksel güvenlilik farmakolojisi ve
tekrarlanan doz toksisitesi çalışmalarına göre insanlar için herhangi bir endişe ortaya
çıkmamıştır.
Sıçanlar ve maymunlarda yapılan tekrarlanan doz toksisitesi çalışmalarında, beyindeki koroid
ploksisun epitel hücrelerinde immünohistokimyasal boyama yoluyla 40 kDa polietilen glikol
(PEG) belirlenmiştir. Bu bulgu doku hasarı veya anormal klinik belirtilerle
ilişkilendirilmemiştir.
Fareler ve sıçanlarda yapılan dağılım ve atılım çalışmalarında, REFİXİA®'nın 40 kDa
polietilen glikol (PEG) kısmının organlara geniş ölçekli olarak dağıldığı ve organlardan
elimine edildiği ve plazma yoluyla idrarda (%42-56) ve feçeste (%28-50) atılmaktadır.
Gözlemlenen terminal yarı ömürler (15-49 gün) kullanılarak incelenen modelleme verilerine
göre, 40 kDa polietilen glikol (PEG) kısmı tüm insan dokularında tedaviden sonraki 1-4,5 yıl
içinde kararlı durum düzeylerine ulaşacaktır.
Hayvanlarda advers etki gözlemlenmeyen düzeyde (NOAEL) ölçülen ve öngörülen klinik
PEG maruziyetinde ölçülen koroid pleksustaki PEG maruz kalma oranları, juvenil sıçan
nörotoksisite çalışmasında 5 kattan erişkin sıçan 26 haftalık tekrarlı doz toksisite
çalışmasındaki 6 kata kadar değişiklik göstermiştir.
Hayvanlarda REFİXİA®'nın karsinojenik potansiyelini değerlendirmek için yapılan uzun
süreli bir çalışma veya REFİXİA®'nın genotoksisite, fertilite, gelişim veya üreme üzerindeki
etkilerini belirlemek için bir çalışma yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Toz
Sodyum klorür
Histidin
Sükroz
Polisorbat 80
Mannitol
Sodyum hidroksit (pH ayarlaması için)
Hidroklorik asit (pH ayarlaması için)
Çözücü
Histidin
Enjeksiyonluk su
Sodyum hidroksit (pH ayarlaması için)
Hidroklorik asit (pH ayarlaması için)
14 / 166.2 Geçimsizlikler
Geçimlilik çalışması olmadığı için, bu ilaç başka tıbbi ürünlerle karıştırılmamalı ve tedarik
edilen histidin çözücüsü dışında başka infüzyon çözeltileriyle sulandırılmamalıdır.
6.3 Raf ömrü
Açılmadan önce
24 ay
Raf ömrü sırasında REFİXİA® 6 aydan uzun olmayan tek bir dönemde 30°C'ye kadar
sıcaklıklarda saklanabilir. Ürün buzdolabından çıkarıldıktan sonra buzdolabına geri
konmamalıdır. Lütfen ürünün ambalajına oda sıcaklığında saklanmaya başladığı tarihi
kaydediniz.
Rekonstitüsyondan sonra
Buzdolabında (2°C - 8°C) 24 saat boyunca ve oda sıcaklığında (≤30°C) 4 saat boyunca
kimyasal ve fiziksel kullanım stabilitesi kanıtlanmıştır.
Mikrobiyolojik açıdan, rekonstite edilmiş ürün hemen kullanılmalıdır. Hemen kullanılmazsa,
kullanımdaki saklama süresi ve koşulları kullanıcıların sorumluluğundadır ve normalde,
rekonstitüsyon kontrollü ve doğrulanmış aseptik koşullarda yapılmadıysa, oda sıcaklığında
(≤30°C) 4 saatten uzun süre veya buzdolabında (2°C - 8°C) 24 saatten uzun süre saklanması
önerilmemektedir.
6.4 Saklamaya yönelik özel tedbirler
Buzdolabında (2°C-8°C'de) saklayınız. Dondurmayınız.
Işıktan korumak için orijinal ambalajında saklayınız.
Tıbbi ürünün oda sıcaklığında saklanması ve rekonstitüsyondan sonraki saklama koşulları için
Bölüm 6.3’e bakınız.
6.5 Ambalajın niteliği ve içeriği
Her bir ambalajda:
- Toz içeren, klorobütil kauçuk tıpalı 1 cam flakon (tip 1)
- Rekonstitüsyon için 1 steril flakon adaptörü
- Geri kaçış kilitli (polipropilen), kauçuk pistonlu (bromobütil) ve stoperli bir uç
kapağa (bromobütil) sahip, 4 ml histidin çözücü içeren 1 kullanıma hazır dolu enjektör
- 1 piston (polipropilen)
Ambalaj büyüklüğü 1 üründür.
6.6 Beşeri tıbbi üründen arta kalan maddelerin imhası ve diğer özel önlemler
REFİXİA®, enjektörde tedarik edilen çözücüyle tozun rekonstitüsyonundan sonra intravenöz
yoldan uygulanmalıdır. Rekonstitüsyondan sonra çözelti berrak ve renksiz ila hafif sarı bir
sıvı olarak görülecektir ve görünür bir partikül içermemektedir. Uygulamadan önce rekonstite
edilmiş tıbbi ürünün görünüşü, partiküler madde ve renk bozukluğu açısından incelenmelidir.
Bulanık veya çökelti içeren çözeltileri kullanmayınız.
Uygulamadan önce tıbbi ürünün rekonstitüsyonuyla ilgili talimatlar için kullanma talimatına
bakınız.
15 / 16Uygulama hızı hastanın rahatlık düzeyine göre, maksimum 4 ml/dk. hızına kadar
belirlenmelidir.
Ayrıca, bir infüzyon seti (tüp ve kelebek iğne), steril alkollü mendil, gazlı bez ve plaster
gerekecektir. Bu cihazlar REFİXİA® ambalajına dahil değildir.
Daima aseptik teknik kullanınız.
İmha
Enjeksiyondan sonra, enjektörü infüzyon setiyle ve flakon adaptörlü flakonla birlikte güvenli
şekilde imha ediniz.
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj
Atıklarının Kontrolü” yönetmeliklerine uygun olarak imha edilmelidir.
7. RUHSAT SAHİBİ
Novo Nordisk Sağlık Ürünleri Tic. Ltd. Şti.
Nispetiye Cad. Akmerkez E3 Blok Kat 7
34335 Etiler - İstanbul Türkiye
Tel: 0 212 385 40 40
Faks: 0 212 282 21 20
8. RUHSAT NUMARASI
2023/104
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 28.03.2023
Ruhsat yenileme tarihi:
10. KÜB’ÜN YENİLENME TARİHİ
16 / 16