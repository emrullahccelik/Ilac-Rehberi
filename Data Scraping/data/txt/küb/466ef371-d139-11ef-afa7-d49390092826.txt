KISA ÜRÜN BĐLGĐSĐ
1. BEŞERĐ TIBBĐ ÜRÜNÜN ADI
TRADĐL FORT 400 mg film tablet.
2. KALĐTATĐF VE KANTĐTATĐF BĐLEŞĐM
Etkin madde:
Her film tablet 400 mg deksibuprofen içerir.
Yardımcı maddeler:
Gliserol triasetat 1.50 mg
Yardımcı maddeler için 6.1’e bakınız.
3. FARMASÖTĐK FORM
Film kaplı tablet
Beyaz, oblong, bombeli ve her iki yüzü çentikli film tablet.
4. KLĐNĐK ÖZELLĐKLER
4.1 Terapötik endikasyonlar
Osteoartrite bağlı ağrı ve inflamasyonun önlenmesine yönelik semptomatik tedavide,
Adet dönemi ağrılarının (primer dismenore) semptomatik tedavisinde,
Kas-iskelet sistemi ya da dental kaynaklı tüm hafif orta şiddetli ağrıların semptomatik
tedavisinde endikedir.
4.2 Pozoloji ve uygulama şekli
Pozoloji/ uygulama sıklığı ve süresi:
Hafif ve orta şiddetli ağrıların tedavisinde deksibuprofen için önerilen başlangıç dozu 200
mg’dır ve günlük dozajın 600 mg deksibuprofen olması tavsiye edilir.
Tek dozda uygulanabilen maksimum deksibuprofen miktarı 400 mg’dır.
TRADĐL Fort 400 mg Film Tablet-KÜB 1 Onay tarihi: 18/08/2009Akut durumlar ya da alevlenmeler söz konusu olduğunda günlük deksibuprofen dozu geçici
olarak 1200 mg’a kadar artırılabilmektedir. Önerilen günlük maksimum deksibuprofen dozu
1200 mg’dır.
Dismenore için önerilen günlük deksibuprofen dozu 600 ile 900 mg arasındadır ve bu 3 ayrı
doza bölmek suretiyle uygulanır. Bu endikasyon için deksibuprofen’in maksimum tek dozu
300 mg olup maksimum günlük dozu ise 900 mg’dır.
Önerilen günlük deksibuprofen dozu 600 ile 900 mg arasındadır ve bu 3 ayrı doza bölmek
suretiyle uygulanır.
Semptomatik tedavide kullanılan bir ilaç olduğu için semptomlar ortadan kalktığında ilaç
kullanımı bırakılır. Duruma göre ilacın birkaç gün ya da birkaç hafta veya daha uzun bir süre
kullanılması gerekebilir. Doz, hastalığın ve hastadaki yakınmanın ciddiyetine göre
ayarlanmalıdır. Kronik kullanımda doz ayarlaması hastanın bulgularını yeterince kontrol
altına almayı sağlayan minimum idame dozu esas alınarak yapılmalıdır.
Uygulama şekli:
TRADĐL FORT, yemekler ile birlikte alınabildiği gibi yemek arasında da alınabilmektedir.
Özellikle kronik kullanım söz konusu olduğunda, non-steroidal anti-inflamatuvar (NSAĐ)
ilaçlar genel olarak gastrointestinal tahrişi azaltmak için tercihen gıdalarla birlikte
alınmaktadırlar. Ancak, bazı hastalar tabletleri öğün ile veya hemen öğün sonrasında
aldıklarında ilaç etkisinin ortaya çıkışında gecikme oluştuğunu bildirmektedirler.
Üzerlerindeki çentikler sayesinde 200 ve 400 mg deksibuprofen içeren tabletler
bölünebilmekte ve kolay yutulabilmektedir. Tabletleri çentiğinden ikiye bölerek kullanmak,
ilacı tam olarak ‘eşit’ iki yarım doza ayırmaz.
Özel popülasyonlara ilişkin ek bilgiler:
Böbrek/ Karaciğer yetmezliği:
Başlangıç dozunu hafif ve orta düzeyde böbrek yetmezliği olan hastalarda azaltmak gerekir.
Deksibuprofen ciddi böbrek yetmezliği olan hastalarda kullanılmamalıdır.
Hafif ve orta düzeyde karaciğer yetmezliği olan hastalarda tedaviye azaltılmış dozlarda
başlanmalı ve bu hastalar yakından takip edilmelidir. Deksibuprofen ciddi karaciğer
yetmezliği olan hastalarda kullanılmamalıdır.
Pediyatrik popülasyon:
Çocuklarda ve 18 yaş altı gençlerde henüz güvenilirliği ile etkinliği kanıtlanmadığı için bu yaş
grubu bireylerde deksibuprofen kullanımı önerilmez.
Geriyatrik popülasyon:
Yaşlılarda tedaviye en düşük etkin dozu tercih edilerek başlanmalıdır. Đlacın genel popülasyon
için önerilen dozlarına ancak hastanın başlangıç dozunu iyi tolere etmesi durumunda
çıkılmalıdır.
TRADĐL Fort 400 mg Film Tablet-KÜB 2 Onay tarihi: 18/08/20094.3 Kontrendikasyonlar
Deksibuprofen aşağıdaki durumlarda kullanılmamalıdır:
- Deksibuprofen’e ya da diğer NSAĐ ilaçlardan birine veya ürünün içeriğinde bulunan
herhangi bir maddeye karşı aşırı duyarlılığı olduğu bilinen hastalar,
- Geçmişinde deksibuprofen ile benzer etkilere sahip aspirin veya diğer bir NSAĐ ilaç
kullanımı sırasında astım, bronkospazm, akut rinit, nazal polip, ürtiker ya da
anjiyonörotik ödem yakınması bulunan hastalar,
- Aktif gastrointestinal ülseri mevcut olan veya ülser şüphesi bulunan hastaların yanı
sıra geçmişinde tekrarlayan gastrointestinal ülser yakınması olduğunu bildiren
hastalar,
- Gastrointestinal kanaması bulunan ya da diğer organ sistemlerinden herhangi birinde
aktif kanaması olan hastaların yanı sıra kanama bozukluğu tanısı konmuş hastalar,
- Crohn hastalığı ya da ülseratif kolit tanısı konmuş olup anılan rahatsızlıkların aktif
döneminde bulunanlar,
- Ciddi kalp yetmezliği olan hastalar,
- Böbrek yetmezliği ileri düzeyde olan hastalar (GFR < 30 ml/dk),
- Karaciğer fonksiyonları ileri düzeyde bozulmuş olan hastalar,
- Kanama ya da pıhtılaşma bozukluğu olan ya da antikoagülan tedavi alan hastalar,
- Hamileliğinin beşinci ayını tamamlamış olan gebe kadınlar.
4.4 Özel kullanım uyarıları ve önlemleri
Diğer NSAĐ ilaçlar gibi deksibuprofen kullanımı da böbrek sisteminde advers etkiler
oluşturabilir ve glomeruler nefrit, interstisyel nefrit, böbrek papiller nekrozu, nefrotik
sendrom ve akut böbrek yetmezliği gibi sonuçlara sebep olabilir.(bkz. 4.2 Pozoloji ve
uygulama şekli, 4.3 Kontrendikasyonlar, 4.5 Diğer tıbbi ürünlerle etkileşim ve diğer etkileşim
şekilleri)
Diğer NSAĐ ilaçlar gibi deksibuprofen de karaciğer parametrelerinde geçici ve hafif artışlara
sebep olabilir, SGOT ile SGPT değerlerini belirgin olarak yükseltebilir. Bu parametrelerde
ilgili artışlar ortaya çıktığında tedavi sonlandırılmalıdır. (bkz. 4.2 Pozoloji ve uygulama şekli,
4.3 Kontrendikasyonlar)
Deksibuprofen, diğer NSAĐ ilaçların kullanımında yaygın biçimde gözlenen, trombosit
agregasyona ve fonksiyonunun geri dönüşümlü inhibisyonuna sebep olabilir ve kanama
zamanını uzatabilir. Deksibuprofen’in oral antikoagülan ilaçlar ile birlikte kullanımında
dikkatli olunmalıdır.
Uzun süredir deksibuprofen kullanan hastalarda ihtiyati önlem olarak böbrek ve karaciğer
fonksiyonlarının yanı sıra kan sayımlarının da takip edilmesi gerekir. Ağrı kesici ilaçların
uzun süreli, yüksek dozda ve onaylı endikasyon dışı amaçlarda kullanımında bazı hastalarda
baş ağrısı meydana gelebilmektedir; bu durumun tedavisi amacıyla ilaç dozu artırılmamalıdır.
Ağrı kesici ilaç kullanım alışkanlığı olan ve özellikle birkaç farklı ağrı kesiciyi birlikte
kullanan kişilerde kalıcı böbrek hasarı oluşabilmekte ve böbrek yetmezliği (analjezik
nefropatisi) riski söz konusu olmaktadır. Bu yüzden deksibuprofen’in rasemik ibuprofen ile
ya da reçetesiz edinilen ürünler dahil diğer NSAĐ ilaçlar ile birlikte kullanımından
sakınılmalıdır.
TRADĐL Fort 400 mg Film Tablet-KÜB 3 Onay tarihi: 18/08/2009Preklinik çalışmalar düşük doz asetilsalisilik asit ile sağlanan trombosit agregasyon
inhibisyonunun eşzamanlı uygulanan ibuprofen ile bozulduğuna işaret etmektedir; bu
etkileşim nedeniyle anılan ilacın kardiyovasküler sistemi koruma özelliği azalıyor olabilir. Bu
yüzden deksibuprofen ile düşük doz asetilsalisilik asitin uzun süre birlikte kullanımının
gerektiği olgularda özel tedbirlere ihtiyaç vardır.
Mevcut gastrointestinal bozukluklarının yanı sıra özgeçmişlerinde mide ya da duodenal ülser
hikâyesi bulunması, ülseratif kolit, Crohn hastalığı ve alkolizm yakınmalarının olması,
hastaların deksibuprofen gibi NSAĐ ilaçların kullanımına bağlı gastrointestinal advers etkilere
eğilimli olmalarını beraberinde getirebileceğinden dikkatli olunmalıdır. Bu hastaların
deksibuprofen veya diğer NSAĐ ilaçlardan birini kullanırken, başta gastrointestinal kanama
olmak üzere, sindirim sistemi yakınmaları açısından yakın takipleri sağlanmalıdır.
Gastrointestinal sistemin kanama, ülser ya da perforasyonu yaşlılarda genel olarak daha ciddi
sonuçlara sebep olmaktadır. Bu gibi durumlar tedavinin herhangi bir aşamasında ve bulgu
dahi vermeksizin ya da hastanın evvelce ciddi gastrointestinal yakınmaları bulunup
bulunmamasından bağımsız olarak ortaya çıkabilmektedir.
Deksibuprofen kullananlarda nadiren rastlanmakla birlikte hastada gastrointestinal kanama
veya ülser söz konusu olduğunda tedavi acilen sonlandırılmalıdır.
Hastalarda, diğer NSAĐ ilaçların kullanımında rastlanılanlara benzer şekilde, önceden bu ilacı
hiç kullanmamış olsalar dahi anafilaktik/anafilaktoid reaksiyon gibi alerjik reaksiyonlar ortaya
çıkabilmektedir.
Kalp yetmezliği, böbrek ya da karaciğer hastalığı veya hipertansiyonu bulunan ve özellikle de
diüretik kullanmakta olan hastaların tedavisi sırasında vücutta aşırı sıvı tutulması ve böbrek
fonksiyonunda kötüleşme gibi riskler göz önünde bulundurulmalıdır. Bu gibi hastaların
tedavisinde deksibuprofen dozu mümkün olan en düşük düzeyde tutulmalı ve hastanın böbrek
fonksiyonu düzenli olarak takip edilmelidir.
NSAĐ ilaç kullanımının yan etkilerine daha eğilimli olduğu bilinen yaşlı hastaların tedavisinde
dikkatli olunmalıdır.
Sistemik lupus eritematozus ve benzeri bağ dokusu hastalığı bulunan kişilerde deksibuprofen
kullanımı sırasında dikkatli olunmalıdır; çünkü, bu gibi hastalar hem aseptik menenjit gibi
NSAĐ ilaç kullanımına bağlı gelişen merkezi sinir sistemi yan etkilerine hem de böbrek ile
ilgili benzeri yan etkilere yatkın olabilirler.
Bronşiyal astım hastalığı bulunan kişilerde NSAĐ ilaç kullanımı bronkospazm oluşumuna
sebep olabildiğinden dikkatli olunmalıdır.
NSAĐ ilaçlar infeksiyonların bulgularını maskeleyebilirler.
Tüm NSAĐ ilaçlar gibi deksibuprofen de plazma üre nitrojen ve kreatinin düzeylerini
yükseltebilir.
Bu tıbbi ürün az miktarda, doz başına 10 g’dan az Gliserol içerir. Kullananlarda herhangi bir
etki beklenmez.
TRADĐL Fort 400 mg Film Tablet-KÜB 4 Onay tarihi: 18/08/20094.5 Diğer tıbbi ürünler ile etkileşimler ve diğer etkileşim şekilleri
Bu bölümdeki bilgiler rasemik ibuprofen ve diğer NSAĐ ilaçların kullanımına ilişkin
deneyimlere dayanmaktadır. NSAĐ ilaçlar, genel olarak, gastrointestinal ülserasyon ya da
kanama veya böbrek bozukluğu riskini artırabilen diğer ilaçlar ile birlikte dikkatli bir şekilde
kullanılmalıdır.
Birlikte kullanımı önerilmeyenler:
Antikoagülan ilaçlar: NSAĐ ilaçlar antikoagülanların kanama zamanını uzatıcı etkilerini
güçlendirebilirler. Birlikte kullanılmaları gerektiğinde deksibuprofen tedavisine başlarken
hastada kan pıhtılaşma testleri (INR, kanama zamanı) bakılmalı ve gerekli olduğu takdirde
antikoagülan ilacın dozu ayarlanmalıdır.
15 mg/hafta ve üzerindeki dozlarda kullanılan metotreksat tedavisi: NSAĐ ilaçlar ile
metotreksat 24 saati aşmayan aralıklar ile uygulandığında metotreksat’ın böbreklerden
atılımının azalmasına bağlı olarak plazma düzeylerinde artış oluşabilmektedir. Bu yüzden
yüksek doz metotreksat alan hastalarda deksibuprofen kullanımı önerilmez.
Lityum: NSAĐ ilaçlar lityum’un böbrekler yoluyla vücuttan atılımını azaltarak plazmadaki
düzeyini yükseltebilirler. Birlikte kullanılmaları önerilmemektedir. NSAĐ ilaçlar ile birlikte
kullanılmasının gerekli olduğu durumlarda lityum’un kan düzeyi sık aralıklar ile izlenmelidir.
Gerektiğinde lityum dozunun azaltılması ihtimali göz önünde bulundurulmalıdır.
Diğer NSAĐ ilaçlar ve salisilat türevleri (asetilsalisilik asidin antitrombotik tedavide
uygulanan 100 mg/gün civarındaki dozunu aşan miktardaki kullanımı): Değişik NSAĐ ilaçlar
birlikte kullanıldığında gastrointestinal ülserasyon ve kanama riskini artırdığından
deksibuprofen’in diğer NSAĐ ilaçlar ile birlikte kullanımından kaçınılmalıdır.
Birlikte kullanımda dikkatli olunması gerekenler:
Asetilsalisilik asit: Đbuprofen birlikte kullanıldığında düşük doz asetilsalisilik asidin trombosit
agregasyonunu inhibe etme yeteneğini bozabilmektedir.
Antihipertansif ilaçlar: NSAĐ ilaçlar muhtemelen vazodilatör prostaglandinlerin inhibisyonuna
bağlı olarak beta blokör ilaçların etkinliğini azaltabilirler.
NSAĐ ilaçlar ile anjiyotensin dönüştürücü enzim (ADE) inhibitörleri ve anjiyotensin-II
reseptör antagonistlerinin birlikte kullanımı akut böbrek yetmezliği riskinde artışa sebep
olabilir; bu risk artışı, özellikle böbrek fonksiyonları yetersiz olan hastalarda daha belirgin
olabilir. Bu şekildeki kombine tedavi yaşlı ve/veya dehidrate bir hastaya uygulandığında
glomerüler filtrasyon üzerindeki doğrudan etkisi nedeniyle akut böbrek yetmezliğine sebep
olabilmektedir. Tedavinin başlangıcında hastanın böbrek fonksiyonunun dikkatle takip
edilmesi önerilir.
Ayrıca, NSAĐ ilaçlar sürekli kullanımda ADE inhibitörlerinin yanı sıra anjiyotensin-II
reseptör antagonistlerinin antihipertansif etkilerini de teorik olarak antagonize edebilmektedir.
Bu yüzden böylesi kombine tedavilerde dikkatli olunmalı ve tedavinin başlangıcında böbrek
TRADĐL Fort 400 mg Film Tablet-KÜB 5 Onay tarihi: 18/08/2009fonksiyonu dikkatlice izlenmelidir (ve hastalar yeterli miktarda sıvı almaları konusunda teşvik
edilmelidir).
Siklosporin, takrolimus: NSAĐ ilaçlarla birlikte kullanıldıklarında, böbreklerdeki
prostaglandin sentezinin inhibisyonuna bağlı olarak nefrotoksisite riskinde artış oluşabilir.
Kombine kullanımda hastaların böbrek fonksiyonlarının yakından izlenmesi zorunludur,
özellikle de yaşlı hastalarda.
Kortikosteroidler: NSAĐ ilaçlar ile kortikosteroidler birlikte kullanıldıklarında gastrointestinal
ülserasyon riskinde artış oluşabilir.
Digoksin: NSAĐ ilaçlar plazma digoksin düzeyini artırıp digoksin toksisite riskini
yükseltebilirler.
Düşük doz (<15 mg/hafta) metotreksat tedavisi: Đbuprofen’in metotreksat düzeylerini artırdığı
bildirilmiştir. Deksibuprofen’in düşük doz metotreksat ile birlikte kullanımı söz konusu
olduğunda hastanın kan değerleri, özellikle de tedavinin başlangıç dönemlerinde, dikkatle
takip edilmelidir. Hastada hafif düzeyde bile olsa bir böbrek yetmezliği mevcut ise ve yaşlılık
da söz konusuysa gözlemlerin sıkılaştırılması gerekir. Böbrek fonksiyonları da metotreksat
klerensindeki herhangi bir azalmayı önceden tespit edebilmek adına düzenli olarak
izlenmelidir.
Fenitoin: Đbuprofen fenitoin’i bağlandığı protein yapılardan ayırarak serum fenitoin
düzeylerini artırıp toksisite yaratıyor olabilir. Bu etkileşim hakkındaki klinik kanıtlar kısıtlı
olmakla birlikte, plazmadaki yoğunluğunu tayin ederek ve/veya toksisite belirtilerini
gözleyerek fenitoin dozunun ayarlanması önerilmektedir.
Tiazidler, tiazid benzeri maddeler, kıvrım diüretikleri ve potasyum tutucu diüretikler: Bir
NSAĐ ilaç ile bir diüretiğin birlikte kullanımı böbrek kan akımındaki azalmaya sekonder
böbrek yetmezliği riskini artırabilir.
Plazma potasyum düzeyini artıran ilaçlar: Diğer NSAĐ ilaçlar gibi, deksibuprofen de
potasyum düzeylerinin artışına sebep olan potasyum tutucu diüretik, ADE inhibitörü,
anjiyotensin-II reseptör antagonisti, siklosporin veya takrolimus gibi immünsupresanlar,
trimetoprim, heparin, vb. tedaviler ile birlikte kullanımda serum potasyum düzeyinin artışıyla
bağlantılı olabileceğinden hastalar bu açıdan izlenmelidir.
Trombolitik ilaçlar, tiklopidin ve antitrombotik ajanlar: Deksibuprofen trombosit
agregasyonunu trombosit siklooksijenazını inhibe ederek engeller. Bu yüzden, artmış
antitrombotik etkinlik riskini önlemek adına deksibuprofen’i trombolitik ilaçlar, tiklopidin ve
benzeri etkili diğer ajanlar ile birlikte kullanırken dikkatli olunmalıdır.
Özel popülasyonlara ilişkin ek bilgiler:
Özel popülasyonlarda etkileşim çalışmaları yapılmamıştır.
4.6 Gebelik ve laktasyon
Genel tavsiye
Gebelik kategorisi: 1. trimester için C; 2. ve 3. trimester için D.
TRADĐL Fort 400 mg Film Tablet-KÜB 6 Onay tarihi: 18/08/2009Çocuk doğurma potansiyeli bulunan kadınlar / Doğum kontrolü (Kontrasepsiyon)
Deksibuprofen için hamilelik döneminde maruziyete ilişkin klinik veri mevcut değildir.
Đbuprofen ve diğer NSAĐ ilaçlarla yapılan deneysel çalışmalar üreme toksisitesine yol
açtıklarını göstermiştir.
Prostaglandin sentezinin inhibe edilmesi hamileliği ve/veya embriyo/fetal gelişmeyi ters
etkileyebilir. Prostaglandin sentezinin inhibe edilmesinin sonuçları tam olarak bilinmediği
için deksibuprofen, sınıfındaki diğer ilaçlar gibi, gebeliğin ilk 5 ayında ve gerçekten ihtiyaç
olduğunda kullanılmalıdır; ayrıca, mümkün olan en kısa süre boyunca ve en düşük etkin
dozunda kullanılması gerekir.
Gebeliğin üçüncü trimesterinde kullanılan tüm prostaglandin sentez inhibitörleri fetüsü
aşağıdaki durumlara maruz bırakabilir:
- Kardiyopulmoner toksisite (duktus arteriyozus’un erken kapanması ve pulmoner
hipertansiyon),
- Daha sonra böbrek yetmezliği ve oligo-hidramniyoz gelişmesine sebep olabilen böbrek
fonksiyon bozukluğu,
Gebeliğin sonunda ise anne ve yenidoğanın aşağıdaki durumlara maruz kalması söz
konusudur:
- Kanama zamanının uzaması,
- Uterus kasılmalarının inhibisyonu nedeniyle doğum sürecinin gecikmesi ya da uzaması.
Gebelik dönemi
TRADĐL FORT gerekli olmadıkça gebelik döneminde kullanılmamalıdır.
Laktasyon dönemi
Deksibuprofen anne sütü ile az miktarda atılmaktadır (süte geçmektedir). Düşük doz ve kısa
süreli tedavi ile deksibuprofen emzirme döneminde kullanılabilir.
Üreme yeteneği / Fertilite
Siklooksijenaz inhibisyonu yaptığı ya da prostaglandin sentezini inhibe ettiği bilinen diğer
tüm ilaçlar gibi deksibuprofen kullanımının da doğurganlık yeteneğini geri dönüşlü olarak
zayıflatması söz konusu olduğundan çocuk sahibi olmayı planlayan kadınlara
önerilmemektedir.
4.7 Araç ve makine kullanımı üzerindeki etkiler
Baş dönmesi veya bitkinlik gibi yan etkilerin görülmesi durumunda deksibuprofen tedavisi
alan hastanın reaksiyon yeteneğinde azalma meydana gelebilir. Hastanın araç ya da makine
kullanımı gibi yoğun dikkat gerektiren faaliyetlerde bulunması söz konusu olduğunda bu
durum göz önünde bulundurulmalıdır. Tek doz ya da kısa süreli deksibuprofen kullanımında
ise özel önlem almaya gerek yoktur.
4.8 Đstenmeyen etkiler
Klinik deneyimler deksibuprofen kullanımında oluşan istenmeyen etki riskinin rasemik
ibuprofen ile kıyaslanabilir düzeyde olduğunu göstermiştir. En yaygın rastlanan istenmeyen
etkiler gastrointestinal sistem ile ilgili olanlardır.
TRADĐL Fort 400 mg Film Tablet-KÜB 7 Onay tarihi: 18/08/2009Aşağıda listelenen istenmeyen etkilerin çoğunluğu rasemik ibuprofen kullanımında ortaya
çıkmıştır; bunların bazıları deksibuprofen kullanımında hiç gözlenmemiştir, bir kısmı ise
anılan sıklıkta bildirilmemiştir.
Çok yaygın (≥1/10), yaygın (≥1/100 ila < 1/10), yaygın olmayan (≥1/1000 ila < 1/100), seyrek
(≥1/10000 ila < 1/1000), çok seyrek (<1/10000), bilinmiyor (eldeki verilerden hareketle
tahmin edilemiyor)
Gastrointestinal hastalıklar:
Çok yaygın:
Hazımsızlık
Đshal
Yaygın:
Bulantı
Kusma
Karın ağrısı
Yaygın olmayan:
Gastrointestinal ülserler ve kanama*
Ülseratif stomatit
Seyrek:
Gastrointestinal perforasyon
Flatulens
Kabızlık
Özofajit
Özofagus darlıkları
Divertiküler hastalığın alevlenmesi
Hemorajik kolit
Kolitis ülseroza
Crohn hastalığı
*Gastrointestinal kan kaybı meydana gelmesi halinde hastada anemi ve hematemez
gelişebilir.
Deri ve aşırı duyarlılık reaksiyonları:
Yaygın:
Döküntülü kızarıklık
Yaygın olmayan:
Ürtiker
Kaşıntı
Purpura (alerjik purpura dahil)
Anjiyoödem
Rinit
Bronkospazm
Seyrek:
Anafilaktik reaksiyon
TRADĐL Fort 400 mg Film Tablet-KÜB 8 Onay tarihi: 18/08/2009Çok seyrek:
Eritema multiforme
Epidermal nekroliz
Sistemik lupus eritematozus
Alopesi
Işığa duyarlılık reaksiyonları
Stevens-johnson sendromu gibi ciddi deri reaksiyonları
Akut toksik epidermal nekroliz (lyell sendromu)
Alerjik vaskülit
Deksibuprofen kullanımında henüz jeneralize aşırı duyarlılık reaksiyonları bildirilmemiştir;
fakat, rasemik ibuprofen ile edinilen klinik deneyimler bu olasılığın tamamen
dışlanamayacağına işaret etmektedir. Bu tip bir reaksiyonun bulguları arasında kızarık
döküntülerin eşlik ettiği ateş, karın ağrısı, baş ağrısı, bulantı ve kusma, karaciğer hasarına
ilişkin belirtiler olabileceği gibi aseptik menenjit de bulunabilir. Đbuprofen kullanımı sırasında
oluştuğu bildirilen aseptik menenjit olgularının çoğunda risk faktörü olarak altta yatan
sistemik lupus eritematozus ya da diğer bir kollajen doku hastalığı gibi otoimmün hastalık
mevcut olduğu bildirilmiştir.
Ciddi jeneralize aşırı duyarlılık reaksiyonunda hastada yüz, dil ve larinks şişmesi,
bronkospazm, astım, taşikardi, hipotansiyon ve şok meydana gelebilir.
Santral sinir sistemi hastalıkları:
Yaygın:
Bitkinlik veya uyku hali
Baş ağrısı
Baş dönmesi
Vertigo
Yaygın olmayan:
Uyku bozukluğu
Anksiyete
Huzursuzluk
Görsel rahatsızlıklar
Kulak çınlaması
Seyrek:
Psikotik reaksiyon
Sinirlilik
Alınganlık artışı
Depresyon
Bilinç bulanıklığı ve zaman-mekan uyumunda bozulma
Geri dönüşlü toksik ambliyopi
Đşitme bozukluğu
Çok seyrek:
Aseptik menenjit
TRADĐL Fort 400 mg Film Tablet-KÜB 9 Onay tarihi: 18/08/2009Hematolojik hastalıklar:
Seyrek:
Trombositopeni
Lökopeni
Granülositopeni
Pansitopeni
Agranülositoz
Aplastik anemi
Hemolitik anemi
Kanama zamanında uzama
Kardiyovasküler hastalıklar:
Çok seyrek:
(Deksibuprofen ile tedavide) Periferik ödem
Hipertansif veya böbrek bozukluğu olan hastalar sıvı tutulmasına daha yatkın görülmektedir.
Hipertansiyon veya kalp yetmezliği (özellikle yaşlı hastalarda) ortaya çıkabilir.
Böbrek hastalıkları:
Çok seyrek:
NSAĐ ilaç kullanımından edinilmiş deneyimlere dayanarak; interstisyel nefrit, nefrotik
sendrom ve böbrek yetmezliği gibi olasılıklar göz önünde bulundurulmalıdır.
Karaciğer hastalıkları:
Seyrek:
(Rasemik ibuprofen ile tedavide) Karaciğer fonksiyon bozukluğu
Hepatit ve sarılık
Diğer:
Çok seyrek:
Đnfeksiyonla ilişkili inflamasyon artışı
4.9 Doz aşımı ve tedavisi
Deksibuprofen’in akut toksisite oluşturma potansiyeli düşüktür. Tek doz halinde 54 g’a kadar
rasemik ibuprofen almış hastalar dahi yaşamlarını sürdürmüşlerdir. Rasemik ibuprofen’in 80
ile 100 mg/kg üzeri dozlarda alınmasının risk oluşturduğu belirtilmiştir.
Doz aşımına ilişkin bulgular genellikle ilk 4 saat içinde ortaya çıkmaktadır. Karın ağrısı,
bulantı, kusma, letarji, uyuşukluk, baş ağrısı, nistagmus, kulak çınlaması ve ataksi gibi hafif
bulgular en sık rastlanılan belirtilerdir. Gastrointestinal kanama, hipotansiyon, hipotermi,
metabolik asidoz, bilinç kaybı, böbrek fonksiyonunda bozulma, koma, erişkin solunum
güçlüğü sendromu gibi orta ve ağır şiddetli bulgular nadiren meydana gelebilmektedir. Aşırı
dozu takiben çok küçük çocuklarda geçici apne periyodları oluşabilmektedir.
Doz aşımının tedavisi bulgulara yöneliktir ve spesifik antidot mevcut değildir. Bulgu
oluşturması beklenmeyen düşük miktar (< 50 mg/kg) deksibuprofen alımı söz konusu
olduğunda sindirim sistemindeki rahatsızlığı hafifletmek üzere hastaya su içirilmelidir. Aşırı
derecede yüksek doz alımı söz konusu olduğunda ise aktif kömür uygulanmalıdır.
TRADĐL Fort 400 mg Film Tablet-KÜB 1 0 Onay tarihi: 18/08/2009Hastaya doz aşımını takip eden ilk 60 dakika içinde müdahale edilebilirse kusturmak suretiyle
midesi boşaltılmalıdır. Eğer yaşamı tehdit edecek dozda ilaç alımı söz konusu değilse ve de
ilk 60 dakikalık dönem geçilmişse hastaya kusturma yöntemi uygulanmamalıdır.
Deksibuprofen plazma proteinlerine sıkıca bağlandığından, doz aşımı tedavisinde hastaya
zorlu diürez, hemodiyaliz ya da hemoperfüzyon gibi uygulamalarla faydalı olunması söz
konusu değildir.
5. FARMAKOLOJĐK ÖZELLĐKLER
5.1 Farmakodinamik özellikler
Farmakoterapötik grubu: Anti-inflamatuvar ve antiromatizmal ürünler (non-steroidler),
propiyonik asit türevleri
ATC kodu: M01AE14
Etki mekanizması:
Propiyonik asit türevi bir nonsteroid anti-inflamatuvar ilaç olan deksibuprofen anti-
inflamatuvar ve antiromatizmal etkinliğe sahiptir.
Deksibuprofen (= S(+)-ibuprofen), farmakolojik olarak rasemik ibuprofen’in aktif
enantiomeridir. Rasemik ibuprofen anti-inflamatuvar ve analjezik etkiye sahip nonsteroid
yapıda bir maddedir. Etki mekanizmasının prostaglandin sentezinin inhibisyonu olduğu
düşünülmektedir. Rasemik ibuprofen ile deksibuprofen’in önerilen dozlarındaki etkinliğini
kıyaslamak amacıyla osteoartrit olgularında yapılan 15 gün süreli bir çalışmanın yanı sıra ağrı
semptomu bulunan dismenore olgularındaki diğer bir çalışmada da deksibuprofen’in en az
rasemik ibuprofen kadar etkili olduğu kanıtlanmıştır.
Klinik etkinlik:
Deksibuprofen film kaplı tabletlerin klinik etkinliği, çok sayıda klinik araştırmada incelenmiş;
deksibuprofenin en az rasemik ibuprofen, selekoksib, naproksen ve diklofenak kadar etkili
olduğu gösterilmiştir. Deksibuprofenin, farmakokinetik izlenimlerde beklenenden daha düşük
dozlarda rasemik ibuprofen yararlı klinik etkinliği gösterdiği belirtilmiştir.
Ağrılı kalça osteoartritli hastalarda, günde 1200 mg ya da 600 mg dozda kullanılan
deksibuprofenin, günde 2400 mg dozda kullanılan rasemik ibuprofene göre etkinlik ve
tolerabilitesi; bir prospektif, randomize, çift-kör karşılaştırmalı çalışmada araştırılmıştır. Bu
çalışmaya katılan toplam 178 hastada, 15 gün süre ile günde 3 kez kullanılan 200 mg ve 400
mg deksibuprofen film kaplı tabletler ve 800 mg rasemik ibuprofen film kaplı tabletlerin
karşılaştırmalı etkinliği incelenmiştir. Çalışmada, WOMAC indeks gelişimine göre, 15 günlük
tedavi sonucunda, günde 3 kez kullanılan 400 mg dozda deksibuprofenin günde 3 kez
kullanılan 800 mg dozda ibuprofene eşdeğer olduğu, bununla birlikte 400 mg dozda
deksibuprofenin, 800 mg dozda ibuprofene oranla sınırda bir üstünlük sağladığı bildirilmiştir.
8 günlük tedavi sonrasında WOMAC indeks değerlendirmesinde, günde 3 kez kullanılan 400
mg dozda deksibuprofenin, günde 3 kez kullanılan 800 mg dozda ibuprofene karşı üstünlük
gösterdiği tespit edilmiştir. Ayrıca günde 3 kez kullanılan 400 mg dozda deksibuprofenin,
istatiksel açıdan günde 3 kez kullanılan 200 mg dozda deksibuprofene üstünlük gösterdiği ve
TRADĐL Fort 400 mg Film Tablet-KÜB 1 1 Onay tarihi: 18/08/2009200 mg dozda deksibuprofenin, 800 mg dozda ibuprofene eşdeğer etkinlikte olduğu
bildirilmiştir (800 mg ibuprofen tedavisinin üstün olduğunu gösteren hafif bir eğilim vardır.).
Ağrılı diz osteoartriti olan hastalarda deksibuprofen ve diklofenak etkinlik ve toleransının
karşılaştırıldığı randomize, çift-kör çalışmada; 55 hastaya, 15 gün boyunca günde 3 kez 300
mg dozda deksibuprofen ya da günde üç kez 50 mg dozda diklofenak verilmiştir. Sonuçta
deksibuprofenin ağrılı diz osteoartrit tedavisinde diklofenak’a eşit etkinlik gösterdiği
bildirilmiştir.
Primer dismenoreli hastalarda günde 3 defa kullanılan 200 mg deksibuprofen film kaplı
tabletler, 300 mg deksibuprofen film kaplı tabletler ve 400 mg rasemik ibuprofen film kaplı
tabletlerin etkinliğinin karşılaştırılması amacıyla bir çalışma düzenlenmiştir. 77 hastada,
birbirini izleyen 3 menstrüel siklus dönemi boyunca, randomize, dengeli, çift-kör, çapraz
düzenli çalışma yapılmıştır. Etkinlik verilerinin istatistik değerlendirmesi, ağrı tedavisine ve
ağrı yoğunluğunda azalmaya bağlı olarak 200 mg ve 300 mg deksibuprofen dozlarının 400
mg ibuprofen dozlarına eşdeğer olduğunu belirtmiştir. Ağrı tedavisinde, 200 mg
deksibuprofen ve 300 mg ibuprofen arasında doz etkinlik ilişkisi olduğu bildirilmiştir. Đki
deksibuprofen dozu için ağrı yoğunluğunda azalmada farklılık gözlenmemiştir.
Alt çene üçüncü moların tek taraflı cerrahi operasyonla alındığı hastalarda, 200 mg
deksibuprofen film kaplı tabletlerin 400 mg ibuprofen film kaplı tabletlerle karşılaştırıldığı bir
çift-kör, plasebo kontrollü çalışma düzenlenmiştir. Bu çalışma, alt çenede çarpık üçüncü
molar dişin uzaklaştırılması için dental cerrahi operasyonuna giren 344 hastada yapılmıştır.
Hastalar aşağıdaki çalışma tedavilerinden birini tek doz almak için rastgele gruplara
ayrılmıştır: plasebo tablet (n: 85), 200 mg deksibuprofen film kaplı tablet (n:86) , 400 mg
deksibuprofen film kaplı tablet (n: 86) ya da 400 mg ibuprofen film kaplı tablet (n:87)
Hastaların post operatif diş ağrısının ortadan ciddiye doğru ilerlediğini bildirdiği
operasyondan sonraki 3 saat içerisinde, hastalara ilaçlar uygulanmıştır. Çalışmada ibuprofenin
tüm formlarının belirgin ağrı tedavisi sağladığı belirlenmiştir. Ağrı tedavisinde, 400 mg dozda
deksibuprofen, 200 mg dozda deksibuprofenden ve 400 mg dozda ibuprofenden daha iyi
etkinlik göstermiştir. 200 mg deksibuprofen ve 400 mg ibuprofen dozları, ağrı tedavisinde
karşılaştırılabilir etkinlik göstermiştir.
Bu çalışma Dionne ve McCullagh (1998)’in çalışmasının sonuçları ile paralellik
göstermektedir. 200 mg ve 400 mg deksibuprofenin; 400 mg rasemik ibuprofene ve plasebo
tedavisine göre üstünlüğünün karşılaştırıldığı çalışmada, diş ağrısının oral cerrahi modeli
kullanılmıştır. 400 mg dozda deksibuprofen kullanımı ile sağlanan analjezi, 200 mg dozdaki
tek enantiyomer kullanımına göre daha uzun etkilidir. Deksibuprofenin her iki dozu da
rasemik enantiyomere göre üstün bulunmuştur. (Dionne ve McCullagh (1998).Bu çalışmada
kullanılan katılımcı sayısı 176 olup, diğer klinik çalışmada kullanılan katılımcı sayısından
daha azdır. Bu iki çalışmanın sonuçları eşdeğerdir.
Ağrılı diz osteoartriti olan hastalarda, günde iki defa kullanılan 400 mg dozunda
deksibuprofenin, günde iki defa 500 mg dozunda kullanılan naproksene karşı etkinlik ve
güvenliği, çift-kör, kontrollü, randomize, karşılaştırmalı bir klinik çalışmada incelenmiştir.
Dengeli, randomize, çift-kör çalışma dizaynına göre, 15 gün boyunca, 140 hasta, günde iki
defa 400 mg deksibuprofen film kaplı tablet ya da günde iki defa 500 mg naproksen film kaplı
tablet kullanmışlardır. Đki tedavi grubu arasında demografik veride, ilişkili ya da belirgin bir
farklılık bulunmamaktadır. Đstatiksel analizler, tüm etkinlik parametreleri konusunda iki
tedavinin eşit olduğunu göstermektedir.
TRADĐL Fort 400 mg Film Tablet-KÜB 1 2 Onay tarihi: 18/08/2009Ağrılı diz osteoartriti olan hastalarda, günde iki defa kullanılan 400 mg dozunda
deksibuprofenin, günde iki defa 100 mg dozunda kullanılan selekoksib, çift-kör, kontrollü,
randomize, karşılaştırmalı klinik araştırmada karşılaştırılmıştır. Dengeli, randomize, çift-kör
çalışma dizaynına göre, 15 gün boyunca, 148 hasta, günde iki defa 400 mg deksibuprofen film
kaplı tablet ya da günde iki defa 100 mg selekoksib film kaplı tablet kullanmışlardır. Đki
tedavi grubu arasında demografik veride, ilişkili ya da belirgin bir farklılık bulunmamaktadır.
Đstatiksel analizler, tüm etkinlik parametreleri konusunda iki tedavinin eşit olduğunu
göstermektedir.
Soğuk algınlığı olan 400 hastada, grip benzeri semptomların tedavisinde deksibuprofenin iki
farklı dozunun etkinliği, rasemik ibuprofen ve plasebo etkinliği ile karşılaştırılmıştır. 38.5ºC
vücut sıcaklığı ile seyreden, akut grip benzeri semptomlar ile birlikte kas ağrısı, eklem ağrısı
ya da baş ağrısı gösteren hastalara; 4 gün boyunca, günde 3 kez 200 mg dozunda
deksibuprofen, günde 3 kez 300 mg dozunda deksibuprofen, günde 3 kez 400 mg ibuprofen
verilmiştir. 400 mg rasemik ibuprofen kullanımı, vücut ısısında beklenilen bir azalma
sağlamıştır. 200 mg ve 300 mg dozlarında deksibuprofen, süre ve önem açısından
karşılaştırılabilir antipiretik etkinlik ve vücut ısısında 1.3ºC’lik bir azalma etkisi göstermiştir.
5.2 Farmakokinetik özellikler
Genel özellikler:
Deksibuprofen (=S(+)-ibuprofen), farmakolojik olarak rasemik ibuprofen’in aktif
enantiomeridir. S(+)-ibuprofen, katı, beyaz, kristalimsi beyaz bir tozdur. Farmakokinetik
özellikleri açısından ibuprofene benzerdir.
Emilim:
Deksibuprofen büyük oranda ince barsaktan emilmektedir. Plazmadaki doruk konsantrasyon
değerine ağız yoluyla alımı takiben 2 saat içinde ulaşmaktadır
Gıdalar ile birlikte alınması durumunda doruk konsantrasyona ulaşma süresi uzamakta (aç
olarak alındığında 2.1 saat olan bu süre tok alınması halinde 2.8 saat civarındadır) ve plazma
doruk konsantrasyonu azalmaktadır (20.6 µg/ml’den 18.1 µg/ml’ye düşmekle birlikte bu
değişim klinik açıdan anlamlı değildir). Deksibuprofen’in emilen miktarı gıda ile alımdan
etkilenmez.
Dağılım:
Deksibuprofen plazma proteinlerine %99 oranında bağlanmaktadır.
Biyotransformasyon:
Karaciğerde uğradığı hidroksilasyon ve karboksilasyon gibi metabolik transformasyon
sonrasında oluşan inaktif metabolitlerinin %90’ı böbrekler, kalanı ise safra yoluyla vücuttan
tamamen atılmaktadır.
Eliminasyon:
Eliminasyon yarı ömrü yaklaşık 1.8 ile 3.5 saat arasındadır.
Doğrusallık / Doğrusal olmayan durum:
Farmakokinetiği doğrusaldır. Plazma düzeyleri verilen dozlara bağlı olarak artış gösterir.
TRADĐL Fort 400 mg Film Tablet-KÜB 1 3 Onay tarihi: 18/08/2009Hastalardaki karakteristik özellikler
Böbrek yetmezliği:
Böbrekler yoluyla atıldığından, hafif ve orta düzeyde böbrek yetmezliği olan hastalarda
başlangıç dozunu azaltmak gerekir. Deksibuprofen ciddi böbrek yetmezliği olan
hastalarda kullanılmamalıdır.
Karaciğer yetmezliği:
Karaciğerde hidroksilasyon ve karboksilasyon gibi metabolik transformasyonlara
uğradığından, hafif ve orta düzeyde karaciğer yetmezliği olan hastalarda tedaviye
azaltılmış dozlarda başlanmalı ve bu hastalar yakından takip edilmelidir. Deksibuprofen
ciddi karaciğer yetmezliği olan hastalarda kullanılmamalıdır.
Pediyatrik popülasyon:
Çocuklarda ve 18 yaş altı gençlerde henüz güvenilirliği ile etkinliği kanıtlanmamıştır.
Geriyatrik popülasyon:
Yaşlılarda, serbest deksibuprofen konsantrasyonlarında artma ve serbest atılan miktarında
azalma gözlenmiştir.
5.3 Klinik öncesi güvenlilik verileri
Tekli ve tekrarlanan toksisite, üreme toksisitesi ve mutajenisite çalışmaları, deksibuprofen’in
toksikolojik profilinin rasemik ibuprofen ile karşılaştırılabilir düzeyde olduğunu göstermiştir.
Rasemik ibuprofen tavşanda ovülasyonu inhibe etmiş ve değişik hayvan türlerinde (tavşan,
sıçan, fare) implantasyonu bozmuştur. Gebe hayvanlara ibuprofen de dahil olmak üzere
prostaglandin sentez inhibitörleri uygulanmasının (genellikle terapötik dozdan yüksek dozda)
pre- ve post-implantasyon kaybına, embriyo/fetal ölüme ve malformasyon oluşma ihtimalinin
artmasına neden olduğu gösterilmiştir.
6. FARMASÖTĐK ÖZELLĐKLER
6.1 Yardımcı maddelerin listesi
Metilhidroksipropil selüloz,
Mikrokristalin selüloz,
Karboksimetilselüloz kalsiyum,
Koloidal anhidrus silika,
Talk,
Titanyum dioksit (E171),
Gliserol triasetat,
Makrogol 6000.
6.2. Geçimsizlikler
Mevcut değil.
TRADĐL Fort 400 mg Film Tablet-KÜB 1 4 Onay tarihi: 18/08/20096.3. Raf ömrü
36 ay
6.4 Saklamaya yönelik özel tedbirler
25°C’nin altındaki oda sıcaklığında ve ambalajında saklanır.
6.5 Ambalajın niteliği ve içeriği
TRADĐL FORT 400 mg Film Tablet; 30 ve 50 film tabletlik Opak PVC / PVDC - Al blister
ambalajlarda.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHĐBĐ
NOBEL ĐLAÇ PAZARLAMA ve SANAYĐĐ LTD. ŞTĐ.
Đnkılap Mah. Akçakoca Sok. No:10
34768 Ümraniye / Đstanbul
Tel: (216) 633 60 00
Fax: (216) 633 60 01
8. RUHSAT NUMARASI
128/69
9. ĐLK RUHSAT TARĐHĐ / RUHSAT YENĐLEME TARĐHĐ
Đlk ruhsat tarihi: 04/08/2009
Ruhsat yenileme tarihi: --
10. KÜB’ÜN YENĐLENME TARĐHĐ
TRADĐL Fort 400 mg Film Tablet-KÜB 1 5 Onay tarihi: 18/08/2009