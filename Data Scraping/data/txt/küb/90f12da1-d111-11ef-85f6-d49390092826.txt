KISA ÜRÜN BİLGİSİ
1. BEŞERİ TIBBİ ÜRÜNÜN ADI
TOLVON 10 mg Film Kaplı Tablet
2.KALİTATİF VE KANTİTATİF BİLEŞİM
Etkin madde:
Her bir film kaplı tablet etkin madde olarak 10 mg mianserin hidroklorür içerir.
Yardımcı madde(ler):
Yardımcı maddeler için 6.1’e bakınız.
3.FARMASÖTİK FORM
Film Kaplı Tablet
Ortadan çentikli, beyaz
4. KLİNİK ÖZELLİKLER
4.1.Terapötik endikasyonlar
İlaç tedavisi gerektiren depresif bozukluklarda depresyon semptomlarının giderilmesi
4.2. Pozoloji ve uygulama şekli
Pozoloji/uygulama sıklığı ve süresi
Yetişkinler: Dozaj hasta bazında belirlenmelidir. Başlangıç dozu olarak günde 30 mg
önerilmektedir. Optimum klinik yanıtın sağlanması için doz kademeli olarak birkaç günde bir
artırılabilir. Etkili günlük doz genel olarak 30 ile 90 mg arasındadır.
Uygulama şekli:
Tabletler ağız yoluyla, gerekirse sıvıyla birlikte alınmalı ve çiğnenmeden yutulmalıdır.
Özel popülasyonlara ilişkin ek bilgiler:
Geriyatrik popülasyon: Başlangıç dozu günde maksimum 30 mg’dır ve dikkatli gözetim
altında kademeli olarak arttırılmalıdır. Terapötik etkinin gözlendiği idame dozu yetişkinler
için önerilen dozun altında olabilir.
Pediyatrik popülasyon: TOLVON, çocuklarda ve 18 yaş altındaki ergenlerde
kullanılmamalıdır (bkz. Bölüm 4.4).
Lütfen dikkat ediniz:
Günlük doz bölünmüş dozlar olarak veya geceleri tek bir doz (maksimum 60 mg’a kadar)
olarak alınabilir. Olası sedasyon etkisinden ötürü uykuyu geçici olarak iyileştirebileceğinden
dolayı hastalarda gece tek doz kullanım tercih edilebilir.
• Yeterli dozla yapılan tedavi 1-3 hafta içerisinde olumlu bir yanıt sağlamalıdır. Yetersiz
yanıt durumunda doz, maksimum doza arttırılabilir. 1-3 hafta daha geçtikten sonra hala
yanıt yoksa, tedavi kesilmelidir.
• Yeterli bir yanıt ile birlikte aynı doz en az dört hafta boyunca korunmalıdır. Sonrasında,
dozaj genellikle semptomlar tekrarlanmadıkça, kademeli olarak, örneğin dozun yarısına
kadar düşürülebilir.
1• Klinik iyileşme meydana geldikten sonra 4-6 ay boyunca tedaviye devam edilmesi
tavsiye edilmektedir. Doz, kademeli olarak azaltılabilir.
• TOLVON tedavisinin aniden kesilmesi nadiren çekilme belirtilerine neden olabilir.
4.3. Kontrendikasyonlar
• Mani.
• Ağır karaciğer hastalığı.
• Mianserin ya da içindeki yardımcı maddelerden herhangi birine karşı aşırı duyarlılık.
• Monoamin oksidaz (MAO) inhibitörleriyle mianserinin birlikte kullanımı (Bkz. bölüm
4.5).
4.4. Özel kullanım uyarıları ve önlemleri
Antidepresan ilaçların çocuklar ve 24 yaşına kadar olan gençlerdeki kullanımlarının
intihar düşüncesi ya da davranışlarını artırma olasılığı bulunmaktadır. Bu nedenle
özellikle tedavinin başlangıcı ve ilk aylarında, ilaç dozunun artırılma/azaltılma ya da
kesilme dönemlerinde hastanın gösterebileceği huzursuzluk, aşırı hareketlilik gibi
beklenmedik davranış değişiklikleri ya da intihar olasılığı gibi nedenlerle bu hastaların
gerek ailesi gerekse bakım verenlerce yakından izlenmesi gerekir.
TOLVON çocuk ve 18 yaşın altındaki ergenlerin tedavisinde kullanılmamalıdır.
TOLVON, 18 yaş üstündeki ilaç tedavisi gereken hastaların depresif bozukluklarında,
depresyon semptomlarının giderilmesinde endikedir.
• Çocuk ve 18 yaş altındaki ergenlerde kullanım
TOLVON çocuk ve 18 yaş altındaki ergenlerin tedavisinde kullanılmamalıdır. Klinik
çalışmalarda, antidepresanlarla tedavi edilen çocuk ve ergenlerde plasebo ile
karşılaştırıldığında intihar ile ilgili davranışlar (intihar girişimi ve intihar düşünceleri) ve
düşmanca davranışlar (aşırı saldırganlık, karşı gelme davranışı ve öfke) daha sık
gözlenmiştir. Eğer klinik gereksinim temelinde tedavi kararı alınırsa, hasta intihar
semptomlarının ortaya çıkması açısından yakından izlenmelidir. Ayrıca çocuk ve
ergenlerde büyüme, olgunlaşma, bilişsel ve davranış gelişimi ile ilgili uzun süreli
güvenlilik verisi eksiktir.
• İntihar/intihar düşünceleri veya klinik kötüleşme
Depresyon, intihar düşünceleri, kendine zarar verme ve intihar (intiharla ilişkili olaylar)
riskinin artışı ile ilişkilidir. Belirgin bir düzelme ortaya çıkana dek bu risk sürer.
Tedavinin ilk birkaç haftasında düzelme görülmeyebilir, hastalar düzelme görülene dek
yakından izlenmelidir. Genel klinik tecrübelerimize göre intihar riskinin, iyileşmenin
erken evrelerinde artabildiği bilinmektedir.
İntihar ile ilişkili davranış öyküsü olan hastaların veya tedaviye başlamadan önce belirli
düzeyde intihar düşünceleri olan hastaların intihar düşünceleri ya da intihar girişimleri
açısından daha fazla riske sahip oldukları bilinmektedir ve bu hastalar tedavi sırasında
dikkatli izlenmelidir. Psikiyatrik bozuklukları olan erişkin hastalarda yapılmış olan,
plasebo-kontrollü klinik çalışmaların bir meta-analizi, antidepresan kullanan 25 yaş altı
hastalarda intihar davranışları sergileme riskinin, plasebo verilenler ile
karşılaştırıldığında arttığını göstermiştir. Hastalar gözetim altında tutulmalıdır ve
özellikle de yüksek risk altındakilere, antidepresanlarla tedavinin erken dönemlerinde ve
2doz değişikliklerinde eşlik edilmelidir. Hastalar, (ve hasta yakınları) herhangi bir klinik
kötüleşme, intihar girişimi veya alışılmışın dışında davranış değişiklikleri açısından
izlenmeleri hakkında uyarılmalıdır ve semptomlar ortaya çıktığında acil tıbbi destek
aranması konusunda uyarılmalıdır.
İntihar olasılığı nedeniyle ve özellikle tedavi başlangıcında hastaya, yalnızca sınırlı
sayıda TOLVON film kaplı tableti verilmelidir.
• Genellikle granülositopeni veya agranülositoz olarak ortaya çıkan kemik iliği
depresyonu gelişimi TOLVON tedavisi sırasında bildirilmiştir. Bu reaksiyonlar en sık
olarak tedaviye başlandıktan 4-6 hafta sonra ortaya çıkmış ve genel olarak tedavi
kesildikten sonra normale dönmüştür; tüm yaş gruplarında gözlenmiş olmakla birlikte
yaşlılarda daha sık ortaya çıkmaktadır. Hastanın yüksek ateşi, boğaz ağrısı, stomatit
veya diğer enfeksiyon bulguları varsa tedavi kesilmeli ve tam kan sayımı yaptırılmalıdır.
QT uzaması ve ventriküler aritmiler
• TOLVON’un pazarlama sonrası kullanımı sırasında QT uzaması, torsades de pointes ve
ventrikülertaşikardi raporlanmıştır. Raporların çoğu, aşırı dozla bağlantılı olarak veya
QT aralığını uzatabilen ilaçların eşzamanlı kullanımı dahil olmak üzere QT uzaması için
diğer risk faktörlerine sahip hastaları kapsamaktadır (bkz. bölüm 4.5, 4.8 ve 4.9).
Bilinen kardiyovasküler hastalığı veya ailesinde QT uzaması öyküsü olan hastalara
TOLVON reçetelenirken ve QTc aralığını uzatabilecek diğer ilaçların eşzamanlı
kullanımı sırasında dikkatli olunmalıdır. QT uzaması, ani kardiyak ölüm riskinin
artmasına sebep olabilir.
Dikkatli dozlamanın yanı sıra düzenli ve yakın izleme aşağıdaki durumlarda gereklidir:
- Epilepsi ve organik beyin sendromu;
- Karaciğer veya böbrek yetmezliği;
- Miktürisyon bozuklukları (örneğin prostat hipertrofisi, ancak TOLVON'un antikolinerjik
etkisi minimal olduğu için bu problemler beklenmemektedir);
- Akut dar açılı glokom, artan göz içi basıncı (bu durumda da TOLVON ile ortaya çıkan
problem riski, antikolinerjik etkinin minimal olması sebebiyle sınırlıdır);
- Kardiyak iletim bozuklukları, anjina pektoris ve yakın zamanda geçirilmiş miyokard
enfarktüsü gibi kalp hastalıkları, bu durumda normal önlemler alınmalı ve birlikte verilen
ilaçlar dikkatli bir şekilde dozlanmalıdır;
- Düşük kan basıncı;
- Diabetes Mellitus.
Sarılık görüldüğünde tedavi kesilmelidir.
Ek olarak, aşağıdakiler dikkate alınmalıdır:
- Şizofreni veya diğer psikotik bozuklukları olan hastalara antidepresanlar uygulandığında
psikotik semptomların olası kötüleşmesi. Paranoyak düşünceler artabilir.
- Manik-depresif psikozun depresif evresi tedavi edilirken manik evreye dönüşebilir.
- Özellikle tedavinin başlangıcında intihar riskinden dolayı hastaya sınırlı sayıda tablet
verilmelidir.
- Antidepresanlar bağımlılık yapmasa da, uzun süreli kullanımdan sonra tedavinin aniden
kesilmesi bulantı, baş ağrısı ve halsizliğe neden olabilir.
- Yaşlı hastalar genellikle antidepresanlara daha duyarlıdır, özellikle ortostatik
hipotansiyon ve antikolinerjik yan etkileri bilinmektedir.
34.5. Diğer tıbbi ürünler ile etkileşimler ve diğer etkileşim şekilleri
TOLVON kullanırken de genel olarak antidepresanlar için geçerli olan etkileşimlerin
dikkate alınması tavsiye edilir.
• Antidepresanlar, antipsikotiklerin, hipnotiklerin, sedatif ve anksiyolitiklerin,
antihistaminiklerin ve alkolün yatıştırıcı etkilerini ve ayrıca parasempatolitiklerin
etkilerini artırabilir. Bahsedilen ilaçların dozu bazı durumlarda azaltılmalıdır.
• TOLVON ve alkolün birlikte kullanımı, alkolün merkezi sinir sistemi üzerindeki
baskılayıcı etkisini geçici olarak güçlendirebilir; bu sebeple hastalara tedavi sırasında
alkol almaktan kaçınmaları tavsiye edilmelidir.
• CYP3A4 indükleyicileri olan (fenitoin ve karbamazapin gibi) antiepileptik ilaçlarla eş
zamanlı tedavi, mianserin plazma düzeylerinin düşmesine neden olabilir. Bu ilaçlarla
birlikte mianserin başlatıldığında veya kesildiğinde doz ayarlaması düşünülmelidir.
• Oral kontraseptifler ve barbitüratlar, karaciğer üzerindeki etkileriyle antidepresanların
metabolizmasını hızlandırır. Öte yandan simetidin ve bazı antipsikotikler de bu
metabolizmayı engeller.
• Tiromimetiklerle birlikte antidepresanlar hipertiroidizm semptomlarına neden olabilir.
Ayrıca, tiromimetikler, anti-depresan etkisini artırabilir.
• Antidepresanlar, peristaltizm yavaşlaması nedeniyle bağırsakta levodopa
metabolizmasını hızlandırabilir.
• Trisiklik antidepresanlar gibi, Tolvon da etkileşim riski nedeniyle MAO inhibitörleri
(moklobemid, tranilsipromin ve linezolid gibi) ile birlikte uygulanmamalıdır. Bir MAO
inhibitörü ile tedavinin kesilmesinden yaklaşık 14 gün sonrasına kadar bu etki için bir
risk vardır. Tersine, mianserin ile tedavi edilen hastaların MAO inhibitörleri ile tedavi
edilebilmesi için yaklaşık iki hafta geçmesi gerekir (bkz. bölüm 4.3).
• TOLVON, betanidin, klonidin, metildopa, guanetidin veya propranalol (tek başına veya
hidralazin ile birlikte) etkileşime girmemektedir. Yine de antihipertansif ilaç tedavisi
alan hastalarda kan basıncının takip edilmesi tavsiye edilmektedir.
• Fenprokumon gibi kumarin tipi antikoagülanların etkisi TOLVON’dan etkilenmez.
• QT uzaması ve/veya ventriküler aritmi (örn., Torsades de Pointes) riski QTc aralığını
uzatan diğer ilaçların (örn., bazı antipsikotikler ve antibiyotikler) eş zamanlı
kullanımıyla artar. Diğer ilaçların QTc aralığı üzerindeki etkileri hakkında bilgi sahibi
olmak için lütfen o ilaçların ürün bilgilerini kontrol ediniz.
Özel popülasyonlarla ilgili ek bilgiler:
Hiçbir etkileşim çalışması yapılmamıştır.
Pediyatrik popülasyon:
Hiçbir etkileşim çalışması yapılmamıştır.
44.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Doktorlar, çocuk doğurma potansiyeli bulunan kadınları etkili bir doğum kontrol yöntemi
kullanmaları konusunda yönlendirmelidir.
Gebelik dönemi
Potansiyel hasarı değerlendirmek için insanlarda TOLVON'un gebelikte kullanımına ilişkin
yeterli veri bulunmamaktadır.
Emzirme dönemi
İnsanlarda, emzirme döneminde potansiyel hasarı değerlendirmek için yeterli veri
bulunmamaktadır.
Hayvan deneyleri ve sınırlı insan verileri, mianserinin fetal veya neonatal zarara neden
olmadığını ve mianserinin sadece anne sütüne çok küçük miktarlarda salgılandığını gösterse
de; TOLVON’un getireceği faydalar, fetus veya yenidoğana yönelik muhtemel hasarlara
kıyaslanarak reçete edilmelidir.
Üreme yeteneği/Fertilite
Hayvanlar üzerinde yapılan deneylerde herhangi bir yan etkiye rastlanmamıştır.
4.7. Araç ve makine kullanımı üzerindeki etkiler
TOLVON konsantrasyonu ve uyanıklığı etkileyebilir.
4.8. İstenmeyen etkiler
Depresif hastalarda hastalığın kendisi ile ilişkili birçok semptom ortaya çıkar (ağız kuruluğu,
obstipasyon, akomodasyon bozuklukları). Bu nedenle bazen bu semptomların hastalığın
kendisine ait olup olmadığı ya da TOLVON tedavisinin sonucu olarak gelişip gelişmediğinin
ayrıştırılması güçtür.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Bilinmiyor: Akut kemik iliği bozuklukları (eozinofili, granülositopeni, agranülositoz, aplastik
anemi ve trombositopeni)
Endokrin hastalıkları
Bilinmiyor: UAHSS (Uygunsuz antidiüretik hormon salınımı sendromu)
Metabolizma ve beslenme hastalıkları
Bilinmiyor: Kilo artışı
Psikiyatrik hastalıkları
Bilinmiyor: Mani, saldırganlık, sanrıların kötüleşmesi, intihar düşünceleri, intihar davranışı
5Sinir sistemi hastalıkları
Bilinmiyor : Sedasyon (genellikle tedavinin ilk haftalarında ortaya çıkar ve tedavi devam
ettikçe azalır. Doz azaltılması genellikle sedasyonu azaltmaz fakat antidepresan etkinliğini
azaltabilir), konvülziyonlar, titreme, miyoklonus, hiperkinezi (huzursuz bacak sendromu),
nöroleptik malign sendrom (NMS), ekspresif afazi
Kardiyak hastalıkları
Bilinmiyor: Bradikardi (başlangıç dozundan sonra), elektrokardiyografide QT uzaması,
torsades de pointes
Vasküler hastalıkları
Bilinmiyor: (Ortostatik) Hipotansiyon
Hepato-bilier hastalıkları
Bilinmiyor: Karaciğer enzimlerinde artış, bazen intrahepatik kolestaz, sarılık, hepatit,
karaciğer fonksiyon bozukluğu
Deri ve derialtı doku hastalıkları
Bilinmiyor: Ekzantem, terleme
Kas-iskelet bozukluklar, bağ doku ve kemik hastalıkları
Bilinmiyor: Artralji / artirit
Üreme sistemi ve meme hastalıkları
Bilinmiyor: Jinekomasti
Genel bozukluklar ve uygulama bölgesine ilişkin hastalıkları
Bilinmiyor: Ödem
Mianserin tedavisi sırasında veya tedavinin bırakılmasından sonraki erken dönemde, intihar
düşünceleri ve intihar davranışları sergilenebildiği bildirilmiştir (bkz. bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel:0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar
Akut aşırı doz TOLVON ile ilişkili semptomlar genellikle uzun sürebilen uyuşukluk ile
sınırlıdır. Literatürde ayrıca hipotansiyon, hipertansiyon, sinüs taşikardisi, bradikardi, kusma,
baş dönmesi ve ataksi, göz bebeği daralması veya genişlemesi ve koma (derece I)
tanımlanmıştır. Bu semptomlar ciddi değildi ve özel tedavi gerektirmiyordu. Hastalarda hızla
iyileşme gözlemlendi. Aşırı dozda elektrokardiyogramda QT uzaması ve torsades de pointes
bildirilmiştir.
6Tedavi
TOLVON için spesifik bir panzehir yoktur. Mümkünse hastanın kusturulması, ardından aktif
kömür ve ozmotik müshil (sodyum sülfat gibi) uygulanması önerilir. Aşırı doz alındıktan 12
saatten fazla bir süre sonra bile gastrik lavaj anlamlı olabilir. Bilinç azalması durumunda önce
entübe edin. Daha sonra midede aktif kömür ve ozmotik bir müshil bırakın. Entero-hepatik
döngü nedeniyle aktif karbon uygulaması düzenli olarak tekrarlanabilir. Daha ileri tedavi
semptomatik ve destekleyicidir. QT uzaması/torsades de pointes durumunda EKG'nin
yakından izlenmesi gerekmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antidepresanlar
ATC kodu: N06A X03
TOLVON’un etken maddesi olan mianserin, kimyasal olarak trisiklik antidepresanların
kimyasal yapısı (TCA’lar) benzemeyen piperazono-azepin bileşikler grubuna mensuptur.
Yapısında, TCA’ların antikolinerjik aktivitesinden sorumlu olduğu düşünülen yan zincir
bulunmamaktadır. Klinik ve farmakolojik araştırmalarda, mianserinin antidepresan özelliklere
sahip olduğu belirlenmiştir. Etki mekanizması, trisiklik antidepresanlardan farklı
görünmektedir.
Mianserin, muhtemelen presinaptik alfa2-reseptörlerinin blokajı yoluyla beyindeki
noradrenalinin dönüşümünü arttırır. Ayrıca bağlanma çalışmaları, mianserinin alfa2-
noradrenerjik reseptörleri bloke ettiğini göstermektedir.
Ayrıca merkezi sinir sisteminde serotonin reseptörleri ile etkileşimler bulunmuştur.
Mianserin'in neredeyse hiç antikolinerjik etkisi yoktur, ancak güçlü bir histamin (H1) -
reseptör bloke etme etkisi vardır. İkincisi, maddenin yatıştırıcı / hipnotik etkisini açıklar.
Mianserinin periferik etki şekli, güçlü bir anti-serotonin ve anti-histamin aktivitesi ile
karakterizedir.
TOLVON, bir majör depresyon dönemini tedavi etmek için kullanılabilen bir antidepresandır.
Anhedoni, psikomotor gerilik, uyku bozuklukları (erken uyanma) ve kilo kaybı gibi ciddi
belirtilerin varlığı, olumlu yanıt şansını artırır. Diğer ciddi belirtiler şunlardır: ilgi kaybı,
intihar düşünceleri ve gün içinde dalgalanmalar (akşamları sabaha göre daha iyi bir ruh hali).
Etki genellikle 1-3 hafta sonra fark edilir.
TOLVON (mianserin) insanlarda antikolinerjik etkilere sahip değildir. Koordinasyon ve tepki
vermede uyuşukluğa ve rahatsızlıklara neden olabilen hipnoz edici olarak çalışır. Bu etkilerin
her ikisi de genellikle geçici niteliktedir. Terapötik dozlarda veya aşırı dozdan sonra,
TOLVON olumsuz kardiyovasküler etkiler göstermez. TOLVON, sempatik bloke edici
bethanidin veya klonidin ve metildopa gibi merkezi olarak etkili alfa2 reseptör agonistleri gibi
sempatomimetik ajanların ve antihipertansif ilaçların etkisini antagonize etmez. Ayrıca,
fenprokumon gibi kumarin tipi antikoagülanların etkisi TOLVON 'dan etkilenmez.
5.2 Farmakokinetik özellikler
Genel özellikler:
Emilim:
TOLVON ağız yoluyla verildikten sonra etken madde mianserin hızlı ve iyi bir şekilde
gastro-intestinal yoldan emilmekte ve 3 saat zarfında en yüksek plazma seviyesine
ulaşmaktadır. Biyoyararlanılabilirliği karaciğer tarafından tamamlanmamış emilim ve ilk
geçiş etkisi nedeniyle yaklaşık % 20 düzeyindedir.
7Dağılım:
Mianserin’in plazma proteinlerine bağlanması yaklaşık % 96 oranındadır.
Biyotransformasyon:
Karaciğerde, mianserin üç bileşiğe metabolize edilir: desmetilmianserin, 8-hidroksimianserin
ve mianserin-N-oksit, bunlardan ilk iki bileşiğin hayvanlarda anti-depresif ve yatıştırıcı
özelliklere sahip olduğu bulunmuştur.
Eliminasyon:
Oral olarak uygulanan mianserinin eliminasyonu, terminal ile iki fazlı ilerler. Eliminasyon
yarılanma ömrü 32 saat (21-61 saat), günde tek sefer uygulama için yeterli düzeydedir.
Kararlı durum plazma düzeyine 6 gün içerisinde ulaşılmaktadır. Hastalar arasında plazma
seviyelerindeki farklılık fazladır ve özellikle yaşlılarda artar. Plazma seviyeleri ile klinik
terapötik etkinlik arasındaki ilişki konusunda henüz netlik yoktur.
Uygulanan dozdan %64-74'ü mianserinin biyotransformasyon ürünleri olarak neredeyse
tamamen idrar yoluyla, esas olarak konjuge formda atılır. 24 saat içinde olanların %58'i.
İnsanlarda anne sütüne salgılanma veya plasentayı geçme konusunda hiçbir şey
bilinmemektedir.
5.3. Klinik öncesi güvenlilik verileri
Özellik yok.
6. FARMASÖTİK ÖZELLİKLERİ
6.1. Yardımcı maddelerin listesi
Mısır nişastası
Magnezyum stearat
Aerosil 200
Metil selüloz
Kalsiyum fosfat dibazik
Opadry Beyaz OY-S-28914 (hipromelloz E15, polietilen glikol 8000, titanyum dioksit-E 171)
Deiyonize su.
6.2. Geçimsizlikler
Bilinen bir geçimsizliği bulunmamaktadır.
6.3. Raf ömrü
60 ay
6.4. Saklamaya yönelik özel tedbirler
30ºC’nin altında, karanlıkta ve kuru bir yerde saklanmalıdır.
6.5. Ambalajın niteliği ve içeriği
TOLVON tabletler yuvarlak ve bikonvekstir, tabletlerin bir tarafı Organon, diğer tarafı CT/4
olarak işaretlenmiştir, 30 tablet karton kutuda PVC/Aluminyum blister içerisindedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
87. RUHSAT SAHİBİ
Organon Turkey İlaçları Ltd. Şti.
Esentepe Mah. Büyükdere Cad.
Kanyon Blok No:185
İç Kapı No:271 Şişli – İstanbul
Tel: (0212) 268 20 68
Faks: (0212) 319 76 00
8. RUHSAT NUMARASI(LARI)
2022/296
9. İLK RUHSAT TARİHİ/RUHSAT YENİLENME TARİHİ
İlk ruhsat tarihi: 31.05.2022
Ruhsat yenileme tarihi:
10. KÜB’ÜN YENİLENME TARİHİ
9