KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8. Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
FLEBOGAMMA % 5 DIF 10 g/200 mL IV infüzyon için çözelti içeren flakon
Steril, Apirojen
2. KALİTATİF VE KANTİTATİF BİLEŞİM
Etkin madde:
İnsan normal immün globulini (IVIg)
IgG alt sınıf yüzdeleri (yaklaşık değerler); % 66,6 IgG , % 28,5 IgG , % 2,7 IgG ve % 2,2
1 2 3
IgG ’tür.
4
İnsan protein içeriği en az % 97 IgG içeren 50 g/L’dir.
İnsan donörlerine ait plazmadan üretilmiştir.
IgA içeriği 0.05 mg/mL’den daha azdır.
Yardımcı maddeler:
1 mL solüsyon, 50 mg D-sorbitol içerir.
Yardımcı maddeler için bölüm 6.1’e bakınız.
3. FARMASÖTİK FORM
İnfüzyon solüsyonu.
Berrak veya hafif opelesan, renksiz ya da açık sarı renkli çözelti.
FLEBOGAMMA % 5 DIF, 240 ile 370 mOsm/kg arasında bir ozmalite değeriyle izotoniktir.
4. KLİNİK ÖZELLİKLER
4.1. Terapötik endikasyonlar
• İmmun yetmezlik durumlarında replasman tedavisi için yetişkin, çocuk ve adölesanlarda
(2-18 yaş);
− Antikor üretiminin bozulduğu primer (konjenital) immün yetmezliklerde,
1− Kronik Lenfositik Lösemi tanısı olup, hipogammaglobulinemisi bulunan ve profilaktik
antibiyotiklerin yetersiz kaldığı, tekrarlayan bakteriyel enfeksiyon gelişen olgularda,
− Multipl Miyelom tanısı olup hipogammaglobulinemisi bulunan ve pnömokok
immünizasyonun yetersiz kaldığı tekrarlayan bakteriyel enfeksiyon gelişen olgularda,
− Konjenital AIDS ve tekrarlayan enfeksiyonların görüldüğü çocuklar ve adölesanlarda,
− Allojenik hematopoetik kök hücre transplantasyonu sonrasında hipogammaglobulinemi
gelişen olgularda,
• İmmünomodülatuar etki için yetişkin, çocuk ve adölesanlarda;
− Kanama riski yüksek olan veya cerrahi müdahale öncesi trombosit sayısının
yükseltilmesi gereken immün trombositopeni (ITP) olgularında,
− Guillain-Barré sendromunda,
− Kawasaki hastalığında,
− Multifokal motor nöropati hastalığında,
− Kronik Enflamatuar Demiyenilizan Polinöropatinin akut tedavisinde (KIDP),
− Bulber tutulumu olan Myastenia Gravis tedavisinde uygulanır.
4.2. Pozoloji ve uygulama şekli
Replasman tedavisi, immün yetmezlik tedavisinde deneyimli bir doktor gözetimi altında
başlatılmalı ve izlenmelidir.
Pozoloji/uygulama sıklığı ve süresi:
Pozoloji ve uygulama sıklığı endikasyona göre değişir:
Replasman tedavisinde hastadaki farmakokinetik ve klinik yanıta bağlı olarak dozun bireysel
olarak ayarlanması gerekebilir. Bir rehber olarak aşağıdaki doz şemaları verilmektedir.
Primer immün yetmezliklerde replasman tedavisi
Doz, bir sonraki infüzyondan önce ölçülen serum IgG düzeyinin en az 500-600 mg/dL
düzeyinde kararlı olarak sürdürülmesini sağlayacak şekilde ayarlanmalıdır. Bu dengenin
sağlanabilmesi için tedavinin başlangıcından itibaren 3-6 ay gereklidir.
Önerilen başlangıç dozu bir seferde verilen 0,4-0,8 g/kg infüzyonu takiben her 3-4 haftada bir
uygulanan en az 0,2 g/kg’dır.
Serum immünoglobulin düzeyinin 500-600 mg/dL olacak şekilde sabit tutulabilmesi için
gereken doz ortalama 0,2-0,8 g/kg’dır.
2Kararlı serum düzeyi sağlandıktan sonra doz aralığı 3 ile 4 hafta arasında değişir.
Hastanın klinik yanıtı ile birlikte kararlı serum düzeyleri ölçülmeli ve değerlendirilmelidir.
Klinik yanıta bağlı olarak (ör, enfeksiyon sıklığı) daha yüksek kararlı serum düzeylerinin
sağlanması amacıyla doz ve/veya doz aralığının ayarlanması düşünülebilir.
Kronik Lenfositik Lösemi tanısı olup, hipogammaglobulinemisi bulunan ve profilaktik
antibiyotiklerin yetersiz kaldığı, tekrarlayan bakteriyel enfeksiyon gelişen olgularda,
Multipl Miyelom tanısı olup hipogammaglobulinemisi (IgG<500 mg/dL) bulunan ve
pnömokok immünizasyonun yetersiz kaldığı tekrarlayan bakteriyel enfeksiyon gelişen
olgularda,
Konjenital AIDS ve tekrarlayan enfeksiyonların görüldüğü çocuklar ve adölesanlarda;
Tavsiye edilen doz 3-4 haftada bir 0,2-0,4 g/kg’dır.
Allojenik kök hücre nakli sonrası bakteriyemi ve tekrarlayan sinopulmoner enfeksiyonu
olup, IgG düzeyi <400 mg/dl olan hastalarda;
Tavsiye edilen doz 3-4 haftada bir uygulanan 0,2-0,4 g/kg’dır. Kararlı serum düzeyleri 500
mg/dL üzerinde tutulmalıdır.
Primer immün trombositopeni
İki alternatif doz şeması vardır:
• Birinci gün 0,8-1 g/kg dozunda uygulanır; doz, 3 gün içerisinde bir kez tekrarlanabilir.
• 2-5 gün süreyle 0,4 g/kg/gün dozunda uygulanır.
Relaps olduğunda tedavi tekrarlanabilir.
Guillain-Barré sendromunda
5 gün süreyle 0,4 g/kg/gün dozunda uygulanır.
Kawasaki hastalığı
8-12 saat süreyle tek doz olarak uygulanan 2 g/kg’dır ve asetil salisilik asit ile kombine olarak
verilir.
Multifokal Motor Nöropati (MMN) hastalığında
Başlangıç dozu : 2-5 gün süreyle bölünmüş dozlarda toplam 2 g/kg
İdame dozu:2-6 haftada bir 1-2 g/kg
3Kronik inflamatuvar demiyelinizan polinöropati (KIDP)
Önerilen başlangıç dozu: 2-5 ardışık günde bölünmüş dozlarda toplam 2g/kg’dır. Yanıt
alınamaması durumunda 3 haftada bir 1g/kg total doz 1-2 günde verilir ve 2 ay sonunda yanıt
alınamazsa tedavi kesilir.
İdame dozu: başlangıç tedavisine yanıt alınmışsa 3 haftada bir 0,4-1 g/kg total doz 1-2 günde
uygulanır. Maksimum yarar elde edilen doz önerilir ve doz doktor tarafından belirlenir. En
düşük etkin idame dozu belirlenene kadar doz azaltılır ve uygulama sıklığı ayarlanır.
Myastenia Gravis
Diğer özel tedavilere cevap vermeyen kritik fazda 5 gün süreyle 0,4 g/kg/gün dozunda
uygulanır.
Pediyatrik popülasyon
FLEBOGAMMA % 5 DIF, 0-2 yaş arası çocuklarda kontrendikedir (Bkz. Bölüm 4.3).
Çocuklar ve adölesanlardaki (2-18 yaş) pozoloji her bir endikasyon için erişkinlerden farklı
değildir ve yukarıda belirtilen durumlardaki klinik sonlanımlara göre ayarlanır.
Uygulama şekli:
İntravenöz yoldan uygulanır.
İnsan normal immünglobulini ilk 30 dakikada 0,01-0,02 mL/kg/ dk hızıyla intravenöz olarak
uygulanmalıdır. Hasta tarafından iyi tolere edilirse uygulama hızı kademeli olarak maksimum
saatte 0,1 mL/kg/dk’a kadar arttırılabilir (bkz. Bölüm 4.4).
Eğer infüzyon öncesi seyreltme gerekli olursa IVIg, 50 mg/mL’lik son konsantrasyona
ulaşana kadar (% 5 immünglobulin) % 5 glukoz çözeltisi ile seyreltilebilir. Seyreltme
konusunda ayrıntılı bilgi için Bölüm 6.6’ya bakınız.
İnfüzyonla ilişkili yan etki görülmesi durumunda infüzyon hızı azaltılmalı ya da infüzyon
durdurulmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
IVIg tedavisi uygulanan hastalarda akut böbrek yetmezliği vakaları bildirilmiştir. Böbrek
yetmezliği riski bulunan hastalarda, IVIg preparatları uygulanabilir en düşük infüzyon hızında
ve dozda kullanılmalıdır (Bkz. Bölüm 4.4).
Karaciğer yetmezliği olan hastalara ilişkin ek bir bilgi bulunmamaktadır.
4Pediyatrik popülasyon
FLEBOGAMMA % 5 DIF, 0-2 yaş arası çocuklarda kontrendikedir (Bkz. Bölüm 4.3).
Yukarıda bahsedilen her durumda pozoloji vücut ağırlığına göre ve klinikte alınan yanıta göre
verildiğinden, çocuklarda ve adölesanlarda (2-18 yaş) pozoloji değişmez.
Geriyatrik popülasyon:
IVIg tedavisi uygulanan hastalarda akut böbrek yetmezliği vakaları bildirilmiştir. Bu
vakaların çoğunda kişinin 65 yaş üzerinde olması dahil belirli risk faktörlerinin olduğu
bildirilmiştir.
Ayrıca IVIg uygulaması ile yüksek riskli hastalarda tromboembolik olaylar arasında
bağlantıyı gösteren klinik kanıtlar mevcuttur. Bu nedenle ileri yaş dahil trombotik olay
açısından risk faktörlerini taşıyan hastalarda IVIg reçetelenip infüzyonu uygulanırken dikkatli
hareket edilmeli, uygulanabilir en düşük infüzyon hızında ve dozda kullanılmalıdır (Bkz.
Bölüm 4.4)
4.3. Kontrendikasyonlar
İlacın bileşimindeki herhangi bir maddeye karşı aşırı duyarlılık gösteren hastalarda
kontrendikedir (bkz. Bölüm 4.4.).
Özellikle IgA'ya karşı antikor gelişen, insan immün globulinlerine aşırı duyarlılık gösteren
hastalarda kontrendikedir.
Fruktoz intoleransı gösteren hastalarda kontrendikedir (bkz. Bölüm 4.4.).
Bebeklerde ve küçük çocuklarda (0-2 yaşlarında) herediter fruktoz intoleransı (HFI) teşhis
edilemeyebilir ve ölümcül olabilir; bu nedenle bebekler ve küçük çocuklar bu ilacı
kullanmamalıdır.
4.4. Özel kullanım uyarıları ve önlemleri
Virüs güvenliği
FLEBOGAMMA % 5 DIF, insan plazmasından elde edilmektedir. İnsan plazmasından
elde edilen ilaçlar, virüsler ve teorik olarak Varyant Creutzfeldt-Jacob (v-CJD) gibi,
çeşitli hastalıklara yol açabilen enfeksiyon yapıcı ajanlar içerebilirler. FLEBOGAMMA
% 5 DIF’de Varyant Creutzfeldt-Jacob hastalığının bulaşma riski teorik olarak
minimumken, klasik Creutzfeldt-Jacob hastalığının bulaşma riski hiçbir kanıtla
desteklenmez. Alınan önlemlere rağmen, bu tür ürünler halen potansiyel olarak
hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala potansiyel
olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların
5bu ürünlerin içerisinde bulunma ihtimali mevcuttur.
HIV, HBV, HCV gibi zarflı virüsler ve HAV, Parvovirüs B19 gibi zarflı olmayan
virüsler için alınan önlemler etkili kabul edilir. İmmünoglobulinlerin, HAV veya
parvovirüs B19 enfeksiyonları ile ilişkilendirilmemesinin sebebi ürünün içerisinde bu
enfeksiyonlara karşı bulunan antikorların koruyucu olmasıdır. Parvovirüs B19
enfeksiyonu, gebelikte (fetal infeksiyon) ve immün yetmezlik ya da kırmızı kan hücre
üretiminde artış olan hastalarda tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
FLEBOGAMMA % 5 DIF bir hastaya uygulandığı zaman, hasta ve ürünün parti
numarası arasındaki bağı oluşturmak için, ürünün adı ve parti numarasının
kaydedilmesi önemle tavsiye edilmektedir.
Bazı ciddi yan etkiler infüzyon hızı ile ilişkili olabilir. “Bölüm 4.2.’de önerilen infüzyon hızı
yakından takip edilmelidir. Hastalar yakından izlenmeli ve infüzyon periyodu süresince
ortaya çıkabilecek semptomlar dikkatle gözlenmelidir.
Aşağıdaki durumlarda advers reaksiyonlar daha sık olarak oluşabilir:
- Yüksek infüzyon hızı durumunda,
- İlk defa insan normal immün globulini kullanan hastalarda veya nadir durumlarda, insan
normal immün globulin ürününün değiştirildiği ya da ilk infüzyondan sonra uzun bir aralık
olduğu zaman.
Aşağıdakileri sağlayarak potansiyel komplikasyonlardan çoğunlukla kaçınılabilir:
-Hastaların insan normal immün globulinine duyarlı olup olmadığı, ürünün başlangıçta
yavaşça (0.01-0.02 mL/kg/dk başlangıç hızında) enjekte edilmesiyle doğrulanır
-Hastalar infüzyon periyodu süresince ortaya çıkabilecek semptomlar açısından dikkatle
gözlenir. Özellikle, insan normal immün globulini ile hiç tedavi görmemiş hastalar, başka bir
IVIg ile tedaviden geçiş yapmış hastalar ya da önceki tedaviden sonra uzun bir ara verilmiş
durumlarda, potansiyel advers semptomların belirlenebilmesi için, ilk infüzyon süresince ve
ilk infüzyondan sonraki ilk saat içerisinde gözlenmelidir. Diğer hastalar ise uygulamadan
sonra en az 20 dakika izlenmelidir.
Advers reaksiyon durumunda, uygulama hızı düşürülmeli ya da infüzyon durdurulmalıdır.
Yan etkinin doğasına ve ciddiyetine uygun tedavi yapılmalıdır.
Şok durumunda, şok için standart tıbbi tedavi yürütülmelidir.
IVIg uygulamasında tüm hastalar için;
- IVIg infüzyonunun başlatılmasından önce yeterli hidrasyon sağlanmalı,
- İdrar çıkışı gözlenmeli,
- Serum kreatinin düzeyleri izlenmeli,
6- Loop diüretiklerin birlikte kullanımından kaçınılmalıdır.
Aşırı duyarlılık:
Gerçek aşırı duyarlılık reaksiyonları seyrektir. Bu reaksiyonlar, anti-IgA antikorları olan
hastalarda meydana gelebilir.
IVIg, IgA eksikliğinin ilgili tek anomali olduğu, seçici IgA eksikliği olan hastalarda endike
değildir.
İnsan normal immün globulini, nadiren, insan normal immün globulini ile daha önceki
tedaviyi tolere etmiş olan hastalarda bile, anafilaktik reaksiyon ile birlikte kan basıncında
düşmeye neden olabilir.
Tromboembolizm:
Yüksek riskli hastalarda, immün globulinin yüksek akışı sonucunda kan viskozitesindeki
rölatif artışla ilgili olduğu varsayılan; miyokard enfarktüsü, serebrovasküler olay (inmeyi
içeren), akciğer embolisi, derin ven trombozu gibi tromboembolik reaksiyonlar ve IVIg
uygulaması arasındaki ilişkiye ait klinik kanıt bulunmaktadır. Obez hastalarda ve trombotik
olaylar için önceden bilinen risk faktörleri (ilerlemiş yaş, hipertansiyon, diabetes mellitus ve
geçmişte vasküler hastalıklar veya trombotik olaylar bulunması, kazanılmış veya kalıtımsal
trombofilik rahatsızlıkları olan hastalar, uzun süren immobilizasyon dönemi olan hastalar,
ciddi hipovolemik hastalar, kan viskozitesini arttıran rahatsızlıkları olan hastalar) olan
hastalarda, IVIg reçetelemesinde ve infüzyonunda dikkatli olunmalıdır.
Tromboembolik yan etki reaksiyonları için riskli hastalarda, IVIg ürünleri mümkün olan en
düşük infüzyon hızında ve dozunda verilmelidir.
Akut böbrek yetmezliği:
IVIg tedavisi gören hastalarda akut böbrek yetmezliği olguları rapor edilmiştir. Çoğu
durumda, önceden varolan böbrek yetmezliği, diabetes mellitus, hipovolemi, aşırı kilo,
birlikte alınan nefrotoksik tıbbi ürünler veya yaşın 65’in üzerinde olması gibi risk faktörleri
tespit edilmiştir.
Böbrek yetmezliği durumunda IVIg tedavisinin kesilmesi düşünülmelidir. Bu böbrek
fonksiyon bozukluğu ve akut böbrek yetmezliği raporları sukroz, glukoz ve maltoz gibi çeşitli
eksipiyanlar içeren ruhsatlı IVIg ürünlerinin birçoğunun kullanımı ile ilişkilendirilmiş olsa da,
stabilizör olarak sukrozu içerenler toplam sayının orantısız bir payını oluşturmaktadır.
FLEBOGAMMA % 5 DIF sukroz içermemektedir. Yüksek risk altındaki hastalarda sukroz
içermeyen IVIg ürünlerinin kullanılması düşünülebilir. FLEBOGAMMA % 5 DIF sukroz,
maltoz veya glukoz içermez.
Akut böbrek yetmezliği riski olan hastalarda, IVIg ürünleri mümkün olan en düşük infüzyon
hızında ve dozunda verilmelidir (Bkz. Bölüm 4.4.).
Karaciğer yetmezliği olan hastalara ilişkin ek bir bilgi bulunmamaktadır.
Aseptik menenjit sendromu (AMS):
7Aseptik menenjit sendromunun, IVIg tedavisi ile bağlantılı olarak oluştuğu rapor edilmiştir.
IVIg tedavisinin kesilmesi, birkaç gün içinde AMS’nin sekelsiz remisyonuyla sonuçlanır.
Sendrom genellikle IVIg tedavisini izleyen birkaç saat ile 2 gün içinde başlar. Serebrospinal
sıvı çalışmaları çoğunlukla granülositik serileri olmak üzere, mm3 başına birkaç bin hücreye
kadar pleositosis genellikle pozitiftir ve protein seviyelerini birkaç yüz mg/dl yükseltir. AMS,
daha sık olarak yüksek doz IVIg tedavisiyle (2 g/kg) bağlantılı olarak oluşabilir.
Hemolitik anemi:
IVIg ürünleri, hemolizinler gibi davranabilen kan grubu antikorları içerebilir ve pozitif direkt
antiglobulin reaksiyonuna (Coombs’ testi) ve nadiren hemolize neden olan, kırmızı kan
hücrelerinin immün globulin ile in vivo kaplanmasına yol açabilir. Hemolitik anemi, kırmızı
kan hücrelerinin (RBC) sekestrasyonundaki artış nedeniyle, IVIg tedavisini takiben
gelişebilir. IVIg alan hastalar, hemolizin klinik belirtileri ve semptomları için izlenmelidir
(Bkz. Bölüm 4.8.).
Serolojik testlerle etkileşme:
İmmün globulin enjeksiyonundan sonra, hastalarda, pasif olarak transfer edilen farklı
antikorların geçici olarak yükselmesi ile serolojik testlerde yanıltıcı pozitif sonuçlar elde
edilebilir.
Eritrosit antijenlerine (örneğin; A, B, D) antikorların pasif aktarımı, direkt antiglobulin testi
(DAT, direkt Coomb’s testi) gibi kırmızı hücre antikorlarının bazı serolojik testlerini
etkileyebilir.
Pediyatrik popülasyon
Pediyatrik popülasyona FLEBOGAMMA % 5 DIF uygulaması sırasında vital bulguların
izlenmesi önerilir.
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
Sorbitol
Bu ilacın her bir mL’si 50 mg sorbitol içerir. Nadir herediter fruktoz intoleransı
problemi olan hastalar bu ilacı kullanmamalıdır.
2 yaşından büyük HFI’li kişilerde, fruktoz-içeren gıdalara karşı spontan bir tiksinti
oluşur ve semptomların başlamasıyla birleşebilir (kusma, gastrointestinal hastalıklar,
apati, boy ve kilo gelişiminde gerileme). Bu nedenle, FLEBOGAMMA % 5 DIF
almadan önce, her hastadan HFI semptomları açısından detaylı bir öykü alınmalıdır.
Yanlışlıkla uygulandığı ve fruktoz intoleransı şüphesi olduğu durumlarda infüzyon
hemen durdurulmalı; kandaki normal şeker miktarı yeniden düzenlenmeli ve yoğun
bakım ile organ fonksiyonu stabilize edilmelidir.
Kan glukoz seviyelerinin ölçümleri ile etkileşme beklenmez.
84.5. Diğer tıbbi ürünler ile etkileşimler ve diğer etkileşim şekilleri
Zayıflatılmış canlı virüs aşıları:
İmmün globulin uygulaması; kızamık, kızamıkçık, kabakulak ve su çiçeği gibi zayıflatılmış
canlı virüs aşılarının etkisini en az 6 haftadan 3 aya kadar olan bir sürede zayıflatabilir. Bu
ürünün uygulanmasından sonra, zayıflatılmış canlı virüs aşıları ile aşılama yapılmadan önce 3
aylık bir zaman geçmelidir. Kızamık uygulamasında bu değer kaybı bir yıla kadar sürebilir.
Bu nedenle kızamık aşısı kullanan hastalar antikor durumlarını kontrol ettirmelidirler.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Yetişkinler için yukarıda belirtilen etkileşimlerin, pediyatrik popülasyonla aynı olması
beklenmektedir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (kontrasepsiyon)
FLEBOGAMMA % 5 DIF’in çocuk doğurma potansiyeli bulunan kadınlarda kullanımına
ilişkin yeterli veri mevcut değildir. Hasta hamile kaldığında veya hamilelik kararı aldığında
doktorunu bilgilendirmesi gerektiği hususunda uyarılmalıdır.
Gebelik dönemi
İntravenöz immün globulin yararları, risklerine göre kabul edilebilir olmadıkça
kullanılmamalıdır.
Hayvanlar üzerinde yapılan çalışmalarda gebelik/embriyonal/fötal gelişim/ doğum ya da
doğum sonrası gelişim üzerindeki etkiler hakkında yeterli veri yoktur. İnsanlara yönelik
potansiyel risk bilinmemektedir.
İnsan immün globulini gebelik sırasında yalnız olası yararları, fetüs üzerindeki olası
zararlarından fazla ise kullanılmalıdır.
FLEBOGAMMA % 5 DIF’in hamilelerde güvenli kullanımı kontrollü klinik çalışmalarla
değerlendirilmemiştir, bu nedenle gebe kadınlarda dikkatli kullanılmalıdır. IVIg ürünleri, son
üç aylık dönemde plasentaya geçmektedir. İmmün globulinlerin klinik deneyimi, gebelikte
veya fetüste ve yenidoğan üzerinde zararlı etkilerinin olmadığını ortaya koymaktadır.
Laktasyon dönemi
FLEBOGAMMA % 5’in hamilelerde güvenli kullanımı kontrollü klinik çalışmalarla
değerlendirilmemiştir. Bu nedenle emziren annelerde dikkatli kullanılmalıdır. İmmün
9globulinler anne sütü ile atılmaktadır (süte geçmektedir). Ancak immün globulinlerin
emzirilen çocuk üzerinde herhangi bir olumsuz etkisi öngörülmemektedir. Aksine, anne
sütüne geçerek, yenidoğanı mukozal giriş portalı olan patojenlerden korumaya katkıda
bulunabilir.
Üreme yeteneği/Fertilite
Hayvan üreme çalışmaları yürütülmemiştir. Hamile kadına verildiğinde fötal hasara neden
olup olmadığı ve üreme kapasitesini etkileyip etkilemediği bilinmemektedir.
İmmün globulinlerin klinik deneyimi, fertilite üzerinde zararlı etkilerinin olmadığını ortaya
koymaktadır.
4.7. Araç ve makine kullanımı üzerindeki etkiler
Araç ya da makine kullanma yeteneği, FLEBOGAMMA % 5 DIF kullanımına bağlı olarak,
sersemlik hissi gibi bir takım advers reaksiyonlar nedeniyle zayıflayabilir. Tedavi sırasında
advers reaksiyon deneyimleyen hastalar, araç ve makine kullanımından önce, bu etkilerin
ortadan kalkmasını beklemelidir.
4.8. İstenmeyen etkiler
Genellikle; üşüme, baş ağrısı, ateş, kusma, alerjik reaksiyonlar, bulantı, artalji, düşük kan
basıncı ve hafif bel ağrısı gibi yan etkiler oluşabilir.
Normal insan immün globulinleri seyrek olarak kan basıncında ani düşme ve izole
durumlarda, önceki uygulamada hiçbir aşırı duyarlılık gözlenmeyen hastalarda bile anafilaktik
şoka neden olabilir.
Normal insan immün globulinlerinin kullanılması sırasında; geri dönüşümlü aseptik menenjit
vakaları ve kısa süreli deri reaksiyonlarının nadir vakaları gözlenmiştir. Geri dönüşümlü
hemolitik reaksiyonlar özellikle A, B ve AB kan grubuna sahip hastalarda gözlenmiştir.
Nadiren, yüksek doz IVIg tedavisinden sonra, transfüzyon gereken hemolitik anemi gelişebilir
(bkz. Bölüm 4.4.).
Serum kreatinin düzeyinde artış ve/veya akut böbrek yetmezliği gözlenmiştir.
Çok seyrek olarak: Miyokard enfarktüsü, inme, akciğer embolisi, derin ven trombozu gibi
tromboembolik reaksiyonlar belirlenmiştir.
Bulaşıcı ajanlarla ilgili güvenlik için Bölüm 4.4.’e bakınız.
Klinik çalışmalarda rapor edilen advers ilaç reaksiyonları MedDRA sistem organ sınıfına göre
aşağıda özetlenmiş ve kategorize edilmiştir:
Sıklık aşağıdaki kriterler kullanılarak belirlenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
10FLEBOGAMMA % 5 DIF ile yapılan klinik çalışmalarda deneyimlenen istenmeyen etkiler,
her sıklık gurubu içerisinde ciddiyetin azalımına göre sunulmuştur.
Sinir sistemi hastalıkları
Yaygın: Baş ağrısı
Yaygın olmayan: Sersemlik hissi
Vasküler hastalıkları
Yaygın olmayan: Hipotansiyon, hipertansiyon, diyastolik hipertansiyon, kan basıncında
dalgalanmalar
Solunum, göğüs bozuklukları ve mediastinal hastalıkları
Yaygın olmayan: Bronşit, öksürük, hırıltılı solunum
Gastrointestinal hastalıkları
Yaygın olmayan: İshal, bulantı, kusma, karın ağrısı, üst karın ağrısı
Deri ve deri altı doku hastalıkları
Yaygın olmayan: Ürtiker, kızarık kaşıntı, kontakt dermatit
Kas-iskelet bozuklukları ve bağ doku hastalıkları
Yaygın olmayan: Sırt ağrısı, artralji, miyalji, kas krampı
Genel bozukluklar ve uygulama bölgesine ilişkin hastalıklar
Yaygın: Ateş, enjeksiyon yerinde reaksiyon
Yaygın olmayan: Titreme, halsizlik, ağrı, infüzyon bölgesinde enflamasyon, enjeksiyon
yerinde ödem, enjeksiyon yerinde ağrı, enjeksiyon yerinde kaşıntı, enjeksiyon yerinde şişme,
implant migrasyonu
Araştırmalar
Yaygın olmayan: Pozitif Coombs testi, sistolik kan basıncında düşme, sistolik kan basıncında
artış, vücut sıcaklığında artış
Seçilen advers reaksiyonların tanımı
Ürünün her iki konsantrasyonunun ruhsatlandırılmasından bu yana, pazarlama sonrası en çok
bildirilen advers etkiler göğüs ağrısı, kızarma, kan basıncında artış ve azalma, halsizlik,
dispne, bulantı, kusmanın eşlik ettiği ateş, bel ağrısı, baş ağrısı ve titremedir.
11Pediyatrik popülasyon:
Primer immün yetmezlik çalışmalarına dahil edilen 29 pediyatrik hasta (17 yaş altı olanlar)
için güvenlik sonuçları değerlendirilmiştir. Çocuklarda baş ağrısı, ateş, taşikardi ve
hipotansiyon oranının erişkinlerden daha yüksek olduğu gözlenmiştir. Pediatrik popülasyonun
klinik araştırmalarında yaşamsal bulguların değerlendirilmesi, klinik olarak ilişkili herhangi
bir değişiklik belirtisi göstermemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Aşırı doz, aşırı sıvı yüklemesine ve hiperviskoziteye neden olabilir ve bu durum, özellikle
yaşlı hastalarda ve böbrek yetmezliği bulunan hastalarda risk oluşturabilir. Eğer doz aşımı
meydana gelirse, infüzyon hızı düşürülmeli veya semptomlar geçene kadar infüzyon
kesilmelidir. Daha sonra infüzyona hasta tarafından tolere edilen bir hızda devam edilebilir.
Çocuklardaki aşırı doz bilgisi bulunmamaktadır. Ancak, yetişkin popülasyonundakine benzer
olarak aşırı doz, diğer intravenöz immün globulinlerde olduğu gibi, aşırı sıvı yüklemesine ve
hiperviskoziteye neden olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İmmün sera ve immün globulinler: İntravasküler uygulama için
normal insan immün globulinleri.
ATC kodu: J06BA02.
Etki mekanizması:
Normal insan immün globulini, enfeksiyon ajanlarına karşı geniş çeşitlilikte immünoglobulin
(IgG) antikorları içermektedir.
Normal insan immün globulini, normal popülasyonda bulunan IgG antikorları içerir.
Genellikle 1000 donörden az olmayan plazma havuzundan hazırlanır. İmmün globulin G alt
grup dağılımı, doğal insan plazmasına benzer orantısallığa sahiptir.
Bu tıbbi ürünün yeterli dozu, anormal biçimde düşük immün globulin G düzeylerini normal
aralığa getirebilmektedir.
Replasman tedavisi dışındaki kullanım alanlarının etki mekanizmaları tam olarak açıklığa
kavuşmamakla birlikte, immün düzenleyici etkiler içermektedir. Bir klinik denemede kronik
ITP hastalarındaki (64,000/mikroL) medyan trombosit seviyelerinde, normal düzeylere
ulaşılmamasına rağmen, önemli bir artış elde edilmiştir.
12FLEBOGAMMA % 5 DIF ile ikisi primer immün yetmezlik hastalarında yerine koyma
tedavisi (biri yetişkinlerde ve 10 yaşından büyük çocuklarda, diğeri 2-16 yaş arasındaki
çocuklarda ), bir diğeri immün trombositopenik purpura hastalarında immün modülasyon
olmak üzere üç klinik çalışma yapılmıştır.
5.2. Farmakokinetik özellikler
Genel özellikler
Emilim:
İntravenöz uygulama sonrasında, insan normal immün globulini hastanın kan dolaşımına
hemen ve tam olarak geçer.
Dağılım:
İnsan normal immün globulini plazma ve ekstravasküler sıvı arasında rölatif olarak hızla
dağılır. İntra ve ekstravasküler kompartımanlar arasında dengeye, yaklaşık olarak 3-5 gün
sonra erişilir.
Biyotransformasyon:
İnsan normal immün globulini bir protein olup, bu nedenle endojen proteinlere benzer şekilde
metabolize edilir.
Eliminasyon:
FLEBOGAMMA % 5 DIF’in yarılanma ömrü yaklaşık 30-32 gündür. Bu yarılanma ömrü,
özellikle primer immün yetmezlikte, hastadan hastaya değişebilir.
IgG ve IgG-kompleksleri retiküloendoteliyal sistem hücrelerinde yıkılır.
Doğrusallık/Doğrusal olmayan durumlar:
Hiçbir sağlıklı veri mevcut değildir.
Pediyatrik popülasyon:
Pediyatrik popülasyonda, farmakokinetik özellikler açısından hiçbir fark beklenmemektedir.
5.3. Klinik öncesi güvenlilik verileri
Tek doz toksisite testi, sıçanlar ve farelerde gerçekleştirilmiştir. 2500 mg/kg doza kadar
FLEBOGAMMA % 5 DIF ile yürütülen klinik olmayan çalışmalarda mortalitenin olmayışı ve
uygulama yapılan hayvanların solunum, dolaşım ve merkezi sinir sistemlerini etkileyen
kanıtlanmış herhangi bir advers belirtinin olmayışı, FLEBOGAMMA % 5 DIF’in
güvenliliğini desteklemektedir.
Tekrarlanan doz toksisite testi ve embriyo-fetal toksisite çalışmalarının, antikorlar ile
etkileşimine ve indüksiyonuna bağlı olarak pratikte geçerliliği yoktur. Yeni doğanların
bağışıklık sistemi üzerine ürünün etkisi çalışılmamıştır.
136. FARMASÖTİK ÖZELLİKLER
6.1. Yardımcı maddelerin listesi
D-sorbitol
Enjeksiyonluk su
6.2. Geçimsizlikler
Bu tıbbi ürün diğer tıbbi ürünlerle veya intravenöz sıvılarla karıştırılmamalıdır. Ayrı bir i.v.
setle uygulanmalıdır.
6.3. Raf ömrü
24 ay
6.4. Saklamaya yönelik özel tedbirler
30°C altındaki oda sıcaklığında saklayınız. Ürün dondurulmamalıdır. Ürün donmuş ise çözüp
kullanılmamalıdır.
Son kullanma tarihi geçen ürün kullanılmamalıdır.
6.5. Ambalajın niteliği ve içeriği
Plastik flip-off kapaklı, alüminyum kapşonlu, klorobütil kauçuk tıpalı, tip-II cam flakon
içerisinde 200 mL solüsyon.
Ambalaj büyüklüğü: 1 flakon
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Dem İlaç San. ve Tic. A.Ş.
Dem Plaza İnönü Mah. Kayışdağı Cad. No:172
34755 Ataşehir-İstanbul
Tel: 0216 4284029
Faks: 0216 4284086
8. RUHSAT NUMARASI
2014/142
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.02.2014
14Ruhsat yenileme tarihi:
10. KÜB’ÜN YENİLENME TARİHİ
15