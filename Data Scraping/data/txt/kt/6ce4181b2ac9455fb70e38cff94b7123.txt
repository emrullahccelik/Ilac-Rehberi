 
 
 
 
 
1 
 KULLANMA TALİMATI  
 
PROTAMİN  ICN 5000 IU/5 ml IV Kullanım için enjeksiyonluk çözelti içeren ampul  
 
Damar içine uygulanır.  
 
Etkin madde : Protamin Hidroklorür  
 
Yardımcı maddeler:  Metil -4-hidroksibenzoat (E218) ,  propil -4-hidroksibenzoat (E 216) , 
sodyum klorür, sodyum hidroksit hidroklorik asit, enjeksiyonluk su  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için  reçete edilmiştir, başkalarına vermeyiniz  
 Bu ilacın  kullanımı sırasında doktora veya hastaneye gittiğinizde, doktorunuza  bu ilacı 
kullandığınızı söyleyiniz . 
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız  
 
Bu kullanma talimatında:  
1. PROTAMİN ICN nedir  ve ne için kullanılır?  
2. PROTAMİN  ICN’i kullanmadan  önce dikkat edilmesi gerekenler  
3. PROTAMİN ICN nasıl  kullanılır?  
4. Olası yan etkiler  nelerdir?  
5. PROTAMİN  ICN’in saklanması  
 
Başlıkları yer almaktadır.  
 
1.PROTAMİN ICN nedir  ve ne için kullanılır?  
 
 PROTAMİN  ICN damar içine uygulanan bir çözeltidir ve  hemostatikler/antihemorajikler 
olarak biline n kanamayı durduran ilaç grubuna dahildir.  
 PROTAMİN  ICN ambalajında 5 ml’lik bir adet ampül bulunmaktadır . 
 PROTAMİN  ICN, aşağıdaki durumlarda heparin uygulanmasından sonra görülen ciddi 
kanama vakalarında, kanamaya neden  olan heparini  etkisiz hale getirmek için  kullanılır:  
- Heparin veya düşük molekül ağırlıklı heparinle tedavi esnasında doz aşımı veya 
kanamanın tedavisinde  
- Acil ameliyat öncesi heparin veya düşük molekül ağırlıklı heparinlerin kanın 
pıhtılaşma sını önleme ve geciktirme etkilerinin ortadan kaldırılmasında  
- Arter ve kalp cerrahisi veya diyaliz işlemlerinde vücut dışındaki dolaşım esnasında 
uygulanmış olan heparinin etkisizleştirilmesinde.  
 
2. PROTAMİN  ICN’i kullanmadan  önce dikkat edilmesi gerekenl er  
 
 
 
2 
  
Herhangi bir ilacı kullanmadan önce doktorunuza ya da eczacınıza danışınız.  
 
PROTAMİN  ICN’i aşağıdaki  durumlarda KULLANMAYINIZ:  
 
Protamin hidroklorür veya ilacın içerdiği diğer yardımcı maddelerden herhangi birine karşı 
aşırı duyarlılığınız (alerjiniz) varsa  PROTAMİN ICN  kullanılmamalıdır.  
 
PROTAMİN  ICN’i aşağıdaki  durumlarda DİKKATLİ KULLANINIZ : 
 
PROTAMİN ICN  kullanmadan önce doktorunuz, eczacınız ya da sizinle ilgilenen sağlık 
personeliyle konuşunuz.  
- Protamin hidroklorür uygulaması ani alerjik (anaf ilaktik) reaksiyonlara ve/veya solunum 
yollarında darlığa (bronkospazm), kalp damar sistemine bağlı şok ve kalp durması gibi 
aşırı duyarlılık reaksiyonlarına ve bunların sekellerine neden olabilir. Bu nedenle, 
PROTAMİN ICN  uygulaması sırasında  mutlaka kalp damar sisteminin yakından takip 
edilmesi gerekir. Ayrıca, acil şok tedavisi olanakları (tesis, personel, cihazlar ve tıbbi 
ekipman) hazır bulundurulmalıdır.  Çok hızlı protamin uygulaması şiddetli tansiyon 
düşüklüğüne neden olabilir.  
- Daha önce  PROTAMİN ICN  ile ya da protamin içeren insülin ile tedavi edilmiş olan 
hastalar, balık proteini alerjisi olduğu bilinen hastalar ve bir vazektomi (erkek üreme 
kanallarının kısırlaştırma amacıyla bağlanması ameliyatı) uygulanması olan hastalarda ani 
alerji  reaksiyonu gelişme riski daha yüksektir. Özellikle duyarlı olan bu hastalarda bu tür 
reaksiyonları önlemek için PROTAMİN ICN  yavaş olarak ve serum fizyolojik içinde 
damla infüzyonu şeklinde uygulanmalıdır. Eğer protamin hidroklorüre karşı bir alerjik 
reaksiyon olasılığı varsa PROTAMİN ICN  ile tedaviden önce uygun bir standart alerjik 
test dozu uygulanmalıdır.  
- Ayrıca, protamin hidroklorürün uygulanması kalp damar sistemine ait sorunlara  neden 
olabilir. Klinik ve deneysel gözlemler, protamin kullanımının , akciğer atardamar 
basıncında bir artışa, büyük  ve küçük  kan basıncında, kalp kasının oksijen tüketiminde, 
kalp atım hızında  ve sistemik damar direncinde  bir düşüşe neden olabileceğini 
göstermiştir.  
- Protamin hidroklorür, özellikle yüksek dozlarda pıhtılaşm ayı önleyici  etki de gösterebilir 
ve doz aşımı kanamayı artırmaya yol açabilir. Bu nedenle, heparin etkisi nötralize 
edildiğinde, daha fazla protamin uygulanmaz. Heparin nötralizasyonu trombin zamanı 
ölçümüyle izlenebilir. Tekrarlanan protamin dozlarını iç eren uzun süreli protokoller 
uygulanan hastalarda pıhtılaşma parametrelerinin dikkatli bir şekilde izlenmesi gerekir. 
Bir geri tepme reaksiyonu olan  kanama, ameliyattan sonra 18 saat içinde  uygulanan 
yüksek protamin dozlarına cevap olarak ortaya çıkabilir.  
- Çökelti oluşabileceğinden, PROTAMİN ICN sefazolin ile eşzamanlı olar ak aynı yoldan 
uygulanmamalıdır.  
- PROTAMİN ICN, oral pıhtılaşmayı önleyici ilaçların etkilerini tersine çevirmek için 
uygun değildir. Öncesinde heparine maruz kalmaksızın ortaya çıkan kana malarda 
kullanılmamalıdır . 
  
 
 
 
3 
 Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışın ız. 
 
PROTAMİN  ICN’in yiyecek  ve içecek ile kullanılması:  
Uygulama yöntemi açısından yiyecek ve içeceklerle etkileşimi yoktur.  
 
Hamilelik : 
İlacı kullanmad an önce doktorunuza veya eczacınıza danışınız.  
 
Eğer hamileyseniz doktorunuza bildiriniz . Doktorunuz PROTAMİN  ICN’in kullanılıp 
kullanılamayacağına karar verecektir.  
 
Tedaviniz sırasında hamile olduğu nuzu fark ederseniz  hemen doktorunuza veya eczacınıza  
danışınız.  
 
Emzirme : 
İlacı kullanmadan önce  doktorunuza veya eczacınıza danışınız.  
 
Eğer emziriyorsanız doktorunuza bildiriniz. Doktorunuz PROTAMİN  ICN’in kullanılıp 
kullanılamayacağına karar verecektir.  
Araç ve makine ku llanımı : 
Genellikle, PROTAMİN ICN uygulaması, aktif araç kullanımına izin vermeyen tıbbi 
durumlar la sınırl ıdır. 
 
PROTAMİN  ICN’in içeriğinde  bulunan bazı yardımcı maddeler hakkında önemli 
bilgiler  
PROTAMİN  ICN’in içeriğinde yardımcı madde olarak bulunan metil-4-hidroksibenzoat , 
propil -4-hidroksibenzoat , alerjik reaksiyonlara (muhtemelen gecikmiş) ve olağanüstü olan 
solunum yollarında daralmaya ( bronkospazm ) sebebiyet verebilir.  
Bu tıbbi ürün her dozunda 23 mg ’dan daha az sodyum ihtiva eder; yani esas ında “sodyum 
içermez ”. 
 
Diğer  ilaçlar ile birlikte kullanımı  
Protamin heparinle bir kompleks oluşturur ve böylece heparinin etkinliğini inaktive eder. 
Çökelti oluşabileceğinden, PROTAMİN ICN diğer farmasötik ajanlarla, özellikle 
antibiyotikler(sefazolin) ve kontrast radyografi ürünleri ile karıştırılmamalıdır.  
Protamin, bazı (non -depolarizan) kas gevşetici ilaçların etki şiddetini ve/veya süresi 
artırabilir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandın ız ise lütfen doktorunuza veya eczacınıza bunlar hakkında bilgi veriniz.  
 
3. PROTAMİN  ICNnasıl kullanılır?  
 
Uygun kullanım ve doz/uygulama sıklığı için talimatlar  
 
PROTAMİN  ICN dozunu, doktorunuz hastalığınıza bağlı olarak belirleyecek ve hastanede 
size u ygulayacaktır. Yaklaşık 10 dakikalık bir süre içinde çok yavaş damar içi enjeksiyon ile 
uygulanacaktır ve uygulanacağı doz bir seferde bir ampul içeriğinden (50 mg protamin 
hidroklorür) fazla olmayacaktır.   
 
 
 
4 
  
PROTAMİN  ICN enjeksiyonu 10 mg/ml olacak şekilde tasarlanmıştır. 100 ila 200 ml serum 
fizyolojik içinde seyreltilerek damla infüzyon şeklinde uygulanmalıdır.  
Doktorunuzun uygulayacağı doz, etkisi ortadan kaldırılacak heparinin tipine ve miktarına, 
heparin enjeksiyondan sonra geçen zamana ve uygulama yoluna bağlı olarak değişecektir.  
 
Uygulama yolu ve metodu  
 
Protamin hidroklorür, size hastanede yetkili sağlık personeli tarafından yavaş enjeksiyon veya 
seyreltildikten sonra çok yavaş olarak damar içine enjeksiyon şeklinde uygulanacaktır.  
 
Doktorunuz, p rotamin hidroklorür enjeksiyonunun etkilerini kontrol etmek ve daha fazla 
dozun uygulanmasına gerek olup olmadığını anlamak için kan testi yaptıracaktır.  
 
Değişik yaş grupları  
Çocuklarda kullanımı  
Protamin hidroklorürün çocuklarda kullanımı uygun değildir.  
 
Yaşlılarda kullanımı  
Önerilen dozun değiştirilmesi için hiçbir geçerli bilgi yoktur.  
 
Özel kullanım durumları  
Böbrek/Karaciğer yetmezliği  
Protamin hidroklorürün böbrek ve karaciğer yetmezliğinde kullanımına ilişkin mevcut veri 
bulunmamaktadır.  
 
Eğer PROT AMİN  ICN’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla PROTAMİN ICN kullandıysanız  
PROTAMİN ICN hastane ortamında doktorunuz tarafından uygulanacaktır. Bu  nedenle 
gerekenden fazla ilaç verilmesi olası değildir. Ancak herhangi bir endişeniz varsa doktorunuz 
veya hemşireniz ile konuşunuz.  
 
Uygulanması gerekenden fazla PROTAMİN ICN kullanıldığını düşünüyorsanız, bir doktor 
veya eczacı ile konuşunuz.  
 
PROTAMİN ICN’i kullanmayı unutursanız  
Unutulan dozları dengelemek için çift doz almayınız.  
 
Hastane şartlarında uygulandığından kullanımının unutulması söz konusu değildir. Bu ilacın 
kullanımıyla ilgili başka sorularınız olursa, doktorunuza sorunuz.  
 
PROTAMİN ICN i le tedavi sonlandırıldığındaki oluşabilecek etkiler  
Mevcut veri bulunmamaktadır.   
 
 
 
5 
  
4. Olası yan etkiler  nelerdir?  
 
Tüm ilaçlar gibi PROTAMİN  ICN’in içeriğinde bulunan maddelere duyarlı olan kişilerde yan 
etkiler olabilir.  
 
Rapor edilen istenmeyen etkiler aşağıdaki sıklık derecesine göre listelenmiştir.  
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100 ); seyrek 
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle 
tahmin edilemiyor).  
 
Aşağ ıdakilerden biri olursa, PROTAMİN ICN ’i kullanmayı durdurun ve DERHAL 
doktorunuza bildirin veya size en yakın hastanenin acil bölümüne başvurunuz:  
 
 Hayatı tehdit edebilen aşırı duyarlılık reaksiyonları  
 Eller, ayaklar, bi lekler, yüz, dudakların şişmesi  ya da özellikle ağız veya boğazın 
yutmayı veya nefes almayı zorlaştıracak şekilde şişmeleri,   
 Döküntü  
 Baygınlık  
 Derinin ve gözlerin sarılaşması (sarılık gelişmesi)  
Ayrıca metil-4-hidroksibenzoat ve propil -4-hidroksibenzoat  geç reaksiyonlar gibi aşırı 
duyarlı lık reaksiyonlarına neden olabilir ve nadiren bronşlarda daralmaya yol açabilir.  
 
Bunlar ın hepsi çok ciddi yan etkilerdir. Eğer bunlardan biri sizde mevcut ise, sizin 
PROTAMİN  ICN’e karşı ciddi alerjiniz var demektir. Acil tıbbi müdahaleye veya hastane ye 
yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Seyrek görülen yan etkiler:  
 Anjiyoödem  (yüz, dudaklar, göz kapakları ve derinin herhangi bir yerinde, kısa sürede 
kaşıntısız şişlikler  oluşması ), ani alerji gelişimine bağlı şok 
 Kalbin sağ karıncığında yetmezlik ve akciğer hi pertansiyonuna bağlı kalp yetme zliği, 
şiddetli tansiyon düşmesi , 
 Akciğer lerde arteriyel hipertansiyon, akciğer ödemi  
 Kan basıncında ciddi düşme (ciddi hipotansiyon )  ve ciddi yükselme (ciddi 
hipertansiyon ) 
 
Yaygın görülen yan etkiler:  
 Ani gelişen alerjik reaksiyonlar ( ör. ürtiker)  
 Kalp atımında yavaşlama (bradikardi), k an basıncında düşme (hipotansiyon), 
damarlarda genişleme (vazodilatasyon ), yüz ve boyunda kızarma  
 Bron şlarda daralma , nefes darlığı  
 Bulantı, kusma  
 Sırt ağrısı  
 Halsizlik  
 Yorgunluk  
 Sıcaklık hissi  
  
 
 
 
6 
 Damar içine uygulama özellikle çok hızlı yapılırsa bulantı, kusma, sıcaklık hissi, yüz ve 
boyunda kızarma , kalp atımında yavaşlama, nefes darlığı, ciddi hipotansiyon  (kan basıncında 
düşme) ve hipertansiyon (kan basıncında artma)  görülebilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 
Yan etkilerin raporlanması  
 
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri  www.titck.com.tr  sitesinde yer alan “İlaç Yan Etki Bildirimi” ikonuna tıklayarak ya 
da 0800 314 00 08 numaralı yan etki bildirim hattını arayarak Türkiye Farmakovijilans 
Merkezi’ne (TÜFAM) bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bi lgi edinilmesine katkı sağlamış 
olacaksınız.  
 
5.PROTAMİN  ICN’in saklanması  
PROTAMİN  ICN’i çocukların göremeyeceği,  erişemeyeceği yerlerde ve ambalajında 
saklayınız.  
25°C’nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız . 
 
Ambalajın üzerinde belirtilen son kullanma tarihinden sonra PROTAMİN  ICN’i 
kullanmayınız . 
Çevreyi korumak amacıyla kullanmadığınız PROTAMİN  ICN’i şehir  suyuna veya çöpe 
atmayınız. Bu  konuda eczacınıza danışınız.  
 
Ruhsat sahibi : 
Büyükdere Cad. Noramin İş merkezi No:237 Kat:4 Ofis No:402 -403-404 
Maslak -İstanbul  adresindeki Meda Pharma İlaç San. ve Tic. Ltd. Şti.  
Tel: 0 212 276 20 80  
Faks: 0212 276 20 64  
 
Üretici : 
Mefar İlaç Sanayi A.Ş., Kurtköy , İstanbul  
Meda Pharmaceuticals Switzerland GmbH lisansı ile Türkiye’de üretilmiştir.  
 
 
Bu kullanma talimatı .................. . tarihinde  onaylanmıştır.  
 
 