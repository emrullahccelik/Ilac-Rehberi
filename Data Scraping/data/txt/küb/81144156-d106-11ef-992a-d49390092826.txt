KISA ÜRÜN BİLGİSİ
1. BEŞERİ TIBBİ ÜRÜNÜN ADI
İRDAPİN PLUS 150/5/12,5 mg film tablet
2. KALİTATİF VE KANTİTATİF BİLEŞİM
Etkin maddeler:
İrbesartan…………….150 mg
Amlodopin Besilat.......6,945 mg (5 mg Amlodopin’e eşdeğer)
Hidroklorotiyazid…….12,5 mg
Yardımcı maddeler:
Cellactose 80 (laktoz monohidrat (inek sütü kaynaklı) ve selüloz karışımı)……….18,805 mg
Yardımcı maddeler için bölüm 6.1’e bakınız.
3. FARMASÖTİK FORM
Film tablet
Açık pembe renkli, oval, bombeli, film kaplı tabletler.
4. KLİNİK ÖZELLİKLER
4.1. Terapötik endikasyonlar
Esansiyel hipertansiyonun tedavisinde kullanılır.
Bu sabit doz kombinasyonu, tek başına irbesartan, amlodipin veya irbesartan/hidroklorotiyazid
kombinasyonu ile kan basıncı yeterli oranda kontrol altına alınamayan hastalarda endikedir
(Bkz. Bölüm 4.3, 4.4, 4.5 ve 5.I).
4.2. Pozoloji ve uygulama şekli
Pozoloji/uygulama sıklığı ve süresi
Yetişkinlerde
İRDAPİN PLUS, tek başına irbesartan, amlodipin veya irbesartan/hidroklorotiyazid
kombinasyonu ile kan basıncı yeterli oranda kontrol altına alınamayan hastalarda kullanılabilir
(Bkz. Bölüm 4.3, 4.4, 4.5 ve 5.I).
Tek başına irbesartan, amlodipin veya irbesartan/hidroklorotiyazid kombinasyonu ile kan
basıncı kontrol altında tutulamayan hastalarda İRDAPİN PLUS 150/5/12,5 mg film tablet
tedavisine başlanabilir.
İRDAPİN PLUS 150/5/12,5 mg film tablet ile kan basıncı kontrol altında tutulamayan
hastalarda doz kademeli olarak günde bir kez İRDAPİN PLUS 150/10/12,5 mg film tablet,
İRDAPİN PLUS 300/5/12,5 mg film tablet ve İRDAPİN PLUS 300/10/12,5 mg film tablete
arttırılabilir.
1İRDAPİN PLUS 300/10/12,5 mg film tabletten daha yüksek günlük doz önerilmemektedir.
Uygulama şekli:
İRDAPİN PLUS tabletler oral kullanım içindir. Günde bir kez yemekler ile veya yemeklerden
bağımsız olarak kullanılabilir.
Özel popülasyonlara ilişkin ek bilgiler:
Böbrek yetmezliği:
Hidroklorotiyazid içermesi nedeniyle, İRDAPİN PLUS’ın ciddi böbrek fonksiyon bozukluğu
olan hastalarda (kreatinin klerensi < 30 mL /dk) kullanılması önerilmemektedir. Bu tür
hastalarda kıvrım diüretikleri tiyazidlere tercih edilir. Renal kreatinin klerensi  30 mL /dk olan
böbrek hastalarında doz ayarlamasına gerek yoktur (bkz. Bölüm 4.3 ve 4.4).
Karaciğer yetmezliği:
İRDAPİN PLUS ciddi karaciğer yetmezliği olan hastalarda kullanılmamalıdır. Hafif ila orta
şiddette karaciğer yetmezliği olan hastalarda kombinasyonun en düşük dozu ile başlanır.
Pediyatrik popülasyon ve ergenlerde:
İRDAPİN PLUS’ın çocuklarda ve adölesanlarda kullanımı önerilmemektedir.
Geriyatrik popülasyon:
Yaşlılarda normal doz uygulamaları tavsiye edilmektedir; fakat doz artırımı dikkatle
yapılmalıdır.
4.3. Kontrendikasyonlar
 Etkin maddelere (irbesartan, amlodipin ve hidroklorotiyazid), formülasyonda yer alan diğer
yardımcı maddelerden herhangi birine, sülfonamid türevi maddelere (hidroklorotiyazid bir
sülfonamid türevidir) veya dihidropiridinlere (amlodipin, bir dihidropiridin kalsiyum kanal
blokörüdür) karşı aşırı duyarlılık,
 Gebelik
 Laktasyon
 Ciddi böbrek yetmezliği (kreatinin klerensi < 30 ml / dk)
 Refrakter hipokalemi, hiperkalsemi
 Ciddi karaciğer yetmezliği, biliyer siroz ve kolestaz
 Anüri
 İrbesartan ile aliskiren içeren ilaçların birlikte kullanımı, diyabetes mellitus veya böbrek
yetmezliği (GFR<60 ml/dk/1.73 m2) olan hastalarda kontrendikedir (bkz. Bölüm 4.5 ve 5.1).
 Şiddetli hipotansiyon
 Şok (kardiyojenik şok dahil)
 Sol ventrikül çıkış obstrüksiyonu (örn. yüksek dereceli aortik stenoz)
 Miyokard infarktüsü sonrası hemodinamik olarak stabil olmayan kalp yetmezliği
4.4. Özel kullanım uyarıları ve önlemleri
Akut Solunum Toksisitesi
Hidroklorotiyazid alımından sonra akut solunum sıkıntısı sendromu (ARDS) dâhil olmak üzere
çok seyrek olarak ciddi akut solunum toksisitesi vakaları bildirilmiştir. Pulmoner ödem gelişimi
tipik olarak hidroklorotiyazid alımından sonra dakikalar veya saatler içinde gelişir. Başlangıçta
semptomlar dispne, ateş, pulmoner açıdan kötüye gitme ve hipotansiyonu içerir. ARDS
2teşhisinden şüpheleniliyorsa, İRDAPİN PLUS tedavisi durdurulmalı ve uygun tedavi
uygulanmalıdır. Hidroklorotiyazid alımını takiben daha önce ARDS yaşayan hastalara
hidroklorotiyazid uygulanmamalıdır.
Hipotansiyon-volüm eksikliği olan hastalar
İRDAPİN PLUS, hipertansiyonlu hastalarda, hipotansiyonun diğer risk faktörleri olmadan,
nadiren semptomatik hipotansiyona neden olabilir. Semptomatik hipotansiyon, yoğun diüretik
tedavisi, diyette tuz kısıtlaması, diyare veya kusma sonucu sıvı ve /veya sodyum kaybı olan
hastalarda beklenebilir. Bu gibi durumlar, İRDAPİN PLUS tedavisine başlamadan önce
düzeltilmelidir.
Renal arter stenozu - Renovasküler hipertansiyon
Bilateral böbrek arterlerinde daralma olan veya çalışan tek böbrek arterinde daralma bulunan
hastalarda anjiyotensin dönüştürücü enzim (ADE) inhibitörleri veya anjiyotensin II reseptör
antagonistlerinin (AIIRA) kullanılması, ciddi hipotansiyon ve böbrek yetersizliği riskini artırır.
Böbrek yetmezliği ve böbrek transplantasyonu
İRDAPİN PLUS’ın böbrek fonksiyon yetmezliği olan hastalarda kullanılması durumunda,
serum ürik asit, potasyum ve kreatinin düzeylerinin periyodik olarak izlenmesi önerilmektedir.
Yakın dönemde böbrek transplantasyonu yapılan hastalarda kullanılmasına ilişkin deneyim
bulunmamaktadır. İRDAPİN PLUS, ciddi böbrek yetmezliği olan hastalarda (kreatinin klerensi
< 30 mL /dk) kullanılmamalıdır (bkz. Bölüm 4.3).
Böbrek fonksiyon yetmezliği olan hastalarda tiyazid diüretiklerine bağlı olarak azotemi
gelişebilir. Kreatinin klerensi  30 mL /dk olan böbrek hastalarında doz ayarlamasına gerek
yoktur. Yine de hafif ve orta böbrek yetmezliği olan hastalarda (kreatinin klerensi  30 mL /dk
fakat < 60 mL /dk) bu sabit doz kombinasyonu dikkatli kullanılmalıdır.
Aliskiren içeren tıbbi ürünler ile renin-anjiyotensin-aldosteron sisteminin dual blokajı
Artmış hipotansiyon, hiperkalemi riski ve renal fonksiyon değişikliklerinden dolayı renin
anjiyotensin aldosteron sisteminin İRDAPİN PLUS ve aliskiren içeren ilaçlar ile birlikte
kombinasyonu ile dual blokajı tavsiye edilmemektedir. İRDAPİN PLUS’un diabetes mellitus
veya böbrek yetmezliği olan hastalarda (glomerüler filtrasyon hızı <60 mL /dk/1,73m2)
aliskiren ile birlikte kullanımı kontrendikedir.
Karaciğer yetmezliği
Karaciğer fonksiyon yetmezliği ya da ilerleyen karaciğer hastalığı olan hastalarda, sıvı ve
elektrolit dengesindeki küçük değişiklikler bile karaciğer komasına neden olabileceğinden ve
bu hastalarda amlodipinin yarı ömrü uzayabileceği için İRDAPİN PLUS dozaj aralığının en
altından başlatılmalı ve hem tedavinin başlangıcında hem de doz artışında çok dikkatli
olunmalıdır. İRDAPİN PLUS dikkatli kullanılmalıdır.
Kalp yetmezliği olan hastalarda kullanım
Amlodipinin de dahil olduğu kalsiyum kanal blokörleri; ileride ortaya çıkabilecek
kardiyovasküler olay ve mortalite riskinde artışa yol açabileceğinden konjestif kalp yetmezliği
olan hastalarda dikkatli kullanılmalıdır.
Pulmoner ödem insidansını arttıranlar
Aliskiren tedavisi gören bazı hastalarda, RAAS blokerleri (ADEI veya ARB’ler) gibi
anjiyoödem yaratabilecek ilaçların kullanımı sonrasında anjiyoödem veya anjiyoödemi
çağrıştıran semptomlar gözlenmiştir.
3Pazarlama sonrası deneyimde, ADEI ve/veya ARB’ler ile aliskirenin birlikte kullanımı
sonucunda anjiyoödem veya anjiyoödem benzeri reaksiyonlar gözlemlenmiştir.
Aort ve mitral kapak daralması, obstrüktif hipertrofik kardiyomiyopati
Diğer vazodilatör ilaçlarda olduğu gibi, aort veya mitral kapak daralması ya da obstrüktif
hipertrofik kardiyomiyopatisi olan hastalarda özel bir dikkat gösterilmelidir.
Primer aldosteronizm
Primer aldosteronizmi olan hastalarda, renin-anjiyotensin sistemini baskılayarak etki gösteren
antihipertansif ilaçlara genel olarak cevap alınmaz. Bu nedenle, bu tip hastalarda İRDAPİN
PLUS kullanımı önerilmemektedir.
Renin-anjiyotensin-aldosteron sisteminin (RAAS) dual blokajı:
ADE inhibitörleri, anjiyotensin II reseptör blokerleri ya da aliskirenin birlikte kullanılması
durumunda hipotansiyon, senkop, hiperkalemi riskinin arttığı ve böbrek fonksiyonunun
azaldığına (akut böbrek yetmezliği dahil) dair kanıtlar bulunmaktadır. RAAS‟ın dual blokajına
yol açtığından ADE inhibitörleri, anjiyotensin II reseptör blokerleri ya da aliskirenin birlikte
kullanılması önerilmez (Bkz. Bölüm 4.5 ve 5.1).
Eğer dual blokaj tedavisi mutlaka gerekli görülürse sadece uzman gözetimi altında yapılmalı
ve böbrek fonksiyonu, elektrolitler ve kan basıncı yakından sık sık takip edilmelidir. Diyabetik
nefropatisi bulunan hastalarda ADE inhibitörleri ve anjiyotensin II reseptör blokerleri birlikte
kullanılmamalıdır.
Hipertansif kriz
Etkililiği ve güvenliliği saptanmamıştır.
Metabolik ve endokrin etkiler
İRDAPİN PLUS içeriğinde bulunan hidroklorotiyazid kullanımı glukoz toleransını bozabilir.
Tip 2 Diyabetli hastalarda insülin ya da oral hipoglisemik ilaçların dozunun ayarlanması
gerekebilir. Latent diabetes mellitus, İRDAPİN PLUS kullanımı sırasında belirgin hale
gelebilir.
İRDAPİN PLUS tedavisi sırasında bazı hastalarda hiperürisemi oluşabilir ya da sessiz bir
biçimde seyreden gut hastalığı belirgin hale gelebilir.
Tiyazid diüretikler kolesterol ve trigliserid düzeylerinde artma ile ilişkili olabilir. Ancak
İRDAPİN PLUS’taki 12,5 mg dozda bu etkiler minimaldir veya hiç gözlenmez.
Elektrolit dengesizliği
Diüretik tedavisi alan her hastada olduğu gibi, serum elektrolit düzeyleri uygun aralıklarla
periyodik olarak kontrol edilmelidir.
İRDAPİN PLUS’ın içeriğinde bulunan hidroklorotiyazid de dahil olmak üzere tiyazidler, sıvı
veya elektrolit dengesizliğine (hipokalemi, hiponatremi ve hipokloremik alkaloz) neden
olabilir. Sıvı veya elektrolit dengesizliği belirtileri, ağız kuruluğu, susama, güçsüzlük, letarji,
uyuşukluk, huzursuzluk, kas ağrısı veya krampları, kas güçsüzlüğü, hipotansiyon, oligüri,
taşikardi ve bulantı veya kusma gibi gastrointestinal rahatsızlıklardır.
Tiyazid diüretiklerinin kullanımı sırasında hipokalemi gelişme ihtimali olmasına rağmen,
4irbesartanla kombine kullanımı diüretiklere bağlı hipokalemiyi azaltabilir. Hipokalemi riski,
karaciğer sirozu olan hastalar, geçmişinde diürez riski olan hastalar, elektrolitlerin oral alımının
yetersiz olduğu hastalar ve kortikosteroidler veya ACTH ile kombine tedavi alan hastalarda
daha yüksektir. Bunun aksine, İRDAPİN PLUS’ın irbesartan içeriği nedeniyle özellikle böbrek
yetmezliği ve/veya kalp yetmezliği ve diabetes mellitus varlığında hiperkalemi görülebilir.
Risk altındaki hastalarda serum potasyumun izlenmesi önerilmektedir. Potasyum tutucu
diüretikler, potasyum takviye edici ajanlar veya potasyum içeren tuzların İRDAPİN PLUS ile
birlikte kullanılması sırasında dikkat edilmelidir (bkz. Bölüm 4.5).
İrbesartanın diüretiğe bağlı hiponatremiyi önlediği veya azalttığına dair herhangi bir kanıt
yoktur.
Klorür kaybı genellikle hafiftir ve tedavi gerektirmemektedir.
İRDAPİN PLUS’ın içeriğinde bulunan hidroklorotiyazid idrar yoluyla kalsiyum atılımını
azaltarak, bilinen bir kalsiyum metabolizması bozukluğu olmadan da serum kalsiyum
düzeyinde hafif yükselmelere yol açabilirler. Belirgin hiperkalsemi, sessiz bir
hiperparatiroidizmin belirtisi olabilir. İRDAPİN PLUS paratiroid fonksiyon testleri
yapılmadan önce kesilmelidir.
Tiyazidlerin magnezyumun idrarla atılımını artırdığı gösterilmiştir, bu da hipomagnezemi ile
sonuçlanabilir.
İntravasküler volüm eksikliği
İRDAPİN PLUS tedavisine başlamadan önce sıvı ve/veya sodyum kaybı düzeltilmelidir.
Lityum
İRDAPİN PLUS ve lityum kombinasyonu önerilmemektedir (bkz. Bölüm 4.5).
Anti-doping testi
İRDAPİN PLUS içeriğinde bulunan hidroklorotiyazid anti-doping testlerinde pozitif sonuçlara
yol açabilir.
Yaşlı hastalarda kullanım:
Yaşlı hastalarda doz arttırımı dikkatli yapılmalıdır (bkz. Bölüm 4.2 ve 5.2).
Pediyatrik kullanım:
Etkililiği ve güvenliliği saptanmamıştır.
Genel
Damar tonusu ve böbrek fonksiyonları esas olarak renin-anjiyotensin-aldosteron sistemine
bağlı olan hastalarda (örn. ciddi konjestif kalp yetmezliği ya da renal arter stenozu dahil böbrek
hastalığı olan hastalar), bu sistemi etkileyen ADE inhibitörleri veya AIIRA’nın kullanılması
durumunda akut hipotansiyon, azotemi, oligüri veya nadiren akut böbrek yetersizliği ile
karşılaşılabilir. Herhangi bir antihipertansif ajanla olduğu gibi, iskemik kardiyopati ya da
iskemik kardiyovasküler hastalığı olan hastalarda kan basıncının aşırı derecede düşmesi
miyokard infarktüsü ya da inme ile sonuçlanabilir.
Hipertansif siyah ırk popülasyonundaki düşük renin düzeylerinin daha sık görülmesinden
dolayı Anjiyotensin Dönüştürücü Enzim inhibitörlerinde de gözlendiği gibi İrbesartan ve diğer
anjiyotensin antagonistleri, kan basıncını düşürmede siyah ırkta siyah olmayanlara göre daha
az etkilidir.
5Alerji ya da bronşiyal astım hikayesi olan veya olmayan hastalarda İRDAPİN PLUS içeriğinde
bulunan hidroklorotiyazidlere karşı aşırı duyarlılık reaksiyonu oluşabilir. Fakat daha çok böyle
hikayesi olan hastalarda oluşması beklenmektedir.
Tiyazid diüretiklerinin kullanımının sistemik lupus eritematozus hastalığını aktive ettiği ya da
şiddetlendirdiği bildirilmiştir.
Tiyazid diüretikleri ile fotosensitivite reaksiyonları rapor edilmiştir (bkz Bölüm 4.8). Tedavi
süresince fotosensitivite reaksiyonları meydana gelirse, tedavinin sonlandırılması tavsiye
edilir. Eğer İRDAPİN PLUS’ın yeniden uygulanması gerekiyorsa, güneş ışığına veya suni
UVA'ya maruz kalan alanların korunması önerilir.
Amlodipinin vazodilatör etkisi yavaş yavaş başlar. Bu sebeple amlodipinin oral kullanımından
sonra nadir akut hipotansiyon vakaları bildirilmiştir. İRDAPİN PLUS, özellikle ciddi aort
stenozu bulunan hastalarda diğer periferik vazodilatörler gibi dikkatli kullanılmalıdır.
Melanom dışı cilt kanseri
Danimarka Ulusal Kanser Kayıtlarına dayanarak yapılan iki epidemiyolojik çalışmada; artan
kümülatif hidroklorotiyazid maruziyeti ile melanom dışı cilt kanseri [bazal hücreli karsinom ve
skuamöz hücreli karsinom] riskinde artış gözlenmiştir. Hidroklorotiyazidin fotosensitivite
yapıcı etkisi melanom dışı cilt kanserinde olası bir mekanizma olarak rol oynayabilir.
Hidroklorotiyazid alan hastalar melanom dışı cilt kanseri riski hakkında bilgilendirilmeli ve
yeni lezyonlar için ciltlerini düzenli olarak kontrol etmeleri ve şüpheli deri lezyonlarını derhal
bildirmeleri önerilmelidir. Hastalara deri kanseri riskini minimum düzeye indirmek üzere güneş
ışığı ve UV ışını maruziyetini sınırlandırmaları ve maruziyet durumunda yeterli koruma
uygulamaları tavsiye edilmelidir. Şüpheli deri lezyonları, histolojik biyopsi incelemeleri de
dahil edilerek acil olarak incelenmelidir. Melanom dışı deri kanseri öyküsü olan hastalarda
hidroklorotiyazid kullanımının dikkatli bir şekilde tekrar gözden geçirilmesi de gerekebilir.
(ayrıca bkz. Bölüm 4.8).
Gebelik
İRDAPİN PLUS gebelikte kontrendikedir. AIIRA (Anjiyotensin II reseptör antagonisti)
tedavisinin devamı gerekli ise, planlanan gebeliklerde önceden, gebelikte kullanım için
güvenlik profili kanıtlanmış, uygun alternatif bir antihipertansif tedaviye geçilmelidir. Gebelik
tanısı konulur ise, AIIRA ile tedavi hemen durdurulmalı ve uygunsa, alternatif tedaviye
başlanılmalıdır (bkz. Bölüm 4.3 ve 4.6).
Akut miyopi ve sekonder akut dar açılı glokom
Sulfonamid veya sulfonamid türevi ilaçlar, geçici miyopiye ve akut dar açılı glokoma yol açan
bir idiyosenkratik reaksiyona sebep olabilirler. Hidroklorotiyazid bir sulfonamid olmakla
beraber, hidroklorotiyazid ile birlikte şimdiye kadar sadece akut dar açılı glokomlu izole
vakalar bildirilmiştir. Semptomlar, azalan görme keskinliğinin akut başlangıcını veya oküler
ağrıyı içermektedir ve tipik olarak ilaca başlanmasını takip eden saatler veya haftalar içerisinde
meydana gelmektedir. Tedavi edilmeyen dar açılı glokom kalıcı görme kaybına yol açabilir.
Primer tedavi mümkün olan en hızlı şekilde ilaç alımını kesmektir. İntraoküler basınç kontrol
edilemez ise, acil tıbbi veya cerrahi tedaviler düşünülebilir. Dar açılı glokom gelişimine yönelik
risk faktörleri, sulfonamide veya penisiline alerji öyküsünü içerebilir.
6Laktoz
Her bir film kaplı tablet 18,81 mg cellactose 80 (14,10 mg laktoz monohidrat) içerir. Nadir
kalıtımsal galaktoz intoleransı, Lapp laktaz yetmezliği ya da glukoz-galaktoz malabsorpsiyon
problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
İrbesartan/amlodipin/hidroklorotiyazid
Diğer antihipertansif ajanlar
İrbesartan/hidroklorotiyazid/amlodipin kombinasyonunun antihipertansif etkisi, diğer
antihipertansif ilaçlarla kombine kullanılması halinde artabilir. Daha önce yüksek dozlu
diüretiklerle tedavi uygulanmış olması, irbesartan ile tedaviye başlandığında volüm eksikliğine
ve hipotansiyon riskine yol açabilir (bkz. Bölüm 4.4).
Aliskiren ile kullanım:
ARB veya ADE inhibitörlerinin aliskirenle kullanımı diabetes mellitus veya böbrek yetmezliği
(GFR˂60 mL l/dak/1,73 m2) olan hastalarda kontrendikedir (Bkz. Bölüm 4.3 ve 4.4).
Lityum
Lityumla birlikte ADE inhibitörlerinin kullanılması durumunda, serum lityum
konsantrasyonunun geri dönüşümlü bir biçimde arttığı ve toksisite geliştiği bildirilmiştir. Bu
zamana kadar irbesartan ile nadir olarak benzer etkiler bildirilmiştir. Ayrıca, tiyazidler
lityumun renal atılımını azalttığından, İRDAPİN PLUS lityum toksisitesi riskini yükseltebilir.
Dolayısıyla lityum ve İRDAPİN PLUS kombinasyonu önerilmemektedir (bkz. Bölüm 4.4).
Eğer kombinasyon gerekliyse, serum lityum düzeylerinin dikkatli takibi önerilmektedir.
Potasyumu etkileyen ilaçlar
Hidroklorotiyazidin potasyum kaybettirici etkisi irbesartanın potasyum tutucu etkisiyle
azaltılır. Bununla birlikte hidroklorotiyazidin serum potasyumu üzerine olan bu etkisinin,
potasyum kaybı ve hipokalemi ile ilişkili diğer ilaçlar tarafından (kaliüretik diüretikler,
laksatifler, amfoterisin, karbenoksolon, penisilin G sodyum gibi) arttırılabileceği
beklenmektedir. Bunun tersine renin-anjiyotensin sistemini etkileyen diğer ilaçlarla yapılan
çalışmalardan elde edilen deneyim, irbesartanın potasyum tutucu diüretikler, potasyum takviye
edici ajanlar, potasyum içeren yapay tuz preparatları ya da serum potasyum düzeyini yükselten
diğer ilaçlarla (örn. heparin sodyum) birlikte kullanılması durumunda, serum potasyumunu
arttırabileceğini göstermektedir. Risk altındaki hastalarda serum potasyum düzeylerinin uygun
şekilde gözlenmesi önerilmektedir (bkz. Bölüm 4.4).
Serum potasyum bozukluklarından etkilenen ilaçlar
Serum potasyum düzeyinin dalgalanmalarından etkilenen ilaçlarla (örn. dijital glikozidleri,
antiaritmikler) birlikte İRDAPİN PLUS kullanıldığında, serum potasyum düzeyinin periyodik
olarak izlenmesi önerilmektedir.
Nonsteroid antiinflamatuar (NSAİ) ilaçlar
AIIRA, NSAİ ilaçlar (seçici COX-2 inhibitörleri, asetilsalisilik asit (> 3 g/gün) ve seçici
olmayan NSAİ ilaçlar gibi) ile beraber kullanıldığında antihipertansif etkide azalma görülebilir.
ADE inhibitörleri ile olduğu gibi, AIIRA ve NSAİ ilaçların eşzamanlı kullanımı, olası akut
renal yetmezlik dahil renal fonksiyonun kötüleşmesine ve özellikle önceden renal fonksiyon
bozukluğu olan hastalarda serum potasyumunda artışa neden olabilir. Kombinasyon özellikle
7yaşlılarda olmak üzere dikkatle uygulanmalıdır. Hastalar uygun biçimde hidrate edilmeli ve
eşzamanlı tedavinin başlangıcında ve periyodik olarak sonrasında renal fonksiyon izlenmelidir.
Dantrolen (infüzyon)
Hayvanlarda, verapamil ve intravenöz dantrolen uygulaması sonrası hiperkalemi ile birlikte
ölümcül ventriküler fibrilasyon ve kardiyovasküler kollaps gözlenmiştir. Hiperkalemi riski
nedeni ile, malign hipertermi şüphesi olan hastalarda ve malign hiperterminin tedavisinde
amlodipin gibi kalsiyum kanal blokörü içerdiğinden dolayı İRDAPİN PLUS’ın birlikte
uygulanmasından kaçınılması önerilmektedir.
Simvastatin
Amlodipinin 10 mg’lık tekrarlayan dozlarının 80 mg simvastatin ile birlikte uygulanması;
simvastatin maruziyetinde, tek başına simvastatin uygulamasına göre %77’lik bir artışa neden
olmuştur. İRDAPİN PLUS tedavisi alan hastalarda simvastatin dozu günlük 20 mg’a
sınırlandırılmalıdır.
İrbesartan
Klinik çalışmalarda irbesartanın farmakokinetiği hidroklorotiyazidden etkilenmemiştir.
İrbesartan, esas olarak CYP2C9 tarafından ve daha az olarak da glukuronidasyonla metabolize
olmaktadır. İrbesartan, CYP2C9 ile metabolize olan bir tıbbi ürün olan varfarin ile birlikte
kullanıldığında, anlamlı bir farmakokinetik ya da farmakodinamik etkileşim gözlenmemiştir.
Rifampisin gibi CYP2C9 indükleyicilerin irbesartanın farmakokinetiği üzerindeki etkileri
değerlendirilmemiştir. Digoksinin farmakokinetiği irbasartan ile kombine uygulama sırasında
değişmemiştir.
Hidroklorotiyazid
Aşağıdaki ilaçlar, birlikte kullanıldıklarında tiyazid diüretikleriyle etkileşime girebilirler:
Alkol:
Ortostatik hipotansiyonu şiddetlendirebilir.
Antidiyabetik ilaçlar (oral yolla kullanılan ilaçlar ve insülinler):
Antidiyabetik ilaç dozunun ayarlanması gerekebilir (bkz. Bölüm 4.4).
Kolestiramin ve Kolestipol rezinleri:
Anyonik değişim rezinlerinin bulunduğu ortamlarda hidroklorotiyazidin emilimi bozulur.
Kortikosteroidler, ACTH:
Elektrolit kaybı, özellikle de hipokalemi şiddetlenebilir.
Dijital glikozidleri:
Tiyazidlerle oluşan hipokalemi veya hipomagnezemi dijitaller tarafından oluşturulan kardiyak
aritmilerin başlamasına yardımcı olur (bkz. Bölüm 4.4).
Nonsteroid antiinflamatuar (NSAİ) ilaçlar:
NSAİ ilaçlar, bazı hastalarda tiyazid diüretiklerinin, diüretik, natriüretik ve antihipertansif
etkilerini azaltabilir.
Presör aminler (örn. noradrenalin):
Presör aminlerin etkisi azalabilir; ancak bu azalma kullanımını engelleyecek düzeylerde olmaz.
8Depolarize edici olmayan iskelet kası gevşeticileri (örn. tübokürarin):
Depolarize edici olmayan iskelet kası gevşeticilerinin etkisi hidroklorotiyazid ile güçlenebilir.
Antigut ilaçları:
Hidroklorotiyazid serum ürik asit düzeyini artırabileceğinden, antigut ilaçların dozunun
ayarlanması gerekebilir. Probenesid ya da sulfinpirazon dozunun artırılması gerekebilir.
Tiyazid diüretikleriyle birlikte kullanılması, allopurinole karşı hipersensitivite reaksiyon
insidansını artırabilir.
Kalsiyum tuzları:
Tiyazid diüretikleri, atılımın azalmasına bağlı olarak serum kalsiyum düzeyini yükseltebilir.
Kalsiyum takviye edici ajanlar veya kalsiyum tutucu ilaçların kullanılması gerekirse (örneğin
Vitamin D terapisi), serum kalsiyum düzeyleri izlenmeli, kalsiyum dozu buna göre
ayarlanmalıdır.
Karbamazepin:
Karbamazepin ve hidroklorotiyazidin birlikte kullanılması semptomatik hiponatremi riski ile
ilişkili bulunmuştur. Birlikte kullanım süresince elektrolit seviyeleri izlenmelidir. Mümkün ise,
farklı sınıf bir diüretik kullanılmalıdır.
Diğer etkileşmeler:
Beta blokörlerin ve diazoksidin hiperglisemik etkisi tiyazidler ile yükselebilir. Antikolinerjik
ajanlar (atropin, biperiden gibi), gastrointestinal motilite ve mide boşalma hızını düşürerek
tiyazid tipi diüretiklerin biyoyararlanımını artırabilir. Tiyazidler, amantadinin neden olduğu yan
etkilerin riskini artırabilir. Tiyazidler sitotoksik ilaçların (siklofosfamid, metotreksat gibi) renal
atılımını azaltabilir ve miyelosupresif etkilerini artırabilir.
Amlodipin
CYP3A4 inhibitörleri:
Yaşlı (69 ila 87 yaş arasında) hipertansif hastalara 5 mg amlodipinin günlük 180 mg dozda
diltiazemle birlikte uygulanması, amlodipinin sistemik maruziyetinde % 57’lik bir artışla
sonuçlanmıştır. Sağlıklı gönüllülerde (18 ila 43 yaş arası) eritromisin ile birlikte kullanım;
amlodipinin sistemik maruziyetini belirgin olarak değiştirmemiştir (EAA’da %22 artış). Bu
klinik bulguların klinik anlamlılığı belirsiz olsa da, yaşlılarda farmakokinetik değişiklikler daha
belirgin olabilir.
Güçlü CYP3A4 inhibitörleri (örn. ketokonazol, itrakonazol, ritonavir), amlodipin plazma
konsantrasyonlarını diltiazemden daha fazla yükseltebilir. Amlodipin, CYP3A4 inhibitörleri
ile birlikte dikkatli kullanılmalıdır.
CYP3A4 indükleyicileri:
CYP3A4'ün bilinen indükleyicilerinin birlikte uygulanması halinde, amlodipinin plazma
konsantrasyonu değişebilir. Bu sebeple, özellikle güçlü CYP3A4 indükleyicileri (örn,
rifampisin, sarı kantoron) ile birlikte ilaç kullanımı sırasında ve sonrasında kan basıncının
izlenmesi ve doz ayarlaması yapılması düşünülmelidir.
Greyfurt suyu:
20 sağlıklı gönüllüde oral tek doz 10 mg amlodipin ile 240 mL greyfurt suyunun birlikte
uygulaması; amlodipinin farmakokinetiğinde belirgin bir etki yaratmamıştır. Çalışma;
amlodipinin metabolizmasından sorumlu olan primer enzim olan CYP3A4’ün genetik
polimorfizminin etkisinin değerlendirilmesine olanak sağlamamıştır. Bu nedenle, amlodipinin
9greyfurt veya greyfurt suyu ile kullanımı; bazı hastalarda kan basıncını düşürücü etkide artış
ile sonuçlanabilecek biyoyararlanım artışına sebep olabileceğinden önerilmemektedir.
Klinik etkileşim çalışmalarında amlodipin; atorvastatin, digoksin, varfarin veya siklosporinin
farmakokinetiğini etkilememiştir.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin etkileşim çalışması yapılmamıştır.
Klinik çalışma verileri, renin-aldosteron sisteminin (RAAS), ADE inhibitörleri, anyijotensin II
reseptör blokerleri ya da aliskirenin kombine kullanımıyla ikili blokajının, tekli RAAS-etkili
ajanın kullanımına kıyasla daha yüksek sıklıkta hipotansiyon, hiperkalemi ve böbrek
fonksiyonunda azalma (akut böbrek yetmezliği dahil) gibi advers olaylarla ilişkili olduğunu
göstermiştir (Bkz. Bölüm 4.3, 4.4 ve 5.1).
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Gebelik planlanan hastalarda önceden uygun alternatif tedaviye geçilmelidir. Gebelik teşhis
edildiği zaman İRDAPİN PLUS mümkün olan en kısa zamanda kesilmeli, kafatası ve renal
fonksiyon ekografi ile kontrol edilmeli ve tedavi uzun bir süre için durdurulmalıdır.
Çocuk doğurma potansiyeli olan kadınlar etkin doğum kontrol yöntemi kullandığından emin
olmalıdır. Aksi takdirde kullanılmamalıdır.
Gebelik dönemi
Tiyazidler plasenta bariyerini aşarak kordon kanında bulunur. Plasental perfüzyonda düşüşe,
fötal elektrolit bozukluklarına ve erişkinlerde görülen diğer reaksiyonlara neden olabilirler.
Maternal tiyazid tedavisi ile neonatal trombositopeni ya da fötal veya neonatal sarılık
bildirilmiştir. Amlodipinin insanlarda gebelik dönemindeki emniyeti saptanmamıştır.
İRDAPİN PLUS gebelikte kontrendikedir (bkz. Bölüm 4.3). İkinci ve üçüncü trimesterde,
renin-anjiyotensin sistemi üzerinde doğrudan etki gösteren ilaçlar, fötal veya neonatal renal
yetmezliğe, fötal kafatası hipoplazisine ve hatta fötal ölüme neden olabilir. Gebelik teşhis
edildiği zaman İRDAPİN PLUS hemen kesilmeli, kafatası ve renal fonksiyon ekografi ile
kontrol edilmeli ve tedavi uzun bir süre için durdurulmalıdır.
AIIRA tedavisi almış olan annelerin bebekleri hipotansiyon riski açısından yakından
gözlenmelidir.
Laktasyon dönemi
İRDAPİN PLUS laktasyon döneminde kontrendikedir. İrbesartanın anne sütüne geçip
geçmediği bilinmemektedir. İrbesartan emziren sıçanlarda süte geçer. Tiyazidler anne sütüne
geçerek laktasyonu baskılayabilir. Yoğun diüreze sebep olan yüksek dozlarda tiyazidler süt
üretimini inhibe edebilirler.
10Amlodipin insan sütüne geçer. Bebek tarafından alınan maternal dozun oranı, çeyrekler
açıklığında tahmini olarak % 3-7 ve en fazla % 15 hesaplanmıştır. Amlodipinin infantlar
üzerindeki etkisi bilinmemektedir. Emzirmeye devam etme / etmeme veya amlodipin tedavisine
devam etme / etmeme ile ilgili karar; emzirmenin çocuğa yararı ve amlodipin tedavisinin
anneye faydası göz önünde bulundurularak verilmelidir.
Üreme yeteneği/ Fertilite
İrbesartanla yapılan hayvan çalışmalarında, sıçan fetuslarında doğumdan sonra kaybolan geçici
toksik etkiler (böbreğin pelvis kavitasyonunda artış, hidroüreter ya da cilt altı ödemi)
gözlenmiştir. Tek başlarına verildiklerinde ne irbesartan ne de hidroklorotiyazid ile insan ya da
hayvanların fertilitesi üzerine yan etkisi olduğuna dair herhangi bir kanıt olmadığı için
irbesartan/hidroklorotiyazid kombinasyonunun fertilite üzerine etkileri hayvan çalışmalarıyla
değerlendirilmemiştir. Bununla birlikte, hayvan çalışmalarında diğer bir AIIRA tek başına
verildiğinde fertilite parametrelerini etkilemiştir. Bu bulgular hidroklorotiyazid ile kombine
olarak verilen düşük dozdaki diğer AIIRA ile de gözlenmiştir.
Kalsiyum kanal blokörleri ile tedavi edilen bazı hastalarda sperm hücresi başında geri
dönüşümlü biyokimyasal değişiklikler bildirilmiştir. İRDAPİN PLUS’ın fertiliteye potansiyel
etkisine dair klinik veriler yetersizdir. Bir sıçan çalışmasında, erkek fertilitesi üzerine yan
etkiler saptanmıştır.
4.7. Araç ve makine kullanma üzerindeki etkiler
İrbesartan/amlodipin/hidroklorotiyazid ile araç ve makine kullanma yeteneği üzerine etkileri
için herhangi bir çalışma gerçekleştirilmemiştir. İRDAPİN PLUS’ın içeriğinde bulunan
amlodipinin araç ve makine kullanma üzerine hafif veya orta derece etkisi olabilir. İRDAPİN
PLUS alan hastalarda baş dönmesi, baş ağrısı, yorgunluk veya bulantı olursa, reaksiyon verme
yeteneği bozulabilir.
Özellikle tedavi başlangıcında olmak üzere dikkatli olunması önerilir.
4.8. İstenmeyen etkiler
İrbesartan/hidroklorotiyazid kombinasyonu:
898 hipertansif hastanın değişik dozlar ile (doz aralığı: 37,5 mg / 6,25 mg - 300 mg / 25 mg
irbesartan/hidroklorotiyazid) tedavi edildiği plasebo-kontrollü çalışmalarda hastaların %29,5’i
advers reaksiyon yaşamıştır. En sık raporlanan advers reaksiyonlar baş dönmesi (%5,6),
yorgunluk (%4,9), mide bulantısı/kusma (%1,8) ve normal olmayan ürinasyon (%1,4)’dur.
Bunun yanında, kan üre nitrojeni (BUN) artışı (%2,3), kreatin kinaz artışı (%1,7), ve kreatinin
artışı (%1,1) da sıklıkla gözlemlenmiştir.
Tablo 1, plasebo kontrollü çalışmalarda ve spontane raporlamalarda gözlemlenen advers
reaksiyonları göstermektedir.
Aşağıda listelenen advers reaksiyonların sıklığı aşağıdaki açıklama doğrultusunda
tanımlanmıştır: Çok yaygın ( 1/10); yaygın ( 1/100 ila < 1/10); yaygın olmayan ( 1/1.000
ila < 1/100); seyrek (/10.000 ila < 1/1.000); çok seyrek (<1/10.000), bilinmiyor (eldeki
verilerden hareketle tahmin edilemiyor).
Her bir sıklık grubunda, istenmeyen etkiler azalan şiddete göre sıralanmıştır.
11Tablo 1: Plasebo kontrollü çalışmalarda ve spontane raporlamalarda gözlemlenen advers
reaksiyonlar
İyi huylu neoplazmlar, malign Bilinmiyor: Melanom dışı cilt kanseri (Bazal
ve belirtilmemiş (kist ve polip hücreli karsinom ve Skuamöz
dahil) hücreli karsinom)
Bağışıklık sistemi Bilinmiyor: Diğer anjiyotensin II reseptör
hastalıkları: antagonistlerinde olduğu gibi
kızartı, ürtiker, anjiyoödem gibi
aşırı duyarlılık reaksiyonları
Metabolizma ve beslenme Bilinmiyor: Hiperkalemi
hastalıkları:
Sinir sistemi hastalıkları: Yaygın: Baş dönmesi
Yaygın olmayan: Ortostatik baş dönmesi
Bilinmiyor: Baş ağrısı
Kulak ve iç kulak hastalıkları: Bilinmiyor: Tinnitus
Kardiyak hastalıklar: Yaygın olmayan: Senkop, hipotansiyon, taşikardi,
ödem
Vasküler hastalıklar: Yaygın olmayan: Yüzde kızarma
Solunum, göğüs bozuklukları Bilinmiyor: Öksürük
ve mediastinal hastalıklar
Gastrointestinal hastalıklar: Yaygın: Mide bulantısı/kusma
Yaygın olmayan: Diyare
Bilinmiyor: Dispepsi, tat değişikliği
Hepato-biliyer hastalıklar Yaygın olmayan: Sarılık
Bilinmiyor: Hepatit, anormal karaciğer
fonksiyonu
Kas-iskelet bozuklukları, Yaygın olmayan: Eklemlerde şişme
bağdoku ve kemik
Bilinmiyor: Artralji, miyalji
hastalıkları:
Böbrek ve idrar yolu Yaygın: Anormal işeme
hastalıkları:
Bilinmiyor: Böbrek yetmezliği de dahil olmak
üzere risk altındaki hastalarda
görülen böbrek fonksiyon
bozuklukları (Bkz. Bölüm 4.4)
Üreme sistemi ve meme ile Bilinmiyor: Seksüel disfonksiyon, libido
ilgili bozukluklar değişiklikleri
Genel bozukluklar ve Yaygın: Yorgunluk
uygulama bölgesine ilişkin
hastalıklar:
Araştırmalar: Yaygın: Kan üre nitrojeni (BUN), kreatinin
ve kreatin kinaz artışı
Yaygın olmayan: Serum potasyum ve sodyum
12düşüşü
Etkin maddeler için ilave bilgiler:
Yukarıda listelenen advers reaksiyonlara ek olarak, etkin maddelerden biri ile ilgili daha
önceden rapor edilmiş advers reaksiyonlar İRDAPİN PLUS’ın potansiyel yan etkisi olabilir.
Seçilen yan etkilerin tanımı
Melanom dışı cilt kanseri: Epidemiyolojik çalışmalardan elde edilen mevcut verilere dayanarak,
hidroklorotiyazid ve melanom dışı cilt kanseri arasında kümülatif doza bağımlı ilişki gözlenmiştir
(ayrıca bkz. Bölüm 4.4 ve 5.1)
Tablo 2: Sadece irbesartan kullanımı ile ilgili advers reaksiyonlar şunlardır:
Genel bozukluklar ve Yaygın olmayan: Göğüs ağrısı
uygulama bölgesine ilişkin
hastalıklar:
Tablo 3: Tek başına hidroklorotiyazid kullanımı ile raporlanan advers
reaksiyonlar
Kan ve lenf sistemi Bilinmiyor: Aplastik anemi, kemik iliği
hastalıkları: depresyonu,
nötropeni/agranülositoz, hemolitik
anemi, lökopeni, trombositopeni
Psikiyatrik hastalıklar: Bilinmiyor: Depresyon, uyku bozuklukları
Sinir sistemi hastalıkları: Bilinmiyor: Vertigo, parestezi, sersemlik,
huzursuzluk
Göz hastalıkları: Bilinmiyor: Geçici bulanık görme, ksantopsi,
akut miyopi, ikincil akut dar açılı
glokom
Kardiyak hastalıklar: Bilinmiyor: Kardiyak aritmiler
Vasküler hastalıklar: Bilinmiyor: Postural hipotansiyon
Solunum, göğüs bozuklukları Bilinmiyor: Solunum sıkıntısı (pnömoni ve
ve mediastinal hastalıklar pulmoner ödem dahil)
Çok seyrek Akut solunum sıkıntısı sendromu
(ARDS) (bkz. Bölüm 4.4)
Gastrointestinal hastalıklar: Bilinmiyor: Pankreatit, anoreksi, diyare,
konstipasyon, gastrik iritasyon,
sialadenit, iştah azalması
Hepato-biliyer hastalıklar: Bilinmiyor: Sarılık (intrahepatik kolestatik
sarılık)
Deri ve deri altı doku Bilinmiyor: Anafilaktik reaksiyonlar, toksik
hastalıkları epidermal nekroliz, nekrotizan
anjit (vaskülit, kutanöz vaskülit),
kutanöz lupus eritematozus benzeri
reaksiyonlar, kutanöz lupus
eritematozusun reaktivasyonu,
fotosensitivite reaksiyonları,
kızarıklık, ürtiker
Kas-iskelet bozuklukları, Bilinmiyor: Güçsüzlük, kas spazmı
bağdoku ve kemik
13hastalıkları:
Böbrek ve idrar yolu Bilinmiyor: İnterstisyal nefrit, renal
hastalıkları: disfonksiyon
Genel bozukluklar ve Bilinmiyor: Ateş
uygulama bölgesine ilişkin
hastalıklar:
Araştırmalar: Bilinmiyor: Elektrolit dengesizliği (hipokalemi
ve hiponatremi dahil bkz. Bölüm
4.4), hiperürisemi, glukozüri,
hiperglisemi, kolesterol ve
trigliserit yüksekliği
Hidroklorotiyazid’in doza bağımlı advers etkileri (özellikle elektrolit dengesizlikleri),
hidroklorotiyazid’in titre edilmesi ile artabilir.
Amlodipin
Tedavi sırasında en sık gözlenen yan etkiler uyku hali, sersemlik, baş ağrısı, palpitasyonlar,
yüzde kızarıklık, karın ağrısı, bulantı, eklem şişmesi, ödem ve yorgunluk olmuştur.
Sistem Organ Sınıf Sıklık İstenmeyen etki
Kan ve lenf sistemi Çok seyrek Trombositopeni, lökopeni
hastalıkları
Bağışıklık sistemi Çok seyrek Alerjik reaksiyon
hastalıkları
Metabolizma ve Çok seyrek Hiperglisemi
beslenme hastalıkları
Psikiyatrik hastalıklar Yaygın olmayan Uykusuzluk, duygu durum dalgalanmaları
(anksiyete dahil), depresyon
Seyrek Konfüzyon
Sinir sistemi Yaygın Uyku hali, sersemlik, baş ağrısı (özellikle
hastalıkları tedavinin başlangıcında)
Yaygın olmayan Tremor, tat almada bozulma, senkop,
hipoestezi, parestezi
Çok seyrek Hipertoni, periferik nöropati
Göz hastalıkları Yaygın olmayan Görme bozukluğu (diplopi dahil)
Kulak ve iç kulak Yaygın olmayan Kulak çınlaması
hastalıkları
Kardiyak hastalıklar Yaygın Çarpıntı (palpitasyon)
Çok seyrek Miyokard infarktüsü, aritmi (bradikardi,
ventriküler taşikardi, atriyal fibrilasyon dahil)
Vasküler hastalıklar Yaygın Yüzde kızarma
Yaygın olmayan Hipotansiyon
Çok seyrek Vaskülit
Solunum, göğüs Yaygın olmayan Dispne, rinit
bozuklukları ve
Çok seyrek Öksürük
14mediastinal hastalıklar
Gastrointestinal Yaygın Karın ağrısı, bulantı
hastalıklar
Yaygın olmayan Kusma, dispepsi, bağırsak hareketlerinde
değişiklik (ishal ve kabızlık dahil), ağız
kuruluğu
Çok seyrek Diş eti hiperplazisi, pankreatit, gastrit
Hepato-bilier Çok seyrek Hepatit, sarılık ve karaciğer enzim
hastalıklar yükselmeleri (çoğunlukla kolestazis ile
uyumlu)
Deri ve deri altı doku Yaygın olmayan Alopesi, purpura, terlemede artış, kaşıntı
hastalıkları (prurit), deride renk değişikliği, döküntü,
eksantem
Çok seyrek Anjiyoödem, eritema multiforma, ürtiker,
eksfoliatif dermatit, Stevens-Johnson
sendromu, Quincke ödemi, ışığa karşı
duyarlılık
Bilinmiyor Toksik Epidermal Nekroliz
Kas-iskelet Yaygın Eklem şişmesi
bozuklukları, bağ doku
Yaygın olmayan Artralji, kas krampları, miyalji, sırt ağrısı
ve kemik hastalıkları
Böbrek ve idrar yolu Yaygın olmayan İdrar çıkma sıklığında artma, miksiyon
hastalıkları bozukluğu, noktüri
Üreme sistemi ve Yaygın olmayan İmpotans, jinekomasti
meme hastalıkları
Genel bozukluklar ve Yaygın Yorgunluk, ödem
uygulama bölgesine
Yaygın olmayan Göğüs ağrısı, asteni, kırıklık hali, ağrı
ilişkin hastalıkları
Araştırmalar Yaygın olmayan Kilo artışı/azalması
İstisnai ekstrapiramidal sendrom vakaları gözlenmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
İRDAPİN PLUS’ın aşırı dozda alınmasının tedavisine ilişkin spesifik bir bilgi
bulunmamaktadır.
Hasta yakından izlenmeli ve tedavi semptomatik ve destekleyici olmalıdır. Tedavi ilacın
alındığı zamana ve semptomların şiddetine bağlıdır. Hastanın kusturulması ve/veya mide lavajı
önerilmektedir. Sağlıklı gönüllülere, oral 10 mg amlodipin alımının hemen ardından veya 2
saat sonrasına kadar aktif kömür verildiğinde, amlodipin emiliminde anlamlı bir azalma
meydana gelmiştir. Doz aşımının tedavisinde aktif kömür de yararlı olabilir. Serum elektolitleri
15ve kreatinin seviyeleri sıklıkla takip edilmelidir. Eğer hipotansiyon görülürse, hasta supin
pozisyonuna getirilmeli ve derhal tuz ve sıvı replasmanı yapılmalıdır.
Amlodipinin insanlarda bilinçli doz aşımına dair deneyim sınırlıdır. Mevcut veriler, yüksek
miktarlardaki doz aşımının aşırı periferik vazodilatasyona ve muhtemel refleks taşikardiye yol
açabileceğini düşündürmektedir. Belirgin ve muhtemelen uzun süreli sistemik hipotansiyon ile
başlayıp, ölümle sonuçlanan şoka uzanan birkaç vaka da rapor edilmiştir.
Amlodipin doz aşımına bağlı klinik olarak anlamlı hipotansiyonda kalp ve solunum
fonksiyonlarının sık izlenmesi, ekstremitelerin yükseğe kaldırılması, dolaşımdaki sıvı hacmi
ve atılan idrar hacminin kontrolü dahil olmak üzere aktif kardiyovasküler destek sağlanması
gerekir.
Vasküler tonus ve kan basıncını düzeltmek için, kullanımına ait bir kontrendikasyon
bulunmaması şartıyla bir vazokonstriktör yararlı olabilir. İntravenöz kalsiyum glukonat,
kalsiyum kanal blokajı etkilerini gidermede faydalı olabilir.
İrbesartan doz aşımının en olası belirtilerinin hipotansiyon ve taşikardi olması beklenmektedir;
ayrıca bradikardi de oluşabilir.
Hidroklorotiyazid doz aşımı elektrolit kaybı (hipokalemi, hipokloremi, hiponatremi) ve aşırı
diüreze bağlı dehidratasyon ile bağlantılıdır. Doz aşımının en çok görülen belirtileri ve
semptomları bulantı ve uyku halidir. Hipokalemi kas spazmına neden olabilir ve/veya dijital
glikozidlerin veya belirli antiaritmik ilaçların kombine kullanımı ile ortaya çıkan kardiyak
aritmiyi belirginleştirebilir.
Mevcut veriler, yüksek miktarlardaki doz aşımının aşırı periferik vazodilatasyona ve muhtemel
refleks taşikardiye yol açabileceğini düşündürmektedir. Belirgin ve muhtemelen uzun süreli
sistemik hipotansiyon ile başlayıp, ölümle sonuçlanan şoka uzanan birkaç vaka da rapor
edilmiştir.
İrbesartan hemodiyalizle uzaklaştırılamaz. Hidroklorotiyazidin hemodiyalizle ne oranda
atıldığı tam olarak bilinmemektedir. Amlodipin yüksek oranda proteine bağlı olduğu için
diyaliz muhtemelen yararlı olmayacaktır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anjiyotensin-II-antagonistleri, diğer kombinasyonlar
ATC kodu: C09DX
İRDAPİN PLUS, bir anjiyotensin-II reseptör antagonisti olan irbesartan, bir kalsiyum kanal
blokörü olan amlodipin ve bir tiyazid grubu diüretiği olan hidroklorotiyazid kombinasyonudur.
İrbesartan, oral olarak aktif, güçlü ve selektif bir anjiyotensin-II reseptör (AT alt tipi)
1
antagonistidir. İrbesartanın, kaynağı ya da sentez yolundan bağımsız olarak AT reseptörlerinin
1
aracılık ettiği anjiyotensin-II etkilerinin hepsini bloke etmesi beklenmektedir. Anjiyotensin-II
(AT ) reseptörlerinin selektif olarak antagonize edilmesi, plazma renin ve anjiyotensin-II
1
düzeylerinin yükselmesine ve plazma aldosteron konsantrasyonunun azalmasına neden
olabilir. Önerilen dozlarda tek başına irbesartan, elektrolit dengesizliği riski olmayan hastalarda
16serum potasyum düzeyi üzerinde önemli bir etki göstermez (bkz. Bölüm 4.4 ve 4.5). İrbesartan,
anjiyotensin-II oluşturan ve bradikinini inaktif metabolitlerine parçalayan bir enzim olan ADE
(kininaz II) enzimini baskılamaz. İrbesartan aktivitesi için metabolik yoldan aktivasyona gerek
yoktur.
Hidroklorotiyazid, bir tiyazid diüretiğidir. Tiyazid diüretiklerinin antihipertansif etki
mekanizması tam olarak bilinmemektedir. Tiyazidler, elektrolitlerin renal tübüllerdeki geri
emilim mekanizmasını etkileyerek, sodyum ve klorür atılımını yaklaşık eşdeğer miktarlarda
doğrudan artırırlar. Hidroklorotiyazidin diüretik etkisi plazma hacmini azaltır, plazma renin
etkinliğini artırır, aldosteron sekresyonunu artırır; sonuçta üriner potasyum ve bikarbonat
kaybını artırır, serum potasyumunu azaltır. Tahmini olarak, irbesartanın hidroklorotiyazid ile
birlikte uygulanması, bu diüretiklere bağlı olarak gelişen potasyum kaybını renin- anjiyotensin-
aldosteron sistemini bloke etme yoluyla geri çevirmeyi amaçlar. Hidroklorotiyazidin diüretik
etkisi 2 saat içinde başlar, doruk etkisi yaklaşık 4 saat içinde elde edilir ve bu etki yaklaşık 6-
12 saat sürer.
Hidroklorotiyazid ve irbesartan kombinasyonu, terapötik doz aralığında, kan basıncını doza-
bağlı aditif etki ile düşürür. Kan basıncı tek başına 300 mg irbesartanla yeteri kadar kontrol
altına alınamayan hastalarda, tedaviye günde tek doz 12,5 mg hidroklorotiyazid ilavesi ile,
plasebo-düzeltimli diyastolik kan basıncında 6,1 mmHg'lık ek düşüş (uygulamadan 24 saat
sonra) sağlanmıştır. 300 mg irbesartan ve 12,5 mg hidroklorotiyazid kombinasyonu toplamda
sistolik/diastolik kan basınçlarında 13,6/11,5 mmHg'a kadar (plasebo etkisi çıkarılmış olarak)
düşüş sağlamıştır.
Amlodipin, dihidropiridin grubu bir kalsiyum iyon akışı inhibitörüdür (yavaş kanal blokörü
veya kalsiyum iyon antagonisti) ve kalp ve damar düz kaslarında kalsiyum iyonunun hücre
membranından geçerek hücre içine girişini inhibe eder. Amlodipinin antihipertansif etki
mekanizması vasküler düz kaslar üzerindeki direkt gevşetici etkiye bağlıdır.
Hipertansiyonlu hastalarda günde tek doz, hem yatar vaziyette hem de ayakta ölçülen kan
basıncında 24 saatlik süre boyunca klinik olarak anlamlı azalmalar meydana getirir. Etkisinin
yavaş başlaması nedeniyle, amlodipin kullanımında akut hipotansiyon görülmez.
Amlodipin ile metabolik advers etkiler veya plazma lipidlerinde değişiklik meydana
gelmemiştir ve astımlı, diyabetli, gutlu hastalarda kullanıma uygundur.
Farmakodinamik etkiler
Klinik etkinlik
İrbesartan:
Hipertansiyon:
İrbesartan, kalp atım hızını minimum düzeyde etkileyerek kan basıncını düşürür. Kan
basıncındaki düşme, günde tek dozluk uygulamalar için 300 mg’ın üzerindeki dozlarda plato
yapmaya eğilim ile birlikte doza bağlıdır. Günlük tek doz 150 mg ve 300 mg’lık uygulamalar
ile elde edilen oturur ya da yatar pozisyondaki kan basıncı değerlerindeki düşme (uygulamadan
24 saat sonra) ortalama 8-13/5-8 mmHg (sistolik/diyastolik) olup, bu değerler plasebo ile elde
edilenden daha yüksektir. Kan basıncındaki maksimum düşüşe, uygulamayı takiben 3-6 saat
içinde ulaşılır ve en az 24 saat boyunca kan basıncı düşürücü etki korunur. 24 saatteki kan
basıncı düşüşü, önerilen dozlarda alınan diyastolik ve sistolik cevapların doruk değerlerinin %
60-70’idir. Tek doz 150 mg ile 24 saatte elde edilen ortalama ve kan basıncı değerleri, aynı
17toplam dozun günde 2 defada uygulanması ile elde edilen değerlerle eşdeğerdir.
İrbesartanın kan basıncını düşürücü etkisi, tedavinin başlangıcından sonra 1-2 hafta içinde
belirgin hale gelir ve 4-6 hafta içinde maksimum etkisine ulaşır. Antihipertansif etki uzun süreli
tedavi boyunca devam eder. İrbesartan tedavisi kesildikten sonra, kan basıncı yavaş yavaş
başlangıçtaki değerine döner. Rebound hipertansiyon görülmemiştir.
İrbesartanın etkinliği yaş veya cinsiyetten etkilenmez. Diğer renin-anjiyotensin sistemini
etkileyen ilaçlarda olduğu gibi siyah ırkta hipertansif hastalar irbesartan monoterapisine daha
az cevap verirler. İrbesartanın düşük doz hidroklorotiyazid (örneğin günde 12,5 mg) ile birlikte
uygulanması siyah ırka ait hastalardaki antihipertansif cevabı beyaz ırk hastalarınkine
yaklaştırır. Serum ürik asit veya üriner ürik asit sekresyonlarına klinik olarak önemli etkisi
yoktur.
Hidroklorotiyazid
Melanom dışı cilt kanseri: Epidemiyolojik çalışmalardan elde edilen mevcut verilere dayanarak,
hidroklorotiyazid ve melanom dışı cilt kanseri arasında kümülatif doza bağımlı bir ilişki
gözlenmiştir. Yapılan bir çalışmaya, sırasıyla 1.430.833 ve 172.462 popülasyon kontrolleriyle
eşleştirilmiş 71.533 bazal hücreli karsinom vakası ve 8629 skuamöz hücreli karsinom vakasından
oluşan bir popülasyon dahil edilmiştir. Yüksek düzeyde hidroklorotiyazid kullanımı (≥50,000 mg
kümülatif) bazal hücreli karsinom için 1,29 (%95 güven aralığı (CI): 1,23 – 1,35) ve skuamöz
hücreli karsinom için 3,98 (%95 CI: 3,68 – 4,31) düzeyinde düzeltilmiş maruziyet olasılıkları oranı
(OR;Odds Ratio) ile ilişkilendirilmiştir. Hem bazal hücreli karsinom, hem de skuamöz hücreli
karsinom için belirgin bir kümülatif doz-yanıt ilişkisi gözlenmiştir. Başka bir çalışma, dudak
kanseriyle hidroklorotiyazid maruziyetinin ilişkili olabileceğini göstermiştir: 633 dudak kanseri
vakası bir riskli-küme örnekleme stratejisi kullanılarak 63.067 kontrolle eşleştirilmiştir. 2,1 (%95
CI: 1,7 – 2,6) düzeyinde ayarlanmış bir olasılık oranıyla (OR) ile kümülatif doz-yanıt ilişkisi
kanıtlanmış olup, uzun zamandır yüksek düzeyde kullananlar için (~25.000 mg) OR 3,9’a (3,0 –
4,9) ve en yüksek kümülatif doz için (~100.000 mg) 7,7’ye (5,7 – 10,5) yükselmektedir.
Hipertansiyon ve renal hastalıkla birlikte tip 2 diyabet:
İrbesartan’ın “Tip 2 Diyabetes Mellituslu Hipertansif Hastalarda Mikroalbüminüri Üzerine
Etkisi” Çalışması (IRMA 2), 300 mg dozunda irbesartanın, mikroalbüminürili hastalarda aşikâr
proteinüriye ilerleyişi geciktirdiğini göstermiştir. IRMA 2, tip 2 diyabetli, mikroalbüminürili
(30-300 mg/gün) ve normal böbrek fonksiyonu olan (serum kreatinini ≤ 1,5 mg/dl erkeklerde
ve < 1,1 mg/dl kadınlarda) 590 hastanın alındığı plasebo kontrollü, çift kör bir morbidite
çalışmasıdır. Çalışmada irbesartanın klinik (aşikar) proteinüriye ilerleyişteki uzun dönemli (2
yıl) etkileri araştırılmıştır (üriner albümin atılım hızı (UAER) > 300 mg/gün ve UAER
başlangıç değerlerinden en az % 30 artış). Önceden belirlenen hedef kan basıncı ≤ 135/85
mmHg’dır. Hedef kan basıncına ulaşabilmek için başka hipertansif ajanlar da (ADE
inhibitörleri, anjiyotensin II reseptör antagonistleri ve dihidropiridin grubu kalsiyum kanal
blokerleri haricinde) eklenmiştir. Tüm tedavi gruplarında benzer kan basıncı değerlerine
ulaşılırken, aşikar proteinüri olan sonlanım noktasına plasebo (% 14,9) veya 150 mg irbesartan
grubuna (% 9,7) kıyasla 300 mg irbesartan grubunda daha az hasta (% 5,2) ulaşmıştır. Plasebo
(p=0,0004) grubuyla karşılaştırılınca yüksek dozda relatif risk azalması % 70’dir. Glomerüler
filtrasyon hızında (GFR) eşlik eden bir iyileşme tedavinin ilk üç ayında gözlenmemiştir. Klinik
proteinüriye ilerleyişteki yavaşlama en erken 3 ayda belirginleşmiş ve 2 yıllık süre boyunca
devam etmiştir. İrbesartan 300 mg grubunda (% 34) normoalbüminüriye gerileme (<30
mg/gün) plasebo grubundan (% 21) daha sık olmuştur.
18Plasebo-ayarlı çalışmalarda, hafif ve orta hipertansiyonlu hastalarda günde bir kez 150 mg
irbesartan ve 12,5 mg hidroklorotiyazid, sistolik ve diastolik kan basınçlarında ortalama olarak
12,9/6,9 mmHg'a kadar düşüş (uygulamadan 24 saat sonra) sağlamıştır. Pik etkileri 3-6 saatte
elde edilmiştir. Ambulatuvar kan basıncını izlemleri değerlendirildiğinde, günde tek doz 150
mg irbesartan ve 12,5 mg hidroklorotiyazid kombinasyonu, 15,8/10,0 mmHg ortalama 24 saat-
plasebo ayarlı sistolik-diastolik azalma ile kan basıncında 24 saatin üzerinde sürekli bir azalma
sağlar. Ambulatuvar kan basıncı izlemleri ile ölçüldüğünde, irbesartan/hidroklorotiyazid
150mg/12,5 mg'ın tepe-vadi etkisi % 100 olarak bulunmuştur. Vizitler sırasında manşon ile
yapılan tepe-çukur etkisi değerlendirmesi, irbesartan/hidroklorotiyazid 150/12,5 mg ve
irbesartan/hidroklorotiyazid 300/12,5 mg için sırasıyla % 68 ve % 76 olarak belirlenmiştir. Bu
24 saatlik etkinin, tepe noktasında kan basıncının aşırı derecede düşürmeden, tek dozluk
aralıklarda güvenli ve etkin kan basıncı düşürücü etkisinin sürdüğü gözlenmiştir.
Kan basıncı tek başına 25 mg hidroklorotiyazid ile yeterli derecede kontrol altına alınamayan
hastalarda, tedaviye eklenen irbesartan ile ortalama 11,1/7,2 mmHg'lık sistolik/diyastolik kan
basıncı düşüşü (plasebo etkisi çıkarılmış olarak) sağlamıştır.
Hidroklorotiyazid ile kombine edilen irbesartanın kan basıncını düşürücü etkisi ilk dozdan
sonra görünür hale gelir ve 1-2 hafta içinde belirginleşir; maksimum değerine 6-8 haftada
ulaşır. Uzun-süreli izlem çalışmalarında irbesartan/hidroklorotiyazid etkisinin bir yıldan fazla
sürdüğü görülmüştür. İrbesartan/hidroklorotiyazid ile özel bir çalışma yapılmamakla beraber,
irbesartan ya da hidroklorotiyazid ile "rebound hipertansiyon" gözlenmemiştir.
İrbesartan ve hidroklorotiyazid kombinasyonunun morbidite ve mortalite üzerine etkisi
incelenmemiştir. Epidemiyolojik çalışmalar hidroklorotiyazid ile uzun süreli tedavinin
kardiyovasküler mortalite ve morbidite riskini azalttığını göstermiştir.
Yaş ya da cinsiyet irbesartan/hidroklorotiyazide verilen cevabı etkilememektedir. Renin-
anjiyotensin sistemini etkileyen diğer ilaçlarda olduğu gibi, zenci hipertansif hastaların
irbesartan monoterapisine verdiği yanıt dikkate değer ölçüde daha düşük olmaktadır. İrbesartan
düşük doz hidroklorotiyazid (12,5 mg günlük) ile birlikte kullanıldığında, siyah ırktan
hastalardaki antihipertansif etkisi siyah olmayan hastalara yakındır.
İrbesartan/hidroklorotiyazidin ağır hipertansiyonun (Oturur konumdaki Diyastolik Kan Basıncı
 110 mmHg) başlangıç tedavisindeki etkililik ve güvenliliği çok-merkezli, randomize, çift-
kör, aktif-kontrollü, paralel-kollu 8 hafta süreli bir çalışmada değerlendirilmiştir. Toplam 697
hasta, irbesartan/hidroklorotiyazid 150 mg/12,5 mg alacak veya 150 mg irbesartan alacak
şekilde 2:1 oranında randomize edilmiştir. Bir hafta sonra sistematik biçimde zorunlu titrasyon
yapılarak (düşük doza verilen yanıt değerlendirilmeden önce) hastaların
irbesartan/hidroklorotiyazid 300 mg/25 mg veya 300 mg irbesartan alması sağlanmıştır.
Çalışmaya alınan hastaların % 58’i erkektir. Hastaların ortalama yaşı 52,5’tur. % 13’ü 65 yaş
ve üstünde, sadece % 2’si 75 yaş ve üstündedir. Hastaların % 12’si diyabetli, % 34’ü
hiperlipidemilidir. En sık görülen kardiyovasküler bozukluk stabil anjina pektoris olup,
hastaların % 3,5’inde bulunmaktadır.
Bu çalışmanın birincil amacı tedavinin 5. haftasında oturur durumdaki Diyastolik Kan Basıncı
kontrol altına alınan (Oturur konumdaki Diyastolik Kan Basıncı < 90 mmHg) hasta oranını
kıyaslamaktır. Kombinasyon tedavisi alan hastaların yüzde kırk yedisinde (% 47,2) oturur
durumdaki Diyastolik Kan Basıncı < 90 mm Hg seviyesinde kontrol altına alınmışken,
irbesartan alan hastalarda bu oran % 33,2 olmuştur (p = 0,0005). Tedavi gruplarında
başlangıçtaki ortalama kan basıncı yaklaşık 172/113mmHg seviyesinde iken, tedavinin beşinci
19haftasında irbesartan/hidroklorotiyazid alan gruptaki oturur konumdaki sistolik KB /Diyastolik
KB düşüşleri 30,8/24 mmHg iken, irbesartan grubundaki düşüş 21,1/19,3 mmHg seviyesinde
bulunmuştur. (p < 0,0001).
Kombinasyonla tedavi edilen hastalarda bildirilen advers etkilerin tipleri ve sıklıkları,
monoterapi alan hastalarla benzerlik göstermiştir. 8 haftalık tedavi dönemi boyunca hiçbir
tedavi grubunda senkop (baygınlık) olgusu bildirilmemiştir. Kombinasyonla tedavi edilen ve
monoterapi alan gruplarda rapor edilen advers etkiler sırasıyla % 0,6 ve % 0 oranında
hipotansiyon, % 2,8 ve % 3,1 oranında baş dönmesidir.
Kalp Yetersizliği olan hastalarda kullanım
NYHA Sınıf II - IV kalp yetersizliği hastalarında yapılan hemodinamik ve egzersize dayalı
kontrollü klinik çalışmalar amlodipinin; egzersiz toleransı, sol ventrikül ejeksiyon fraksiyonu
ölçümleri ve klinik semptomatoloji ile belirlenebilen bir klinik bozulmaya yol açmadığını
göstermiştir.
Digoksin, diüretikler ve anjiyotensin dönüştürücü enzim (ADE) inhibitörleri alan NYHA Sınıf
III - IV kalp yetersizliği olan hastalarda yapılan plasebo kontrollü bir çalışmada (PRAISE),
amlodipinin kalp yetersizliği olan hastalarda mortalite veya kombine mortalite ve morbidite
riskinde bir artışa yol açmadığı gösterilmiştir.
Non-iskemik etyolojiye bağlı NYHA III ve IV kalp yetersizliği olan ve stabil dozlarda ADE
inhibitörleri, digital ve diüretikler kullanan hastalarda yapılan uzun süreli, plasebo kontrollü bir
izleme çalışmasında (PRAISE - 2), amlodipin total veya kardiyovasküler mortalite üzerine etki
yapmamıştır. Aynı popülasyonda, amlodipin kullanımıyla beraber pulmoner ödem raporlarında
artış olmuştur, ancak plaseboyla kıyaslandığında kalp yetersizliğinin ağırlaşma insidansında
anlamlı bir fark olmamıştır.
Kalp Krizini Önleme Tedavisi Çalışması (ALLHAT)
Kalp Krizini Önlemek Üzere Antihipertansif ve Lipid Düşürücü Tedavi Çalışması
(Antihypertensive and Lipid-Lowering Treatment to Prevent Heart Attack Trial, ALLHAT),
hafif ve orta hipertansiyonun başlangıç tedavisinde yeni ilaçlar olan amlodipin (kalsiyum kanal
blokörü) (2.5-10 mg/gün) ve lisinoprili (anjiyotensin dönüştürücü enzim (ADE) inhibitörü) (10-
40 mg/gün) bir tiyazid diüretiği olan klortalidon (12,5-25 mg/gün) ile karşılaştırmak için
yapılmış randomize, çift kör bir morbidite-mortalite çalışmasıdır.
55 yaş veya üzerindeki toplam 33 357 hipertansif hasta randomize edilmiş ve ortalama 4,9 yıl
boyunca takip edilmiştir. Hastalarda aşağıdakilerden en az bir ilave KAH risk faktörü vardı: >6
ay öncesinde miyokart enfarktüsü veya inme ya da belgelenmiş başka bir kardiyovasküler
hastalık (toplam %51,5), tip 2 diyabet (%36,1), HDL-C <35 mg/dL (%11,6),
elektrokardiyogram veya ekokardiyografi ile tanı konmuş sol ventrikül hipertrofisi (%20,9),
sigara içme (%21,9).
Primer sonlanım noktası, fatal KAH ve fatal olmayan miyokart enfarktüsü bileşimi idi. Primer
sonlanım noktasında, amlodipine dayalı tedavi ile klortalidona dayalı terapi arasında anlamlı
bir fark yoktu: RR 0,98 %95 GA [0,90-1,07] p=0,65. Sekonder sonlanım noktaları arasında
kalp yetmezliği insidansı (karma kombine bir kardiyovasküler sonlanım noktası bileşeni)
klortalidon grubuna göre amlodipin grubunda belirgin olarak yüksekti (%10,2 ye karşı %7,7,
RR 1,38, %95 GA [1,25-1,52] p<0,001). Ayrıca, herhangi bir sebebe bağlı mortalitede
amlodipine dayalı tedavi ile klortalidona dayalı tedavi arasında anlamlı bir fark yoktu: RR 0,96
%95 GA [0,89-1,02] p=0,20.
20Hipertansif hastalarda amlodipin; tiyazid diüretikleri, alfa blokörler, beta blokörler veya bir
anjiyotensin dönüştürücü enzim inhibitörü ile kombine olarak kullanılmıştır.
Amlodipin ile beraber tiyazid diüretiklerin veya anjiyotensin dönüştürücü enzim
inhibitörlerinin kullanıldığı hallerde amlodipin dozunun ayarlanması gerekmez.
İki büyük randomize kontrollü çalışma (ONTARGET (ONgoing Telmisartan Alone and in
combination with Ramipril Global Endpoint Trial) ve VA NEPHRON-D (The Veterans Affairs
Nephropathy in Diabetes)) bir ADE inhibitörünün bir anjiyotensin II reseptör blokerleriyle
kombine kullanımını incelemiştir.
ONTARGET çalışması, kardiyovasküler ya da serebrovasküler hastalık öyküsü olan ya da
kanıtlanmış son-organ hasarı ile birlikte seyreden tip 2 diyabetes mellitus hastalarında
yürütülmüştür. VA NEPHRON-D çalışması, tip 2 diyabetes mellitus hastalığı olan ve diyabetik
nefropatisi bulunan hastalarda yürütülmüştür. Bu çalışmalar, renal ve/veya kardiyovasküler
sonlanımlar ve mortalite üzerinde anlamlı yarar göstermemiş, monoterapiyle kıyaslandığında
hiperkalemi, akut böbrek hasarı ve/veya hipotansiyon riskinin arttığı gözlenmiştir. Benzer
farmakodinamik özellikleri dikkate alındığında, bu sonuçlar diğer ADE inhibitörleri ve
anjiyotensin II reseptör blokerleri için de anlamlıdır.
Bu nedenle, ADE inhibitörleri ve anjiyotensin II reseptör blokerleri diyabetik nefropati bulunan
hastalarda birlikte kullanılmamalıdır.
ALTITUDE (Aliskiren Trial in Type 2 Diabetes using Cardiovascular and Renal Disease
Endpoints) çalışması, kronik böbrek hastalığı, kardiyovasküler hastalık ya da her ikisi bulunan
tip 2 diyabetes mellitus hastalarında standart bir ADE inhibitörü ya da bir anjiyotensin II
reseptörü blokeri tedavisine aliskiren eklenmesinin yararını test etmek için tasarlanan bir
çalışma olmuştur. Advers sonuç riskinde artış olması nedeniyle çalışma erken sonlandırılmıştır.
Aliskiren grubunda, plasebo grubuna kıyasla, kardiyovasküler ölüm ve inme vakalarının her
ikisi de sayısal olarak daha sık görülmüş ve ilgili advers olaylar ve ciddi advers olaylar
(hiperkalemi, hipotansiyon ve renal disfonksiyon) aliskiren grubunda plasebo grubuna göre
daha sık bildirilmiştir.
5.2. Farmakokinetik özellikler
Genel özellikler
Emilim:
Oral uygulamayı takiben mutlak oral biyoyararlanımı, irbesartan için % 60-80,
hidroklorotiyazid için ise % 50-80'dir. Oral yoldan uygulamayı takiben doruk plazma
konsantrasyonuna irbesartanda 1,5-2 saat içinde, hidroklorotiyazidde ise 1-2,5 saatte ulaşılır.
Terapötik dozların oral uygulanmasından sonra, amlodipin iyi absorbe olur ve doz sonrası 6 -
12 saatler arasında doruk kan seviyeleri oluşturur. Mutlak biyoyararlanım % 64 – 80 arasında
hesaplanmıştır.
İRDAPİN PLUS’ın biyoyararlanımı yiyeceklerden etkilenmez.
Dağılım:
İrbesartan plazma proteinlerine yaklaşık % 96 oranında bağlanır; kanın selüler bileşenlerine
21bağlanma oranı ise ihmal edilebilir düzeydedir. Ortalama dağılım hacmi 53-93 litredir.
Hidroklorotiyazid, plazma proteinlerine % 68 oranında bağlanır ve görünen dağılım hacmi
0,83-1,14 lt/kg'dır.
Amlodpinin dağılım hacmi takriben 21 L/kg'dır. İn vitro çalışmalar dolaşımdaki amlodipinin
yaklaşık % 97.5'inin plazma proteinlerine bağlı olduğunu göstermiştir.
Biyotransformasyon:
İrbesartan ve hidroklorotiyazid oral olarak etki gösteren ilaçlar olup, etkinlikleri için
biyotransformasyon gerektirmezler. İrbesartan, karaciğerde glukuronid konjugasyonu ve
oksidasyon yoluyla metabolize edilmektedir. Dolaşımdaki başlıca metaboliti irbesartan
glukuroniddir (yaklaşık %6). İn vitro çalışmalar, irbesartanın esas olarak sitokrom P450 enzimi
olan CYP2C9 tarafından okside edildiğini, izoenzim CYP3A4'ün ise ihmal edilebilir etkiye
sahip olduğunu göstermiştir. 14C işaretli irbesartanın oral ya da intravenöz uygulanmasını
takiben plazmada dolaşan radyoaktif maddenin % 80-85'i değişmemiş irbesartandır.
Amlodipinin kararlı durum (steady state) plazma seviyelerine birbirini takip eden dozlarla 7 -
8 gün sonra erişilir. Amlodipin karaciğerde yoğun bir şekilde metabolize olarak inaktif
metabolitlere dönüşür ki ana ilacın %10'u ile metabolitlerinin %60'ı idrarla atılır.
Eliminasyon:
Toplam vücut klerensi 157-176 ml/dk, renal klerensi ise 3,0-3,5 ml/dk'dır. İrbesartanın terminal
eliminasyon yarı-ömrü 11-15 saattir. Günde tek doz rejimine başlandıktan sonraki 3 gün
içerisinde kararlı durum konsantrasyonuna ulaşılır. İrbesartan günde tekrarlayan tek doz
alındığında plazmada sınırlı miktarda birikim gözlenmiştir (<%20). Bir çalışmada, irbesartan
plazma konsantrasyonlarının hipertansif kadın hastalarda daha yüksek olduğu görülmüştür.
Bununla birlikte, irbesartanın yarı-ömrü ve birikimleri arasında fark bulunmamıştır. Kadın
hastalarda doz ayarlamasına gerek yoktur. İrbesartanın, yaşlı kişilerde (65 yaş üzeri) EAA (Eğri
Altı Alan) ve C değerleri gençlerinkinden (18-40 yaş) daha yüksektir. Ancak, yaşlılarda
maks
terminal eliminasyon yarı ömrü önemli oranda değişmemiştir. Yaşlı hastalarda doz
ayarlamasına gerek yoktur. Hidroklorotiyazidin ortalama plazma yarı-ömrü 5-15 saat
aralığında bildirilmiştir.
İrbesartan ve metabolitleri hem safra hem de böbrek yoluyla atılır. 14C işaretli irbesartanın oral
veya IV uygulanmasını takiben, radyoaktif maddenin yaklaşık % 20'si idrarla, geri kalanı da
feçesle atılır. Dozun % 2'sinden azı değişmemiş irbesartan olarak idrarla atılır.
Hidroklorotiyazid metabolize olmadan hızla böbrek yoluyla atılır. Oral dozun en az % 61'i
değişime uğramadan 24 saat içinde atılır. Hidroklorotiyazid plasentaya geçer fakat kan-beyin
bariyerinden geçmez ve anne sütünde bulunur.
Amlodipinin terminal plazma eliminasyon yarı ömrü yaklaşık 35 - 50 saattir ve günde tek doz
kullanım tavsiyesi ile tutarlıdır.
Doğrusallık/Doğrusal olmayan durum:
İrbesartan, 10-600 mg doz aralığında doğrusal ve doza oranlı bir farmakokinetiğe sahiptir. 600
mg'ın üzerine çıkıldığında, oral yoldan orantısal emilimden daha az artış gözlenmiştir ve bu
olayın mekanizması bilinmemektedir. Amlodipin için veri mevcut değildir.
Hidroklorotiyazidin ortalama plazma yarı ömrü 5-15 saat arasında değişmektedir.
Hastalardaki karakteristik özellikler:
Böbrek yetmezliği:
22İrbesartanın farmakokinetik parametreleri böbrek yetmezliği olan ya da hemodiyalize giren
hastalarda anlamlı derecede değişmez. İrbesartan hemodiyalizle vücuttan uzaklaştırılamaz.
Kreatinin klerensi 20 ml/dk'nın altında olan hastalarda, hidroklorotiyazidin eliminasyon yarı-
ömrünün 21 saate çıktığı bildirilmiştir.
Karaciğer yetmezliği:
İrbesartanın farmakokinetik parametreleri hafif ya da orta derecede karaciğer sirozu olan
hastalarda anlamlı derecede değişmez. Şiddetli karaciğer yetmezliği olan hastalarda çalışma
yapılmamıştır.
Karaciğer bozukluğu olan hastalarda amlodipin kullanımına dair çok sınırlı klinik veri
mevcuttur. Karaciğer yetersizliği olan hastalarda daha uzun bir yarı ömre ve EAA’da yaklaşık
%40-60’lık bir artışa sebep olacak şekilde düşük amlodipin klerensine sahiptir.
Yaşlılarda:
Amlodipinin doruk plazma konsantrasyonlarına ulaşma zamanı yaşlılarda ve gençlerde
benzerdir. Yaşlılarda amlodipin klerensi; eğri altı alanı (EAA) ve eliminasyon yarılanma
ömründe artmayla sonuçlanacak şekilde azalma eğilimi gösterir.
Yaşlı hastalarda doz ayarlamasına gerek yoktur.
5.3. Klinik öncesi güvenlilik verileri
İrbesartan/hidroklorotiyazid:
Oral uygulamadan sonra irbesartan/ hidroklorotiyazid kombinasyonunun potansiyel toksisitesi
sıçanlarda ve resus maymunlarda 6 aya kadar süren çalışmalarda değerlendirilmiştir. İnsanlarda
kullanılan terapötik dozda herhangi bir toksikolojik bulgu saptanmamıştır. 10/10 mg/kg/gün ve
90/90 mg/kg/gün dozlarda irbesartan/hidroklorotiyazid kombinasyonu alan sıçan ve resus
maymunlarda gözlenmiş olan ve aşağıda belirtilen değişiklikler iki ilaçtan birisiyle tek başına
gözlenmiştir ve/veya kan basıncındaki düşmeye ikincil olarak ortaya çıkmıştır (anlamlı
toksikolojik etkileşimler gözlenmemiştir):
 Serum üre ve kreatininde hafif artış ve irbesartanın renin-anjiyotensin sistemiyle direk
etkileşiminin sonucu olan jukstaglomerüler aparatta hiperplazi/hipertrofi ile karakterize
böbrek değişiklikleri
 Eritrosit parametrelerinde hafif düşüş (eritrosit, hemoglobulin, hematokrit)
 90 mg/kg/gün irbesartan, 90 mg/kg/gün hidroklorotiyazid ve 10/10 mg/kg/gün
irbesartan/hidroklorotiyazid kullanılan 6 aylık toksisite çalışmasında birkaç sıçanda
mide renginde bozulma, ülserler ve gastrik mukozada fakal nekrozlar gözlenmiştir. Bu
lezyonlar resus maymunlarında gözlenmemiştir.
 Hidroklorotiyazide bağlı serum potasyum düzeyinde azalma olmuştur ve bu durum
hidroklorotiyazid irbesartanla kombine verildiğinde kısmen önlenmiştir.
Yukarıda açıklanan etkilerin birçoğu irbesartanın farmakolojik etkisinden dolayı görülmektedir
(anjiyotensin-II tarafından uyarılan renin salımı inhibisyonun, renin üreten hücrelerin
uyarılması ile blokajı) ve aynı zamanda ADE inhibitörleri ile de görülmektedir. Bu bulguların
insanlardaki irbesartan/hidroklorotiyazidin terapötik dozlarında kullanımıyla ilgisi yoktur.
Maternal toksisiteye yol açan dozlarda sıçanlara uygulanan irbesartan ve hidroklorotiyazid
kombinasyonunda teratojenik etki görülmemiştir. Tek başlarına verildiklerinde ne irbesartan
ne de hidroklorotiyazid ile insan ya da hayvanların fertilitesi üzerine yan etkisi olduğuna dair
herhangi bir kanıt olmadığı için irbesartan/hidroklorotiyazid kombinasyonunun fertilite üzerine
etkileri hayvan çalışmalarıyla değerlendirilmemiştir. Bununla birlikte, hayvan çalışmalarında
23diğer bir AIIRA tek başına verildiğinde fertilite parametrelerini etkilemiştir. Bu bulgular
hidroklorotiyazid ile kombine olarak verilen düşük dozdaki diğer AIIRA ile de gözlenmiştir.
İrbesartan/hidroklorotiyazid kombinasyonu ile mutajenite ya da klastojenisiteye ait kanıt
yoktur. İrbesartan ve hidroklorotiyazid kombinasyonunun karsinojenik potansiyeli hayvan
çalışmalarında değerlendirilmemiştir.
İrbesartan:
Klinik olarak uygun dozlarda verilen irbesartanın anormal sistemik ya da hedef organ
toksisitesine yol açtığına dair veri yoktur. Klinik dışı güvenlilik çalışmalarında, yüksek doz
irbesartanın (sıçanlarda  250 mg/kg/gün ve resus maymunlarında  100 mg/kg/gün) kırmızı
kan hücresi parametrelerinde (eritrosit, hemoglobin, hemotokrit) düşüşe neden olduğu
gözlenmiştir. İrbesartan, sıçanlarda ve resus maymunlarında çok yüksek dozlarda ( 500
mg/kg/gün) böbreklerde dejeneratif değişikliklere (interstisyel nefrit, tübüler distansiyon,
bazofilik tübüller, plazma üre ve kreatinin konsantrasyonlarında artış gibi) sebep olmuştur; bu
etkilerin renal perfüzyonunun azalmasına yol açan ilacın hipotansif etkilerine sekonder olduğu
düşünülmektedir. İrbesartan, ayrıca, jukstaglomerüler hücrelerde hiperplazi/hipertrofi
başlatmıştır (sıçanlarda  90 mg/kg/gün, resus maymunlarında  10 mg/kg/gün). Bütün bu
değişikliklerin irbesartanın farmakolojik etkinliğinden kaynaklandığı düşünülmektedir. Renal
jukstaglomerüler hücrelerin hiperplazi/hipertrofisi, insanlara uygulanan terapötik dozlardaki
irbesartanla ilişkili gibi görünmemektedir. Mutajenite, klastojenisite ya da karsinojenite etkileri
gösteren veri bulunmamaktadır.
İrbesartanla yapılan hayvan çalışmalarında, sıçan fetüslerinde doğumdan sonra kaybolan geçici
toksik etkiler (böbreğin pelvis kavitasyonunda artış, hidroüreter ya da cilt altı ödemi)
gözlenmiştir. Tavşanlarda, mortalite dahil, önemli maternal toksik etkilere sebep olan dozlarda
düşük ya da erken resorpsiyon bildirilmiştir. Sıçan veya tavşanlarda teratojenik etki
gözlenmemiştir.
Fertilite ve üreme performansı, irbesartanın en yüksek dozda ölüm dahil olmak üzere parenteral
toksisiteye sebep olan oral dozlarının (50 ila 650 mg / kg / gün) kullanıldığı dişi ve erkek sıçan
çalışmalarında bile etkilenmemiştir. Korpus luteum, implantlar veya canlı fetus sayısı üzerinde
belirgin bir etki gözlenmemiştir. İrbesartan yavruların hayatta kalma, gelişme, ya da üremesini
etkilememiştir. Hayvanlar üzerinde yapılan çalışmalar, radyo-etiketli irbesartanın sıçan ve
tavşan fetüslerinde tespit edildiğini göstermektedir. İrbesartan emziren sıçanların sütüne geçer.
Hidroklorotiyazid:
Bazı deneysel modellerde genotoksik ya da karsinojenik etki kanıtları bulunmakla birlikte,
hidroklorotiyazid ile edinilen geniş insan deneyimleri neoplazmaların artışına dair herhangi bir
kanıt göstermemiştir.
Amlodipin
Üreme toksikolojisi
Sıçan ve farelerde yapılan üreme çalışmalarında mg/kg bazında insanlarda önerilen maksimum
dozun yaklaşık 50 katından fazla dozlarda gecikmiş doğum, uzamış doğum sancısı süresi ve
yavru sağkalımında azalma gözlenmiştir.
Karsinojenez
İki yıl boyunca günde 0,5, 1,25 ve 2,5 mg/kg doz seviyelerine denk gelecek konsantrasyonlarda
amlodipin verilen fare ve sıçanlarda, karsinojeneze ait herhangi bir bulgu elde edilememiştir.
En yüksek doz (mg /m2 olarak, fareler için insanda önerilen maksimum klinik doz olan 10 mg’a
24benzer ve sıçanlar için insanda önerilen maksimum klinik doz olan 10 mg’ın iki katı*) fareler
için maksimum tolere edilen doza yakın; ancak sıçanlar için değildir.
Mutajenez
Mutajenez çalışmalarında, gen veya kromozom seviyesinde ilaca bağlı herhangi bir etki
görülmemiştir.
Fertilite bozuklukları
Sıçanlarda, 10 mg/kg/gün dozlarına kadar (insanda mg/m2 bazında önerilen maksimum doz
olan 10 mg’ın sekiz katı*) kullanımda (çiftleşme öncesi erkeklerde 64 gün dişilerde 14 gün)
fertilite üzerine herhangi bir etki görülmemiştir. 30 gün boyunca amlodipin ile mg/kg bazında
insan dozuyla karşılaştırılabilir bir dozda tedavi edilen erkek sıçanlarda yapılan başka bir sıçan
çalışmasında; sperm yoğunluğu ve erişkin spermatidlerin ve sertoli hücrelerinin sayısında
azalmalar gibi plazma folikül uyarıcı hormon ve testesteron miktarında da azalma gözlenmiştir.
*Hasta ağırlığı 50 kg varsayılmıştır.
6. FARMASÖTİK ÖZELLİKLER
6. 1. Yardımcı maddelerin listesi
Cellactose 80 (laktoz monohidrat (inek sütü kaynaklı) ve selüloz karışımı)
Mikrokristalin selüloz PH 102
Prejelatinize nişasta
Kolloidal silika 200 susuz
Kroskarmelloz sodyum
Hidroksipropil metilselüloz 615
Magnezyum stearat
Film Kaplama
Opadry KB Low viscosity White 310A180023
(Makrogol (PEG) Polivinil alkol graft kopolimeri, Titanyumdioksit, Kaolin, Kopolividon,
Sodyumlauril sülfat)
Opadry KB Low viscosity Red 310A150004
(Makrogol (PEG) Polivinil alkol graft kopolimeri, Kaolin, Kırmızı demir oksit,
Titanyumdioksit, Kopolividon, Sodyumlauril sülfat)
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25 ºC altındaki oda sıcaklığında saklayınız.
6.5. Ambalaj niteliği ve içeriği
25Opak PVC/Aclar/PVdC/PVC - Alüminyum folyo blister ambalajlarda 28 tablet içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ:
NOBEL İLAÇ PAZARLAMA ve SANAYİİ LTD. ŞTİ.
Ümraniye 34768 İstanbul
Tel: (216) 633 60 00
Faks: (216 ) 633 60 01
8. RUHSAT NUMARASI
2014/532
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 03.07.2014
Ruhsat yenileme tarihi: -
10.KÜB’ÜN YENİLENME TARİHİ:
-
26