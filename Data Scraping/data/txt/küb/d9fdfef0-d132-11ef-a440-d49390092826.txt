KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
BENLYSTA® 120 mg IV infüzyonluk çözelti hazırlamak için toz içeren flakon
Steril, Apirojen
2. KALİTATİF VE KANTİTATİF BİLEŞİM
Etkin madde: Her flakonda 120 mg liyofilize belimumab (hazırlandıktan sonra 80 mg/ml)
Yardımcı madde:
Sodyum sitrat dihidrat..............4.1 mg
Yardımcı maddeler için 6.1’e bakınız.
3. FARMASÖTİK FORM
Konsantre infüzyon çözeltisi için beyaz-kirli beyaz toz
4. KLİNİK ÖZELLİKLER
4.1 Terapötik endikasyonlar
BENLYSTA® standart tedaviye rağmen yüksek hastalık aktivitesine sahip (pozitif anti-
dsDNA ve düşük kompleman düzeyi gibi) otoantikoru pozitif yetişkin sistemik lupus
eritematozlu hastalarda standart tedaviye ilave olarak kullanımda endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler
Önerilen doz tedavinin ilk 0., 14. ve 28. günlerinde, daha sonrasında 4 haftada bir kez
10 mg/kg şeklinde uygulanır.
Uygulama şekli
Premedikasyon
Belimumab infüzyonu öncesinde oral bir antihistaminik ve/veya bir antipiretik ile
premedikasyon uygulanabilir (bkz. bölüm 4.4 Özel kullanım uyarıları ve önlemleri).
Belimumab intravenöz infüzyon ile uygulanır ve uygulama öncesinde hazırlanmalı ve
seyreltilmelidir (bkz. bölüm 6.6 Beşeri tıbbi üründen arta kalan maddelerin imhası ve diğer
özel önlemler).
Belimumab anafilaksi dahil olmak üzere hipersensitivite reaksiyonlarını tedavi edebilecek
sağlık uzmanları tarafından uygulanmalıdır.
1İnfüzyonun uygulanmasından birkaç saat sonra hastalarda akut hipersensitivite belirtilerinin
meydana geldiği gözlenmiştir. Uygun başlangıç tedavi semptomları sonrasında klinik açıdan
önemli reaksiyonların tekrarladığı da görülmüştür. Bu nedenle, BENLYSTA bu tip
reaksiyonların bir an önce kontrol edilebileceği kaynakların bulunduğu ortamlarda
uygulanmalıdır.
Geç başlangıçlı reaksiyon olasılığını göz önünde bulundurarak, hastaların uzun süre (birkaç
saat), en az ilk iki infüzyon sonrasına kadar klinik gözetim altında kalmaları gerekmektedir.
Belimumab en az 1 saatlik infüzyon ile uygulanmalıdır.
Belimumab intravenöz enjeksiyon ya da bolus şeklinde uygulanmamalıdır.
Hasta infüzyon reaksiyonu geliştirirse, infüzyon hızı yavaşlatılmalı ya da infüzyona ara
verilmelidir.
Hasta yaşamı tehdit etme potansiyeli olan advers reaksiyon geliştirirse infüzyon hemen
kesilmelidir (bkz. Bölüm 4.3 Kontrendikasyonlar, 4.4 Özel kullanım uyarıları ve önlemleri).
Belimumab uygulaması sırasında ve uygulama ardından uygun bir süre izlenmelidir (bkz.
bölüm 4.4 Özel kullanım uyarıları ve önlemleri, 4.8. İstenmeyen etkiler).
Ciddi aktif lupus nefriti veya ciddi aktif merkezi sinir sistemi tutulumlu lupus hastalarında
BENLYSTA etkisine ait yeterli bilgi bulunmamaktadır.
Özel popülasyonlara ilişkin ek bilgiler
Pediyatrik popülasyon
18 yaşından küçük hastalarda yapılmış belimumab çalışması bulunmamaktadır. Bu yaş
grubunda belimumabın güvenlilik ve etkililiğine ilişkin veri bulunmamaktadır.
Geriyatrik popülasyon
Veri sınırlı olmakla birlikte doz ayarlaması önerilmez (bkz. Farmakokinetik özellikler). 65
yaş üstü hastalar üzerindeki veriler, çalışılan popülasyonun 1.6%’sıyla sınırlandırılmıştır.
Bundan dolayı, potansiyel yararın riskten fazla olmadığı durumlarda yaşlı hastalarda
BENLYSTA kullanımı önerilmez.
Böbrek yetmezliği
Böbrek yetmezliği olan hastalarda belimumab ile çalışma yapılmamıştır.
Belimumab böbrek yetmezliği olan sınırlı sayıda SLE hastasında uygulanmıştır. Böbrek
yetmezliği olan hastalarda doz ayarlaması gerekmez (bkz. Farmakokinetik özellikler). Ancak
ciddi yetmezliği olanlarda dikkatli olunmalıdır.
Karaciğer yetmezliği
Karaciğer yetmezliği olan hastalarda belimumab ile çalışma yapılmamıştır.
Bununla birlikte karaciğer yetmezliği olan hastalarda doz değişikliği gerektirme olasılığı
düşüktür (bkz. Farmakokinetik özellikler).
4.3. Kontrendikasyonlar
Belimumab anafilaksi gelişmiş hastalarda, etkin madde veya yardımcı maddelerden (bkz. 6.1
Yardımcı maddelerin listesi) birine aşırı duyarlılık var ise kontrendikedir.
4.4 Özel kullanım uyarıları ve önlemleri
Aşağıdaki hasta gruplarında belimumab çalışılmamıştır ve önerilmez:
 Ciddi aktif merkezi sinir sistemi lupusu
2 Ciddi aktif lupus nefriti
 HIV
 Şu an Hepatit B veya C hastası veya daha önce geçirilmiş
 Hipogamaglobulinemi (IgG<400 mg/dl) veya IgA eksikliği (IgA<10 mg/dl)
 Önemli organ nakli veya hematopoetik kök hücre nakli veya böbrek nakli geçirmiş
B hücre hedefli tedavi ve siklofosfamid ile eşzamanlı kullanım
Belimumabın diğer B hücre hedefli tedaviler ya da intravenöz siklofosfamid kombinasyonu
halinde çalışması bulunmamaktadır. Belimumab diğer B hücre hedefli tedaviler ya da
siklofosfamid ile eşzamanlı kullanıldığında dikkatli olunmalıdır.
İnfüzyon reaksiyonları ve hipersensitivite
Belimumab uygulaması şiddeti ve ölümcül olabilen infüzyon ve hipersensitivite
reaksiyonlarına yol açabilir. Şiddetli reaksiyon ortaya çıktığında belimumab uygulaması
durdurulmalı ve uygun tıbbi tedavi uygulanmalıdır. Hipersensitivite reaksiyonların riski
özellikle en çok ilk 2 infüzyonda görülür fakat yinede uygulanan her infüzyon için risk
ihtimali düşünülmelidir. Çoklu ilaç alerjisi ya da belirgin hipersensitivite öyküsü olan
hastalarda risk artabilir (bkz. İstenmeyen etkiler).
Belimumab infüzyonu öncesinde oral bir antihistaminik ve/veya bir antipiretik ile
premedikasyon uygulanabilir. Premedikasyonunun infüzyon reaksiyonlarının sıklık ve
şiddetini azaltıp azalmadığına ilişkin yeterli veri bulunmamaktadır. Klinik çalışmalarda
şiddetli infüzyon ve hipersensitivite reaksiyonları hastaların <%1’ini etkilemiştir ve
anafilaktik reaksiyon, bradikardi, hipotansiyon, anjiyoödem ve dispne gözlenmiştir. İnfüzyon
reaksiyonları ilk iki infüzyon gününde daha sık ortaya çıkmış ve sonraki infüzyonlarda
azalma eğilimi göstermiştir. Akut hipersensitivite reaksiyonlarının geç başladığı gözlenmiştir.
Bu nedenle belimumab uygulaması sırasında ve sonrasında uygun bir süre izlenmelidir.
Belimumab ile tedavi edilen hastalar bu reaksiyonların potansiyel riski, belirtileri ve
semptomları ve hemen tıbbi yardım istemeleri konusunda bilgilendirilmelidir.
Klinik çalışmalarda, anafilaktik reaksiyonlar, bradikardi, hipotansiyon, anjiyoödem ve nefes
darlığı içeren ciddi infüzyon ve hipersensitivite reaksiyonları hastaların yaklaşık 0.9%’unu
etkilemektedir. İnfüzyon reaksiyonları ilk iki infüzyon sırasında daha sık görülmekte ve
devam eden infüzyonlarda azalma göstermektedir. İnfüzyon uygulamasından birkaç saat
sonra da hastalarda akut hipersensitivite reaksiyonlarının geliştiği rapor edilmektedir. Uygun
başlangıç tedavi semptomları sonrasında klinik açıdan önemli reaksiyonların tekrarladığı da
görülmüştür. Bu nedenle, BENLYSTA bu tip reaksiyonların bir an önce kontrol edilebileceği
kaynakların bulunduğu ortamlarda uygulanmalıdır. Geç başlangıçlı reaksiyon olasılığını göz
önünde bulundurarak, hastaların uzun süre (birkaç saat), en az ilk iki infüzyon sonrasına kadar
klinik gözetim altında kalmaları gerekmektedir.
Ayrıca döküntü, mide bulantısı, yorgunluk, miyaji, baş ağrısı ve yüz ödemi gibi semptomları
içeren gecikmiş tip, akut olmayan hipersensitivite reaksiyonları da gözlenmiştir.
Enfeksiyon riski
Diğer immünmodülatör ilaçlarda olduğu gibi, BENLYSTA’nın etki mekanizması enfeksiyon
gelişme riskini artırabilir. BENLYSTA tedavisi sırasında enfeksiyon gelişen hasta yakından
izlenmelidir. Kronik enfeksiyonu olan hastalarda belimumab kullanılmasına karar verilirken
çok dikkatli olunmalıdır. Kronik enfeksiyon tedavisi uygulanan hastalarda BENLYSTA
tedavisi başlanmamalıdır.
3Progresif multifokal lökoensefalopati
Benylsta ile SLE tedavisinde Progresif multifokal lökoensefalopati (PML) bildirilmiştir.
Doktorlar, özellikle hastaların fark edemeyebileceği (örneğin, bilişsel, nörolojik ya da
psikolojik belirti ve bulgular) PML düşündüren bulgular konusunda dikkatli olmalıdırlar.
Hastalar, bu belirti ve bulguların, herhangi birinin yeni ortaya çıkması ya da mevcut belirti ve
bulgularda kötüye gidiş olması durumunda takibe alınmalı ve bu tür belirti ve bulguların
gelişmesi durumunda, hastanın bir nöroloji uzmanına yönlendirilmesi ve PML açısından
uygun tanısal yöntemler düşünülmelidir. Eğer PML’den şüpheleniliyorsa, PML olmadığı
belirlenene kadar, hastaya başka doz verilmemelidir.
Malignite riski
Diğer immünmodülatör ilaçlarda olduğu gibi, BENLYSTA malignite gelişme riskini
artırabilir. Malignite geçmişi olan veya malignite gelişmiş olan hastalarda BENLYSTA
tedavisi düşünülürken dikkati olunmalıdır. Son 5 yıl içerisinde bazal veya skuamöz hücreli
cilt kanseri veya uterin serviks kanseri dışında kalan malign neoplasm geçirmiş hastalarda
çalışma yapılmamıştır.
İmmünizasyon
Klinik güvenliliği saptanmadığından canlı aşılar BENLYSTA ile eşzamanlı olarak ya da 30
gün öncesinde uygulanmamalıdır. BENLYSTA kullanan hastalara canlı aşı uygulanmış
kişilerden sekonder enfeksiyon bulaşmasına ilişkin veri bulunmamaktadır. Etki mekanizması
nedeniyle belimumab immünizasyon yanıtını bozabilir. Belimumab kullanan hastalarda
eşzamanlı aşılamanın etkililiği bilinmemektedir. Mevcut sınırlı veri belimumab uygulaması
öncesinde yapılmış immünizasyona karşı gelişecek koruyucu immün yanıtın sağlanmasını
önemli düzeyde etkilemediğini ileri sürmektedir.
Sodyum içeriği
BENLYSTA’nın her dozu 23 mg’dan daha az sodyum ihtiva etmektedir; yani esasında
sodyum içermediği kabul edilebilir.
4.5. Diğer tıbbi ürünler ile etkileşimler ve diğer etkileşim şekilleri
BENLYSTA ile ilaç etkileşim çalışması yürütülmemiştir.
SLE hastaları ile yürütülen klinik çalışmalarda eşzamanlı mikofenolat mofetil, azatioprin,
hidroksiklorokin, metotreksat, nonsteroid antiinflamatuar ilaçlar, aspirin ve HMG CoA
redüktaz inhibitörleri kullanımı belimumab maruziyetinde anlamlı etki göstermemiştir (bkz.
Farmakokinetik özellikler).
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlar BENLYSTA tedavisi sırasında ve tedaviden
sonra en az 4 ay etkili kontrasepsiyon uygulamalıdır.
Gebelik dönemi
BENLYSTA’nın gebe kadınlarda kullanımına ilişkin veri sınırlıdır. Resmi bir çalışma
yürütülmemiştir. Belimumab dahil olmak üzere immünoglobulin G (IgG) antikorları plasenta
bariyerini geçebilir.
4BENLYSTA gebelik sırasında yalnızca anneye potansiyel yararı fetüse vereceği zarardan
fazla olduğunda kullanılmalıdır.
Hayvan çalışmaları maternal toksisite, gebelik ya da embriyofötal gelişim açısından doğrudan
ya da dolaylı zararlı etki göstermemiştir. Tedavi ile ilişkili bulgular yenidoğan maymunlarda
B hücrelerinde geri dönüşlü azalma ile sınırlı kalmıştır (bkz. Klinik öncesi güvenlilik verileri).
Laktasyon dönemi
Belimumabın anne sütüne ya da ağızdan alındıktan sonra sistemik dolaşıma geçtiğine ilişkin
veri bulunmamaktadır. Bununla birlikte sinomolgus maymunlarında belimumab süte
geçmiştir.
Belimumabın laktasyon sırasında kullanımının güvenliliği saptanmamıştır. Maternal
antikorlar anne sütüne geçtiğinden bebeğin emzirilmesi ve annenin tedavisinin önemi dikkate
alınarak emzirmenin ya da belimumab tedavisinin kesilmesine karar verilmelidir.
Üreme yeteneği / Fertilite
Belimumabın insanda fertiliteye etkisine ilişkin veri bulunmamaktadır. Hayvan
çalışmalarında erkek ya da dişi fertilitesine etkisi değerlendirilmemiştir (bkz. Klinik öncesi
güvenlilik verileri).
4.7. Araç ve makine kullanımı üzerindeki etkiler
BENLYSTA’nın araç ve makine kullanımı üzerindeki etkisini araştıran çalışma
yürütülmemiştir. Belimumab farmakolojisi dikkate alındığında bu aktiviteler üzerinde zararlı
etkiye yol açması beklenmemektedir.
Hastanın karar verme, motor ve bilişsel yetenekler gerektiren işleri yapma yeteneği
düşünülürken, hastanın klinik durumu ve belimumabın güvenlilik profili dikkate alınmalıdır.
4.8. İstenmeyen etkiler
BENLYSTA’nın güvenliliği SLE hastalarında üç plasebo kontrollü çalışmada
değerlendirilmiştir.
Pazarlama sonrası bildirimlerden elde edilen veriler de dahil edilmiştir.
Aşağıdaki veriler belimumab kullanan 674 SLE hastasından elde edilmiştir; 472 hasta 52
haftaya kadar belimumab kullanmıştır. Hastalara 52 hafta boyunca 28 günde bir 0, 14 ve 28.
günlerde 10 mg/kg intravenöz belimumab 1 saatlik periyotta uygulanmıştır.
Hastaların çoğu kortikosteroid, immünomodülatör ilaçlar, antimalaryal ilaçlar, nonsteroid
antiinflamatuar ilaçlar olmak üzere bir ya da daha fazla eşzamanlı SLE tedavisi kullanmıştır.
İstenmeyen etkiler BENLYSTA ile tedavi görmüş hastaların 93%’ü ve plasebo ile tedavi
görmüş hastaların 92%’sinde rapor edilmiştir. En sık rapor edilen istenmeyen etkiler bulantı,
diyare ve yüksek ateştir. BENLYSTA ile tedavi görmiş ve plasebo ile tedavi görmüş
hastaların her ikisinde de istenmeyen etkileri sebebiyle tedaviyi bırakan hastaların oranı
7%’dir.
Advers reaksiyonlar MedDRA vücut sistem organ sınıflandırmasına ve aşağıdaki sıklık
kategorilerine göre aşağıda yer almaktadır.
5Çok yaygın ≥1/10, yaygın ≥1/100 ve  1/10, yaygın olmayan ≥1.000 ve  1/100, seyrek
≥1/10.000 ve  1/1.000, çok seyrek < 1/10.000, bilinmiyor (eldeki verilerden hareketle tahmin
edilemiyor).
Enfeksiyonlar ve enfestasyonlar/bozukluklar
Çok yaygın: Bronşit ve sistit gibi bakteriyel enfeksiyonlar
Yaygın: Viral gastroenterit, faranjit, nazofarenjit
Kan ve lenf sistemi hastalıkları
Yaygın: Lökopeni
Bağışıklık sistemi hastalıkları
Yaygın: Hipersensitivite reaksiyonu*
Yaygın olmayan: Anafilaktik reaksiyon, anjiyoödem
Psikiyatrik hastalıkları
Yaygın: Depresyon, uykusuzluk
Sinir sistemi hastalıkları
Yaygın: Migren
Gastrointestinal hastalıkları
Çok yaygın: Diyare, bulantı
Deri ve derialtı doku hastalıkları
Yaygın olmayan: Döküntü, ürtiker
Kas-iskelet bozuklukları, bağ doku ve kemik hastalıkları
Yaygın: Ağrı ekstremite
Genel bozukluklar ve uygulama bölgesine ilişkin hastalıklar
Yaygın: Pireksi, infüzyon ile ilişkili reaksiyon*
* ”Hipersensitivite reaksiyonu” anafilaksi dahil bir grup terimi ve hipotansiyon, anjiyoödem,
ürtiker ya da diğer döküntüler, kaşıntı ve dispne semptomlarını kapsamaktadır. “İnfüzyon ile
ilişkili reaksiyon” bir grup terimi ve bradikardi, miyalji, baş ağrısı, döküntü, ürtiker, pireksi,
hipotansiyon, hipertansiyon, baş dönmesi ve artralji semptomlarını kapsar. Belirti ve
semptomların örtüşmesi nedeniyle olguların tümünde hipersensitivite reaksiyonları ve
infüzyon reaksiyonlarının ayrıştırılması mümkün değildir.
Seçilmiş advers reaksiyonların tanımı
İnfüzyon reaksiyonları ve aşırı duyarlılık: İnfüzyon sırasında ya da infüzyon ile aynı günde
ortaya çıkan infüzyon reaksiyonları ve aşırı duyarlılık reaksiyonlarının insidansı, Benlysta
alan grupta %17 ve plasebo alan grupta %15 olup sırasıyla %1 ve %0.3’ünde tedavinin kalıcı
olarak kesilmesi gerekmiştir.
Bu reaksiyonlar genellikle infüzyon gününde görülmüştür ancak akut aşırı duyarlılık
reaksiyonları, dozun uygulandığı günden sonraki gün de görülebilir. Çoklu ilaç alerjisi ya da
önemli aşırı duyarlılık reaksiyonları öyküsü olan hastalar daha yüksek risk altında olabilir.
6Ayrıca döküntü, mide bulantısı, yorgunluk, miyaji, baş ağrısı ve yüz ödemi gibi semptomları
içeren gecikmiş tip, akut olmayan hipersensitivite reaksiyonları da gözlenmiştir.
Enfeksiyonlar: Genel enfeksiyon insidansı, Benlysta alan grupta %70 iken plasebo alan grupta
%67’dir. Benlysta hastalarının en az %3’ünde ve plasebo alan hastalar ile karşılaştırıldığında
en az %1 daha sık meydana gelen enfeksiyonlar nazofarenjit, bronşit, farenjit, sistit ve viral
gastroenterit olmuştur. Ciddi enfeksiyonlar, Benlysta ve plasebo alan hastaların %5’inde
görülmüştür. Tedavinin sonlandırılmasına neden olan enfeksiyonlar, Benlysta alan hastaların
%0.6’sında ve plasebo alan hastaların %1’inde gözlenmiştir. Benlysta ile tedavi edilen
hastalarda fırsatçı enfeksiyonlar bildirilmiştir.
Lökopeni: Advers olay olarak bildirilen lökopeni insidansı, Benlysta alan grupta %4 ve
plasebo alan grupta %2 olarak belirlenmiştir.
Psikiyatrik hastalıklar: Uykusuzluk, Benlysta alan hastaların %7’sinde ve plasebo alan
hastaların %5’sinde görülmüştür. Depresyon, Benlysta ve plasebo alan hastaların sırasıyla %5
ve %4’ünde bildirilmiştir.
Gastrointestinal hastalıklar: Benlysta ile tedavi edilen obez hastalar (VKİ >30 kg/m2),
plaseboya göre ve normal beden ağırlığı olan hastalar (VKİ ≥18.5 ila ≤30 kg/m2) ile
karşılaştırıldığında daha sık bulantı, kusma ve diyare oranları bildirmiştir. Obez hastalardaki
bu gastrointestinal olayların hiçbiri ciddi değildir.
Belimumab ile ilişkili klinik olarak önemli ve tedavinin sürekli olarak kesilmesini gerektiren
hipersensitivite reaksiyonu hastaların %0.4’ünde bildirilmiştir. Bu reaksiyonlar genellikle
infüzyon gününde gözlenmiştir ve çoklu ilaç alerji ya da önemli düzeyde hipersensitivite
reaksiyonu öyküsü olan hastalarda risk artabilir. Akut hipersensitivite reaksiyonlarının
başlamasının infüzyondan sonra birkaç saat geciktiği, uygun tedavi ile semptomların
düzelmesi ardından klinik olarak anlamlı reaksiyonların tekrarı gözlenmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Belimumab doz aşımına ilişkin klinik deneyim bulunmamaktadır.
İnsanlarda 20 mg/kg’a kadar verilen 2 dozda 21 günlük infüzyon 1, 4 ya da 10 mg/kg dozlara
göre advers reaksiyon insidansı ve şiddetinde artışa yol açmamıştır.
5. FARMAKOLOJİK ÖZELLİKLER
5.1.Farmakodinamik özellikler
Farmakoterapötik grup: Seçici immünsüpresif ilaçlar
ATC Kodu: L04AA26
7Etki mekanizması
Tümör nekroz faktörü (TNF) ailesinin bir üyesi olan B Lenfosit Stimülatörü (BLyS, BAFF ve
TNFSF13 olarak da adlandırılır), B hücre apoptozunu baskılar ve B hücrelerinin
immünglobulin üreten plazma hücresine farklılaşmasını uyarır. BLyS SLE hastalarında aşırı
salgılanarak plazma BLyS düzeyinin yükselmesine yol açar. SLE hastalık aktivitesi (Lupus
Eritematoz Ulusal Değerlendirmesinde Östrojen Güvenliliği-Sistemik Lupus Eritematoz
Hastalık Aktivitesi İndeksi [SELENA-SLEDAI] ile değerlendirilen) ve plazma BLyS düzeyi
arasında güçlü bir ilişki vardır.
Belimumab tam olarak insan IgG1 monoklonal antikorudur ve özgün olarak çözünebilir
insan B Lenfosit Stimülatörünü bağlanarak biyolojik aktivitesini baskılar. Belimumab
doğrudan B hücresine bağlanmaz fakat B Lenfosit Stimülatörüne bağlanarak belimumab
otoreaktif B hücreleri de dahil olmak üzere B hücre sağkalımını baskılar ve B hücrelerinin
immünglobulin üreten plazma hücresine farklılaşmasını azaltır.
Farmakodinamik etki
Yükselmiş serum IgG ve anti-dsDNA antikorlarının düzeyinde 8 hafta kadar erken sürede
azalma gözlenmiş ve bu 52 hafta sürmüştür. Başlangıçta hipergamaglobulinemisi olan
hastalarda 52 haftada normal düzeyin saptandığı hasta oranı belimumab ve plasebo
tedavilerinde sırasıyla %49 ve %20 olmuştur. Başlangıçta anti-dsDNA antikorları olan
belimumab kullanan hastalarda düzey 8 hafta kadar erken zamanda düşmüş ve 52 hafta
sürmüştür; belimumab ile tedavi edilen hastaların %16’sında anti-dsDNA negatif bulunurken
bu oran plasebo kullanan hastalarda %7 olmuştur.
Başlangıçta kompleman düzeyi düşük hastalarda belimumab tedavisi 4 hafta kadar erken
zamanda kompleman artışına yol açmıştır ve bu artış sürmüştür. 52 haftada C3 ve C4 düzeyi
belimumab grubunda sırasıyla hastaların %38 ve %44’ünde; plasebo grubundaki hastaların
sırasıyla %17 ve %19’unda normal düzeye ulaşmıştır.
Belimumabın hedefi olan BLyS, B hücresi sağkalımı, farklılaşması ve proliferasyonu
açısından kritik bir sitokindir. Belimumab 52 haftada dolaşımdaki B hücre sayısını ve naif,
aktif, plazma ve SLE B hücresi gibi B hücresi alt tiplerini anlamlı derecede azaltmıştır. B
hücresi azalması 8 hafta kadar erken zamanda saptanmıştır. Başlangıçta artan bellek hücreleri
52 haftada yavaş biçimde başlangıç düzeyine inmiştir.
İmmünojenite
Nötrleştirici antikorlar ve spesifik olmayan anti-ilaç antikoru (anti-drug antibody-ADA)
açısından yöntemin hassasiyeti, toplanan örneklerde etkin maddenin varlığı ile
sınırlanmaktadır. Bu nedenle, çalışma popülasyonunda nötrleştirici antikorların ve spesifik
olmayan anti-ilaç antikorunun gerçek sıklığı bilinmemektedir.
İki faz III çalışmada 10 mg/kg grubunda 563 hastanın 4’ünde (%0.7) ve 1 mg/kg grubunda
559 hastanın 27’sinde (%4.8) kalıcı anti-belimumab antikorları gelişmiştir. 10 mg/kg grup
için bildirilen sıklık yüksek ilaç konsantrasyonu nedeniyle tayin duyarlılığının düşük olmasına
bağlı olarak gerçek orandan düşük olabilir.
Faz III çalışmalarda persistant-pozitif hasta grupları arasında plasebo, 1 mg/kg ve 10 mg/kg
gruplarında sırasıyla 1/10 (%10), 2/27 (%7) ve 1/4 (%25) hastalar, dozun uygulandığı günde
infüzyon reaksiyonları yaşamıştır; bu infüzyon reaksiyonlarının hiçbiri ciddi değildir ve hafif
ila orta şiddetlidir. Anti-ilaç antikoru rapor edilen az sayıda hasta ciddi/şiddetli yan etkiler
bildirmiştir. Persistant-pozitif hastalar arasında infüzyon reaksiyonlarının oranları, plasebo
8grubundaki ve 1 mg/kg ve 10 mg/kg gruplarındaki anti-ilaç antikoru negatif hastalardaki
sırasıyla 75/552 (%14), 78/523 (%15) ve 83/559 (%15) oranları ile benzer olmuştur.
Nötralize edici antikorlar belimumab 1 mg/kg grubunda üç hastada saptanmıştır. Bununla
birlikte anti-belimumab antikorları varlığı rölatif olarak yaygın değildir ve anti-belimumab
antikor pozitifliği olan hasta sayısının az olması nedeniyle belimumab farmakokinetiği
üzerine immünjenitenin etkisi ile ilişkili olarak kesin bir sonuca varılamamaktadır.
5.2.Farmakokinetik özellikler
Genel özellikler
Emilim:
Belimumab intravenöz infüzyon ile uygulanır. Belimumabın maksimum serum
konsantrasyonu genel olarak infüzyon sırasında, kısa süre sonra veya infüzyon sonunda
gözlenmiştir. Maksimum serum konsantrasyonu 313 mikrogram/ml bulunmuştur.
Dağılım:
Belimumab dokulara dağılır ve toplam dağılım hacmi 5.29 litredir.
Biyotransformasyon:
Belimumab bir proteindir ve beklenen metabolik yolağı proteolitik enzimlerle küçük
peptidlere ve amino asitlere parçalanmasıdır. Klasik biyotransformasyon çalışmaları
yürütülmemiştir.
Eliminasyon:
Serum belimumab konsantrasyonu iki açınımlı olarak azalır; dağılım yarı ömrü 1.75 gün ve
terminal yarı ömrü 19.4 gündür. Sistemik klerensi 215 ml/gün bulunmuştur.
Doğrusallık/doğrusal olmayan durum:
Veri bulunmamaktadır.
Hastalardaki karakteristik özellikler
Yaşlılar
Belimumab sınırlı sayıda yaşlı hastada çalışılmıştır. Çalışılan toplam SLE popülasyonunda
yaş belimumab maruziyetini etkilememiştir. Bununla birlikte 65 yaş ve üzerindeki az sayıda
hasta olması nedeniyle yaşın etkisi dışlanamaz.
Çocuklar ve ergenler
Pediyatrik hastalarda farmakokinetik veri bulunmamaktadır.
Renal yetmezlik
Renal yetmezliğin belimumab farmakokinetiğine etkisini araştıran resmi çalışma
yürütülmemiştir. Klinik geliştirme sırasında belimumab az sayıda renal yetmezliği olan
(kreatinin klerensi < 60 ml/dak., ve az sayıda kreatinin klerensi < 30 ml/dak. olan hasta) SLE
hastasında uygulanmıştır. Belimumab klerensi ile birlikte proteinüri (≥2 g/gün) artmış
olmakla birlikte kreatinin klerensi azalmıştır; bu etkiler beklenen değişim aralığı içindedir. Bu
nedenle renal yetmezliği olan hastalarda doz ayarlaması önerilmez.
9Hepatik yetmezlik
Hepatik yetmezliğin belimumab farmakokinetiğine etkisini araştıran resmi çalışma
yürütülmemiştir. Belimumab gibi IgG1 molekülleri karaciğer dokusu ile sınırlı olmayan
proteolitik enzimlerle parçalanır; bu nedenle hepatik fonksiyon değişikliklerinin belimumab
eliminasyonunu etkilemesi mümkün değildir.
Vücut ağırlığı/VKİ
Ağırlığa göre normalize edilen belimumab dozu, normalin altı beden ağırlıklı olgularda (VKİ
<18.5) azalmış maruziyete ve obez olgularda (VKİ <30) artmış maruziyete neden olmaktadır.
Maruziyetteki VKİ’ye bağlı değişiklikler, etkililikte karşılık gelen değişikliklere yol
açmamıştır. 10 mg/kg belimumab alan obez olgularda artmış maruziyet, plasebo alan obez
hastalar ile karşılaştırıldığında, AE ya da ciddi AE oranlarında genel bir artışa neden
olmamıştır. Ancak obez hastalarda daha yüksek bulantı, kusma ve diyare oranları
gözlenmiştir. Obez hastalardaki bu gastrointestinal olayların hiçbiri ciddi değildir.
Normalin altı beden ağırlığına sahip ya da obez olgularda herhangi bir doz ayarlaması
önerilmemektedir.
Diğer hasta özellikleri
Cinsiyet, ırk ya da etnik kökenin belimumab farmakokinetiği üzerinde anlamlı etkisi
bulunmamaktadır. Vücut ağırlığı etkisi ağırlığa göre doz ayarlandığından dikkate
alınmaktadır.
Klinik çalışmalar
Belimumabın etkililiği iki randomize, çift kör, plasebo kontrollü Faz III çalışmasında, 1
Amerikan Romatoloji Koleji sınıflandırma kriterlerine göre SLE tanısı konulmuş 1684
hastada değerlendirilmiştir. Çalışmaya alınan hastalarda tarama sırasında SELENA-SLEDAI
puanı ≥6 ve pozitif antinükleer antikor (ANA ya da anti-dsDNA) test sonuçları (ANA
titrasyonu ≥ 1:80 ve/veya pozitif anti-dsDNA [≥30 U/ml]) ile tanımlanan aktif SLE
saptanmıştır. Hastalar aşağıdakileri (tek başına ya da kombinasyon halinde) içeren stabil SLE
rejimi (standart bakım) kullanıyordu: kortikosteroidler, anti-malaryal ilaçlar, NSAİİ ya da
diğer immünsüpresifler. Şiddetli aktif merkezi sinir sistemi SLE ya da şiddetli aktif lupus
nefriti olan, daha önce B hücre hedefli tedavi görmüş olan, önceki yıl başka bir biyolojik
araştırma ilacı kullanmış olan, HIV antikoru, hepatit B yüzey antijeni ya da hepatit C antikoru
pozitif olan hastalar çalışmaya alınmamıştır. İlk çalışma 76 ve ikinci çalışma 52 hafta süreli
olmakla birlikte iki çalışmanın tasarımı benzerdir. Her iki çalışmada 52 haftada primer
sonlanımlara sahiptir.
Çalışma 1 (HGS1006-C1056) esas olarak Kuzey Amerika ve Batı Avrupa’da yürütülmüştür.
Hastaların %70’i Beyaz, %14’ü Siyah, %13’ü Alaskalı ya da Kızılderili ve %3’ü Asya
kökenlidir. Geri planda kullanılan ilaçlar kortikosteriodler (%76), immünsüpresifler (%56) ve
anti-malaryal ilaçlardan (%63) oluşmuştur.
Çalışma 2 (HGS1006-C1057) Güney Amerika, Doğu Avrupa ve Avustralya’da
yürütülmüştür. Hastaların %38’i Asyalı, %26’sı Beyaz, %32’si Alaskalı ya da Kızılderili,
%4’ü Siyah/Afrika kökenlidir. Geri planda kullanılan ilaçlar kortikosteriodler (%96),
immünsüpresifler (%42) ve anti-malaryal ilaçlardan (%67) oluşmuştur.
İki çalışmada da medyan hasta yaşı 37 (18 -73) olup hastaların çoğu (%94) kadındır. Tarama
sırasında hastalar SELENA-SLEDAI puanı (≤9 vs ≥ 10), proteinüri düzeyi (< 2 g /
24 saat vs ≥ 2 g / 24 saat) ve ırka göre tabakalandırılmış ve daha sonra standart tedavilerine ek
10olarak belimumab 1 mg/kg, belimumab 10 mg/kg ya da plasebo tedavilerine randomize
edilmiştir. Çalışma ilacı 48 ya da 72 hafta boyunca, 28 gün ara ile 0,14 ve 28.günlerde 1
saatlik periyotta intravenöz yol ile uygulanmıştır.
Primer etkinlik sonlanım noktası bir birleşik sonlanım (SLE Yanıt veren indeksi) olup
başlangıca göre 52 haftada aşağıdaki kriterlerin her birinin karşılanması olarak
tanımlanmıştır:
-SELENA-SLEDAI puanında ≥ 4 puan azalma
-Yeni bir BILAG (British Isles Lupus Assessment Group) - A organ tutulum puanı ya da iki
yeni BILAG B organ tutulum puanı olmaması
-Hekim Global Değerlendirme Puanında kötüleşme (< 0.30 puan artış) olmaması
SLE Yanıt veren İndeksi global hastalık aktivitesi azalmasının nesnel bir ölçümü olarak
SELENA-SLEDAI puanını kullanır; BILAG indeksi özel bir organ sisteminde anlamlı
kötüleşme olmamasını dikkate alır; PGA hastalık aktivitesindeki düzelmelerin hastanın genel
durumunu bozmadan sağlanmasını dikkate alır.
Belimumab her iki çalışmada da SLE Yanıt veren İndeksi ve SELENA-SLEDAI puanları
bileşenlerinde anlamlı düzelme sağlamıştır (Tablo 1).
Tablo 1: 52 Haftada Yanıt Oranı
Çalışma 1 Çalışma 2 Çalışma 1 ve 2
Havuz analizi
Belimumab Belimumab Belimumab
Plasebo 10mg/kg Plasebo 10mg/kg Plasebo 10mg/kg
Yanıt (n=275) (n=273) (n=287) (n=290) (n=562) (n=563)
SLE Yanıt %33.8 %43.2 %43.6 %57.6 %38.8 %50.6
veren (P=0.021 (P=0.0006) (P<0.0001)
indeksi
SLE Yanıt veren indeksi bileşenleri
SELENA- %35.6 %46.9 %46.0 %58.3 %40.9 %52.8
SLEDAI 4 (P=0.006 (P= 0.0024) (P<0.0001)
azalma
gösteren
hasta oranı
BILAG %65.1 %69.2 %73.2 %81.4 %69.2 %75.5
indeksinde (P=0.32) (P=0.018) (P=0.019)
kötüleşme
olmayan
hasta oranı
PGA %62.9 %69.2 %69.3 %79.7 %66.2 %74.6
kötüleşmesi (P=0.13) (P=0.0048) (P=0.0017)
olmayan
hasta oranı
İki çalışmanın havuzlanmış verilerinin analizinde başlangıçta >7.5 mg/gün prednizon (ya da
eşdeğeri) kullanan hastalarda 40-52 hafta arasında prednizon (ya da eşdeğeri) dozunun en az
%25 azaltıldığı hasta oranı belimumab grubunda %17.9 ve plasebo grubunda %12.3 olmuştur
(P=0.0451).
11SLE alevlenmeleri SELENA SLEDAI puanında yalnızca > 12 artış ile tetiklenen şiddetli
alevlenmeleri dışlayan Modifiye SELENA SLEDAI SLE Alevlenme İndeksi ile
değerlendirilmiştir. Havuz analizinde ilk alevlenme medyan süresi belimumab grubunda
plaseboya göre uzamıştır (risk oranı= 0.84, P=0.012). 52 haftalık gözlemde şiddetli alevlenme
riski belimumab grubunda plasebo grubuna göre %36 azalmıştır (risk oranı= 0.64, P=0.0011).
Primer sonlanımın tek değişkenli ve çoklu değişkenli analizleri en fazla yararın SELENA
SLEDAI puanı ≥ 10 olan hastalar dahil olmak üzere başlangıçta hastalık aktivitesi yüksek
olan, hastalık aktivitesi kontrolü için steroide gereksinim duyan ve kompleman düzeyi düşük
olan hastalarda gözlendiğini saptamıştır.
Post-hoc analizler başlangıçta kompleman düzeyi düşük olan ve pozitif anti-dsDNA saptanan
hastalarda yüksek yanıt saptandığını göstermiştir (Tablo 2). Bu hastalardan %64.5’inde
başlangıçta SELENA SLEDAI puanı ≥10 bulunmuştur.
Tablo 2: Başlangıçta kompleman düzeyi düşük ve anti-dsDNA pozitif olan hastalar
Alt grup Anti-dsDNA pozitif ve düşük
kompleman
BLISS-76 ve BLISS-52 havuz verisi Plasebo Belimumab
(n=287) 10 mg/kg
(n=305)
52 haftada SRI yanıt oranı (%) 31.7 51.5 (p<0.0001)
Gözlenen tedavi farkı vs plasebo (%) 19.8
52 haftada SRI yanıt oranı (kompleman ve anti-dsDNA 28.9 46.2 (p<0.0001)
değişiklikleri dışında) (%) 17.3
Gözlenen tedavi farkı vs plasebo (%)
52 haftada şiddetli alevlenmeler
Şiddetli alevlenme görülen hastalar (%) 29.6 19.0
Gözlenen tedavi farkı vs plasebo (%) 10.6
Şiddetli alevlenme zamanı [Risk oranı (%95 GA)] 0.61 (0.44, 0.85)
(p=0.0038)
40 – 52 hafta arasında başlangıçta ≤7.5 mg/gün prednizon (n=173) (n=195)
dozunda ≥%25 azalma* (%) 12.1 18.5 (p=0.0964)
Gözlenen tedavi farkı vs plasebo (%) 6.3
Başlangıca göre 52 haftada FACIT-yorgunluk puanında 1.99 4.21 (p=0.0048)
düzelme (ortalama):
Gözlenen tedavi farkı vs plasebo (%) 2.21
BLISS-76 çalışması Plasebo Belimumab
(n=131) 10 mg/kg
(n=134)
76 haftada SRI yanıt oranı (%)
Gözlenen tedavi farkı vs plasebo (%) 27.5 39.6 (p=0.0160)
12.1
* Başlangıçta prednizon dozu >7.5 mg/gün olan hastalar arasında
125.3. Klinik öncesi güvenlilik verileri
Klinik öncesi veriler tekrarlayan doz toksisitesi ve üreme toksisitesi çalışmalarında insanlar
için özel bir zarar saptamamıştır.
Maymunlarda intravenöz ve subkutan uygulama toksikolojik bulgu olmaksızın periferik
dolaşımda ve lenfoid dokuda B hücre sayısında beklenen azalmaya yol açmıştır.
Gebe sinomolgus maymunlarında yürütülen üreme çalışmalarında 21 haftaya dek iki hafta ara
ile intravenöz 150 mg/kg (insandaki maksimum klinik kullanımın yaklaşık 9 katı)
uygulamada belimumab tedavisi maternal toksisite, gelişme toksisitesi ya da teratojenite
açısından dolaylı/dolaysız zararlı etkiye yol açmamıştır. Tedavi ile ilişkili bulgular anne ve
yenidoğanda geri dönüşlü B hücre azalması ve yenidoğanda IgM azalması ile sınırlı kalmıştır.
Belimumab tedavisi kesildikten sonra B hücre sayısı yetişkin maymunlarda yaklaşık bir yıl ve
yavrularda üç ayda düzelmiştir; IgM düzeyi altı ayda düzelmiştir.
Belimumab monoklonal bir antikor olduğundan genotoksisite çalışması yürütülmemiştir.
Karsinojenite ya da fertilite ile ilgili çalışma da yürütülmemiştir.
6. FARMASÖTİK ÖZELLİKLER
6.1 Yardımcı maddelerin listesi
Sitrik asit monohidrat
Sodyum sitrat dihidrat
Sukroz
Polisorbat 80
6.2 Geçimsizlikler
BENLYSTA %5 dekstroz ile geçimli değildir.
6.3 Raf ömrü
60 ay
6.4 Saklamaya yönelik özel uyarılar
Açılmamış flakon
2-8 C’de saklanmalıdır.
Dondurulmamalıdır.
Işıktan korunmalı ve orijinal kutusunda saklanmalıdır.
Hazırlanmış çözelti
Enjeksiyonluk su ile hazırlanıp, normal serum fizyolojik ile seyreltildikten sonra 2-8 C’de
8 saate kadar stabil kalır. Direkt güneş ışığı ile temastan korunmalıdır.
6.5 Ambalajın niteliği ve içeriği
Liyofilize toz olarak 120 mg belimumab içeren lateksiz silikonlu lastik tıpa ve flip-off conta
ile yalıtılmış 5 ml Tip 1 cam flakon.
İlaç koruyucusuz tek kullanımlık flakon halinde bulunur.
136.6 Beşeri tıbbi üründen arta kalan maddelerin imhası ve diğer özel önlemler
Hazırlanması ve seyreltilmesi
Belimumab koruyucu içermez; bu nedenle hazırlanma ve seyreltilme işlemi aseptik koşullarda
yapılmalıdır.
Buzdolabından çıkarıldıktan sonra flakon 10-15 dakika oda sıcaklığında tutulmalıdır.
BENLYSTA tek kullanımlık flakon 1.5 ml steril enjeksiyonluk su ile hazırlanmalıdır. Elde
edilen konsantrasyon 80 mg/ml olacaktır. Köpük oluşumunun önlenmesi için steril
enjeksiyonluk su flakonu duvarına verilmelidir. Daha sonra toz dağılana dek 5 dakika
aralıklarla 60 saniye yavaşça döndürerek karıştırılır. Çalkalanmamalıdır.
Hazırlama işlemi genellikle steril su eklendikten sonra 10-15 dakikada tamamlanır fakat 30
dakikaya dek sürebilir. Hazırlanmış çözelti güneş ışığından korunmalıdır. Hazırlama işlemi
için mekanik karıştırıcı kullanıldığında hızı 500 rpm üzerinde olmamalı ve en fazla 30 dakika
karıştırılmalıdır.
Hazırlanmış çözelti mat, renksiz ya da açık sarı renkte ve partikülsüzdür. İçinde küçük hava
kabarcıkları olabilir.
Hazırlanmış ürün 250 ml %0.9’luk serum fizyolojik ile seyreltilir. %5’lik dekstroz belimumab
ile geçimli olmadığından kullanılmamalıdır.
250 ml serum fizyolojik infüzyon torbası ya da şişesinden hazırlanan BENLYSTA çözeltisi
hacmi kadar serum fizyolojik çekilir ve atılır. Daha sonra hazırlanmış BENLYSTA çözeltisi
infüzyon torbası ya da şişesine eklenir. Karışması için yavaşça döndürülür. Flakondaki
kullanılmamış çözeltiler atılmalıdır. Hazırlanmış çözeltide partikül ya da renk değişikliği
gözlendiğinde kullanılmamalıdır.
Hazırlanan çözelti hemen kullanılmadığında direkt güneş ışığı ile temastan korunmalı ve
2-8 C°’de saklanmalıdır. Seyreltilmiş çözelti 2-8C°’de 8 saate kadar saklanabilir.
BENLYSTA çözeltisi hazırlanması ile infüzyonun sonlandırılmasına kadar 8 saatten uzun
süre geçmemelidir.
BENLYSTA infüzyonu bir saatte uygulanır.
BENLYSTA infüzyon yolu ile eşzamanlı olarak başka bir ilaç uygulanmamalıdır.
Belimumab ile polivinilklorür ya da polyolefin torbalar arasında geçimsizlik gözlenmemiştir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmelik”lerine uygun olarak imha
edilmelidir.
7. RUHSAT SAHİBİ
GlaxoSmithKline İlaçları San. ve Tic. A.Ş.
Büyükdere Cad. No.173, 1.Levent Plaza, B Blok 34394 1.Levent/İstanbul
Tel: 0 212 339 44 00
Faks: 0 212 339 45 00
8. RUHSAT NUMARASI
2014/379
149. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 07.05.2014
Ruhsat yenileme tarihi
10. KÜB’ÜN YENİLENME TARİHİ
15