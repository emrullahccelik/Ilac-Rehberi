KULLANMA TALİMATI
VANİKET % 2.5 jel  
Cilt üzerine uygulanır.
• Etkin madde:  Her 1  gram jelde 25 mg ketoprofen bulunur.
• Yardımcı madde:  Karbapol 940, izopropil alkol, trietanolamin, portakal çiçeği esansı, lavanta 
esansı ve deiyonize su.
Bu ilacı kullanmaya ba şlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.
• Eğer ilave sorularınız olursa, lütfen doktorunuza veya eczacınıza danışınız.
• Bu ilaç kişisel olarak size reçetelendirilmiştir, başkalarına vermeyiniz.
• Bu ilacın kullanımı sırasında, doktora veya hastaneye gittiğinizde bu ilacı kullandığınızı  
doktorunuza söyleyiniz.
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız.
Bu Kullanma Talimatında:
1. VANİKET nedir ve ne için kullanılır?
2. VANİKET’i kullanmadan önce dikkat edilmesi gerekenler
3. VANİKET nasıl kullanılır?
4. Olası yan etkiler nelerdir?
5. VANİKET’in saklanması  
Başlıkları yer almaktadır.
1. VANİKET nedir ve ne için kullanılır?
VANİKET, cilt üzerine uygulanan, saydam, renksiz, yumuşak jel formunda bir ilaçtır. Her 1  
gram jelde 25 mg ketoprofen içerir.
Aşağıdaki hastalıkların lokal tedavisinde analjezik ve antiinflamatuvar olarak etkilidir:
• Osteoartrit (harabiyete bağlı eklem iltihabı), periartrit (yumuşak doku iltihabı), tendinit 
(kasları kemiklere bağlayan tendonların iltihaplı durumu), tenosinovit (tendon ve eklem içi 
sıvının iltihaplı durumu) ve bursit (eklem bölgesindeki boşluklu yapıların iltihaplı durumu) 
gibi romatizmal hastalıklar,
• Ezilme ve burkulma gibi yumuşak doku hasarları,
• Ağrı, inflamasyon ve kas gerginliği ile kendini gösteren kas iskelet sistemi hastalıkları.
1/7
VANİKET, 60 gramlık tüp içeren ambalajlarda sunulmaktadır.
VANİKET’in etki mekanizması ya da size neden bu ilacın reçete edildiği ile ilgili herhangi bir 
sorunuz varsa doktorunuza sorunuz.
2. VANİKET’i Kullanmadan önce dikkat edilmesi gerekenler
Her VANİKET uygulamasından sonra, ellerinizi uzun süre dikkatlice yıkayınız.
VANİKET’i aşağıdaki durumlarda KULLANMAYINIZ
• Eğer aşağıdakilere karşı alerjiniz (aşırı duyarlılığınız) varsa:
- Ketoprofen, tiaprofenik asit (non-steroidal antiinflamatuvar ilaçlar), tenofibrat (kolesterolü 
düşürmede kullanılan bir ilaç), UV blokerleri (ultraviyole ışınlarına karşı koruma sağlayan 
maddeler) veya parfümler
- Aspirin
- İbuprofen veya indometasin gibi diğer non-steroidal antiinflamatuvar ilaçlar
- VANİKET’in içinde bulunan diğer maddeler (Yardımcı Maddeler’e bakınız).
Alerji (aşırı duyarlılık) belirtileri şunlardır: Ciltte döküntü, yutkunma ve nefes almada zorluk ve 
dudak, yüz, boğaz ve dilde şişme
• Daha önce astım atağı veya başka bir alerji geçirdiyseniz
• Daha önce sizde egzama (ciltte kaşıntılı ve pullu kızarıklıklar) olduysa
• Cildinizde egzama, akne, iltihaplı veya açık yara veya tahriş varsa.
• Fotosensitivite (ışığa duyarlılık) reaksiyonu hikayeniz varsa VANİKET kullanmayınız.
VANİKET’i kullanırken cildinizde herhangi bir reaksiyon görülmesi halinde tedaviyi hemen 
kesiniz. Buna oktosiliren içeren ürünlerle birlikte kullanım sırasında görülen cilt reaksiyonları da 
dahildir (ışığa bağlı bozulmayı önlemek için şampuan, tıraş sonrası losyonu, duş ve banyo jelleri, 
cilt kremleri, rujlar, yaşlanma karşıtı kremler, makyaj temizleyicileri ve saç spreyleri de dahil 
olmak üzere birçok kozmetik ürün ve hijyen ürününde kullanılan bir maddedir).
Tedavi sırasında ve tedavinin bitiminden sonraki iki hafta süresince, bulutlu havalarda bile 
cildinizi güneş ışığından koruyunuz. Güneşlenmeyiniz, solaryuma gitmeyiniz.
Mukozalara (ıslak deri), makat bölgesine veya cinsel organlar üzerine, gözlere uygulamayınız. 
VANİKET’i sürdükten sonra üzerini pansumanla kapatmayınız.
VANİKET’i, aşağıdaki durumlarda DİKKATLİ KULLANINIZ
Eğer:
• Kalp, karaciğer ve böbrek yetmezliğiniz varsa (VANİKET’in tüm vücut üzerindeki genel 
etkisi çok hafif olsa da, ciddi yetmezlik durumunda dikkatli olunuz)
• Geniş alanlara uygulanacaksa ve uzun süre kullanılacaksa dikkatli olunuz.
• Güneş ışığına (hava bulutlu olsa bile) veya ultraviyole ışığına maruz kaldıktan sonra, 
VANİKET deride ciddi reaksiyonlara (ışığa duyarlılık reaksiyonları) neden olabilir.
2/7
Bu nedenle:
- Işığa duyarlılık reaksiyonu riskini önlemek için, uygun giysiler giyerek jel uygulanan bölgeleri 
tedavi sırasında ve tedaviden sonraki iki hafta boyunca ışıktan koruyunuz.
- VANİKET’i uyguladıktan sonra her zaman ellerinizi iyice yıkayınız.
• VANİKET’i uyguladıktan sonra ciltte herhangi bir reaksiyon görülmesi durumunda tedaviyi 
hemen kesiniz.
Geçmişte dahi olsa, eğer yukarıda belirtilen durumlardan herhangi biri sizin durumunuza 
uyuyorsa, VANİKET’i kullanmadan önce doktorunuza ya da eczacınıza danışınız.
VANİKET’in yiyecek ve içecek ile kullanılması
VANİKET cilt üzerine kullanılan bir ilaç olduğundan yiyecek ve içeceklerle etkileşimi yoktur. 
Hamilelik
İlacı kullanmadan önce doktorunuza veya eczacınıza danışınız.
Hamileyseniz ya da hamile olduğunuzu düşünüyorsanız bunu doktorunuza söyleyiniz.  
Hamileliğinizin ilk 6 aylık döneminde, kesin gerekli olmadığı sürece VANİKET 
kullanmamalısınız.
Diğer iltihap giderici ilaçlarda olduğu gibi, doğmamış çocuğa zarar verebileceği ve doğumda 
sorunlara yol açabileceğinden VANİKET’i gebeliğinizin son 3 ayında kullanmayınız.
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.
Emzirme
İlacı kullanmadan önce doktorunuza veya eczacınıza danışınız.
Az miktarda VANİKET anne sütüne geçebilir. Bu nedenle VANİKET kullanırken bebeğinizi 
emzirmeyiniz.
Eğer emziriyorsanız ya da emzirmeyi planlıyorsanız bunu doktorunuza söyleyiniz.
Araç ve makine kullanımı
VANİKET jelin araç, alet veya makine kullanma yeteneğiniz üzerine herhangi bir etkisi yoktur.
VANİKET’in içeriğinde bulunan bazı yardımcı maddeler hakkında önemli bilgiler
Özel uyarı gerektiren bir yardımcı madde içermemektedir.
Diğer ilaçlar ile birlikte kullanımı
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.
Metotreksat (bazı kanser türlerinde veya sedef hastalığı tedavisinde kullanılan bir ilaç 
kullanıyorsanız, doktorunuza söyleyiniz.
Oktosirilen (oktosirilen, ışığa bağlı bozulmayı önlemek şampuan, tıraş sonrası losyonu, duş ve 
banyo jelleri, cilt kremleri, rujlar, yaşlanma karşıtı kremler, makyaj temizleyicileri ve saç
3/7
spreyleri de dahil olmak üzere birçok kozmetik ürün ve hijyen ürününde kullanılan bir maddedir) 
içeren ürünlerle birlikte kullanım sırasında cilt reaksiyonları görülmesi halinde, tedaviyi hemen 
kesiniz.
3. VANİKET nasıl kullanılır?
Uygun kullanım ve doz/uygulama sıklığı için talimatlar
VANİKET’i mutlaka doktorunuzun size söylediği şekilde kullanınız. Eğer emin değilseniz, 
doktorunuzla veya eczacınızla görüşmeniz gerekir.
Doktorunuz başka bir öneride bulunmadığı sürece aşağıdaki şekilde kullanınız:
Erişkinlerde:
VANİKET’i, ağrılı bölge üzerine günde 2-4 kez uygulayınız. Gerekli olan miktar ağrılı bölgenin 
genişliğine bağlıdır. Uygulanacak jelin miktarını, ağrılı bölgeyi tamamen kapatacak şekilde 
ayarlayınız. Günlük toplam doz 15 gramı aşmamalıdır (7.5 gram yaklaşık 14 cm uzunluğunda 
jele karşılık gelmektedir).
Toplam tedavi süresi 1  haftayı geçmemelidir.
Eğer size uygulanan VANİKET dozundan emin değilseniz ya da ilacın dozu ile ilgili herhangi bir 
sorunuz varsa doktorunuza danışınız.
Uygulama yolu ve metodu:
VANİKET, sadece cilt üzerine uygulanarak kullanılır. İlaç uygulanan bölge, deriye nüfuzun 
sağlanması açısından uygulama sonrası ovulmalıdır. Doktorunuz, ihtiyacınıza göre tedaviyi 
planlayacaktır. Tedaviye verdiğiniz yanıta göre doktorunuz daha yüksek ya da daha düşük bir doz 
önerebilir. Ağrınızın kontrol altında tutulabildiği en düşük dozu almanız ve VANİKET’i 
gereğinden daha uzun süre almamanız önemlidir.
VANİKET’i uyguladıktan sonra, her zaman ellerinizi iyice yıkayınız.
VANİKET’i seyreltmeden (su veya başka bir sıvı ile karıştırmadan) kullanınız.
Değişik yaş grupları:
Çocuklarda kullanımı:
Güvenlilik ve etkililik verilerinin bulunmaması nedeniyle çocuklarda kullanılmamalıdır.
Yaşlılarda kullanımı:
Yaşlılarda tedavi, yetişkinlerdeki gibidir.
Özel kullanım durumları:
Böbrek ve karaciğer yetmezliği: Böbrek ve karaciğer yetmezliği olan hastalarda doz ayarlaması 
gerekmez, ancak kullanımı sırasında dikkatli olunmalıdır.
Eğer VANİKET’ in etkisinin çok güçlü veya zayıf olduğuna dair bir izleniminiz var ise doktorunuz  
veya eczacınız ile konuşunuz.
4/7
Kullanmanız gerekenden daha fazla VANİKET kullandıysanız:
VANİKET’ den kullanmanız gerekenden fazla kullanmışsanız bir doktor veya eczacı ile  
konuşunuz.
Topikal uygulamaya bağlı olarak doz aşımı beklenmez.
Jel kazara yutulduğunda, alınan miktara bağlı olarak sistemik yan etkiler meydana gelebilir. 
VANİKET’i kullanmayı unutursanız:
Eğer VANİKET’i kullanmayı unutursanız, hatırladıktan sonra en kısa sürede kullanınız.
Bununla birlikte eğer bir sonraki dozu uygulama zamanı yakınsa, kaçırılan dozu atlayınız. 
Tedavinizin geri kalanını size önerilen şekilde tamamlayınız. Size verilen ilacın dozu konusunda 
emin olmadığınız durumlarda doktorunuza danışınız.
Unutulan dozları dengelemek için çift doz almayınız.
4. Olası yan etkiler nelerdir?
Tüm ilaçlarda olduğu gibi, VANİKET’in içeriğinde bulunan maddelere duyarlı olan kişilerde 
bazı yan etkiler görülebilir.
Aşağıdaki istenmeyen etkiler listesi, ketoprofen ile tedavi sırasında bildirilen tüm yan etkileri 
içermektedir.
Aşağıdakilerden biri olursa, VANİKET’i kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:
Ürünü kullandıktan sonra aşağıdaki belirtilerle birlikte alerjik bir reaksiyon ortaya çıkarsa:
• Nefes darlığı, hırıltılı soluma ile birlikte yüz, dil, boğazda şişme (anjiyoödem)
• Eller, ayaklar, bilekler, yüz ve dudakların şişmesi ya da özellikle ağız veya boğazın yutmayı 
ve nefes almayı zorlaştıracak şekilde şişmesi (anafilaktik şok)
• Ürtiker (kurdeşen) ve kaşıntı, deri döküntüleri
• Güneş ışığına maruz kalmaya bağlı ağır deri reaksiyonları
Bunların hepsi çok ciddi yan etkilerdir.
Eğer bunlardan biri sizde mevcut ise, sizin VANİKET’e karşı ciddi alerjiniz var demektir.
Acil tıbbi müdahaleye veya hastaneye yatırılmanıza gerek olabilir.
Bu çok ciddi yan etkilerin hepsi oldukça seyrek görülür.
Aşağıdakilerden herhangi birini fark ederseniz, doktorunuza söyleyiniz:
Yaygın olmayan yan etkiler (100’de 1’den az hastada ortaya çıkan)
• Kırmızı kabartılı döküntüler, kaşıntı, egzama
• Bulantı
5/7
Seyrek yan etkiler (1000’de 1’den az hastada ortaya çıkan):
• Deri döküntüleri, içi su dolu kabarcıklar
• Güneş ışığına veya solaryuma ışığına karşı gelişen deri reaksiyonları (ışığa duyarlılık)
İçi su dolu kabarcıklar veya gözlerde egzamanın görüldüğü, yayılarak tüm vücudu etkileyebilen 
daha ağır reaksiyonlar nadiren bildirilmiştir.
Çok seyrek yan etkiler (10,000’de 1’den az hastada ortaya çıkan)
• Böbrek yetmezliğinin ilerlemesi 
Sıklığı bilinmeyen yan etkiler
• Yanma hissi
• Karın ağrısı, kusma, mide ve barsaklarda gaza bağlı şişkinlik 
Bunlar VANİKET’in hafif yan etkileridir.
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.
Yan etkilerin raporlanması
Kullanma talimatında yer alan veya almayan herhangi bir yan etki meydana gelmesi durumunda, 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonunu tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.
5. VANİKET’in Saklanması
VANİKET’ i çocukların göremeyeceği, erişemeyeceği yerlerde ve ambalajında saklayınız.
Son kullanma tarihiyle uyumlu olarak kullanınız.
VANİKET’ i, karton kutu ve tüp üzerindeki son kullanım tarihinden sonra kullanmayınız. Son  
kullanma tarihi, o ayın son günü anlamına gelir.
Tüpü dış ambalajı içinde, 25°C’ın altındaki oda sıcaklığında saklayınız.
Kullandıktan sonra tüpün kapağını kapayınız.
VANİKET’i ateşten uzak tutunuz, tüpü ateşe atmayınız.
Eğer jelin görünümünde renk değişimi veya başka herhangi bir değişiklik fark ederseniz 
VANİKET’i kullanmamalısınız.
İlaçlar, atık suyla veya ev atığı olarak imha edilmemelidir. Artan ve ihtiyaç duyulmayan ilaçların 
nasıl imha edileceğini eczacınıza sorunuz. Bu önlemler, çevreyi korumaya yardımcı olacaktır.
6/7
Ruhsat sahibi:
RDC İlaç Araştırma ve Geliştirme San. A.Ş.
Batı Sitesi Mah. Coşkun Irmak İş Merkezi 274. Sk. No:120-121 
Yenimahalle/ANKARA
Üretici:
Toprak İlaç ve Kimyevi Maddeler Sanayi ve Ticaret A.Ş. 
Hanlıköy Mahallesi, Ferman Sokak No:18 54580 
Arifiye/SAKARYA
Bu kullanma talimatı 05/06/2016 tarihinde onaylanmıştır.
7/7
