KISA ÜRÜN BİLGİSİ
1. BEŞERİ TIBBİ ÜRÜNÜN ADI
Scabin %25 Fort Likit
2. KALİTATİF VE KANTİTATİF BİLEŞİM
Etkin madde: Her 100 g sıvı 25 g benzil benzoat içerir.
Yardımcı maddeler:
Yardımcı maddeler için, Bölüm 6.1’e bakınız.
3. FARMASÖTİK FORM
Çözelti
Yağlı, viskoz, benzil benzoat kokulu berrak sıvı.
4. KLİNİK ÖZELLİKLER
4.1. Terapötik endikasyonlar
Uyuz (skabiyez) ve bitlenme (pedikülozis) tedavisinde kullanılır.
4.2. Pozoloji ve uygulama şekli
Topikal
Pozoloji/uygulama sıklığı ve süresi:
Uyuz (skabiyez) tedavisinde: 2 gece üst üste boyun bölgesinden aşağıya doğru, tüm vücuda
uygulanmalıdır. Losyon her gece 8-12 saat uygulama alanında bırakılır ve 7 gün sonra gece
tekrar uygulama yapılabilir.
Bitlenme (pedikülozis) tedavisinde: Etkilenen bölgeye uygulayınız ve 24 saat bekletiniz,
ardından uygulama bölgesini iyice yıkayınız. Ağır vakalarda uygulama, 7 ve 14 gün sonra 2 veya
3 kez tekrarlanabilir.
Uygulama şekli:
Uyuz (skabiyez) tedavisinde: Başı, yüzü ve boynu etkileyen lezyonlarda bu ürünü kullanmadan
önce bir sağlık çalışanına danışılması gerekebilir. Her uygulamadan sonra giysiler ve yatak
takımları (çarşaf, nevresim vb.) değiştirilmeli ve kapsamlı bir banyo yapılmalıdır. Temas eden
tüm giysiler ve yatak takımları yıkanmalı ve temizlenmelidir.
Bitlenme (pedikülozis) tedavisinde: Her uygulamadan sonra giysiler tamamen değiştirilmeli ve
tüm vücut yıkanmalıdır. Temas eden tüm giysiler ve yatak takımları yıkanmalı ve/veya
temizlenmelidir.
1Özel popülasyonlara ilişkin ek bilgiler:
Bildirilmemiştir.
Böbrek/Karaciğer yetmezliği:
Bildirilmemiştir.
Pediyatrik popülasyon:
Doktorunuzun vücut yüzey alanı dikkate alınarak tavsiye ettiği ürün miktarı aşılmamalıdır.
SCABİN, 1 yaşına kadar olan çocuklar için kullanılacak ürün miktarının üç katı kadar, 1 yaş
sonrası çocuklar için ise kullanılacak ürün miktarına eşit miktarda su ile seyreltilir.
Geriyatrik popülasyon:
Bildirilmemiştir.
4.3. Kontrendikasyonlar
SCABİN’in bileşiminde bulunan etkin ve yardımcı maddelere karşı aşırı duyarlılığı olan kişiler
tarafından kullanımı kontrendikedir.
4.4. Özel kullanım uyarıları ve önlemleri
Lokal eritem ve iritasyon görülebilir. Göz ve mukozalar için iritan özelliği olması nedeniyle bu
bölgelere temas ettirilmemelidir.
Benzil benzoat akut iltihaplı cilde veya açık yaralı, iltihap akıntısı olan bölgelere/yüzeylere
uygulanmamalıdır. Uygulama sonrası iritasyon veya aşırı duyarlılık meydana gelirse, tedavi
kesilmeli ve ilaç, sabun ve su ile uzaklaştırılmalıdır.
Uygun dozda kullanıldığında, topikal olarak uygulanan benzil benzoatın düşük bir toksisite
düzeyine sahip olduğu görülmektedir. Hafif lokal iritasyon (özellikle erkek cinsel organında),
kaşıntı ve alerjik cilt duyarlılığı oluşabilir ve yüz, gözler, mukoza zarları ve üretral meatus ile
temasından kaçınılmalıdır. Benzil benzoatın tekrar tekrar uygulanması sıklıkla kontakt dermatite
neden olur.
4.5. Diğer tıbbi ürünler ile etkileşimler ve diğer etkileşim şekilleri
Bildirilen bir etkileşim bulunmamaktadır.
4.6. Gebelik ve laktasyon
Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Bildirilmemiştir.
2Gebelik dönemi
Gebeliklerinin ilk, ikinci ve üçüncü üç aylarında yüzde 25 benzil benzoat preparatını topikal
olarak kullanan kadınlarla yapılan çalışmalarda, doğum defektlerini artıracak bir risk tespit
edilmese de ilacın, gebeliğin ilk üç ayında kullanımı konusunda yeterli veri bulunmamaktadır.
SCABİN’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
kısım 5.3) İnsanlara yönelik potansiyel risk bilinmemektedir.
Laktasyon dönemi
Emziren kadınlar üzerindeki etkileri hakkındaki çalışmalar yeterli olmamasına rağmen, topikal
olarak kullanılan bir ilaç olması nedeniyle emziren hastalar için bir tehlike oluşturması olası
değildir.
4.7. Araç ve makine kullanımı üzerindeki etkiler
SCABİN'in araç ve makine kullanımı üzerinde etkisi yoktur veya göz ardı edilebilir düzeydedir.
4.8. İstenmeyen etkiler
Aşağıdaki advers reaksiyonlar klinik denemelerden veya satış sonrası yapılan gözlemlerden
sonra belirlenmiştir. Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000
ila <1/100); seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki
verilerden hareketle tahmin edilemiyor).
Bilinmiyor:
• Göz ve mukoz membranlarda tahriş/irritasyon
• Ciltte tahriş/irritasyon
• Aşırı duyarlılık reaksiyonları
• Merkezi sinir sistemin uyarılması ve nöbetler
• Aşırı topikal kullanımı sonrasında sistemik semptomlar
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel:0 800 314 00 08; faks: 0 312 218 35 99)
4.9. Doz aşımı ve tedavisi
Yanlışlıkla veya bir başka nedenle oral olarak alınması halinde merkezi sinir sistemi uyarılabilir
ve konvülsiyonlar görülebilir. Bu gibi zehirlenme durumlarının ortaya çıkması halinde emetik
ilaçlar kullanılmalı ve gastrik lavaj uygulanmalıdır. Ayrıca gerekirse antikonvülsanlar
verilebilir. Semptomatik tedavi uygulanmalıdır.
5. FARMAKOLOJİK ÖZELLİKLER
35.1. Farmakodinamik özellikler
Farmakoterapötik Grup: Ektoparazitisidler, skabisitleri içeren
ATC Kodu: P03AX01
Benzil benzoat uyuz (skabiyez) ve bitlenme (pediküloz) tedavisinde kullanılan bir akarisittir.
5.2. Farmakokinetik özellikler
Genel özellikler
Emilim:
Ciltten emilir.
Dağılım:
Bildirilmemiştir.
Biyotransformasyon:
Ciltten emilen benzil benzoat hızla biyotransformasyona uğrayarak hippürik asite dönüştürülür.
Eliminasyon:
Hippürik asite dönüştürülen benzil benzoat idrar ile atılır.
5.3. Klinik öncesi güvenlilik verileri
Bildirilmemiştir.
6. FARMASÖTİK ÖZELLİKLER
6.1. Yardımcı maddelerin listesi
Vazelin
6.2. Geçimsizlikler
Geçerli değil.
6.3. Raf ömrü
24 ay.
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
Her bir karton kutuda 1 adet cam şişe bulunmaktadır.
100 ml.
46.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç Sanayi ve Ticaret A.Ş.
Reşitpaşa Mahallesi, Eski Büyükdere Cad. No:4
34467 Maslak/Sarıyer/İSTANBUL
Tel: 0212 366 84 00
Faks: 0212 276 20 20
8. RUHSAT NUMARASI
116/59
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.08.1973
Ruhsat yenileme tarihi:
10. KÜB’ÜN YENİLENME TARİHİ
5