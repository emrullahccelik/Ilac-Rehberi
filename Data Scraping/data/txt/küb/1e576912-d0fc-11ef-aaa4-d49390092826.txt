KISA ÜRÜN BİLGİSİ
1. BEŞERİ TIBBİ ÜRÜNÜN ADI
GERALGİNE-M 1000 mg/2 mL IM/IV enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Metamizol sodyum 1.000 mg
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti
Berrak, renksiz likit
4. KLİNİK ÖZELLİKLER
4.1. Terapötik endikasyonlar
- Yaralanma veya cerrahi sonrası akut şiddetli ağrı
- Kolik
- Tümör ağrısı
- Başka terapötik önlemlerin endike olmadığı diğer akut veya kronik şiddetli ağrı
- Diğer önlemlere yanıt vermeyen yüksek ateş
Parenteral kullanım yalnızca, enterik uygulamanın dikkate alınamayacağı durumlarda
endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Doz ağrının veya ateşin şiddetine ve hastanın GERALGİNE-M’ye reaksiyon hassasiyetine
bağlıdır. Öncelikli olarak ağrıyı ve ateşi kontrol edebilecek en düşük etkili doz tercih
edilmelidir.
Çocuklarda ve 14 yaşına kadar adölesanlarda tek doz olarak vücut ağırlığının kg’ı başına 8-16
mg metamizol verilebilir. Ateş durumunda, çocuklar için genelde vücut ağırlığının kg’ı başına
110 mg yeterlidir. Yetişkinler ve 15 yaş ve üzerindeki adölesanlar (> 53kg) tek doz olarak 1.000
mg alabilirler.
Maksimum günlük doza bağlı olarak, tek doz günde 4 kez, 6-8 saatlik aralarla alınabilir.
Parenteral uygulamadan 30 dakika sonra belirgin bir etki beklenebilir.
Hipotansif reaksiyon riskini minimize etmek için intravenöz enjeksiyon çok yavaş
uygulanmalıdır.
Aşağıdaki tablo ağırlığa veya yaşa bağlı olarak önerilen bir defalık doz ve maksimum günlük
dozu göstermektedir:
Vücut ağırlığı Tek doz Maksimum günlük doz
kg yaş mL mg mL mg
5-8 3-11 aylık 0,1-0,2 50-100 0,4-0,8 200-400
9-15 1-3 yaş 0,2-0,5 100-250 0,8-2,0 400-1.000
16-23 4-6 yaş 0,3-0,8 150-400 1,2-3,2 600-1.600
24-30 7-9 yaş 0,4-1,0 200-500 1,6-4,0 800-2.000
31-45 10-12 yaş 0,5-1,4 250-700 2,0-5,6 1.000-2.800
46-53 13-14 yaş 0,8-1,8 400-900 3,2-7,2 1.600-3.600
> 53 ≥ 15 yaş 1,0-2,0* 500- 4,0-8,0* 2.000-4.000*
1.000*
*Eğer gerekirse, tek doz 5 mL’ye (2.500 mg metamizole eşdeğer) ve günlük doz 10 mL’ye
(5.000 mg metamizole eşdeğer) yükseltilebilir.
Uygulamanın süresi rahatsızlığın yapısına ve şiddetine bağlıdır. GERALGİNE-M ile uzun
süreli tedavi sırasında, diferansiyel kan sayımı da dahil olmak üzere düzenli kan sayımları
gerçekleştirilmelidir.
Uygulama şekli:
İntravenöz veya intramusküler kullanım.
GERALGİNE-M intravenöz veya intramusküler yolla enjekte edilir. İntramusküler enjeksiyon
her zaman vücut sıcaklığındaki bir çözelti içinde uygulanmalıdır.
2GERALGİNE-M %5 glukoz, %0,9 salin veya Ringer’s laktat çözeltisi ile karıştırılabilir veya
seyreltilebilir. Bununla beraber, bu karışımların stabilitesi sınırlı olduğundan, infüzyon derhal
uygulanmalıdır.
Geçimsizlik olasılığı göz önünde bulundurularak, GERALGİNE-M enjeksiyonluk çözelti
başka ilaçlarla beraber enjekte edilmemelidir.
GERALGİNE-M enjeksiyonluk çözelti mutlaka hekim tavsiyesiyle kullanılmalıdır.
İntravenöz uygulama hekim kontrolü altında yapılmalıdır.
Kullanım şekline ilişkin uyarılar:
Şok tedavisi için gerekli önlemler alınmalı, enjeksiyon çözeltisi vücut ısısına getirildikten
sonra uygulanmalıdır.
Şiddetli kan basıncı düşüklüğü ile şok halinin ortaya çıkmasında en sık rastlanan sebep
enjeksiyonların hızlı yapılmasıdır. Bu nedenle, ani kan basıncı düşmesine karşı
intravenöz enjeksiyonlar hasta yatar durumdayken kan basıncı, nabız ve solunum
kontrol altında tutulmak kaydıyla çok yavaş, dakikada 1 mL'yi geçmeyecek şekilde
yapılmalıdır. Alerjik olmayan kan basıncı düşüklüğü doza bağlı olabileceği için 1 g'ın
üzerindeki metamizol dozları ancak kesin bir endikasyon varsa kullanılmalıdır.
GERALGİNE-M enjeksiyon çözeltisi aynı enjektörde başka ilaçlarla
karıştırılmamalıdır.
Özel popülasyonlara ilişkin ek bilgiler:
Böbrek / Karaciğer yetmezliği:
Böbrek ya da karaciğer bozukluğu olan hastalarda, metamizolün eliminasyon hızı azaldığı için
tekrarlanan yüksek dozlardan kaçınılmalıdır. Yalnızca, kısa süreli tedavi için dozun azaltılması
gerekmez. Şiddetli böbrek ya da karaciğer yetmezliği olan hastalarda uzun dönemli tedavi ile
ilgili olarak kazanılmış yeterli deneyim mevcut değildir.
Pediyatrik popülasyon:
GERALGİNE-M enjeksiyonluk çözelti 3 aylıktan küçük bebeklere önerilmemektedir.
Pediyatrik popülasyonda ağırlığa veya yaşa bağlı olarak önerilen bir defalık doz ve maksimum
günlük dozlar için yukarıdaki tabloya bakınız.
3Geriyatrik popülasyon:
Yaşlı hastalarda GERALGİNE-M metabolizması ürünlerinin eliminasyonunda gecikme
olabileceğinden, doz azaltılmalıdır.
Genel sağlık durumu bozuk olan ve kreatinin klirensi düşük olan hastalar:
Genel sağlık durumu bozuk olan ve kreatinin klirensi düşük olan hastalarda, GERALGİNE-M
metabolizması ürünlerinin eliminasyonunda gecikme olabileceğinden, doz azaltılmalıdır.
4.3. Kontrendikasyonlar
• Metamizole ya da diğer pirazolonlara veya pirazolidinlere karşı aşırı duyarlılık . Aynı
zamanda, bu maddeleri kullandıktan sonra örneğin agranülositoz veya şiddetli cilt
reaksiyonları ile reaksiyona giren hastaları da içerir (bkz. Bölüm 4.4 ve 4.8).
• GERALGİNE-M’nin bölüm 6.1’de listelenen yardımcı maddelerden herhangi birine karşı
alerji
• Bozulmuş kemik iliği fonksiyonu (örn. sitostatik tedavi sonucu oluşan) ya da
hematopoietik sistem hastalıkları
• Bilinen analjezik astım sendromu olan veya bilinen ürtiker-anjiyoödem analjezik
intoleransı olan hastalar (salisilatlar, parasetamol veya diklofenak, ibuprofen,
indometazin, naproksen gibi diğer narkotik olmayan analjeziklere karşı bronkospazm ya
da diğer anafilaktoid reaksiyonlar (örn. ürtiker, rinit, anjiyoödem) gelişen hastalar)
• Akut intermitan hepatik porfiria (porfiria ataklarının indüksiyon riski)
• Konjenital glukoz -6- fosfat dehidrogenaz eksikliği (hemoliz riski)
• Üç aylıktan küçük bebeklerde
• Gebeliğin üçüncü trimesteri
• Laktasyon (Bkz. Bölüm 4.6)
• Mevcut hipotansiyonu olan ve dolaşımı stabil olmayan hastalar
4.4. Özel kullanım uyarıları ve önlemleri
GERALGİNE-M pirazolon türevi olan metamizol içerir ve nadir ancak yaşamı tehdit edici
olabilen şok ve agranülositoz riski taşır (Bkz. Bölüm 4.8).
GERALGİNE-M’ye karşı anafilaktoid reaksiyon gösteren hastalar, diğer narkotik olmayan
analjeziklere karşı da aynı reaksiyonu gösterecek şekilde özellikle risk altındadırlar.
4GERALGİNE-M’ye karşı anafilaktik veya immünolojik kaynaklı reaksiyon gösteren hastalar
(örneğin agranülositoz), diğer pirazolonlar ve pirazolidinlere karşı da aynı reaksiyonu
gösterecek şekilde özellikle risk altındadırlar.
Diğer pirazolonlara, pirazolidinlere ve diğer narkotik olmayan analjeziklere anafilaktik veya
başka bir immünolojik reaksiyon gösteren hastalarda, GERALGİNE-M’ye de benzer şekilde
reaksiyon gösterme riski yüksektir.
Agranülositoz:
Nötropeni (< 1,500 nötrofil/mm3) söz konusu olduğunda, tedavi derhal kesilmeli ve tam kan
sayımı acil olarak kontrol edilmeli ve normal değerlere dönünceye kadar izlenmelidir.
Tüm hastalara, aşağıdaki belirtilerden veya semptomlardan herhangi biri ortaya çıkarsa ilacı
kesmeleri ve derhal doktorlarına danışmaları tavsiye edilmelidir: genel durumda beklenmedik
bir bozulma (ateş, titreme, boğaz ağrısı, yutma güçlüğü gibi), kalıcı ve yeni ortaya çıkan ateş
ve özellikle ağız, burun ve boğaz bölgesinde veya genital veya anal bölgede ağrılı mukoza
değişikliklerinde GERALGİNE-M kullanımı derhal kesilmeli ve kan sayımı izlenmelidir
(diferansiyel kan sayımı dahil). Laboratuvar testlerinin sonuçları beklenmeden tedavi
kesilmelidir (bkz. Bölüm 4.8).
Trombositopeni
Deride ve mukoz membranlarda artan kanama eğilimi ve peteşi gibi trombositopeni belirtileri
(bkz. bölüm 4.8) görülürse, GERALGİNE-M kullanımı derhal durdurulmalı ve kan sayımı
izlenmelidir (diferansiyel kan sayımı dahil). Tedavi laboratuvar testlerinin sonuçlarını
beklemeksizin durdurulmalıdır.
Pansitopeni:
Pansitopeni ortaya çıkması halinde tedavi hemen kesilmeli ve kan değerleri normale dönene
kadar tam kan sayımı ile takip yapılmalıdır (Bkz. Bölüm 4.8).
Bütün hastalar, metamizol kullanımı sırasında kan diskrazisinin göstergesi olabilecek belirti
ve semptomların (örn. genel kırıklık, enfeksiyon, düşmeyen ateş, çürükler, kanama, solukluk)
görülmesi halinde hemen doktora başvurmaları konusunda uyarılmalıdır.
5Ağır deri reaksiyonları:
Metamizol kullanımı sırasında Stevens-Johnson Sendromu (SJS), Toksik Epidermal Nekroliz
(TEN) , eozinofili ve sistemik semptomlarla ilaç etkileşimi (DRESS) dahil olmak üzere yaşamı
tehdit eden ve ölümcül deri reaksiyonları bildirilmiştir. Belirti veya semptomların gelişmesi
halinde metamizol tedavisi hemen kesilmeli ve bir daha hiçbir zaman yeniden
uygulanmamalıdır (Bkz. Bölüm 4.3). Hastalar belirti ve bulgular konusunda bilgilendirilmeli
ve özellikle tedavinin ilk haftalarında deri reaksiyonları yönünden sıkı takibe alınmalıdır.
Anafilaktik/Anafilaktoid reaksiyonlar:
Uygulama yolu seçilirken parenteral uygulamanın anafilaktik/anafilaktoid reaksiyonlar
açısından daha yüksek bir risk taşıdığı göz önüne alınmalıdır.
Özellikle aşağıdaki hastalar metamizole karşı olası şiddetli anafilaktoid reaksiyonlar açısından
özel bir risk altındadırlar (Bkz. bölüm 4.3 “Kontrendikasyonlar”):
• Anajezik astım sendromu veya ürtiker-anjiyoödem tipte analjezik intoleransı olan hastalar
(Bkz. Bölüm 4.3)
• Bronşiyal astımı olan hastalar; özellikle de aynı anda rinosinusitis ve nazal polipleri olanlar
• Kronik ürtikeri olan hastalar
• Alkol intoleransı olan hastalar; yani, belli alkollü içeceklerin az bir miktarına dahi burun
akıntısı, lakrimasyon ve belirgin yüz kızarıklığı gibi semptomlarla reaksiyon veren
hastalar. Alkol intoleransı önceden tanı konmamış analjezik astım sendromunun göstergesi
olabilir (Bkz. Bölüm 4.3).
• Boyalara (örn. tartrazin) veya koruyucu maddelere (örn. benzoatlar) karşı intoleransı olan
hastalar
• GERALGİNE-M uygulanmadan önce hastalar dikkatlice sorgulanmalıdır. Anafilaktoid
reaksiyonlar açısından özel risk altında olduğu saptanan hastalarda, GERALGİNE-M olası
riskler ve beklenen yarar dikkatlice değerlendirildikten sonra uygulanmalıdır. Bu koşullar
altında GERALGİNE-M kullanılacaksa sıkı bir tıbbi gözetim gerekir ve acil tedavi
uygulaması için gerekli koşullar hazır olmalıdır.
Anafilaktik şok esas olarak duyarlı hastalarda ortaya çıkmaktadır. Bu nedenle, astımlı ya
da atopik hastalarda metamizol kullanımı özel dikkat altında uygulanmalıdır.
6Anaflaktik şok görülürse aşağıdaki önlemler alınmalıdır. Terleme, bulantı, siyanoz gibi
ilk belirtiler ortaya çıktığında enjeksiyona derhal son verilir. Mutad olarak alınan diğer
önlemlerle birlikte hasta başı aşağıya gelecek şekilde yatırılır ve solunum yolu açık
tutulur.
Derhal uygulanması gereken ilaçlar:
i.v. yoldan adrenalin(epinefrin): Bunun için piyasada mevcut 1/1000'lik bir epinefrin
çözeltisinin 1 mL'si 10 mL'ye seyreltilir ve bunun 1 mL'si (0,1 mg epinefrin) nabız ve kan
basıncı kontrol edilerek yavaş bir şekilde enjekte edilir (kalp ritm bozukluklarına
dikkat!). Gerekirse epinefrin enjeksiyonları tekrarlanabilir.
Daha sonra i.v. yoldan glukokortikoidler, örneğin 250-1000 mg metilprednizolon
uygulanır. Bu dozlar normal ağırlıktaki bir erişkin için önerilen dozlardır. Çocuklarda
vücut ağırlığı ile bağlantılı doz azaltılması yapılmalıdır. Gerekirse bu dozlar
tekrarlanabilir.
Bunu takiben plazma ekspander Human Albumin, tam elektrolit çözeltisi gibi
çözeltilerle i.v. yoldan volüm substitüsyonu yapılır.
Diğer tedavi yöntemleri: Suni solunum, oksijen inhalasyonu ve antihistaminikler.
İlaca bağlı karaciğer hasarı (DILI)
Metamizol ile tedavi edilen hastalarda, tedavinin başlangıcından birkaç gün ila birkaç ay sonra
başlayan ağırlıklı olarak hepatoselüler paternli akut hepatit vakaları bildirilmiştir. Belirti ve
semptomlar, sıklıkla diğer ilaç aşırı duyarlılık reaksiyonları (örn. deri döküntüsü, kan
diskrazileri, ateş ve eozinofili) bağlamında veya otoimmün hepatit özelliklerinin eşlik ettiği
sarılık ile birlikte veya sarılık olmaksızın serum karaciğer enzimlerinde yükselmeyi
içermektedir. Çoğu hasta metamizol tedavisinin kesilmesiyle iyileşmiştir; bununla birlikte,
bazı izole vakalarda, karaciğer transplantasyonu gerektiren akut karaciğer yetmezliği geliştiği
bildirilmiştir.
Metamizolün neden olduğu karaciğer hasarının mekanizması net olarak açıklanamamıştır.
Ancak veriler immüno-alerjik bir mekanizmaya işaret etmektedir.
Hastalar, karaciğer hasarını düşündüren semptomların ortaya çıkması durumunda doktorlarına
başvurmaları konusunda bilgilendirilmelidir. Bu tür hastalarda metamizol kesilmeli ve
karaciğer fonksiyonu değerlendirilmelidir.
7Metamizol tedavisi sırasında karaciğer hasarının başka bir nedeninin belirlenmediği karaciğer
hasarı epizodu olan hastalarda metamizol yeniden uygulanmamalıdır.
İzole hipotansif reaksiyonlar
Metamizol uygulaması izole hipotansif reaksiyonlara neden olabilir (bkz. bölüm 4.8). Bu
reaksiyonlar muhtemelen doza bağımlıdır ve daha çok parenteral uygulamadan sonra ortaya
çıkma eğilimindedir. Aşağıda belirtilen durumlarda da bu tür şiddetli hipotansif reaksiyonların
görülme riski artmaktadır:
• İntravenöz enjeksiyonun çok hızlı uygulanması (Bkz. Bölüm 4.2)
• Önceden mevcut hipotansiyonu olan; volüm kaybı ve dehidratasyonu olan hastalarla,
dolaşımın stabil olmadığı ya da başlangıç halinde dolaşım yetmezliği olan hastalar
(örneğin miyokard enfarktüsü veya çoklu yaralanması olan hastalar)
• Yüksek ateşi olan hastalar
Bu tür hastalarda metamizol endikasyonu özel bir hassasiyetle belirlenmelidir (aynı zamanda
Bkz. Bölüm 4.3); eğer bu koşullar altında GERALGİNE-M uygulanacaksa, sıkı bir medikal
gözetim gerekir. Hipotansif reaksiyon riskini azaltmak için koruyucu önlemler (örn. dolaşım
stabilizasyonu) gerekli olabilir.
Metamizol, şiddetli koroner kalp hastalığı ya da beyni besleyen kan damarları stenozları olan
hastalar gibi, kan basıncının düşürülmesinden muhakkak kaçınılması gereken hastalarda
yalnızca yakından hemodinamik izleme altında kullanılmalıdır.
GERALGİNE-M, böbrek ya da karaciğer bozukluğu olan hastalarda, yalnızca ciddi bir fayda-
risk analizi yapıldıktan sonra ve gerekli önleyici tedbirler alınarak kullanılmalıdır (Bkz.
Bölüm 4.2).
Bu tıbbi ürünün 1 mL çözelti başına 32,7 mg sodyum ihtiva eder. Bu, Dünya Sağlık Örgütü
(DSÖ) tarafından bir yetişkin için önerilen günlük maksimum 2 g’lık sodyum alımının
yaklaşık %1,6’sına eşdeğerdir. Bu durum kontrollü sodyum diyetinde olan hastalar için göz
önünde bulundurulmalıdır.
84.5. Diğer tıbbi ürünler ile etkileşimler ve diğer etkileşim şekilleri
Metabolize edici enzimlerin farmakokinetik indüksiyonu
Metamizol, CYP2B6 ve CYP3A4 dahil olmak üzere metabolize edici enzimleri indükleyebilir.
Metamizolün bupropion, efavirenz, metadon, valproat, siklosporin, takrolimus veya sertralin
ile birlikte uygulanması, bu ilaçların plazma konsantrasyonlarında azalmaya ve klinik
etkinlikte potansiyel bir azalmaya neden olabilir. Bu nedenle, metamizol eşzamanlı
uygulandığında dikkatli olunması önerilir; klinik yanıt ve/veya ilaç seviyeleri uygun şekilde
izlenmelidir.
GERALGİNE-M klorpromazinle birlikte kullanıldığında ağır hipotermi oluşabilir.
Pirazolonlar ile oral antikoagülanlar, kaptopril, lityum ve triamteren arasında etkileşimler
olabildiği ve kombine kullanımda antihipertansiflerin ve diüretiklerin etkinliğinin
değişebildiği bilinmektedir. Metamizolün bu etkileşimlere ne düzeyde neden olduğu
bilinmemektedir.
Metotreksata metamizol eklenmesi, özelikle yaşlı hastalarda metotreksatın hematotoksisitesini
artırabilir. Bu nedenle bu kombinasyondan kaçınılmalıdır.
Metamizol eş zamanlı alındığında asetilsalisilik asidin (aspirin) trombosit agregasyonu
üzerindeki etkisini azaltabilir. Bu nedenle bu kombinasyon kardiyoproteksiyon amacıyla
düşük doz aspirin kullanan hastalarda dikkatli kullanılmalıdır.
Laboratuvar testleriyle etkileşim
Metamizol kullanan hastalarda, Trinder/Trinder-benzeri reaksiyonların kullanıldığı
laboratuvar testleri (örneğin kreatinin, trigliseritler, HDL kolesterol ve ürik asit serum
seviyelerini ölçmek için yapılan testler) ile etkileşim bildirilmiştir.
4.6. Gebelik ve laktasyon
Genel tavsiye
Gebelik kategorisi : 1. ve 2. trimesterde C, 3. trimesterde X’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadırlar.
9Gebelik dönemi
1.ve 2 trimester:
Metamizol’ün gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan araştırmalar üreme toksisitesinin bulunduğunu göstermiştir (bkz. Bölüm 5.3).
İnsanlara yönelik potansiyel risk bilinmemektedir.
GERALGİNE-M gerekli olmadıkça gebelik döneminde kullanılmamalıdır.
3.trimester:
Metamizol gebelik döneminde uygulandığı takdirde ciddi doğum kusurlarına yol açtığından
şüphelenilmektedir. Metamizol gebelik döneminde kontrendikedir (bkz. Bölüm 4.3).
İlk trimesterde (n = 568) metamizole maruz kalan gebe kadınlara dair yayınlanan verilere göre,
teratojenik veya embriyotoksik etkilere ilişkin bir kanıt saptanmamıştır. Seçili vakalarda,
başka tedavi seçeneği olmadığında, birinci ve ikinci trimesterde tek doz metamizol kullanımı
kabul edilebilir. Ancak genel olarak, birinci ve ikinci trimesterde metamizol kullanılması
önerilmez. Üçüncü trimesterde metamizol kullanımı fetotoksisite (böbrek yetmezliği ve
duktus arteriozus konstriksiyonu) ile ilişkilidir ve bu nedenle metamizol kullanımı gebeliğin
üçüncü trimesterinde kontrendikedir (Bkz. Bölüm 4.3). Üçüncü trimesterde yanlışlıkla
metamizol kullanılması durumunda amniyotik sıvı ve duktus arteriozus ultrason ve
ekokardiyografi ile kontrol edilmelidir. Metamizol prostaglandin sentezinin sadece zayıf bir
inhibitörü olmasına rağmen, fetal ve maternal trombosit agregasyonundaki azalmaya bağlı
perinatal komplikasyon olasılığı göz ardı edilemez.
Metamizol, plasenta bariyerini geçer. Hayvanlarda metamizol üreme toksisitesi göstermiş
ancak teratojenite göstermemiştir (bkz. Bölüm 5.3).
Laktasyon dönemi
Metamizolün parçalanma ürünleri kayda değer miktarda anne sütüne geçer ve emzirilen bebek
için risk göz ardı edilemez. Özellikle emzirme döneminde tekrarlı şekilde metamizol
kullanımından kaçınılmalıdır. Tek bir metamizol uygulanması durumunda, annelerin dozdan
sonra 48 saat boyunca sütlerini sağmaları ve atmaları önerilir.
Üreme yeteneği / Fertilite
Hayvanlarda metamizol üreme toksisitesine neden olmaktadır.
104.7. Araç ve makine kullanımı üzerindeki etkiler
Önerilen dozaj sınırları içinde konsantrasyon ve reaksiyon yeteneği üzerinde bilinen herhangi
bir istenmeyen etki yoktur. Ancak yine de, tedbir amaçlı olarak en azından yüksek dozlarda,
konsantrasyon ve reaksiyon yeteneğinin bozulabileceği göz önünde bulundurulmalı ve araç ya
da makine kullanımından ve diğer riskli aktivitelerden kaçınılmalıdır (özellikle de alkol
kullanımı söz konusu ise).
4.8. İstenmeyen etkiler
Advers ilaç reaksiyonları aşağıdaki sıklık derecesine göre belirtilmiştir:
Çok yaygın(≥ 1/10); yaygın (≥ 1/100 ila ≤ 1/10); yaygın olmayan (≥ 1/1.000 ila ≤ 1/100);
seyrek (≥ 1/10.000 ila ≤ 1/1.000); çok seyrek (≤ 1/10.000); bilinmiyor (eldeki verilerden
hareketle tahmin edilemiyor)
Kan ve lenf sistemi hastalıkları
Seyrek: Lökopeni
Çok seyrek: Ölümle sonuçlanabilen agranülositoz, trombositopeni
Bilinmiyor: Aplastik anemi, ölümle sonuçlanabilen pansitopeni
Bunlar, daha önce hiçbir komplikasyon olmaksızın birçok kez GERALGİNE-M kullanılmış
olmasına rağmen yine de oluşabilir.
Bunlar nadir endikasyonlardır ve GERALGİN-M bir haftadan daha uzun süre kullanıldığında
agranülositoz riski artabilir.
Bu reaksiyon doza bağlı değildir ve tedavi sırasında herhangi bir zamanda oluşabilir.
Agranülositozun tipik belirtileri yüksek ateş, titreme, boğaz ağrısı, yutkunma güçlüğü, ve ağız,
burun, boğaz ve genital veya anal bölgede inflamasyondur. Ancak, antibiyotik tedavisi
uygulanan hastalarda agranülositozun tipik belirtileri minimal düzeyde olabilir. Lenf
nodlarında veya dalakta büyüme düşüktür ya da büyüme söz konusu değildir. Eritrosit
sedimentasyon hızı çok artmıştır, granülositler belirgin derecede azalmış ya da tümüyle yok
olmuştur. Her zaman olmamakla beraber genel olarak, hemoglobin, kırmızı hücreler ve
trombosit değerleri normaldir (Bkz. Bölüm 4.4).
11İyileşme için tedavinin derhal kesilmesi elzemdir. Dolayısıyla hastanın genel durumu
beklenmedik biçimde kötüleşir, ateşi düşmez ya da yeniden yükselirse veya özellikle ağız,
burun ve boğazda olmak üzere mukoz membranlarda ağrılı değişiklikler gözlemlenirse,
diagnostik laboratuvar araştırma sonuçlarını beklemeksizin GERALGİNE-M tedavisinin,
derhal kesilmesi kesin bir şekilde önerilmektedir.
Deri ve mukoz membranlarda kanamaya eğilim ve peteşi trompositopeninin tipik
belirtilerindendir.
Pansitopeni durumunda, tedavi derhal durdurulmalı ve normal değerlere dönünceye kadar tam
kan sayımı takibi yapılmalıdır (Bkz. Bölüm 4.4).
Bağışıklık sistemi hastalıkları
Seyrek: Anafilaktik/anafilaktoid reaksiyonlar*
Çok seyrek: Analjezik kaynaklı astım sendromu. Analjezik astım sendromu olan hastalarda,
bu intolerans reaksiyonları tipik olarak astım atakları şeklinde görülür.
Bilinmiyor: Anafilaktik şok*
*Bu reaksiyonlar özellikle parenteral uygulama sonrasında oluşabilir, şiddetli ve yaşamı tehdit
eder bir hal alabilir ve bazen ölümle sonuçlanabilir. Bu reaksiyonlar GERALGİNE-M daha
önce defalarca hiçbir şikayete yol açmadan kullanılmış olsa bile ortaya çıkabilir.
Bu tür reaksiyonlar; metamizol uygulamasından hemen sonrasında ya da saatler sonra ortaya
çıkabilir. Ancak buradaki olağan durum; uygulamadan sonraki ilk bir saat içinde reaksiyonun
oluşmasıdır.
Daha hafif reaksiyonlar tipik olarak kutanöz ve mukozal semptomlar (kaşınma, yanma,
kızarma, ürtiker, kabartılar gibi), dispne ve daha az sıklıkla gastrointestinal şikayetler halinde
ortaya çıkar. Bu hafif reaksiyonlar zamanla jeneralize ürtiker, şiddetli anjiyoödem (hatta
larinksi de kapsayacak şekilde), şiddetli bronkospazm, kardiyak aritmiler, kan basıncında
düşüş (bazen öncesinde kan basıncı artışıyla) ve dolaşım şoku ile şiddetli formlara ilerleyebilir.
Dolayısıyla eğer cilt reaksiyonları gelişirse, GERALGİNE-M tedavisi derhal durdurulmalıdır
12Kardiyak hastalıklar
Bilinmiyor: Kounis sendromu
Vasküler hastalıkları
Yaygın olmayan: Uygulama esnasında ya da uygulama sonrası hipotansif reaksiyonlar
(muhtemelen farmakolojik kaynaklı olan ve anafilaktik/anafilaktoid reaksiyonun
diğer belirtilerini içermeyen). Bu tipte bir reaksiyon kan basıncında ciddi olabilecek bir düşüşe
neden olabilir. Hızlı enjeksiyon bu gibi hipotansif reaksiyon oluşma riskini arttırır.
Yüksek ateş durumunda, aşırı duyarlılık reaksiyonunun herhangi bir başka belirtisi olmaksızın,
kan basıncında doza bağlı olarak kritik bir düşüş de oluşabilir.
Gastrointestinal hastalıklar
Bilinmiyor: Gastrointestinal kanama vakaları bildirilmiştir.
Hepatobiliyer hastalıklar
Bilinmiyor: Akut hepatit, sarılık, karaciğer enzimlerinde yükselme dahil ilaca bağlı karaciğer
hasarı (Bkz. Bölüm 4.4).
Deri ve deri altı dokusu hastalıkları
Yaygın olmayan: Sabit ilaç erüpsiyonları
Seyrek: Döküntü (örn. makülo-papüler döküntü)
Çok seyrek: Stevens-Johnson sendromu ya da Toksik Epidermal Nekroliz (tedaviyi
durdurunuz, Bkz. Bölüm 4.4)
Bilinmiyor: Eozinofili ve sistemik semptomlarla ilaç etkileşimi (DRESS)
Metamizol tedavisi ile ilişkili olarak Stevens-Johnson sendromu (SJS), toksik epidermal
nekroliz (TEN) ve eozinofili ve sistemik semptomlarla ilaç etkileşimi (DRESS) dahil olmak
üzere şiddetli kutanöz advers reaksiyonlar bildirilmiştir (Bkz. bölüm 4.4).
Böbrek ve idrar yolu hastalıkları
Çok seyrek: Böbrek fonksiyonunda akut kötüleşme çok nadir olarak oligüri, anüri veya
proteinüri, ve/veya akut böbrek yetmezliği gelişebilir; akut interstisyel nefrit
13Genel bozukluklar ve uygulama bölgesine ilişkin hastalıklar
Enjeksiyon bölgesinde ağrı ve lokal reaksiyonlar meydana gelebilir. Tabloya çok nadir olarak
flebit de eklenebilir.
Bazen idrarda kırmızı renklenme gözlenmiştir; bu, düşük konsantrasyonda bulunan zararsız
bir metamizol metabolite (rubazonik asit) bağlı olabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr ; eposta:
tufam@titck.gov.tr ; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Belirtiler:
Akut doz aşımı sonrası bulantı, kusma, abdominal ağrı, böbrek fonksiyon bozukluğu/akut
böbrek yetmezliği (örn. interstisyel nefrite bağlı olarak) ve daha nadir olarak merkezi sinir
sistemi semptomları (baş dönmesi, somnolans, koma, nöbetler), kan basıncında düşüş veya
bazen şok ve kardiyak aritmiler (taşikardi) bildirilmiştir. Çok yüksek dozlardan sonra,
rubazonik asit atılımı sonucu idrar rengi kırmızıya dönebilir.
Tedavi:
Metamizolün bilinen spesifik bir antidotu yoktur. Eğer ilaç yeni alınmışsa, etkin maddelerin
daha fazla sistemik emilimini sınırlamak amacıyla primer detoksifikasyona yönelik (örn.
gastrik lavaj) ya da emilimi azaltıcı (örn. aktif kömür) önlemler alınabilir. İlacın ana metaboliti
(4-N-metilaminoantipirin) diyaliz, hemofiltrasyon, hemoperfüzyon ya da plazma filtrasyonu
yoluyla elimine edilebilir.
Zehirlenme tedavisi ve ciddi komplikasyonların önlenmesi, genel ve spesifik olarak yoğun
medikal takip ve tedavi gerektirir.
Ciddi aşırı duyarlılık reaksiyonları (şok) oluşması durumda derhal alınması gereken tedbirler:
İlk belirtiler görüldüğünde (örn. ürtiker ve ciltte kızarma, huzursuzluk, baş ağrısı, terleme,
bulantı gibi kutanöz reaksiyonlar), enjeksiyon durdurulmalıdır. Kanül damarda bırakılır veya
14damar giriş açılır. Baş ve üst gövdeyi alçaltmak, solunum yolu sağlamak ve oksijen
uygulamayı içeren genel acil durum tedbirlerine ilave olarak, sempatomimetikler, volüm
değiştirme veya glukokortikoidlerin kullanımı gerekli olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Analjezikler, Diğer Analjezikler ve Antipiretikler, Pirazolonlar
ATC kodu: N02BB02
Metamizol analjezik, antipiretik ve antispazmodik özellikleri olan bir pirazolon türevidir.
Etki mekanizması tam olarak anlaşılamamıştır. Bazı araştırmaların sonuçları metamizol ve ana
metabolitinin (4-N-metilaminoantipirin) kombine bir santral ve periferik etki modeline sahip
olabileceğini göstermektedir.
5.2. Farmakokinetik özellikler
Metamizol ve metabolitlerinin farmakokinetiği tam olarak açık değildir. Fakat aşağıdaki
bilgiler verilebilir:
Emilim: Oral uygulamadan sonra metamizol tamamen aktif metaboliti olan 4-N-
metilaminoantipirine (MAA) hidrolize olur. Metamizolün ana metaboliti MAA, karaciğerde
oksidasyon, demetilasyon ve ardından asetilasyon ile daha fazla metabolize edilir. MAA’nın
mutlak biyoyararlanımı yaklaşık olarak %90’dır ve oral uygulama sonrası intravenöz
uygulamaya oranla biraz daha yüksektir. Metamizol besinlerle birlikte alındığında MAA’nın
farmakokinetiği fark edilir bir değişikliğe uğramaz.
Dağılım: Proteine bağlanma düzeyleri MAA için %58, AA için %48, FAA için %18 ve AAA
için %14’dür. Bir intravenöz doz sonrası metamizolün plazma yarılanma ömrü yaklaşık 14
dakikadır. Metamizol plasenta bariyerini geçer. Metabolitleri emziren annelerin sütüne geçer.
Biyotransformasyon: Klinik etkiyi temel olarak MAA ve bir dereceye kadar da 4-
aminoantipirin (AA) sağlar. AA’nın EAA değerleri MAA’nın EAA değerinin yaklaşık
%25’ini oluşturur. 4-N-asetilaminoantipirin (AAA) ve 4-N-formilaminoantipirin (FAA) gibi
metabolitlerin klinik etkileri yok gibi görünmektedir. Tüm metabolitler için lineer olmayan bir
farmakokinetik gözlenir. Bu bulgunun klinik önemi hakkında bir yargıya varılabilmesi için
daha fazla çalışmaya ihtiyaç vardır. Kısa dönemli tedavide metabolitlerin birikiminin fazla bir
klinik anlamı yoktur.
15Eliminasyon: Radyoaktif işaretli intravenöz dozun yaklaşık %96’sı idrar, yaklaşık %6’sı ise
feçes yoluyla atılır. Tek bir oral dozdan sonra metabolitlerin %85’i idrarla atılmış ve bunun
%3±%1’i MAA, %6±%3’ü AA, %26±%8’i AAA ve %23±%4’ü FAA’dan oluşmuştur. 1 g’lık
tek bir oral metamizol dozundan sonra renal klirens MAA için 5 mL±2 mL/dak., AA için 38
mL±13 mL/dak., AAA için 61 mL±8mL/dak., ve FAA için 49 mL±5 mL/dak olmuştur. Aynı
dozdan sonraki plazma yarılanma ömürleri de MAA için 2.7±0.5 saat, AA için 3.7 ±1.3 saat,
AAA için 9.5±1.5 saat ve FAA için 11.2±1.5 saat olmuştur.
Doğrusallık/doğrusal olmayan durum: Tüm metabolitler için lineer olmayan bir
farmakokinetik gözlenir. Bu bulgunun klinik önemi hakkında bir yargıya varılabilmesi için
daha fazla çalışmaya ihtiyaç vardır.
Hastalardaki karakteristik özellikler
Geriyatrik popülasyon:
Yaşlı hastaların tedavisinde EAA 2-3 kat artar. Karaciğer sirozu olan hastalarda, tek doz oral
uygulama sonrasında MAA ve FAA’nın yarılanma ömrü yaklaşık 3 kat artarken AA ve
AAA’nın yarılanma ömürleri aynı dereceye yükselmez. Bu hastalarda yüksek dozlardan
kaçınılmalıdır.
Pediyatrik popülasyon:
Çocuklarda metabolitlerin eliminasyonu yetişkinlerdekinden daha hızlıdır.
Karaciğer yetmezliği:
Karaciğer sirozu olan hastalarda, tek dozluk oral uygulama sonrasında, MAA ve FAA’nın
yarılanma ömrü 3 kat artmıştır, ancak AA ve AAA’daki artış bu kadar belirgin olmamıştır. Bu
hastalarda yüksek dozlardan kaçınılmalıdır.
Böbrek yetmezliği:
Böbrek fonksiyonu bozulmuş olan hastalara ait mevcut veriler bazı metabolitler için (AAA ve
FAA) eliminasyonun azaldığını göstermektedir. Bu hastalarda yüksek dozlardan
kaçınılmalıdır.
Biyoyararlanım:
161987’de 12 gönüllü ile gerçekleştirilen, film kaplı tabletlerin referans ürünle (2 dakikalık IV
uygulama) karşılaştırıldığı bir biyoyararlanım araştırmasında, 4-MAA için aşağıdaki sonuçlar
gösterilmiştir:
i.m. uygulama i.v. uygulama
(1 g) (1 g)
Doruk plazma konsantrasyonu
11.4 ±3.12 62.1±15.9
(C ) [mg/L]
max
Doruk plazma konsantrasyonu süresi
1.67±0.69 0.09±0.02
(t ) [s]
max
Konsantrasyon-zaman eğri altı alan
64.1±14.8 67.8±16.1
(EAA) [mg s/L]
(Değerler ortalama ve standart sapma olarak gösterilmektedir)
I.M. çözeltisinin 4-MAA plazma konsantrasyonu için EAA ile ölçülen mutlak biyoyararlanımı
%87 olmuştur.
Şekil 3: Konsantrasyon-zaman grafiğinde ortalama plazma eğrilerinin referans ürünle
karşılaştırılması
5.3. Klinik öncesi güvenlilik verileri
Kronik toksisite:
Farklı hayvan türlerinde subkronik ve kronik toksisite çalışmaları gerçekleştirilmiştir.
Sıçanlarda 6 ay süreyle günlük 100-900 mg/kg vücut ağırlığı dozunda metamizol
uygulanmıştır. En yüksek dozda (900 mg/kg), 13. haftadan sonra retikülositlerde ve Heinz
cisimciklerinde artış saptanmıştır.
17Köpeklerde 6 ay süreyle günlük 30-600 mg/kg vücut ağırlığı dozlarında metamizol
uygulanmıştır. Günde 300 mg/kg dozlarından itibaren, doza bağlı hemolitik anemi ve böbrek
ve karaciğer işlevlerinde bozulma gözlenmiştir.
In vitro ve in vivo deneyler, aynı test sistemlerinde metamizol için çelişkili sonuçlar vermiştir.
Karsinojenite
Sıçanlarda yapılan uzun süreli çalışmalarda karsinojenik potansiyeli gösteren bir bulguya
rastlanmamıştır. Farelerde yapılan uzun süreli üç çalışmadan ikisinde, yüksek dozlarda
karaciğer hücreli adenomlarda artış bildirilmiştir.
Üreme Toksisitesi
Sıçan ve tavşanlarda yapılan embriyotoksisite çalışmalarında teratojenik potansiyel
gösterilmemiştir.
Tavşanlarda, maternal toksisite göstermeyen 100 mg/kg/gün dozunda letal etkiler
bildirilmiştir. Sıçanlarda fatal embriyotoksik etkiler, maternal toksisite gözlenen doz
aralığında ortaya çıkmıştır. Sıçanlarda 100 mg/kg/gün’ün üzerindeki dozlar, gestasyon
süresinde uzama ve doğum sürecinde bozulmayla beraber, yavrularda mortalite artışına neden
olmuştur.
Fertilite testlerinde, 250 mg/kg/gün’ün üzerindeki dozlarda döl veren jenerasyonun gebelik
oranında hafif bir azalma gösterilmiştir. F1 jenerasyonun fertilitesi etkilenmemiştir.
Metamizol metabolitleri anne sütüne geçmektedir. Emzirenlerdeki etkilerine dair bir bilgi
mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Enjeksiyonluk distile su
6.2. Geçimsizlikler
Geçerli değildir.
6.3. Raf ömrü
60 ay
186.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
GERALGİNE-M enjeksiyonluk çözelti, 500mg/mL: 2 mL x 10 ampul; 2 mL x 50 ampul ve 2
mL x 100 ampul şeklinde ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
GLOBAL PHARMA İLAÇ SANAYİ VE TİCARET ANONİM ŞİRKETİ
Maslak Mahallesi Maslak Meydan Sok.
Beybi Giz Plaza No:1/99
Sarıyer/İstanbul
Tel: 0 212 335 26 18
Fax: 0 212 335 25 00
8. RUHSAT NUMARASI
2020/142
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.06.2020
Ruhsat yenileme tarihi:
10. KÜB’ÜN YENİLENME TARİHİ
19