KISA ÜRÜN BİLGİSİ
1. BEŞERİ TIBBİ ÜRÜNÜN ADI
FİTALİN 50 mg Tablet
2. KALİTATİF VE KANTİTATİF BİLEŞİM
Etkin madde:
Her tablet 50 mg fenolftalein içerir.
Yardımcı maddeler:
Ponseau 4R (E124)……… 0.15 mg
Sodyum Bikarbonat............... 50.00 mg
Sodyum Lauril Sülfat..............0.175 mg
Yardımcı maddeler için 6.1.’e bakınız.
3. FARMASÖTİK FORM
Tablet.
Bir yüzü çentikli, düz, pembe renkli tablet.
4. KLİNİK ÖZELLİKLER
4.1 Terapötik endikasyonlar
Kabızlığın semptomatik tedavisinde ve cerrahi girişimden önce barsakların boşaltılması için
kullanılır.
4.2 Pozoloji ve uygulama şekli
Pozoloji/Uygulama sıklığı ve süresi:
Önerilen dozu 30 - 270 mg’dır. Doktor tarafından başka şekilde önerilmediği takdirde gece
yatarken 1-3 tablet alınır. İlk defekasyon ilacın alınışından 4 ila 8 saat sonra beklenmelidir.
Uygulama şekli:
Ağızdan alınır.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek/Karaciğer yetmezliğinde doz ayarlamasına gerek yoktur.
Pediyatrik popülasyon:
15 yaşından küçük çocuklarda kullanılmamalıdır.
Geriyatrik popülasyon:
Yaşlılarda doz ayarlamasına gerek yoktur.
1 / 54.3 Kontrendikasyonlar
 Bileşimindeki herhangi bir maddeye karşı aşırı duyarlılığı olanlarda,
 Bütün laksatiflerde geçerli olduğu gibi, akut abdominal ağrı, bulantı, kusma veya
apandisitin diğer belirtileri olan hastalarda ya da tanımlanmamış abdominal ağrıları ve
rektal kanaması olan vakalarda,
 15 yaşından küçüklerde ve her türlü diyarede,
 Kardiyak yetmezliği olan hastalarda kontrendikedir.
4.4 Özel kullanım uyarıları ve önlemleri
Hayvan çalışmalarında uzun süre yüksek doz uygulamalarda karsinojenik etkiler
gözlenmiştir. Hayvan çalışmalarında gözlenen karsinojenik etkinin insanlarda da
gelişebileceği endişesi ile 3 haftadan uzun süre kullanılmamalıdır.
Laksatiflerin uzun süreli kullanımları, laksatif bağımlılığı, kronik kabızlık ve normal barsak
fonksiyonlarının kaybına neden olabilir. Önerilenden daha sık kullanılmamalıdır.
Aşırı laksatif kullanımı, belirgin sıvı ve elektrolit dengesizliğine neden olabilir. Hastalar
periyodik olarak bu yönden kontrol edilmelidir.
Barsak alışkanlığındaki ani değişiklikler 2 haftadan uzun sürerse veya laksatif kullanımı hiçbir
etki yapmazsa hastalar doktorları ile temasa geçmelilerdir. Rektal kanama veya tedaviye cevap
olmaması durumu, daha ileri bir doktor gözetimi gerektiren ciddi bir durum varlığının belirtisi
olabilir.
Fenolftalein idrar ve feçeste pembe-kırmızı renk değişimine neden olabilir.
Fenolftalein, sabit bir ilaç erüpsiyonu ile karakterize, deride aşırı duyarlılık reaksiyonuna neden
olabilir. Bu durumda ilacın kullanımı bırakılmalıdır.
FİTALİN ponseau 4R (E124) içermektedir. Alerjik reaksiyonlara sebep olabilir.
FİTALİN, her dozunda 50.175 mg sodyum ihtiva eder. Bu durum, kontrollü sodyum diyetinde
olan hastalar için gözönünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
Tüm laksatifler barsak pasajını hızlandıracakları için, oral yoldan alınan ilaçların barsaklardan
geçişi hızlandırabilir ve dolayısıyla emilimlerini azaltabilirler.
Üriner ürobilinojen ve Kober prosedürüne göre ölçülen östrojen testlerinde yalancı pozitifliğe
neden olabilir. İdrarda pembe renk oluşturan kalitatif idrar keton testleri ile etkileşebilir.
4.6 Gebelik ve laktasyon
Genel tavsiye
Gebelik kategorisi C.
2 / 5Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan ve doğum kontrolü uygulayan kadınlar üzerinde yazılmış
kontrollü denemeler yoktur.
Gebelik dönemi
Kadınlar üzerinde yazılmış kontrollü denemeler yoktur.
Potansiyel yarar fetus için potansiyel zarardan fazla ise gebelerde kullanılabilir.
Laktasyon dönemi
Emzirme döneminde kullanılması tavsiye edilmez.
Üreme yeteneği/Fertilite
Üreme yeteneği üzerine bilinen bir etkisi yoktur.
4.7 Araç ve makine kullanımı üzerindeki etkiler
Araç ve makine kullanımı üzerinde bilinen bir etkisi yoktur.
4.8 İstenmeyen etkiler
Ciddi istenmeyen etkiler nadirdir ve aşırı dozlarda ortaya çıkar.
Aşağıdaki istenmeyen etkiler çok yaygın (≥1/10), yaygın (≥1/100 ila <1/10), yaygın olmayan
(≥1/1000 ila <1/100), seyrek (≥1/10000 ila <1/1000), çok seyrek (<1/10000), bilinmiyor (eldeki
verilerden hareketle tahmin edilemiyor) olarak listelenmiştir.
Gastrointestinal hastalıkları
Seyrek: Bulantı, kusma, perianal iritasyon.
Deri ve deri altı doku hastalıkları
Seyrek: Aşırı duyarlılık reaksiyonlarına neden olabilir. Fenolftalein alerjisi sıklıkla deride eritem,
kaşıntı, yanma hissi, eritema multiforme benzeri deri döküntüleri şeklinde ortaya çıkar.
Böbrek ve idrar hastalıkları
Yaygın: İdrar ve dışkıda renk değişikliği.
Seyrek: Steatore, proteinüri, hematüri, anüri ile bir sistemik lupus benzeri sendrom bildirilmiştir.
Genel bozukluklar
Seyrek: Halsizlik, tiremeler, baş dönmesi, ağız kuruluğu ve taşikardi.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; eposta:
tufam@titck.gov.tr; tel: O 800 314 00 08; faks: 0 312 218 35 99).
4.9 Doz aşımı ve tedavisi
Aşırı doz alımında diyare oluşur; sıvı kaybının önemli olduğu durumlarda oluşabilecek
3 / 5hidroelektrolit bozukluğunun düzeltilmesi gerekir. 2 g fenolftalein alan bir hastada, akut
pankreatit gelişmiş, fakat sekel bırakmadan tam olarak iyileşme sağlanmıştır. Miktarı bilinmeyen
çok büyük miktarda alan bir diğer hastada ise yaygın olarak çeşitli organ yetmezlikleri ile destek
tedavisine rağmen hasta kaybedilmiştir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Gastrointestinal kanal ve metabolizma; Laksatifler; Uyarıcı laksatifler.
ATC kodu: A06AB04.
Laksatiflerin tam etki mekanizmaları bilinmemektedir. Fenolftalein, difenilmetan türevi stimülan
laksatiflerdendir ve stimülan laksatiflerin etkilerini paylaşmaktadır. Stimülan laksatiflerin lokal
mukoza iritasyonuyla veya barsak düz kaslarındaki intramural sinir pleksusu üzerine motilite
artışına neden olacak selektif bir etkiyle barsakların peristaltik aktivitesini uyararak defekasyon
oluşturdukları düşünülmektedir. Ayrıca su ve elektrolit absorbsiyonunu da değiştirerek, barsak
lümeninde sıvı birikimine yol açarlar; ve bu da laksatif etkiyi artırır. Stimülan laksatifler başlıca
kolonun boşalmasını sağlarlar, ancak fenolftalein doğrudan ya da refleks olarak ince barsakların
aktivitesini de artırır.
5.2 Farmakokinetik özellikler
Genel özellikler
Emilim:
Oral yoldan alındıktan sonra, %15’i mide-barsak kanalından emilir ve enterohepatik dolaşıma
katılır.
Dağılım:
Oral yoldan alındıktan sonra, %15’i enterohepatik dolaşıma katılır.
Biyotransformasyon:
Karaciğerde konjuge edilerek glukronid metabolitine dönüşür.
Eliminasyon:
Glukronid metaboliti şeklinde safrayla ve bir kısmı da böbrekler yoluyla atılmaktadır.
5.3 Klinik Öncesi Güvenilirlik Verileri
Hayvan çalışmalarında uzun süre yüksek doz uygulamalarda karsinojenik etkiler gözlenmiştir.
Hayvan çalışmalarında gözlenen karsinojenik etkinin insanlarda da gelişimi endişesi nedeni ile 3
haftadan daha uzun süre kullanılmamalıdır.
6. FARMASÖTİK ÖZELLİKLER
6.1 Yardımcı maddelerin listesi
Sodyum Bikarbonat
Jelatin
Mikrokristalin selüloz
Mısır nişastası
Talk (E5553b)
4 / 5Vanilin
Ponsa 4R (E124)
İndigotin
Magnezyum Stearat (E572)
Sodyum Lauril Sülfat
Silis Kolloidal
6.2 Geçimsizlikler
Bilinen bir geçimsizliği yoktur.
6.3 Raf ömrü
24 ay
6.4 Saklamaya yönelik özel uyarılar
30°C altındaki oda sıcaklıklarında saklayınız.
6.5 Ambalajın niteliği ve içeriği
20 tablet içeren blister ambalajda.
Blister ambalaj Alüminyum folyo/ PVC folyodan yapılmıştır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliğine uygun olarak imha edilir.
7. RUHSAT SAHİBİ
Biofarma İlaç Sanayi ve Ticaret A.Ş.
Akpınar Mah. Osmangazi Cad. No: 156
34885 Sancaktepe/İstanbul
Telefon: (0216) 398 10 63 (Pbx)
Faks: (0216) 419 27 80
8. RUHSAT NUMARASI
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi:
Ruhsat yenileme tarihi:
10. KÜB’ÜN YENİLENME TARİHİ
5 / 5