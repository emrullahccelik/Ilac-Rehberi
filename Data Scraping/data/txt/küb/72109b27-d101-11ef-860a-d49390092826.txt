KISA ÜRÜN BİLGİSİ
Bu tıbbi ürün ek izlemeye tabidir. Bu üçgen yeni güvenlilik bilgisinin hızla belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
BİMZELX 160 mg/mL SC enjeksiyonluk çözelti içeren kullanıma hazır kalem
Steril
2. KALİTATİF VE KANTİTATİF BİLEŞİM
Etkin madde:
1 mL’lik kullanıma hazır kalem içinde:
Bimekizumab 160 mg
Yardımcı maddeler:
Sodyum asetat trihidrat 4,69 mg
Bimekizumab, genetik mühendisliği uygulanmış bir Çin hamster overi (CHO) hücre dizisinde
rekombinant DNA teknolojisi kullanılarak üretilen humanize bir IgG1 monoklonal antikorudur.
Yardımcı maddelerin tam listesi için bölüm 6.1’e bakınız.
3. FARMASÖTİK FORM
Enjeksiyonluk çözelti
Çözelti berrak ila hafif opalesan ve renksiz ila soluk kahverengimsi-sarı renktedir.
4. KLİNİK ÖZELLİKLER
4.1 Terapötik endikasyonlar
BİMZELX, siklosporin, metotreksat veya fototerapi gibi geleneksel sistemik tedavilere yanıt
vermeyen, tolere edemeyen ya da bu tür tedavilerin kontrendike olduğu erişkin hastalarda orta
ila şiddetli plak psoriazisin tedavisinde endikedir.
4.2 Pozoloji ve uygulama şekli
BİMZELX, plak psoriazisin teşhis ve tedavisinde uzman bir hekimin rehberliği ve gözetimi
altında kullanılmalıdır.
Pozoloji:
Plak psoriazisi olan erişkin hastalar için önerilen doz 0, 4, 8, 12 ve 16. haftalarda ve ardından 8
haftada bir 320 mg’dır (her biri 160 mg’lık 2 subkütan enjeksiyon olarak uygulanır).
1Uygulama sıklığı ve süresi:
16 haftalık tedavi sonunda iyileşme görülmeyen hastalarda tedavinin kesilmesi düşünülmelidir.
Uygulama şekli:
Bu tıbbi ürün subkütan enjeksiyonla uygulanır.
Enjeksiyon için uygun bölgeler, uyluk, karın ve üst kol bölgelerini içermektedir. Enjeksiyon
bölgelerine dönüşümlü olarak enjeksiyon uygulanmalı ve psoriazis plaklarına ya da cildin
hassas olduğu, morluk/çürük görülen, eritemli veya sertleşmiş bölgelerine enjeksiyon
yapılmamalıdır.
Kullanıma hazır kalem çalkalanmamalıdır.
Hastalar, subkütan enjeksiyon tekniğine ilişkin uygun eğitim aldıktan sonra hekimleri uygun
olduğuna karar verdiği takdirde ve gerektiğinde tıbbi takip eşliğinde olmak üzere, kullanıma
hazır kalem ile kendi kendilerine BİMZELX’i enjekte edebilirler. Hastalara, BİMZELX
içeriğinin tamamını kullanma talimatında yer alan kullanım talimatlarına göre enjekte etmeleri
gerektiği açıklanmalıdır.
Özel popülasyonlara ilişkin ek bilgiler:
Aşırı kilolu hastalar:
Vücut ağırlığı ≥120 kg olan ve 16. haftada tam cilt temizliği görülmeyen bazı hastalarda, 16.
haftadan sonra 4 haftada bir 320 mg uygulama tedaviye daha iyi yanıt verilmesini sağlayabilir
(bkz. Bölüm 5.1).
Böbrek/Karaciğer yetmezliği:
Bimekizumab bu hasta popülasyonlarında çalışılmamıştır. Farmakokinetik özelliklere dayalı
olarak, doz ayarlaması gerekli görülmemektedir (bkz. Bölüm 5.2).
Pediyatrik popülasyon:
Bimekizumabın 18 yaşından küçük çocuklardaki ve adolesanlardaki güvenliliği ve etkililiği
belirlenmemiştir. Bu konuyla ilgili veri yoktur.
Geriyatrik popülasyon (≥65 yaş):
Doz ayarlaması gerekli değildir (bkz. Bölüm 5.2).
4.3 Kontrendikasyonlar
BİMZELX aşağıdaki durumlarda kontrendikedir:
- Etkin maddeye veya bölüm 6.1’de liste halinde verilen yardımcı maddelerden herhangi
birine aşırı duyarlılık.
- Klinik açıdan önemli aktif enfeksiyonlar (örn. aktif tüberküloz, bkz. Bölüm 4.4)
24.4 Özel kullanım uyarıları ve önlemleri
İzlenebilirlik
Biyoteknolojik ürünlerin takip edilebilirliğinin sağlanması için, uygulanan ürünün ticari ismi
ve seri numarası mutlaka hasta dosyasına kaydedilmelidir.
Enfeksiyonlar
Bimekizumab üst solunum yolu enfeksiyonu ve oral kandidiyaz gibi enfeksiyonların riskini
artırabilir (bkz. Bölüm 4.8).
Kronik enfeksiyonu veya nükseden enfeksiyon öyküsü olan hastalarda bimekizumab kullanımı
düşünülürken dikkatli olunmalıdır. Klinik olarak anlamlı aktif enfeksiyonu olan hastalarda,
enfeksiyon iyileşene veya uygun şekilde tedavi edilinceye kadar bimekizumab tedavisi
başlatılmamalıdır (bkz. Bölüm 4.3).
Bimekizumab ile tedavi edilen hastalara, enfeksiyonu düşündüren bulgu veya semptomları
olması halinde tıbbi yardım almaları konusunda bilgilendirilmelidir. Bir hastada klinik olarak
anlamlı bir enfeksiyon geliştiği veya hastanın standart tedaviye yanıt vermemesi durumunda,
hasta dikkatle izlenmeli ve enfeksiyon geçene kadar bimekizumab uygulanmamalıdır.
Tüberküloz için tedavi öncesi değerlendirme
Bimekizumab tedavisine başlamadan önce, hastalar tüberküloz enfeksiyonu açısından
değerlendirilmelidir. Aktif tüberkülozu olan hastalara bimekizumab verilmemelidir (bkz.
Bölüm 4.3). Bimekizumab uygulanan hastalar, aktif tüberkülozun bulgu ve semptomları
açısından izlenmelidir. Yeterli tedavi seyrinin doğrulanamadığı, geçmişte latent veya aktif
tüberküloz öyküsü olan hastalarda bimekizumaba başlamadan önce anti-tüberküloz tedavisi
düşünülmelidir.
İnflamatuvar bağırsak hastalığı
Bimekizumab ile yeni başlayan veya şiddetlenen inflamatuvar bağırsak hastalığı olguları
bildirilmiştir (bkz. Bölüm 4.8). Bimekizumab, inflamatuvar bağırsak hastalığı olan hastalar için
önerilmez. Bir hastada inflamatuvar bağırsak hastalığının bulgu ve semptomları geliştiği
durumda veya önceden var olan inflamatuvar bağırsak hastalığı şiddetlendiği takdirde,
bimekizumab tedavisi kesilmeli ve uygun ilaç tedavisi başlatılmalıdır.
Aşırı duyarlılık
IL-17 inhibitörleri ile anafilaktik reaksiyonlar dahil olmak üzere ciddi aşırı duyarlılık
reaksiyonları gözlemlenmiştir. Ciddi bir aşırı duyarlılık reaksiyonu gelişmesi halinde
bimekizumab uygulaması derhal sonlandırılmalı ve uygun tedavi başlatılmalıdır.
Aşılar
Bimekizumab tedavisine başlamadan önce güncel bağışıklama programına göre yaşa uygun
tüm aşıların tamamlanması düşünülmelidir.
Bimekizumab ile tedavi uygulanan hastalara canlı aşı yapılmamalıdır.
3Bimekizumab ile tedavi uygulanan hastalara canlı olmayan veya inaktif aşılar yapılabilir.
İnaktif mevsimsel influenza aşısı olmadan 2 hafta önce tek bir doz 320 mg bimekizumab alan
sağlıklı bireylerde, aşı olmadan önce bimekizumab uygulanmayan bireylere kıyasla benzer
antikor yanıtları saptanmıştır.
Bu tıbbi ürün 320 mg doz başına 1 mmol (23 mg)’dan daha az sodyum içerir; yani aslında
“sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
Etkileşim çalışması yapılmamıştır.
IL-17A veya IL-17F’nin CYP450 enzimlerinin ekspresyonundaki rolüne dair doğrudan bir
kanıt yoktur. Kronik inflamasyon sırasında artan sitokin düzeyleri bazı CYP450 enzimlerinin
oluşumunu baskılar. Dolayısıyla, IL-17A ve IL-17F inhibitörü bimekizumab gibi anti-
inflamatuvar tedaviler CYP450 tarafından metabolize edilen tıbbi ürünlerin maruziyetinde
azalmayla birlikte CYP450 düzeylerinin normalleşmesini sağlayabilir. Bu nedenle, dozun
bireysel olarak ayarlandığı dar terapötik indeksli CYP450 substratları (örn. varfarin) üzerinde
klinik açıdan önemli etki dışlanamaz. Bu tür tıbbi ürünlerle tedavi edilen hastalarda
bimekizumab ile tedaviye başlanırken terapötik izleme düşünülmelidir.
Canlı aşılar, bimekizumab ile eşzamanlı uygulanmamalıdır (bkz. Bölüm 4.4).
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Geriyatrik popülasyon:
Geriyatrik popülasyona ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
4.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlar tedavi süresince ve tedaviden sonra en az 17 hafta
boyunca etkili bir doğum kontrolü yöntemi kullanmalıdır.
Gebelik dönemi
Hamile kadınlarda bimekizumab kullanımına ilişkin veriler sınırlıdır. Hayvanlar üzerinde
yapılan çalışmalar gebelik, embriyonik/fetal gelişim, doğum veya doğum sonrası gelişim ile
ilgili olarak doğrudan ya da dolaylı zararlı etkiler olduğunu göstermemektedir (bkz. Bölüm 5.3).
Önlem amaçlı olarak, hamile kadınlarda bimekizumab kullanımından kaçınılması tercih
edilebilir.
4Laktasyon dönemi
Bimekizumabın insanlarda anne sütüne geçip geçmediği bilinmemektedir. Yenidoğan/bebek ile
ilgili risk göz ardı edilemez. Emzirmenin çocuğa yararı ve bimekizumab tedavisinin kadına
yararı göz önünde bulundurularak bimekizumab tedavisinin kesilip kesilmeyeceğine/tedaviden
uzak durulup durulmayacağına karar verilmelidir.
Üreme yeteneği / Fertilite
Bimekizumabın insan fertilitesi üzerindeki etkisi değerlendirilmemiştir. Hayvan çalışmaları
fertilite açısından doğrudan ya da dolaylı zararlı bir etki göstermemektedir (bkz. Bölüm 5.3).
4.7 Araç ve makine kullanımı üzerindeki etkiler
BİMZELX araç ve makine kullanımı üzerinde herhangi bir etkiye sahip değildir ya da etkisi
ihmal edilebilir düzeydedir.
4.8 İstenmeyen etkiler
En sık bildirilen advers reaksiyonlar üst solunum yolu enfeksiyonları (%14,5) (en sık
nazofarenjit) ve oral kandidiyaz (%7,3) olmuştur.
Klinik çalışmalarda bildirilen advers reaksiyonlar, MedDRA sistem organ sınıfına ve sıklığa
göre listelenmiştir.
Bu sıklık kategorileri aşağıda tanımlanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (elde edilen verilerle tahmin
edilemiyor).
Her sıklık grubundaki istenmeyen etkiler, ciddiyet derecesi gittikçe azalacak şekilde
sıralanmıştır.
Enfeksiyon ve enfestasyonlar
Çok yaygın: Üst solunum yolu enfeksiyonları
Yaygın: Oral kandidiyaz, tinea enfeksiyonları, kulak enfeksiyonları, herpes simpleks
enfeksiyonları, orofaringeal kandidiyaz, gastroenterit, follikülit
Yaygın olmayan: Mukozal ve kutanöz kandidiyaz (özofageal kandidiyaz dahil), konjonktivit
Kan ve lenf sistemi hastalıkları
Yaygın olmayan: Nötropeni
Sinir sistemi hastalıkları
Yaygın: Baş ağrısı
Gastrointestinal hastalıklar
Yaygın olmayan: İnflamatuvar bağırsak hastalığı
Deri ve deri altı doku hastalıkları
Yaygın: Dermatit ve egzema, akne
5Genel bozukluklar ve uygulama bölgesine ilişkin hastalıklar
Yaygın: Enjeksiyon bölgesi reaksiyonları (enjeksiyon bölgesinde eritem, reaksiyon, ödem,
ağrı, şişme), yorgunluk
Seçilmiş advers reaksiyonların tanımlanması
Enfeksiyonlar:
Plak psoriazis ile ilgili Faz III klinik çalışmaların plasebo kontrollü döneminde, 16 haftaya
kadar bimekizumab ile tedavi görenhastaların %36,0’ında ve plasebo uygulanan hastaların
%22,5’inde enfeksiyon bildirilmiştir. Bimekizumab ile tedavi görenhastaların %0,3’ünde ve
plasebo uygulananların %0’ında ciddi enfeksiyon gelişmiştir.
Enfeksiyonların çoğunun nazofarenjit gibi ciddi olmayan, hafif ila orta şiddetteki üst solunum
yolu enfeksiyonlarından oluştuğu görülmüştür. Bimekizumab ile tedavi görenhastalarda, etki
mekanizması ile tutarlı olarak daha yüksek oranda oral ve orofaringeal kandidiyaz
kaydedilmiştir (plasebo uygulanan hastalardaki %0’lık orana kıyasla sırasıyla %7,3 ve %1,2).
Olguların %98’inden fazlasının ciddi olmadığı, hafif veya orta şiddette seyrettiği ve tedavinin
bırakılmasını gerektirmediği saptanmıştır. Vücut ağırlığı <70 kg olan hastalarda biraz daha
yüksek bir oral kandidiyaz insidansı bildirilmiştir (%8,5; ≥70 kg olan hastalarda ise %7,0).
Plak psoriazis ile ilgili Faz III çalışmaların tüm tedavi dönemi boyunca, bimekizumab ile tedavi
görenhastaların %63,2’sinde enfeksiyon bildirilmiştir (100 hasta yılı için 120,4). Bimekizumab
ile tedavi görenhastaların %1,5’inde ciddi enfeksiyon bildirilmiştir (100 hasta yılı için 1,6) (bkz.
Bölüm 4.4).
Nötropeni:
Plak psoriazis ile ilgili Faz III klinik çalışmalarda bimekizumab ile nötropeni gözlemlenmiştir.
Faz III çalışmaların tüm tedavi dönemi boyunca, bimekizumab ile tedavi gören hastaların
%1’inde 3/4. derece nötropeni gözlemlenmiştir. Çoğu olgunun geçici olduğu ve tedavinin
bırakılmasını gerektirmediği kaydedilmiştir. Nötropeni ile ilişkili ciddi enfeksiyon
kaydedilmemiştir.
Aşırı duyarlılık:
IL-17 inhibitörleri ile anafilaktik reaksiyonlar dahil olmak üzere ciddi aşırı duyarlılık
reaksiyonları gözlemlenmiştir.
İmmünojenisite:
Önerilen dozlama rejiminde (16. haftaya kadar 4 haftada bir 320 mg ve daha sonra 8 haftada
bir 320 mg) 56 haftaya kadar bimekizumab ile tedavi gören plak psoriazis hastalarının yaklaşık
%45’inde anti-ilaç antikorları gelişmiştir. Anti-ilaç antikorları gelişen hastaların yaklaşık
%34’ünde (bimekizumab ile tedavi gören tüm hastaların %16’sı) nötralizan antikor olarak
sınıflandırılan antikorlar tespit edilmiştir. Anti-bimekizumab antikorlarının gelişmesi ile klinik
yanıtta değişiklik veya güvenlilik profilinde anlamlı değişiklik olduğuna dair bir kanıt yoktur.
Özel popülasyonlara ilişkin ek bilgiler:
Geriyatrik popülasyon (≥65 yaş):
665 yaş ve üstü hastaların bimekizumab kullanırken oral kandidiyaz, dermatit ve egzema gibi
belirli advers reaksiyonlar yaşama olasılığı daha yüksek olabilir. Plak psoriazis ile ilgili Faz III
klinik çalışmaların plasebo kontrollü döneminde oral kandidiyaz ≥65 yaş grubu hastaların
%18,2’sinde, <65 yaş grubu hastaların ise %6,3’ünde, dermatit ve egzema ≥65 yaş grubu
hastaların %7,3’ünde, <65 yaş grubu hastaların ise %2,8’inde gözlemlenmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Klinik çalışmalarda, doz sınırlayıcı toksisite olmaksızın, tek doz olarak intravenöz yoldan 640
mg veya subkütan yoldan 640 mg sonrasında iki haftada bir subkütan yoldan 320 mg olacak
şekilde beş doz uygulanmıştır. Doz aşımı durumunda, hastanın advers reaksiyonlara ilişkin her
türlü bulgu ve semptom açısından izlenmesi ve uygun semptomatik tedavinin derhal
başlatılması tavsiye edilmektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: İmmünosüpresanlar, interlökin inhibitörleri
ATC kodu: L04AC21
Etki mekanizması
Bimekizumab IL-17A, IL-17F ve IL-17AF sitokinlerine yüksek afiniteyle seçici olarak
bağlanan ve bu sitokinlerin IL-17RA/IL-17RC reseptör kompleksi ile etkileşimini bloke eden
bir humanize IgG1/κ monoklonal antikorudur. Yüksek IL-17A ve IL-17F konsantrasyonları,
plak psoriazis de dahil olmak üzere çeşitli immün aracılı inflamatuvar hastalıkların
patogenezinden sorumlu tutulmuştur. Bimekizumab, bu proinflamatuvar sitokinleri inhibe
ederek deri inflamasyonunun normale dönmesini ve böylece psoriazis ile ilişkili klinik
semptomlarda iyileşme olmasını sağlar. İn vitro modellerde, bimekizumabın psoriazis ile
ilişkili gen ekspresyonunu ve sitokin üretimini tek başına IL-17A inhibisyonuna kıyasla daha
büyük ölçüde inhibe ettiği gösterilmiştir.
Klinik etkililik ve güvenlilik
Bimekizumabın güvenlilik ve etkililiği, üç adet Faz 3, çok merkezli, randomize, plasebo
ve/veya aktif komparatör kontrollü çalışmada yer alan orta ile şiddetli plak psoriazis tanılı 1.480
hastada değerlendirilmiştir. Hastaların 18 yaş ve üzeri, Psoriazis Alan ve Şiddet İndeksi (PASI)
skoru ≥12, psoriazisten etkilenen Vücut Yüzey Alanı (BSA) ≥%10, Araştırmacının Genel
Değerlendirmesi (IGA) skoru 5 puanlık bir ölçekte ≥3 olan ve sistemik psoriazis tedavisi
ve/veya fototerapi için aday olarak değerlendirilen hastalar oldukları kaydedilmiştir.
Bimekizumabın etkililik ve güvenliliği, plasebo ve ustekinumab ile (BE VIVID – PS0009),
plasebo ile (BE READY – PS0013) ve adalimumab ile (BE SURE – PS0008) karşılaştırılmıştır.
7BE VIVID çalışmasında 567 hasta 52 hafta süreyle değerlendirilmiş, bu hastalar 4 haftada bir
320 mg bimekizumab, ustekinumab (başlangıçta, 4. haftada ve daha sonra 12 haftada bir olmak
üzere hastanın kilosuna göre 45 mg veya 90 mg) veya ilk 16 hafta süresince plasebo ile ardından
4 haftada bir 320 mg bimekizumab almak üzere randomize edilmiştir.
BE READY çalışmasında 435 hasta 56 hafta süreyle değerlendirilmiş, bu hastalar 4 haftada bir
320 mg bimekizumab veya plasebo almak üzere randomize edilmiştir. Çalışmanın 16.
haftasında, PASI 90 yanıtı elde eden hastalar, 40 haftalık randomize geri çekilme dönemine
girmiştir. Hastalar önce 4 haftada bir 320 mg bimekizumab almak üzere randomize edilmiş ve
daha sonra 4 haftada bir 320 mg bimekizumab veya 8 haftada bir 320 mg bimekizumab ya da
plasebo (bimekizumabın geri çekilmesi) almak üzere yeniden randomize edilmiştir. İlk olarak
plasebo grubuna randomize edilen hastalar, PASI 90 yanıtı vermeleri koşuluyla plasebo almaya
devam etmiştir. Çalışmanın 16. haftasında PASI 90 yanıtı elde etmemiş olan hastalar, açık
etiketli kurtarma tedavisi koluna geçmiş ve 12 hafta süreyle 4 haftada bir 320 mg bimekizumab
almıştır. Randomize geri çekilme döneminde relaps kaydedilen (PASI 75 yanıtı elde etmeyen)
hastalar da 12 haftalık kurtarma tedavisi koluna geçmiştir.
BE SURE çalışmasında 478 hasta 56 hafta süreyle değerlendirilmiştir. Hastalar 56 hafta
boyunca 4 haftada bir 320 mg bimekizumab, 16 hafta boyunca 4 haftada bir 320 mg
bimekizumab ve ardından 56. haftaya kadar 8 haftada bir 320 mg bimekizumab veya 24. haftaya
kadar ürün bilgisine göre adalimumab ve ardından 56. haftaya kadar 4 haftada bir 320 mg
bimekizumab alacak şekilde randomize edilmiştir.
Başlangıç özellikleri 3 çalışma genelinde tutarlı bulunmuştur: hastalar ağırlıklı olarak erkek
(%70,7) ve beyaz (%84,1) olup ortalama yaş 45,2’dir (18 ila 83) ve hastaların %8,9’u ≥65
grubundandır. Medyan başlangıç BSA %20, medyan başlangıç PASI skoru 18 ve başlangıç
IGA skoru hastaların %33’ünde ‘şiddetli’ olarak kaydedilmiştir. Hastanın Semptomları
Günlüğündeki (PSD) ağrı, kaşıntı ve pullanma maddeleri için medyan başlangıç skorları 0-10
puanlık bir ölçekte 6 ila 7 arasında değişirken, medyan başlangıç Dermatoloji Yaşam Kalitesi
İndeksi (DLQI) toplam skorunun 9 olduğu görülmüştür.
Bu 3 çalışmada yer alan hastaların %38’i daha önce biyolojik tedavi almış, %23’ü en az bir
anti-IL17 ajanı (anti-IL17 ile primer başarısızlıklar hariç) ve %13’ü en az bir TNF antagonisti
kullanmıştır. Hastaların yüzde yirmi ikisi daha önce (biyolojik olmayan ve biyolojik olanlar
dahil) herhangi bir sistemik tedavi almamış, %39’u ise daha önce fototerapi veya
fotokemoterapi almıştır.
Bimekizumabın etkililiği genel olarak deri hastalığı, spesifik bölgelerdeki hastalık (saçlı deri,
tırnaklar, avuç ve ayak tabanı), hasta tarafından bildirilen semptomlar ve yaşam kalitesi
üzerindeki etki açısından değerlendirilmiştir. Söz konusu 3 çalışmada değerlendirilen iki
yardımcı primer sonlanım noktası 16. haftada 1) PASI 90 yanıtı elde eden ve 2) “temiz veya
neredeyse temiz” IGA (başlangıca göre en az iki puan iyileşme ile IGA 0/1) yanıtı elde eden
hastaların oranıdır. Bu 3 çalışmada da sekonder sonlanım noktaları, 16. haftadaki PASI 100,
IGA 0 yanıtı ve 4. haftadaki PASI 75 yanıtıdır.
8Genel olarak deri hastalığı
Bimekizumab ile tedavi, 16. haftada plasebo, ustekinumab veya adalimumab ile
karşılaştırıldığında etkililik sonlanım noktalarında anlamlı iyileşme ile sonuçlanmıştır. Başlıca
etkililik sonuçları Tablo 2’de yer almaktadır.
Tablo 2: BE VIVID, BE READY ve BE SURE çalışmalarındaki klinik yanıtların özeti
BE VIVID BE READY BE SURE
Plasebo Bimekizumab Ustekinumab Plasebo Bimekizumab Bimekizumab Adalimumab
320 mg Q4W 320 mg Q4W 320 mg Q4W
(N= 83) (N= 321) (N=163) (N= 86) (N= 349) (N= 319) (N= 159)
n (%) n (%) n (%) n (%) n (%) n (%) n (%)
PASI 100
16. hafta 0 (0,0) 188 (58,6)a 34 (20,9) 1 (1,2) 238 (68,2)a 194 (60,8)a 38 (23,9)
PASI 90
16. hafta 4 (4,8) 273 (85,0)a, b 81 (49,7) 1 (1,2) 317 (90,8)a 275 (86,2)a 75 (47,2)
PASI 75
4. hafta 2 (2,4) 247 (76,9)a, b 25 (15,3) 1 (1,2) 265 (75,9)a 244 (76,5)a 50 (31,4)
16. hafta 6 (7,2) 296 (92,2) 119 (73,0) 2 (2,3) 333 (95,4) 295 (92,5) 110 (69,2)
IGA 0
16. hafta 0 (0,0) 188 (58,6)a 36 (22,1) 1 (1,2) 243 (69,6)a 197 (61,8) 39 (24,5)
IGA 0/1
16. hafta 4 (4,8) 270 (84,1)a, b 87 (53,4) 1 (1,2) 323 (92,6)a 272 (85,3)a 91 (57,2)
Mutlak PASI
≤2
16. hafta 3 (3,6) 273 (85,0) 84 (51,5) 1 (1,2) 315 (90,3) 280 (87,8) 86 (54,1)
PSD ağrıda (N=48) (N=190) (N=90) (N=49) (N=209) (N=222) (N=92)
iyileşme ≥4 (N)
16. hafta
5 (10,4) 140 (73,7) 54 (60,0) 0 (0,0) 148 (70,8) 143 (64,4) 43 (46,7)
PSD kaşıntıda (N=53) (N=222) (N=104) (N=60) (N=244) (N=248) (N=107)
iyileşme ≥4 (N)
16. hafta
6 (11,3) 151 (68,0) 57 (54,8) 0 (0,0) 161 (66,0) 153 (61,7) 42 (39,3)
PSD (N=56) (N=225) (N=104) (N=65) (N=262) (N=251) (N= 109)
pullanmada
iyileşme ≥4 (N)
16. hafta 6 (10,7) 171 (76,0) 59 (56,7) 1 (1,5) 198 (75,6) 170 (67,7) 42 (38,5)
Bimekizumab 320 mg Q4W = 4 haftada bir bimekizumab. Yanıt vermeyen impütasyonu (NRI) kullanılmıştır.
IGA 0/1 yanıtı, 16. haftada başlangıca göre en az 2 kategori iyileşme ile Temiz (0) veya Neredeyse Temiz (1) olarak
tanımlanmıştır. IGA 0 yanıtı, 16. haftada başlangıca göre en az 2 kategori iyileşme ile Temiz (0) olarak tanımlanmıştır.
Bir tür Hastanın Semptomları Günlüğü olup Psoriazis Semptomlarının ve Etkilerinin Ölçümü (P-SIM) olarak da anılan PSD,
psoriazis semptomlarının şiddetini 0 (semptom yok) ila 10 (çok şiddetli semptomlar) aralığındaki bir ölçekte ölçer. Yanıt,
başlangıçtan 16. haftaya kadar ağrı, kaşıntı ve pullanma için 0 ila 10 aralığındaki ölçekte ≥4 azalma olarak tanımlanmıştır.
a) Çokluluk açısından ayarlanmış olarak plaseboya kıyasla (BE VIVID ve BE READY) ve adalimumaba kıyasla (BE SURE)
p<0,001.
b) Çokluluk açısından ayarlanmış olarak ustekinumaba kıyasla (BE VIVID) p<0,001.
Bimekizumab hızlı bir etkililik başlangıcıyla ilişkili bulunmuştur. BE VIVID çalışmasının 2.
haftasında ve 4. haftasında PASI 90 yanıt oranları, bimekizumab tedavisi alan hastalarda
(sırasıyla %12,1 ve %43,6), plaseboya kıyasla (sırasıyla %1,2 ve %2,4) ve ustekinumaba
kıyasla (sırasıyla %1,2 ve %3,1) anlamlı derecede yüksek bulunmuştur.
BE VIVID çalışmasının 52. haftasında değerlendirilen PASI 90 (bimekizumab ile %81,9 ve
ustekinumab ile %55,8, p<0,001), IGA 0/1 (bimekizumab ile %78,2 ve ustekinumab ile %60,7,
p<0,001) ve PASI 100 (bimekizumab ile %64,5 ve ustekinumab ile %38,0) sonlanım
noktalarına göre, bimekizumab tedavisi (4 haftada bir) alan hastalar ustekinumab tedavisi
alanlara kıyasla anlamlı ölçüde daha yüksek yanıt oranları elde etmiştir.
9Şekil 1: BE VIVID çalışmasında zaman içinde PASI 90 yanıtı verenlerin oranları
BKZ 320 mg Q4W = 4 haftada bir bimekizumab; Uste=ustekinumab. NRI kullanılmıştır.
BE SURE çalışmasının 24. haftasında, adalimumab ile karşılaştırıldığında bimekizumab ile
tedavi uygulanan hastaların (Q4W/Q4W ve Q4W/Q8W kombine dozlama kolları) anlamlı
ölçüde daha yüksek bir oranı PASI 90 ve IGA 0/1 yanıtları elde etmiştir (sırasıyla %51,6 ve
%57,9’a karşı %85,6 ve %86,5, p<0,001). Çalışmanın 56. haftasında, Q8W bimekizumab ile
tedavi uygulanan hastaların %70,2’si PASI 100 yanıtı elde etmiştir. Adalimumab ile tedavi
uygulanan ve 24. haftada yanıt vermeyen (<PASI 90) 65 hastanın %78,5’i 16 haftalık
bimekizumab tedavisinden sonra PASI 90 yanıtı elde etmiştir. Bir arınma dönemi olmadan
adalimumab tedavisinden bimekizumab tedavisine geçiş yapan hastalarda gözlemlenen
güvenlilik profili, önceki sistemik tedavilerden sonra bir arınma dönemini takiben
bimekizumab tedavisine başlayan hastalardaki profile benzer bulunmuştur.
10Şekil 2: BE SURE çalışmasında zaman içinde PASI 90 yanıtı verenlerin oranları
BKZ 320 mg Q4W = 4 haftada bir bimekizumab; BKZ 320 mg Q8W = 8 haftada bir bimekizumab; ADA= adalimumab.
BKZ Q4W/Q8W grubundaki hastalar 16. haftada Q4W dozlamadan Q8W dozlamaya geçmiştir. ADA/BKZ 320 mg Q4W
grubundaki hastalar 24. haftada ADA tedavisinden Q4W BKZ tedavisine geçmiştir. NRI kullanılmıştır.
Bimekizumabın etkililiği yaş, cinsiyet, ırk, hastalık süresi, vücut ağırlığı, başlangıçtaki PASI
şiddet derecesi ve daha önce biyolojik tedavi almış olma durumundan bağımsız olarak ortaya
konmuştur. Bimekizumab, daha önce anti-TNF/anti IL-17 dahil olmak üzere biyolojik tedavi
maruziyeti olan hastalarda ve daha önce sistemik tedavi almamış hastalarda etkili bulunmuştur.
Anti-IL17 ile primer başarısızlık kaydedilen hastalarda etkililik değerlendirilmemiştir.
Popülasyon FK/FD analizine dayalı olarak ve klinik verilerle desteklenmek üzere, vücut ağırlığı
daha fazla (≥120 kg) olan ve 16. haftada tam cilt temizliği görülmeyen hastalar, ilk 16 haftalık
tedaviden sonra dört haftada bir (Q4W) olarak devam eden bimekizumab 320 mg
uygulamasından yarar görmüştür. BE SURE çalışmasında hastalar 16 hafta süreyle Q4W
bimekizumab 320 mg almış ve sonrasında, 16. haftadaki yanıt verme durumuna bakılmaksızın,
56. haftaya kadar Q4W veya sekiz haftada bir (Q8W) dozlama yapılmıştır. Q4W idame
rejiminde yer alan ≥120 kg grubundaki (N=37) hastalar, 16. hafta (%23,5) ve 56. hafta (%70,6)
arasında PASI100 bakımından Q8W idame rejiminde yer alanlara kıyasla (16. hafta: %45,0;
56. hafta: %60,0) daha fazla iyileşme elde etmiştir.
Bimekizumab ile tedavi uygulanan hastalarda saçlı deri, tırnaklar, avuç ve ayak tabanlarını tutan
psoriaziste 16. haftada iyileşmeler olduğu gözlemlenmiştir (bkz. Tablo 3).
11Tablo 3: BE VIVID, BE READY ve BE SURE çalışmalarında 16. haftada saçlı deri,
palmoplantar bölge ve tırnak yanıtları
BE VIVID BE READY BE SURE
Plasebo Bimekizumab Ustekinumab Plasebo Bimekizumab Bimekizumab Adalimumab
320 mg Q4W 320 mg Q4W 320 mg Q4W
Saçlı deri
IGA (N)a (72) (285) (146) (74) (310) (296) (138)
Saçlı deri
IGA 0/1, n 11 (15,3) 240 (84,2)b 103 (70,5) 5 (6,8) 286 (92,3)b 256 (86,5) 93 (67,4)
(%)
pp-IGA (N)a
pp-IGA 0/1, n (29) (105) (47) (31) (97) (90) (34)
(%)
7 (24,1) 85 (81,0) 39 (83,0) 10 (32,3) 91 (93,8) 75 (83,3) 24 (70,6)
mNAPSI 100
(N)a (51) (194) (109) (50) (210) (181) (95)
mNAPSI 100,
n (%) 4 (7,8) 57 (29,4) 15 (13,8) 3 (6,0) 73 (34,8) 54 (29,8) 21 (22,1)
Bimekizumab 320 mg Q4W = 4 haftada bir bimekizumab. Yanıt vermeyen impütasyonu (NRI) kullanılmıştır.
Saçlı deri IGA 0/1 ve pp-IGA 0/1 yanıtları, başlangıca göre ≥2 kategori iyileşmeyle birlikte Temiz (0) veya Neredeyse Temiz
(1) olarak tanımlanmıştır.
a) Yalnızca başlangıçta saçlı deri için Araştırmacının Genel Değerlendirmesi (IGA) skoru 2 veya daha yüksek, palmoplantar
IGA skoru 2 veya daha yüksek ve modifiye Tırnak Psoriazis ve Şiddet İndeksi (mNAPSI) skoru >0 olan hastaları içermektedir.
b) Çokluluk açısından ayarlanmış haliyle, plaseboya kıyasla p <0,001
Bimekizumab tedavisi alan hastaların saçlı deri IGA ve palmoplantar IGA yanıtları, 52/56 hafta
süresince korunmuştur. Tırnak psoriazisi, 16. haftadan sonra iyileşme göstermeye devam
etmiştir. BE VIVID çalışmasının 52. haftasında, 4 haftada bir 320 mg bimekizumab tedavisi
alan hastaların %60,3’ü tırnakta tam temizlik (mNAPSI 100) elde etmiştir. BE READY
çalışmasının 56. haftasında, 16. haftada PASI 90 yanıtı vermiş olanların %67,7’si ve %69,8’i
sırasıyla 8 haftada bir 320 mg bimekizumab ve 4 haftada bir 320 mg bimekizumab ile tırnakta
tam temizlik elde etmiştir.
Yanıtın korunması
Tablo 4: 16. Haftada PASI100, PASI90, IGA 0/1 ve mutlak PASI ≤2 yanıtı verenlerde
bimekizumab ile yanıtların 52. haftaya kadar korunması*
PASI 100 PASI 90 IGA 0/1 Mutlak PASI ≤2
320 mg 320 mg 320 mg 320 mg 320 mg 320 mg 320 mg 320 mg
Q4W Q8W Q4W Q8W Q4W Q8W Q4W Q8W
(N=355) (N=182) (N=516) (N=237) (N=511) (N=234) (N=511) (N= 238)
n (%) n (%) n (%) n (%) n (%) n (%) n (%) n (%)
295 (83,1) 161 (88,5) 464 (89,9) 214 (90,3) 447 (87,5) 214 (91,5) 460 (90,0) 215 (90,3)
* BE VIVID, BE READY ve BE SURE çalışmalarının entegre analizi. NRI kullanılmıştır.
320 mg Q4W: 4 haftada bir 320 mg bimekizumab sonrasında 16. haftadan itibaren 4 haftada bir 320 bimekizumab.
320 mg Q8W: 4 haftada bir 320 mg bimekizumab sonrasında 16. haftadan itibaren 8 haftada bir 320 mg bimekizumab.
12Yanıtın kalıcılığı (bimekizumab tedavisi sonlandırıldıktan sonra)
Şekil 3: 16. Haftada PASI 90 yanıtı verenler için zaman içinde PASI 90 yanıtı verenlerin
oranı – BE READY çalışmasının randomize geri çekilme dönemi
NRI kullanılmıştır.
16. haftada, bimekizumab 320 mg Q4W/plasebo grubundan 105 çalışma katılımcısı, bimekizumab 320 mg Q4W/Q8W
grubundan 100 katılımcı ve bimekizumab 320 mg Q4W/Q4W grubundan 106 katılımcı Randomize-Geri Çekilme Dönemine
girmiştir.
BE READY çalışmasında, 16. haftada PASI 90 yanıtı veren ve plasebo almak üzere yeniden
randomize edilerek bimekizumab tedavisinden çekilen hastalarda PASI 75 kaybı olarak
tanımlanan relapsa kadar geçen medyan süre yaklaşık 28 hafta olmuştur (son bimekizumab
dozundan 32 hafta sonra). Bu hastaların %88,1’i 4 haftada bir 320 mg bimekizumab ile tedaviye
yeniden başladıktan sonraki 12 hafta içinde PASI 90 yanıtını geri kazanmıştır.
Sağlıkla ilgili yaşam kalitesi/Hasta tarafından bildirilen sonuçlar
Üç çalışma genelinde, plasebo ve aktif komparatör ile tedavi edilen hastalara kıyasla
bimekizumab ile tedavi edilen hastaların daha büyük bir bölümü, 16. haftada psoriazisin
Dermatoloji Yaşam Kalitesi İndeksi (DLQI) ile ölçülen yaşam kalitesi üzerinde hiçbir etkisinin
olmadığını bildirmiştir (Tablo 5).
Tablo 5: BE VIVID, BE READY ve BE SURE çalışmalarında yaşam kalitesi
BE VIVID BE READY BE SURE
Plasebo Bimekizumab Ustekinumab Plasebo Bimekizumab Bimekizumab Adalimumab
320 mg Q4W 320 mg Q4W 320 mg Q4W
(N= 83) (N= 321) (N= 163) (N= 86) (N= 349) (N= 319) (N= 159)
n (%) n (%) n (%) n (%) n (%) n (%) n (%)
DLQI 0/1a
Başlangıç 3 (3,6) 16 (5,0) 5 (3,1) 4 (4,7) 11 (3,2) 10 (3,1) 13 (8,2)
DLQI 0/1a
16. hafta 10 (12,0) 216 (67,3) 69 (42,3) 5 (5,8) 264 (75,6) 201 (63,0) 74 (46,5)
a) 0 veya 1 düzeyindeki mutlak DLQI skoru, hastalığın sağlıkla ilgili yaşam kalitesi üzerinde etkisi olmadığını gösterir. NRI
kullanılmıştır.
DLQI 0/1 yanıtları 16. haftadan sonra artmaya devam etmiş ve ardından 52/56. haftaya kadar
korunmuştur. BE VIVID çalışmasında 4 haftada bir 320 mg bimekizumab ile tedavi uygulanan
hastaların 52. haftadaki DLQI 0/1 yanıt oranı %74,8 olmuştur. BE SURE çalışmasının 56.
13haftasında, 8 haftada bir 320 mg bimekizumab ve 4 haftada bir 320 mg bimekizumab ile tedavi
uygulanan hastaların sırasıyla %78,9 ve %74,1’inde DLQI 0/1 kaydedilmiştir.
Secukinumab ile doğrudan karşılaştırma yapılan Faz 3b çalışma
Bimekizumabın etkililik ve güvenliliği, bir IL-17A inhibitörü olan secukinumab ile
karşılaştırılma yapılan çift kör bir çalışmada da değerlendirilmiştir (BE RADIANT – PS0015).
Hastalar bimekizumab [N=373; 0, 4, 8, 12 ve 16. haftalarda 320 mg (Q4W) ardından 4 haftada
bir 320 mg (Q4W/Q4W) ya da 8 haftada bir 320 mg (Q4W/Q8W)] veya secukinumab (N=370;
0, 1, 2, 3, 4. haftalarda 300 mg ardından 4 haftada bir 300 mg) almak üzere randomize edilmiştir.
Başlangıç özellikleri, medyan BSA %19 ve medyan PASI skoru 18 olmak üzere, orta ile şiddetli
plak psoriazis hastalarından oluşan bir popülasyonla tutarlı olmuştur.
Bimekizumab tedavisi alan hastalar, 16. haftada PASI100 (tam cilt temizliği) olarak tanımlanan
primer sonlanım noktası açısından secukinumab ile karşılaştırıldığında anlamlı ölçüde daha
yüksek yanıt oranları elde etmiştir. Çalışmanın 48. haftasında PASI 100 olarak tanımlanan
sekonder sonlanım noktası açısından da bimekizumab ile (hem Q4W/Q4W hem de Q4W/Q8W
rejimlerinde) anlamlı ölçüde daha yüksek yanıt oranları elde edilmiştir. Karşılaştırmalı PASI
yanıt oranları Tablo 6’da yer almaktadır.
Bimekizumab tedavisi alan ve secukinumab tedavisi alan hastalar arasında yanıt oranı
bakımından saptanan farklar, PASI 75 için 1. hafta gibi erken bir zamanda (sırasıyla %7,2 ve
%1,4) ve PASI 90 için 2. hafta gibi erken bir zamanda (sırasıyla %7,5 ve %2,4) görülmüştür.
Tablo 6: BE RADIANT çalışmasında PASI yanıt oranları – bimekizumab ve secukinumab
karşılaştırması
4. hafta 16. hafta 48. haftaa)
Bimekizumab Secukinumab Bimekizumab Secukinumab Bimekizumab Bimekizumab Secukinumab
320 mg Q4W 320 mg Q4W 320 mg 320 mg
Q4W/Q4W Q4W/Q8W
(N=373) (N=370) (N=373) (N=370) (N=147) (N=215) (N=354)
n (%) n (%) n (%) n (%) n (%) n (%) n (%)
PASI 100 52 (13,9) 23 (6,2) 230 (61,7)* 181 (48,9) 108 (73,5)* 142 (66,0)* 171 (48,3)
PASI 90 134 (35,9) 65 (17,6) 319 (85,5) 275 (74,3) 126 (85,7) 186 (86,5) 261 (73,7)
PASI 75 265 (71,0)* 175 (47,3) 348 (93,3) 337 (91,1) 134 (91,2) 196 (91,2) 301 (85,0)
Mutlak
151 (40,5) 75 (20,3) 318 (85,3) 283 (76,5) 127 (86,4) 186 (86,5) 269 (76,0)
PASI <2
a) Veriler, 16. haftada veya sonrasında en az bir doz çalışma tedavisi alan hastaların oluşturduğu İdame Kümesinden alınmıştır.
*Çokluluk açısından ayarlanmış olarak, secukinumaba kıyasla p<0,001. NRI kullanılmıştır.
Bimekizumab ve secukinumab ile 48 haftada elde edilen PASI 100 yanıt oranları Şekil 4’te yer
almaktadır.
14Şekil 4: BE RADIANT çalışmasında zaman içinde PASI 100 yanıt oranları
NRI kullanılmıştır. Çalışmanın 16. haftasında veya sonrasında en az bir doz çalışma tedavisi alan hastaların oluşturduğu İdame
Kümesi
Bimekizumabın BE RADIANT çalışmasında sergilediği etkililik, BE VIVID, BE READY ve
BE SURE çalışmaları ile tutarlı bulunmuştur.
Pediyatrik popülasyon
Avrupa İlaç Kurumu, psoriaziste bir veya daha fazla pediyatrik popülasyon alt grubunda
BİMZELX ile yapılan çalışmaların sonuçlarını sunma yükümlülüğünü ertelemiştir (pediyatrik
kullanım hakkında bilgi için bkz. Bölüm 4.2).
5.2 Farmakokinetik özellikler
Emilim:
Popülasyon farmakokinetiği analizine dayalı olarak, plak psoriazis hastalarında 320 mg’lık tek
bir subkütan doz sonrasında bimekizumab, dozdan 3 ila 4 gün sonra 25 (12 -50) μg/mL’lik bir
medyan (2,5’lik ve 97,5’lik persentil) pik plazma konsantrasyonuna ulaşmıştır.
Popülasyon farmakokinetiği analizi, bimekizumabın sağlıklı gönüllülerde ortalama %70,1’lik
bir mutlak biyoyararlanım ile emilime uğradığını göstermiştir.
Simüle edilen verilere dayalı olarak, 4 haftada bir 320 mg’ın subkütan yoldan uygulamayı
takiben kararlı durumda medyan (2,5’lik ve 97,5’lik persentil) pik ve taban konsantrasyon
sırasıyla 43 (20-91) µg/mL ve 20 (7-50) µg/mL’dir ve 4 haftada bir dozlama rejimiyle kararlı
duruma yaklaşık 16 hafta sonunda ulaşılır. Popülasyon farmakokinetiği analizi, tekrarlı dört
haftada bir dozlamadan sonra hastaların pik plazma konsantrasyonu ve eğri altında kalan alanda
(EAA) tek doz sonrası maruziyete kıyasla 1,74 kat artış sergilediğini göstermiştir.
On altıncı haftada, 4 haftada bir 320 mg dozlama rejiminden 8 haftada bir 320 mg dozlama
rejimine geçiş yapılmasından yaklaşık 16 hafta sonra kararlı duruma ulaşılır. Medyan (2,5’lik
ve 97,5’lik persentil) pik ve taban plazma konsantrasyonları sırasıyla 30 (14-60) μg/mL ve 5
(1-16) μg/mL’dir.
15Dağılım:
Popülasyon farmakokinetiği analizlerine dayalı olarak, plak psoriazis hastalarında kararlı
durumda medyan (% varyasyon katsayısı) dağılım hacmi (V/F) 11.2 (%30,5) L olarak
saptanmıştır.
Biyotransformasyon:
Monoklonal bir antikor olan bimekizumabın endojen immünoglobulinlerle aynı şekilde
katabolik yolaklar aracılığıyla küçük peptidlere ve amino asitlere parçalanması beklenir.
Eliminasyon:
Popülasyon farmakokinetiği analizlerine dayalı olarak, plak psoriazis hastalarının yer aldığı
klinik çalışmalarda bimekizumabın medyan (% varyasyon katsayısı) belirgin klirensi (CL/F)
0,337 L/gün (%32,7) ve ortalama terminal eliminasyon yarılanma ömrü 23 gündür.
Doğrusallık/doğrusal olmayan durum:
Bimekizumab, plak psoriazis tanılı hastalarda birden fazla subkütan uygulamayı takiben 64 mg
ila 480 mg doz aralığında dozla orantılı farmakokinetik özellikler sergilemiş ve belirgin
klirensin (CL/F) dozdan bağımsız olduğu görülmüştür.
Farmakokinetik/Farmakodinamik ilişkisi:
Orta ile şiddetli plak psoriazis hastalarıyla ilgili mevcut tüm veriler kullanılarak bir popülasyon
farmakokinetiği/farmakodinamiği modeli geliştirilmiştir. Yapılan analiz, daha yüksek
bimekizumab konsantrasyonlarının daha iyi Psoriazis Alan ve Şiddet İndeksi (PASI) ve
Araştırmacının Genel Değerlendirmesi (IGA) yanıtı ile ilişkili olduğunu göstermiştir. Orta ile
şiddetli plak psoriazis hastalarının çoğu için 4 haftada bir 320 mg’lık dozun başlangıç tedavisi
dönemine uygun bir doz olduğu ve daha sonra 8 haftada bir 320 mg’ın idame dönemine uygun
bir doz olduğu gösterilmiştir (bkz. Özel Popülasyonlar, Vücut ağırlığı).
Hastalardaki karakteristik özellikler
Vücut ağırlığı:
Popülasyon farmakokinetiği modellemesi, vücut ağırlığı arttıkça maruziyetin azaldığını
göstermiştir. Vücut ağırlığı ≥120 kg olan yetişkin hastalarda 320 mg’lık subkütan enjeksiyonun
ardından ortalama plazma konsantrasyonunun, 90 kg ağırlığındaki yetişkin hastalardan en az
%30 daha düşük olduğu tahmin edilmiştir. Bazı hastalarda doz ayarlaması uygun olabilir (bkz.
Bölüm 4.2).
Yaşlı popülasyon:
Yaşlı hasta sayısının sınırlı olduğu (≥65 yaş için n=110 ve ≥75 yaş için n=14) popülasyon
farmakokinetiği analizine dayalı olarak, belirgin klirensin (CL/F) ileri yaştaki hastalar ile 65
yaşın altındaki hastalarda benzer olduğu kaydedilmiştir. Doz ayarlaması gerekli değildir (bkz.
Bölüm 4.2).
Karaciğer/böbrek yetmezliği:
Böbrek veya karaciğer yetmezliğinin bimekizumabın farmakokinetik özellikleri üzerindeki
etkisini belirlemek için özel bir çalışma yapılmamıştır. Bir IgG monoklonal antikoru olan intakt
bimekizumabın renal eliminasyonunun düşük oranda olması ve minör derecede önem taşıması
16beklenir. Benzer şekilde, IgG’ler ağırlıklı olarak intraselüler katabolizma yoluyla elimine
edildiğinden, karaciğer yetmezliğinin bimekizumab klirensini etkilemesi beklenmemektedir.
Popülasyon farmakokinetiği analizlerine dayalı olarak, karaciğer fonksiyonu belirteçlerinin
(ALT/bilirubin), plak psoriazis hastalarında bimekizumab klirensi üzerinde herhangi bir etkisi
olmamıştır.
Irk:
Bir klinik farmakokinetik çalışmasında, Japon gönüllülerdeki bimekizumab maruziyetinin
Beyaz ırktan gönüllülere kıyasla klinik açıdan anlamlı olarak farklı olmadığı gözlemlenmiştir.
Doz ayarlaması gerekli değildir.
Cinsiyet:
Popülasyon farmakokinetiği modellemesi, kadınlarda belirgin klirensin (CL/F) erkeklere
kıyasla %10 daha hızlı olabileceğini göstermiştir ve bu fark, klinik açıdan anlamlı değildir. Doz
ayarlaması gerekli değildir.
5.3 Klinik öncesi güvenlilik verileri
Doku çapraz reaktivite testi, tekrarlı doz toksisitesi çalışmaları (güvenlilik farmakolojisi
sonlanım noktaları ve fertiliteyle ilgili sonlanım noktalarının değerlendirilmesi dahil) ve
Sinomolgus maymununda prenatal ve postnatal gelişimin değerlendirilmesine dayalı olarak,
klinik dışı veriler insanlar için özel bir tehlike ortaya koymamıştır.
Sinomolgus maymunlarında, bimekizumab ile ilgili etkiler kommensal mikrofloranın
farmakolojik modülasyonu ile uyumlu mukokutanöz değişikliklerle sınırlı kalmıştır.
Bimekizumab ile mutajenite veya karsinojenite çalışması yapılmamıştır. Bununla birlikte,
monoklonal antikorların DNA’ya veya kromozomlara zarar vermesi beklenmemektedir.
Sinomolgus maymunlarında yürütülen 26 haftalık bir kronik toksikoloji çalışmasında, 4 haftada
bir 320 mg dozla insanlardaki maruziyetin 109 katı maruziyet ile sonuçlanan bir dozda herhangi
bir preneoplastik veya neoplastik lezyon gözlemlenmemiştir.
Sinomolgus maymunlarında yapılan bir perinatal ve postnatal gelişim çalışmasında,
organogenez boyunca ve doğuma kadar EAA’ya göre 4 haftada bir 320 mg dozla insanlardaki
maruziyetin 27 katı maruziyet ile sonuçlanan bir dozda uygulandığında bimekizumab
gestasyon, doğum, yavru sağkalımı, fetal ve postnatal gelişim üzeride hiçbir etki
göstermemiştir. Doğumda, yavru maymunlardaki serum bimekizumab konsantrasyonları,
annelerinkiyle karşılaştırılabilir bulunmuştur.
6. FARMASÖTİK ÖZELLİKLER
6.1 Yardımcı maddelerin listesi
Glisin
Sodyum asetat trihidrat
Glasiyel asetik asit
Polisorbat 80
Enjeksiyonluk su
176.2 Geçimsizlikler
Geçimsizlik çalışması yapılmamış olduğundan, bu tıbbi ürün başka tıbbi ürünlerle
karıştırılmamalıdır.
6.3 Raf ömrü
24 ay
6.4 Saklamaya yönelik özel tedbirler
2°C – 8°C arasında buzdolabında saklayınız.
Dondurmayınız.
Kullanıma hazır kalemi ışıktan korumak için orijinal ambalaj kutusunda saklayınız.
Kullanıma hazır kalem, ışıktan korunarak 25°C’ye kadar olan oda sıcaklığında en fazla 30 güne
kadar tek bir zaman periyodu için saklanabilir. Buzdolabından çıkarılıp bu koşullar altında
saklandıktan sonra, 30 günlük zaman periyodunun sonunda veya kutunun üzerinde yazılı olan
son kullanma tarihinde (hangisi önce gerçekleşmişse) atılmalıdır. Buzdolabından çıkarıldığı
tarihin kaydedilmesi için, kutu üzerinde tarihin yazılabileceği bir alan bırakılmıştır.
6.5 Ambalajın niteliği ve içeriği
Floropolimer lamine bromobütil kauçuk tıpası bulunan, 27G, ½” ince çeperli iğnesi takılı ve
polipropilen sert iğne kapaklı kullanıma hazır şırınga (tip I cam) içeren 2 adet bir mL’lik
kullanıma hazır kalem.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”ne uygun olarak imha edilmelidir.
Bu tıbbi ürün sadece tek bir kullanım içindir.
Kullanıma hazır kalem içinde BİMZELX’in hazırlanması ve uygulanması için ayrıntılı bilgiler
kullanma talimatında yer almaktadır.
7. RUHSAT SAHİBİ
UCB Pharma A.Ş.
Palladium Tower, Barbaros Mah. Kardelen Sok. No:2 Kat:24/80
34746 Ataşehir, İstanbul
8. RUHSAT NUMARASI
2024/81
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.03.2024
Ruhsat yenileme tarihi:
1810. KÜB’ÜN YENİLENME TARİHİ
19