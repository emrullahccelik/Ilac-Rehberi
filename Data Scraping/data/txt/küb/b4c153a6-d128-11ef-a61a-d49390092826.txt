KISA ÜRÜN BİLGİSİ
1. BEŞERİ TIBBİ ÜRÜNÜN ADI
MOLREM 15 mg efervesan tablet
2. KALİTATİF VE KANTİTATİF BİLEŞİM
Etkin madde:
Mirtazapin …………………...….15 mg
Yardımcı madde(ler):
Sodyum klorür……………….…..39,34 mg
Sodyum hidrojen karbonat….…..565,58 mg
Diğer yardımcı maddeler için bölüm 6.1’e bakınız.
3. FARMASÖTİK FORM
Efervesan tablet.
Beyaz renkli, iki tarafı düz, silindirik efervesan tablet
4. KLİNİK ÖZELLİKLER
4.1. Terapötik endikasyonlar
Majör depresif bozukluk ataklarının tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler:
Etkili günlük doz genelde 15 ve 45 mg arasındadır; başlangıç dozu 15 ya da 30 mg’dır.
Mirtazapin genel olarak tedaviden 1-2 hafta sonra etkisini göstermeye başlar. Yeterli dozdaki
tedavi, 2-4 hafta içinde olumlu yanıta yol açmalıdır. Yeterli yanıt alınamadığı durumlarda,
doz en yüksek doza kadar artırılabilir. Daha sonraki 2-4 haftada yanıt alınamaz ise tedavi
kesilmelidir.
Depresyonlu hastalar, semptomların tamamen ortadan kalktığından emin olabilmek için en az
6 ay olmak üzere yeterli bir dönem boyunca tedavi edilmelidir.
Yoksunluk semptomlarına yol açmamak için mirtazapin tedavisine yavaş yavaş son verilmesi
önerilmektedir (bakınız bölüm 4.4).
Uygulama şekli:
Mirtazapin 20–40 saatlik bir eliminasyon yarılanma ömrüne sahiptir ve dolayısıyla günde tek
seferlik uygulama için uygundur. Tercihen yatmadan önce, tek seferlik gece dozu olarak
tatbik edilmelidir. MOLREM gün içerisinde ikiye bölünmüş dozlar şeklinde de alınabilir
(sabah bir sefer ve akşam bir sefer). Eğer bölünmüş olarak alınan dozlar eşit değil ise yüksek
doz gece alınmalıdır.
1Tabletler 1 bardak suda (150 mL) eritildikten sonra bekletilmeden içilmelidir.
Özel popülasyonlara ilişkin ek bilgiler:
Böbrek yetmezliği
Mirtazapinin klerensi orta ve şiddetli renal yetmezliği olan hastalarda azalabilir (kreatinin
klerensi <40 ml/dak). Bu hasta kategorisine MOLREM reçete edilirken bu durum göz önünde
bulundurulmalıdır (bakınız bölüm 4.4)
Karaciğer yetmezliği
Mirtazapinin klerensi karaciğer yetmezliği olan hastalarda azalabilir. Bu durum, şiddetli
karaciğer yetmezliği olan hastalarda araştırılmadığından özellikle bu hasta grubu olmak üzere
karaciğer yetmezliği bulunan hastalara MOLREM reçete edilirken bu azalma göz önünde
bulundurulmalıdır. (bakınız bölüm 4.4).
Pediyatrik popülasyon
Mirtazapinin, kısa dönem iki klinik çalışmada etkililiği gösterilmediğinden (bakınız bölüm
5.1) ve güvenlilik kaygıları nedeniyle (bakınız bölüm 4.4, 4.8 ve 5.1), çocuklar ve 18
yaşından küçük adölesanlarda kullanılmamalıdır (bakınız bölüm 4.4).
Geriyatrik popülasyon
Önerilen dozlar yetişkinler ile aynıdır. Yaşlılarda doz artırımı, yeterli ve güvenilir bir yanıtın
alınabilmesi için yakın gözlem altında gerçekleştirilmelidir.
4.3. Kontrendikasyonlar
Etkin madde veya bölüm 6.1’de listelenen yardımcı maddelerden herhangi birine karşı aşırı
duyarlılık.
Monoamin oksidaz (MAO) inhibitörleriyle mirtazapinin birlikte kullanımı (bakınız bölüm
4.5).
4.4. Özel kullanım uyarıları ve önlemleri
Antidepresan ilaçların çocuklar ve 24 yaşına kadar olan gençlerdeki kullanımlarının intihar
düşüncesi ya da davranışlarını artırma olasılığı bulunmaktadır. Bu nedenle, özellikle tedavinin
başlangıcı ve ilk aylarında ilaç dozunun artırılma/azaltılma ya da kesilme dönemlerinde
hastanın gösterebileceği huzursuzluk, aşırı hareketlilik gibi beklenmedik davranış
değişiklikleri ya da intihar olasılığı gibi nedenlerle hastanın gerek ailesi gerekse tedavi
edicilerle yakinen izlenmesi gereklidir.
Mirtazapin, 18 yaş üstündeki hastalarda görülen majör depresif bozukluğun tedavisinde
endikedir.
Pediyatrik popülasyon:
MOLREM çocukların ve 18 yaş altındaki adölesanların tedavisinde kullanılmamalıdır. Klinik
çalışmalarda, antidepresanlarla tedavi edilen çocuk ve ergenlerde plasebo ile tedavi edilenlerle
kıyaslandığında, intihar ile ilgili davranışlar (intihar girişimi ve intihar düşünceleri) ve
2düşmanca davranışlar (ağırlıklı olarak saldırganlık, asilik ve öfke) daha sık gözlenmiştir.
Eğer, yine de klinik gereksinime dayalı olarak, tedavi kararı alınırsa, hasta intihar
semptomlarının ortaya çıkması açısından yakından izlenmelidir. Ayrıca çocuk ve
adölesanlarda büyüme, olgunlaşma, bilişsel ve davranış gelişimi ile ilgili uzun süreli
güvenlilik verisi eksiktir.
İntihar/intihar düşünceleri veya klinik kötüleşme:
Depresyon, intihar etme düşüncesinde artış, kendine zarar verme ve intihar (intihar ile ilişkili
olaylar) riskiyle ilişkilidir. Bu risk önemli ölçüde remisyon meydana gelene kadar devam
eder. İyileşme, tedavinin ilk haftaları ya da sonrasında meydana gelemeyebileceği için,
hastalar böyle bir iyileşme olana kadar yakından takip edilmelidir. Genel klinik tecrübeye
göre intihar riski iyileşmenin ilk evrelerinde artabilir.
İntihar bağlantılı bir olay öyküsü olan hastaların veya tedavinin başlamasından önce önemli
derecede intihar düşüncesi olan hastaların, intihar düşünceleri veya intihara kalkışma riskinin
yüksek olduğu bilinmektedir ve bu hastaların tedavi süresince dikkatlice izlenmeleri
gerekmektedir. Psikiyatrik rahatsızlıkları olan yetişkin hastalarda, antidepresanlarla plasebo-
kontrollü klinik çalışmaların meta-analizi, 25 yaşın altındaki hastalarda plasebo kullanımıyla
kıyaslandığında, intihar davranışı riskinin daha da artmış olduğunu göstermiştir.
Hastaların ve özellikle yüksek risk altında olanların yakından izlenmesine, özellikle
antidepresan tedavisinin ilk başlarında ve doz değişikliklerinde devam edilmelidir. Hastalar
(ve hastaların bakıcıları), herhangi bir klinik kötüleşme, intiharla ilgili bir davranış ya da
düşünce ve daha önce davranışta görülmeyen değişikliklerin gözlenmesi konusunda her an
tetikte olmalı ve bu semptomların herhangi birisi fark edilirse hemen medikal yardım
istenmelidir.
İntihar olasılığına bağlı olarak, özellikle tedavinin başlangıcında, hastayı iyi takip ederek
hastadaki doz aşımı riskini azaltabilmek için sadece az miktarda MOLREM tablet
verilmelidir.
Kemik iliği depresyonu:
Mirtazapin tedavisi sırasında, genelde granülositopeni ya da agranülositoz şeklinde kendini
gösteren kemik iliği depresyonu bildirilmiştir. Mirtazapin ile yapılan klinik çalışmalar
sırasında nadir de olsa geri dönüşümlü agranülositoz bildirilmiştir. Pazarlama sonrası
periyotta, mirtazapin ile çoğu geri dönüşlü olmak üzere çok nadir fakat bazıları ölümcül
olmak üzere agranülositoz olgusu bildirilmiştir. Ölüm ile sonlanan olguların tümünde hastalar
65 yaşın üzerindedir. Hekim, ateş, boğaz ağrısı, stomatit veya diğer enfeksiyon belirtilerine
karşı dikkatli olmalıdır; böyle semptomlar görüldüğünde tedavi kesilmeli ve kan testleri
yapılmalıdır.
Sarılık:
Sarılık görüldüğünde tedavi kesilmelidir.
3İzlemeye gerek duyulan durumlar:
Düzenli ve yakın izlemle birlikte doz ayarlamasının hastalarda dikkatli yapılması gereken
durumlar:
 Epilepsi ve organik beyin sendromu: Klinik deneyimler, diğer antidepresanlar ile olduğu
gibi, mirtazapin tedavisi sırasında epileptik nöbetlerin nadir olduğunu gösterse de
MOLREM nöbet öyküsü olan hastalarda dikkatlice uygulanmalıdır. Tedavi, nöbet gelişen
hastalarda veya nöbet sıklığında artışa neden olduğunda kesilmelidir.
 Karaciğer yetmezliği: Hafif ila orta şiddette karaciğer yetmezliği olan hastalarda 15
mg’lık tek bir oral mirtazapin dozunu izleyen mirtazapin klerensinin, karaciğer
fonksiyonu normal olan insanlara kıyasla yaklaşık %35 azaldığı görülmüştür. Plazmadaki
ortalama mirtazapin konsantrasyonunun ise yaklaşık %55 yükseldiği görülmüştür.
 Böbrek yetmezliği: Orta şiddette (kreatinin klerensi < 40 ml/dak) ve şiddetli (kreatinin
klerensi ≤ 10 ml/dak) böbrek yetmezliği olan hastalarda, 15 mg’lık tek bir oral mirtazapin
dozunun verilmesinden sonra, mirtazapin klerensi, normal olan insanlarınkine kıyasla
sırasıyla %30 ve %50 azalmıştır. Mirtazapinin ortalama plazma konsantrasyonu sırasıyla
%55 ve %115 yükselmiştir. Orta derecede böbrek yetmezliği (kreatinin klerensi < 80
ml/dak) olan hastalarda, kontrol grubuyla kıyaslandığında anlamlı farklılıklar
bulunmamıştır.
 İleti bozuklukları, anjina pektoris ve yakında geçirilmiş miyokard enfarktüsü gibi
kardiyak hastalıklar: Normal önlemler alınmalı ve birlikte kullanılan ilaçlar dikkatle
uygulanmalıdır.
 Düşük kan basıncı
 Diabetes mellitus: Diyabetli hastalarda, antidepresanlar glisemik kontrolü
değiştirebilirler. İnsülin ve/veya oral hipoglisemiklerin doz ayarlamasına ihtiyaç
duyulabilir ve yakın takip önerilir.
Diğer antidepresanlarda olduğu gibi, aşağıdaki durumlar dikkate alınmalıdır. Şizofreni veya
diğer psikotik bozuklukları olan hastalara antidepresan ilaçlar verildiğinde, psikotik
semptomlar kötüleşebilir; paranoid düşünceler şiddetlenebilir.
 Bipolar bozukluğun depresif fazının tedavisi sırasında, manik faza geçiş görülebilir.
Mani/hipomani öyküsü olan hastalar yakından takip edilmelidir. Mirtazapin, manik
evreye giren her bir hastada kesilmelidir.
 Mirtazapin bağımlılık yapan bir ilaç olmamakla birlikte, pazarlama sonrası deneyim,
uzun süreli kullanımdan sonra tedavinin ani kesilmesinin bazen yoksunluk semptomlarına
yol açabileceğini göstermektedir. Yoksunluk reaksiyonlarının çoğu hafif şiddette ve
kendini sınırlayan biçimdedir. Yoksunluk semptomları arasında en sık bildirilenler,
sersemlik, ajitasyon, anksiyete, baş ağrısı ve bulantıdır. Bunlar yoksunluk semptomları
olarak bildirilmiş olmasına karşın, bu semptomların altta yatan hastalığa ait olabileceği
düşünülmelidir. Bölüm 4.2’de tavsiye edildiği gibi, mirtazapin tedavisinin kademeli
olarak kesilmesi önerilmektedir.
 (Mirtazapinin antikolinerjik etkisi çok zayıf olduğundan sorun yaşanma olasılığı çok az
olmakla birlikte) Prostat hipertrofisi gibi idrar yapma bozuklukları olan hastalar ve akut
dar açılı glokom ve göz içi basınç artışı olan hastalarda dikkatli olunmalıdır.
4 Akatizi/psikomotor huzursuzluk: Antidepresanların kullanımı, hoş olmayan veya rahatsız
edici subjektif huzursuzluğun ve çoğu zaman oturma ya da hareketsiz durma
yeteneğindeki kaybın eşlik ettiği, hareket etme ihtiyacıyla karakterize akatizi gelişimi ile
ilişkilidir. Akatizinin en fazla görüldüğü dönem, tedavinin ilk birkaç haftasıdır. Bu
semptomların geliştiği hastalarda, antidepresan dozunun artırılması zararlı olabilir.
 Mirtazapinin pazarlama sonrası kullanımı sırasında QT uzaması, Torsades de Pointes,
ventriküler taşikardi ve ani ölüm vakaları rapor edilmiştir. Bu raporların çoğu doz
aşımıyla ilişkili veya QT uzaması için diğer risk faktörlerine (QTc’yi uzatan ilaçların eş
zamanlı kullanımı dahil) sahip hastalarla ilgili olmuştur (bkz. bölüm 4.5 ve bölüm 4.9).
MOLREM, bilinen kardiyovasküler hastalığı ya da ailesinde QT uzama öyküsü bulunan
hastalara ve QTc aralığını uzattığı düşünülen diğer tıbbi ürünlerle eş zamanlı kullanım
için reçetelenirken dikkatli olunmalıdır.
Hiponatremi:
Hiponatremi, büyük olasılıkla yetersiz antidiüretik hormon (ADH) salımı sebebiyle,
mirtazapin kullanımlarında çok seyrek olarak bildirilmiştir. İleri yaştakiler veya eş zamanlı
olarak hiponatremiye yol açtığı bilinen ilaçlar kullanan hastalar gibi risk altında olan
hastalarda dikkatli olmak gerekir.
Serotonin sendromu:
Serotonerjik aktif maddelerle etkileşim: serotonin sendromu, selektif serotonin geri-alım
inhibitörleri (SSRI), diğer serotonerjik aktif maddelerle birlikte kullanıldığı zaman görülebilir
(bakınız bölüm 4.5). Serotonin sendromu semptomları; hipertermi, rijidite, miyoklonus, vital
belirtilerde olası hızlı dalgalanmalarla birlikte otonom instabilite; konfüzyon, irritabilite ve
delirium ve koma yönünde ilerleyen aşırı ajitasyon dahil mental durum değişiklikleridir. Bu
etkin maddelerin mirtazapinle kombinasyonu sırasında dikkatli olunması önerilir ve daha
yakın klinik gözlem gerekir. Bu gibi olaylar meydana geldiğinde MOLREM ile tedavi
sonlandırılmalıdır ve destekleyici semptomatik tedavi başlanmalıdır. Pazarlama sonrası
deneyimde, yalnızca mirtazapin ile tedavi edilen hastalarda serotonin sendromunun çok nadir
olarak ortaya çıktığı görülmüştür (bakınız bölüm 4.8).
Yaşlılar:
Yaşlılar, özellikle istenmeyen etkileri açısından antidepresanlara karşı daha duyarlıdır. Mirtazapin
ile yapılan klinik çalışmalar sırasında yaşlı hastalarda diğer yaş gruplarına oranla daha sık
istenmeyen etki bildirilmemiştir.
MOLREM her bir efervesan tablette 170,33 mg (77,41 mmol) sodyum ihtiva eder. Bu durum
kontrollü sodyum diyetinde olan hastalar için göz önünde bulundurulmalıdır.
4.5. Diğer tıbbi ürünlerle etkileşimler ve diğer etkileşim şekilleri
Farmakodinamik etkileşimler
 Mirtazapin MAO inhibitörleri ile eşzamanlı olarak ya da MAO inhibitör tedavisi
kesilmesinden sonraki iki hafta içinde verilmemelidir. Mirtazapinle tedavi edilen hastalar
MAO inhibitörleriyle tedavi edilmeden önce aradan yaklaşık iki hafta geçmelidir (bkz
bölüm 4.3).
5Ayrıca, selektif serotonin geri-alım inhibitörlerinde (SSRI) olduğu gibi diğer serotonerjik
etkin maddelerin (L-triptofan, triptanlar, tramadol, linezolid, metilen mavisi, SSRI,
venlafaksin, lityum ve St. John’s Wort – Hypericum perforatum (sarı kantaron) – preparatları)
birlikte kullanılması, serotonin ile ilişkili etkilerin insidansını yükseltebilir (serotonin
sendromu: bkz bölüm 4.4). Bu etkin maddelerin mirtazapinle kombinasyonu sırasında dikkatli
olunması önerilir ve daha yakın klinik izlem gerekir.
 Mirtazapin benzodiazepinlerin ve diğer sedatiflerin (özellikle antipsikotiklerin çoğu,
antihistamin H antagonistleri, opioidler) etkisini artırabilir. Bu ilaçlar mirtazapin ile
1
birlikte verilirken dikkatli olunmalıdır.
 Mirtazapin alkolün merkezi sinir sistemi (MSS) depresan etkisini artırabilir. Bu nedenle
mirtazapin kullanırken hastalara alkollü içeceklerden kaçınmaları önerilmelidir.
 Günde tek doz 30 mg mirtazapin, varfarin tedavisi gören hastalarda küçük fakat istatiksel
olarak anlamlı düzeyde uluslararası normalize edilmiş oran (INR) artışına yol açmıştır.
Daha yüksek doz mirtazapinin daha fazla etki oluşturma olasılığı göz ardı edilemez.
Varfarin ile mirtazapinin birlikte kullanımında INR izlenmesi önerilir.
 QT uzaması ve/veya ventriküler aritmilerin (örn. Torsades de Pointes) riski, QTc aralığını
uzatan ilaçların (örn. bazı antipsikotikler ve antibiyotikler) eş zamanlı kullanımı ile
artabilir.
Farmakokinetik etkileşimler
 CYP3A4 indükleyicileri olan karbamazepin ve fenitoin ile mirtazapin klerensi yaklaşık
iki kat artar, bu da ortalama plazma mirtazapin konsantrasyonunda sırasıyla %60 ve %45
oranında azalmaya yol açar. Karbamazepin ya da diğer hepatik metabolizma
indükleyicileri (rifampisin gibi) mirtazapin tedavisine eklendiğinde, mirtazapin dozunun
artırılması gerekebilir. Bu ilaçlar ile tedavi kesildiğinde, mirtazapin dozunun azaltılması
gerekebilir.
 Güçlü bir CYP3A4 inhibitörü olan ketokonazol ile eşzamanlı kullanımda mirtazapinin
plazma doruk düzeyleri ve Eğri Altındaki Alan (EAA) değeri sırasıyla yaklaşık %40 ve
%50 artırmıştır.
 Simetidin (CYP1A2, CYP2D6 ve CYP3A4’ün zayıf inhibitörü) ile birlikte mirtazapin
kullanıldığında mirtazapinin ortalama plazma konsantrasyonu %50’den daha fazla
artabilir. Dikkatlice uygulanmalı ve güçlü CYP3A4 inhibitörleri, HIV proteaz
inhibitörleri, azol antifungaller, eritromisin, simetidin veya nefazodon ile mirtazapin
eşzamanlı kullanıldığında doz azaltılmalıdır.
 Etkileşim çalışmaları risperidon, paroksetin, amitriptilin veya lityum ile mirtazapinin eş
zamanlı kullanımı üzerine hiçbir farmakokinetik etki belirtmemiştir.
6Özel popülasyonlara ilişkin ek bilgiler
Böbrek/Karaciğer yetmezliği: Böbrek ve karaciğer yetmezliği olan hastalarda mirtazapinin
klerensi azalabildiğinden, bu hasta grubunda mirtazapinin doz ayarlamaları gerekli olabilir.
Pediyatrik popülasyon: Pediyatrik popülasyonda endikasyonu olmadığından herhangi bir
etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Mirtazapinin gebe kadınlarda kullanımına ilişkin yeterli kontrollü çalışma mevcut değildir.
Doktorlar, çocuk doğurma potansiyeli bulunan kadınları etkili bir doğum kontrol yöntemi
kullanmaları konusunda yönlendirmelidir.
Gebelik dönemi
Mirtazapinin gebe kadınlarda kullanılmasına ilişkin sınırlı veriler, artmış konjenital
malformasyon riski göstermemektedir. Hayvanlarda yapılan çalışmalar, klinik olarak anlamlı
hiçbir teratojen etki göstermemiştir, ancak gelişimsel toksisite gözlenmiştir (bakınız bölüm
5.3).
Epidemiyolojik veriler gebelikte, özellikle gebeliğin son zamanlarında, selektif serotonin geri-
alım inhibitörleri (SSRI) kullanımının yenidoğanda kalıcı pulmoner hipertansiyonu (PPHN)
riskini arttırabileceğini göstermektedir. PPHN ve mirtazapin kullanımı arasındaki ilişkiyi
gösteren çalışmalar yapılmamış olmasına rağmen, ilgili etki mekanizmasındaki (serotonin
konsantrasyonlarında artış) potansiyel risk göz ardı edilemez.
Gebe kadınlara reçete edilirken dikkatli olmak gerekmektedir. Eğer MOLREM doğuma veya
doğumdan kısa bir süre öncesine kadar kullanılırsa, yeni doğanın, olası kesilme etkileri göz
önünde bulundurularak doğumdan sonra izlenmesi önerilir.
MOLREM gerekli olmadıkça gebelik döneminde kullanılmamalıdır.
Laktasyon dönemi
Hayvan çalışmalarında ve insanlardaki sınırlı veriler, mirtazapinin anne sütüne çok az
miktarlarda geçtiğini göstermiştir. Bebeğin emzirerek beslenmesi/beslenmemesi veya
MOLREM tedavisine devam edilmesi/edilmemesi kararı, anne sütünün bebeğe faydası ve
MOLREM tedavisinin anneye faydaları hesaba katılarak verilmelidir.
Üreme yeteneği/Fertilite
Hayvanlarda yapılan non-klinik üreme toksisitesi çalışmaları fertilite üzerinde herhangi bir
etki göstermemiştir.
74.7. Araç ve makine kullanımı üzerindeki etkiler
MOLREM araç ve makine kullanma yeteneğini hafif veya orta derecede etkilemektedir.
MOLREM, konsantrasyonu ve uyanıklığı bozabilir (özellikle tedavinin başlangıç evresinde).
Hastalar, motorlu araç veya hareketli makinelerin kullanımı gibi dikkat ve iyi konsantrasyon
gerektiren potansiyel tehlikeli işlerden kaçınmalıdır.
4.8. İstenmeyen etkiler
Depresyondaki hastalarda hastalığın kendisi ile ilişkili birçok semptom ortaya çıkar. Bu
nedenle bazen bu semptomların hastalığın kendisine mi ait olduğu yoksa mirtazapin
tedavisinin sonucu olarak mı geliştiğinin ayrıştırılması güçtür.
Somnolans, sedasyon, ağız kuruması, kilo artışı, iştah artışı, sersemlik ve yorgunluk, plasebo-
kontrollü, randomize çalışmalarda, mirtazapin ile tedavi edilen hastaların %5'inden fazlasında
meydana gelen, en sık bildirilen advers olaylardır (aşağıya bakınız).
Hastalarda yapılan tüm plasebo-kontrollü, randomize çalışmalar (majör depresif bozukluk
dışındaki endikasyonlarda yapılanlar dahil) mirtazapinin advers reaksiyonları bakımından
değerlendirilmiştir. Meta-analizde, planlanan tedavi süresi en fazla 12 hafta olan ve günde 60
miligrama varan mirtazapin dozları verilen 1501 hastayla (134 kişi-yılı) plasebo verilen 850
hastanın (79 kişi-yılı) yer aldığı 20 çalışma ele alınmıştır. Bu çalışmaların uzatma dönemleri,
plasebo tedavisiyle karşılaştırılabilirliğin devam ettirilmesi amacıyla alınmamıştır.
Klinik çalışmalardaki mirtazapin tedavisi sırasında, plaseboya kıyasla istatistiksel olarak
anlam taşıyacak şekilde daha fazla görülen advers olaylarla, bizzat hastalar tarafından
bildirilen advers olayların kategorize edilmiş insidanslarını göstermektedir. Spontan
bildirimlerden advers reaksiyonların sıklığı, bu olayların klinik araştırmalarda bildirim
oranına dayanır. Plasebo-kontrollü, randomize çalışmalarda olmayan vakaların spontan
bildirimlerinden mirtazapin ile advers reaksiyon sıklığı ‘bilinmiyor' olarak sınıflandırılmıştır.
Mirtazapin kullanıcılarında bildirilmiş olan advers ilaç reaksiyonlarının listesi, aşağıda
verilmektedir. Sıklıklar şu şekilde tanımlanmıştır:
Çok yaygın (≥1/10), yaygın (≥1/100 ila 1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Bilinmiyor: Kemik iliği depresyonu (granülositopeni, agranülositoz, aplastik anemi
trombositopeni), eozinofili
Endokrin hastalıkları
Bilinmiyor: Uygun olmayan antidiüretik hormon salınımı
Metabolizma ve beslenme hastalıkları
Çok yaygın: Kilo artışı1, iştah artışı1
8Bilinmiyor: Hiponatremi
Psikiyatrik hastalıklar
Yaygın: Anormal rüyalar, konfüzyon, anksiyete2,5, uykusuzluk3,5
Yaygın olmayan: Kabuslar2, mani, ajitasyon2, halüsinasyonlar, psikomotor huzursuzluk
(akatizi, hiperkineziyi içermektedir).
Seyrek: Saldırganlık
Bilinmiyor: İntihar düşüncesi6, intihar davranışı6
Sinir sistemi hastalıkları
Çok yaygın: Somnolans1,4, sedasyon1,4, baş ağrısı
Yaygın: Letarji1, sersemlik, tremor
Yaygın olmayan: Parestezi2, huzursuz bacak, senkop
Seyrek: Myoklonus
Bilinmiyor: Konvülsiyonlar (travmalar), serotonin sendromu, oral parestezi, dizartri
Vasküler hastalıklar
Yaygın: Ortostatik hipotansiyon
Yaygın olmayan: Hipotansiyon2
Gastrointestinal hastalıklar
Çok yaygın: Ağız kuruluğu
Yaygın: Bulantı3, diyare2, kusma2, konstipasyon1
Yaygın olmayan: Oral hipoestezi
Seyrek: Pankreatit
Bilinmiyor: Ağızda ödem, tükürük salgısında artış
Hepato-biliyer hastalıklar
Seyrek: Serum transaminazlarında yükselme
Deri ve deri altı doku hastalıkları
Yaygın: Ekzantem2
Bilinmiyor: Stevens-Johnson sendromu, büllöz dermatit, eritema multiforme, toksik
epidermal nekroliz
Kas-iskelet bozuklukları, bağ doku ve kemik hastalıkları
Yaygın: Artralji, miyalji, sırt ağrısı1
Bilinmiyor: Rabdomiyoliz
Böbrek ve idrar yolu hastalıkları
Bilinmiyor: Üriner retansiyon
Genel bozukluklar ve uygulama bölgesine ilişkin hastalıklar
Yaygın: Periferik ödem1, yorgunluk
9Bilinmiyor: Genel ödem, lokal ödem, uyurgezerlik
Araştırmalar
Bilinmiyor: Kreatin kinaz artışı
1: Klinik çalışmalarda bu olaylar mirtazapin tedavisi sırasında, plasebo kullanılmasına kıyasla
istatistiksel olarak anlamlı şekilde daha sık görülmüştür.
2: Klinik çalışmalarda bu olaylar mirtazapin tedavisi sırasında, plasebo kullanılmasına kıyasla
daha sık görülmüştür, ancak istatistiksel olarak anlamlı değildir.
3: Klinik çalışmalarda bu olaylar plasebo tedavisi sırasında, mirtazapin tedavisine kıyasla
istatistiksel olarak anlamlı şekilde daha sık görülmüştür.
4: Not: Dozun azaltılması genellikle, somnolans/sedasyonun daha az görülmesiyle
sonuçlanmaz, ancak antidepresan etkinliğini riske atabilir.
5: Antidepresanlarla tedavi sırasında genel olarak, anksiyete ve uykusuzluk (depresyona ait
semptomlar olabilen) gelişebilir veya şiddetlenebilir. Mirtazapin tedavisi sırasında anksiyete ve
uykusuzluk gelişimi veya şiddetlenmesi bildirilmiştir.
6: Mirtazapin tedavisi sırasında veya tedavinin bırakılmasından sonra erken dönemde, intihar
düşünceleri ve intihar davranışları bildirilmiştir (bakınız bölüm 4.4).
Klinik çalışmalar sırasındaki laboratuvar değerlendirmelerinde, transaminazlarda ve gamma-
glutamiltransferazda geçici artışlar gözlenmiştir (ancak bunlara eşlik eden advers olaylar
mirtazapin tedavisi sırasında, plaseboya eşlik edenlerden istatistik anlam taşıyacak şekilde daha
sık görülmemiştir).
Pediyatrik popülasyon:
Çocuklarda yapılan klinik çalışmalarda yaygın olarak kilo alımı, ürtiker ve hipertrigliseridemi
(aynı zamanda bakınız bölüm 5.1) gibi advers olaylar gözlemlenmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Tek başına mirtazapin doz aşımına ilişkin varolan deneyim semptomların genellikle hafif
olduğunu göstermektedir. Merkezi sinir sistemi depresyonu ile birlikte oryantasyon bozukluğu
ve uzamış sedasyon, beraberinde taşikardi ve hafif hiper ya da hipotansiyon bildirilmiştir.
Bununla birlikte, özellikle karışık doz aşımlarında ve tedavi edici dozdan çok yüksek dozlarda
daha ciddi (ölümü de içeren) sonuçlarla karşılaşma olasılığı vardır. Bu vakalarda QT uzaması
ve Torsades de Pointes de bildirilmiştir.
10Doz aşımı olgularında yaşamsal işlevler için, uygun semptomatik ve destekleyici tedavi
uygulanmalıdır. EKG monitörizasyonu yapılmalıdır. Aktif kömür veya gastrik lavaj da
düşünülmelidir.
Pediyatrik hastalarda doz aşımı durumunda yukarıda yetişkinler için anlatılan uygun tedbirler
alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Diğer antidepresanlar
ATC Kodu: N06AX11
Etki mekanizması/farmakodinamik etkiler:
Mirtazapin, merkezi noradrenerjik ve serotonerjik nörotransmiter iletimini artıran, merkezi
etkili bir presinaptik α antagonistidir. Seratonerjik nörotransmisyon artışı, özellikle 5-HT
2 1
reseptörleri aracılığıyla gerçekleşir çünkü mirtazapin hem 5-HT hem de 5-HT reseptörlerini
2 3
bloke eder. Mirtazapinin her iki enantiomerinin de antidepresif etkiye katkıda bulunduğu
kabul edilmektedir; S(+) enantiomeri α ve 5-HT reseptörlerini, R(-) enantiomeri 5-HT
2 2 3
reseptörlerini bloke eder.
Klinik etkililik ve güvenlilik:
Histamin H -antagonistik etkisi, mirtazapinin sedatif etkisi ile ilişkilidir. Mirtazapinin
1
antikolinerjik etkisi pratik olarak yoktur ve tedavi edici dozlarda pratik olarak kardiyovasküler
sistem üzerinde yalnızca sınırlı etkisi (örn: ortostatik hipotansiyon) vardır.
Pediyatrik popülasyon
Yaşları 7 – 18 arasında değişen ve majör depresif bozukluğu olan çocuklarda (n=259) esnek
doz kullanılarak yapılan ve ilk 4 hafta boyunca 15-45 mg mirtazapin, sonraki 4 hafta boyunca
15, 30 veya 45 mg mirtazapin verilen; çift-kör, plasebo-kontrollü, randomize iki çalışmada,
mirtazapinle plasebo arasında primer ve tüm sekonder sonlanım noktaları bakımından
istatistiksel anlama sahip hiçbir fark ortaya konulamamıştır. Plasebo verilen çocukların
%5,7’sine karşılık mirtazapin verilen çocukların %48,8’inde istatistiksel anlama sahip (%7
veya daha fazla) kilo artışı gözlenmiştir. mirtazapin grubunda ürtiker (%6,8’e karşılık %11,8)
ve hipertrigliseridemi de (%0’a karşılık %2,9), plasebo grubundakinden daha fazla
görülmüştür.
5.2. Farmakokinetik özellikler
Genel özellikler
Emilim:
Tabletler ağızdan alındıktan sonra etkin madde mirtazapin, hızla ve iyi biçimde emilir
(biyoyararlanımı ~ %50). Plazma doruk konsantrasyonuna yaklaşık 2 saat sonra ulaşılır. Gıda
alımının mirtazapinin farmakokinetiği üzerine etkisi yoktur.
11Dağılım:
Mirtazapinin plazma proteinlerine bağlanma oranı yaklaşık %85’tir.
Biyotransformasyon:
Temel biyotransformasyon yolları demetilasyon ve oksidasyondur. Ardından konjugasyon
gelmektedir. İnsan karaciğer mikrozomlarından elde edilen in vitro verilere göre, mirtazapinin
8-hidroksi metabolitinin oluşumunda sitokrom P450 enzimlerinden CYP2D6 ve CYP1A2, N-
demetil ve N-oksit metabolitlerinin oluşumunda CYP3A4 enzimi görev almaktadır.
Demetil metaboliti farmakolojik olarak aktif olup ana bileşik ile aynı farmakokinetik
özelliklere sahiptir.
Eliminasyon:
Mirtazapin yaygın biçimde metabolize olur ve birkaç günde idrar ve feçes ile atılır. Ortalama
eliminasyon yarılanma ömrü 20-40 saattir; 65 saate dek süren daha uzun yarılanma ömrü
değerleri nadiren bildirilmiştir ve genç erkeklerde daha kısa yarılanma ömrü izlenmektedir.
Eliminasyon yarılanma ömrü günde tek doz kullanıma uygundur. Kararlı kan
konsantrasyonuna 3-4 gün sonra ulaşılır ve bundan sonra birikim olmamaktadır.
Doğrusallık / Doğrusal olmayan durum:
Mirtazapinin farmakokinetiği önerilen doz aralığında doğrusaldır.
Özel popülasyonlar:
Mirtazapin klerensi, böbrek ya da karaciğer yetmezliğinin sonucu olarak azalabilir.
5.3. Klinik öncesi güvenlilik verileri
Klinik öncesi veriler, geleneksel güvenlilik farmakolojisi, tekrarlanan doz toksisitesi,
karsinojenisite veya genotoksisite çalışmalarının sonuçları temel alındığında insanlar için özel
bir tehlike ortaya çıkarmamıştır. Sıçan ve tavşanlarda üreme toksisitesi çalışmalarında,
herhangi bir teratojenik etki gözlenmemiştir. Sıçanlarda, insandaki maksimal terapötik
maruziyetin iki katı sistemik maruziyete implantasyon sonrası kayıplarda artış, yavruların
doğum ağırlığında azalma ve laktasyonun ilk üç günü sırasında hayatta kalan yavru sayısında
azalma eşlik etmiştir.
Mirtazapin, bir dizi gen mutasyonu ve kromozomal ve DNA hasarı testlerinde genotoksisite
göstermemiştir. Sıçan karsinojenite çalışmasında bulunan tiroid bezi tümörleri ve fare
karsinojenite çalışmasında bulunan hepatosellüler neoplazmanın, hepatik enzim
indükleyicilerinin yüksek dozları ile uzun süreli tedavi ile ilişkili, türe özgü ve nongenotoksik
yanıtlar olduğu düşünülmüştür.
126. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Sitrik asit anhidr
Sodyum hidrojen karbonat
PEG 6000
P.V.P.K-30
Sukraloz (E955)
Limon aroması
6.2. Geçimsizlikler
Bildirilmemiştir.
6.3. Raf ömrü
24 ay.
6.4. Saklamaya yönelik tedbirler
25°C’nin altındaki oda sıcaklığında ve kuru yerde, ışıktan koruyarak saklayınız.
6.5. Ambalajın niteliği ve içeriği
30 efervesan tablet strip ambalajda, karton kutuda kullanma talimatı ile beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Celtis İlaç San. ve Tic. A.Ş.
Esenler / İSTANBUL
Telefon: 0 850 201 23 23
Faks: 0 212 481 61 11
e-mail: info@celtisilac.com.tr
8. RUHSAT NUMARASI
236/92
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.11.2011
Ruhsat yenileme tarihi:
10. KÜB’ÜN YENİLENME TARİHİ
13