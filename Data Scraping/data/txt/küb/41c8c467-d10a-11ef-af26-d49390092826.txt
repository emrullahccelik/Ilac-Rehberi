KISA ÜRÜN BİLGİSİ
UYARI: CLOSTRİDİUM DİFFİCİLE İLİŞKİLİ İSHAL
Klindamisin dahil olmak üzere neredeyse tüm antibakteriyel ajanların kullanımında hafif ishalden
ölümcül kolit derecesine kadar değişebilen Clostridium difficile ilişkili diyare (CDİD)
bildirilmiştir. Antibakteriyel ajanlar, kolondaki normal florayı değiştirerek C. difficile'in aşırı
üremesine neden olur. Klindamisin tedavisi fatal olabilecek şiddetli kolit ile ilişkili olabileceği
için, daha az toksik antibakteriyel ajanların uygun olmadığı ciddi enfeksiyonlar için tercih
edilmelidir. Çoğu üst solunum yolu enfeksiyonunda olduğu gibi bakteriyel olmayan
enfeksiyonlarda kullanılmamalıdır C.difficile, CDİD gelişimine neden olan toksin A ve B'yi üretir.
Antibakteriyel tedaviye dirençli olabilen ve kolektomi gerektirebilen bu hipertoksin suşları,
morbidite ve mortalitenin artmasına neden olabilir. CDİD, antibiyotik kullanımını takiben diyare
ile başvuran tüm hastalarda düşünülmelidir. CDİD'ın antibakteriyel ajanların verilmesinden iki ay
sonra ortaya çıktığı bildirildiğinden, hastanın tıbbi öyküsü de önemlidir. CDİD şüphesi varsa ya da
tanı konulursa, C. difficile'ye karşı uygulanmayan, devam eden diğer antibiyotik kullanımının
durdurulması gerekebilir. Uygun sıvı ve elektrolit ikamesi, protein takviyesi, C. difficile
antibiyotik tedavisi ve cerrahi değerlendirme, klinik olarak belirtildiği şekilde uygulanmalıdır.
1. BEŞERİ TIBBİ ÜRÜNÜN ADI
CLİN® 600 mg/4 mL enjeksiyonluk çözelti
Steril
2. KALİTATİF VE KANTİTATİF BİLEŞİMİ
Etkin madde: Her bir ampulde (4 mL) 600 mg klindamisin baza eşdeğer 712,93 mg klindamisin
fosfat bulunur.
Yardımcı maddeler:
Disodyum edetat dihidrat 2 mg
Benzil alkol 37,8 mg
Sodyum hidroksit k.m.
Yardımcı maddeler için 6.1’e bakınız.
3. FARMASÖTİK FORM
İntramüsküler ve intravenöz kullanım için enjeksiyonluk ampul
Renksiz, berrak çözelti.
4. KLİNİK ÖZELLİKLER
4.1. Terapötik endikasyonlar
1CLİN, duyarlı gram-pozitif organizmalar, streptokoklar (Streptococcus faecalis), stafilokoklar
(penisilinaz üereten veya üretmeyen) ve pnömokokların neden olduğu ciddi enfeksiyonlarda ve
Bacteroides türleri, Fusobacterium türleri, Propionibacterium türleri, Peptostreptococcus türleri
ve mikroaerofilik streptokoklar gibi duyarlı anaerobik patojenlerin neden olduğu ciddi
enfeksiyonlarda da endikedir.
Klindamisin, kan/beyin bariyerini terapötik olarak etkili olabilecek şekilde geçmez.
4.2. Pozoloji ve uygulama şekli
Pozoloji/uygulama sıklığı ve süresi:
Parenteral (İntramüsküler veya intravenöz uygulama) – Bkz. aşağıdaki “Uygulama şekli”
Yetişkinler
Ciddi enfeksiyonlarda, intramüsküler ya da intravenöz yoldan günde 600 mg-1.2 g 2, 3 ya da 4
eşit doz halinde uygulanır. Daha ciddi enfeksiyonlarda 2, 3 ya da 4 eşit doz halinde verilmek
üzere günde 1.2-2.7 g uygulanır.
Hayatı tehdit eden durumlarda günde 4,8 g’a kadar varan dozlar başarıyla uygulanmıştır.
600 mg’ın üzerindeki dozların tek bir intramüsküler enjeksiyon şeklinde uygulanması ve bir
saatlik tek bir infüzyonda 1,2 g’dan fazla uygulama önerilmez.
Alternatif olarak ilaç, ilk dozun hızlı infüzyon şeklinde uygulanmasından sonra sürekli infüzyon
şeklinde verilebilir.
Beta-hemolitik streptokokların neden olduğu enfeksiyonların tedavisine, daha sonraki
romatizmal ateş veya glomerülonefrite karşı korunmak için en az 10 gün devam edilmelidir.
Uygulama şekli:
Parenteral (İntramüsküler veya intravenöz) uygulanır.
CLİN, intramüsküler uygulama için seyreltilmeden kullanılmalıdır.
CLİN, intravenöz uygulama öncesinde seyreltilmeli ve en az 10-60 dakika süreyle infüze
edilmelidir
IV kullanım için seyreltme ve infüzyon hızı
CLİN, intravenöz yoldan uygulanmadan önce seyreltilmelidir. İnfüzyon için seyreltilerek
hazırlanan solüsyondaki klindamisin konsantrasyonu 18 mg/ml’yi ve infüzyon hızı dakikada 30
mg’ı aşmamalıdır. İnfüzyon hızları aşağıdaki tabloda verilmiştir.
Doz Seyreltici İnfüzyon süresi
300 mg 50 mL 10 dakika
600 mg 50 mL 20 dakika
900 mg 50-100 mL 30 dakika
1200 mg 100 mL 40 dakika
Özel popülasyonlara ilişkin ek bilgiler:
Özellikle kolit gibi gastrointestinal hastalık öyküsü olan bireylere CLİN reçete ederken dikkatli
olunmalıdır.
2Böbrek yetmezliği:
Böbrek yetmezliği olanlarda bir doz ayarlaması yapılmasına gerek yoktur (bkz. Bölüm 4.5).
Karaciğer yetmezliği:
Karaciğer yetmezliği olanlarda bir doz ayarlaması yapılmasına gerek yoktur (bkz. Bölüm 4.5).
Pediyatrik popülasyon:
Bir aylıktan büyük çocuklar
İntramüsküler ya da intravenöz yoldan 3 ya da 4 eşit doz halinde verilmek üzere günde 15-25
mg/kg.
Daha ciddi enfeksiyonlar:
3 ya da 4 eşit doz halinde verilmek üzere günde 25-40 mg/kg. Ciddi enfeksiyonlarda, çocuklara
vücut ağırlığından bağımsız olarak günde 300 mg’dan az olmayacak şekilde uygulama önerilir.
Geriyatrik popülasyon:
Klindamisin fosfat uygulamasından sonra yarı ömür, dağılım ve klerens hacmi ile emilim
derecesi artan yaşla birlikte değişmez. Klinik çalışmalardan elde edilen verilerin analizi,
toksisitede yaşa bağlı herhangi bir artış ortaya koymamıştır. Bu nedenle, yaşlı hastalarda dozaj
gereksinimleri yalnızca yaşa bağlı olarak belirlenmemelidir. Dikkate alınması gereken diğer
faktörler için Bölüm 4.4’de yer alan “Önlemler” kısmına bakınız.
4.3. Kontrendikasyonlar
CLİN, klindamisin ya da linkomisine veya formülasyondaki herhangi bir bileşene duyarlı olduğu
bilinenlerde kontrendikedir.
CLİN, benzil alkol içeriği nedeniyle prematüre bebeklere veya yenidoğanlara verilmemelidir
(bkz. Bölüm 4.6).
4.4. Özel kullanım uyarları ve önlemleri
Uyarılar
CLİN benzil alkol içerir (bkz. Bölüm 2). Koruyucu benzil alkol, aşırı duyarlılık reaksiyonlarına
neden olabilir. Benzil alkolün intravenöz uygulaması, yeni doğanlar da dahil olmak üzere
pediyatrik hastalarda ciddi advers olaylar ve ölümle ilişkilendirilmiştir (“gasping sendromu”). Bu
ürünün normal terapötik dozları genellikle “gasping sendromu” ile ilişkili olarak bildirilenden
belirgin şekilde daha düşük miktarlarda benzil alkol içerse de, toksisitenin oluşabileceği
minimum benzil alkol miktarı bilinmemektedir. Benzil alkol içeren formülasyonlar
yenidoğanlarda yalnızca gerekli olduğunda ve başka alternatif bulunmadığında kullanılmalıdır.
Prematüre ve düşük doğum ağırlıklı yenidoğanların toksisite geliştirme olasılığı daha yüksek
olabilir. Benzil alkol içeren formülasyonlar gerekli olmadıkça 3 yaşından küçük çocuklarda 1
haftadan fazla kullanılmamalıdır. Tüm kaynaklardan alınan toplam benzil alkol miktarının göz
önünde bulundurulması önemlidir. Birikme ve toksisite riski (metabolik asidoz) nedeniyle
özellikle karaciğer veya böbrek yetmezliği olan hastalarda ve ayrıca hamile veya emziren
kadınlarda yüksek hacimler dikkatle ve sadece gerektiğinde kullanılmalıdır.
Klindamisin tedavisi alan hastalarda; eozinofili ve sistemik semptomların eşlik ettiği ilaç
reaksiyonu (DRESS), Stevens-Johnson sendromu (SJS), toksik epidermal nekroliz (TEN) ve
3akut jeneralize ekzantematöz püstülozis (AGEP) içeren ciddi cilt reaksiyonları gibi şiddetli aşırı
duyarlılık reaksiyonları bildirilmiştir. Eğer hipersensitivite veya ciddi bir cilt reaksiyonu
meydana gelirse, klindamisin kesilmeli ve uygun tedavi başlatılmalıdır (bkz. Bölüm 4.3 ve 4.8).
Klindamisin ciddi enfeksiyonların tedavisinde kullanılmalıdır. Bu ilacın kullanımı
düşünüldüğünde, klindamisin uygulanması sırasında hatta iki veya üç hafta sonrasında kolit
vakaları bildirildiğinden, hekim enfeksiyonun türünü ve diyare potansiyel tehlikesini göz önünde
bulundurmalıdır.
Antibakteriyel ajanlarla yapılan tedavi, kolonun normal florasını değiştirerek Clostridium
difficile'in aşırı büyümesine yol açar. Bu durum, eritromisin dahil olmak üzere hemen hemen
tüm antibakteriyel ajanların kullanımı ile bildirilmiştir. Clostridium difficile’in ürettiği toksin A
ve B; Clostridium difficile ilişkili diyare (CDİD) gelişmesine sebep olur ve “antibiyotikle ilişkili
kolitin” başlıca nedenidir. Hastalık daha yaşlı hastalarda ya da zayıflamış hastalarda daha şiddetli
bir seyir izleyecektir. Tanı genellikle klinik semptomların tanınmasıyla yapılır, ancak
psödomembranöz kolit endoskopik olarak da doğrulanabilir. Kolit, hafif sulu bir diyareden
başlayarak, ağır persistan diyare, lökositoz, ateş, kanlı ve mukuslu dışkılamanın eşlik ettiği
şiddetli abdominal kramplar şeklinde ortaya çıkabilen ve tedavi edilmezse peritonit, şok ve
toksik megakolona kadar ilerleyebilen ve fatal olabilen bir hastalıktır. Selektif kültür ortamında
yapılan dışkı kültüründe Clostridium difficile’nin ve dışkı örneklerinde C. difficile toksin(ler)inin
saptanması da tanıyı kanıtlar.
Antibakteriyel ajanların uygulanmasından sonra diyare görülen hastalarda CDİD teşhisini
düşünmek önemlidir. Bu, hafif ila ölümcül kolit arasında değişebilen psödomembranöz kolit
(bkz. Bölüm 4.8) dahil olmak üzere kolite ilerleyebilir. Antibiyotik ilişkili diyare veya
antibiyotik ilişkili kolit şüphesi varsa veya tanı konulduysa, klindamisin de dahil olmak üzere
antibakteriyel ajanlarla devam eden tedavi sonlandırılmalıdır ve uygun tedavi önlemleri hemen
başlatılmalıdır. 7 - 10 gün boyunca günde dört kez 125 mg ila 500 mg vankomisin oral yoldan
verildiğinde, dışkı örneklerinde toksinin hızlı bir şekilde kaybolduğu ve ishalde klinik iyileşme
görülür. Bu durumda peristaltizmi inhibe eden ilaçlar kontrendikedir.
C. difficile'nin hipertroksin üreten suşları, morbidite ve mortalite artışına neden olur, bu
enfeksiyonlar antimikrobiyal tedaviye dirençli olabildiğinden kolektomi gerektirebilir.
Antibiyotik kullanımı sonrası diyare ile başvuran tüm hastalarda CDİD düşünülmelidir.
CDİD'nin antibakteriyel ajanların uygulanmasından iki ay sonra ortaya çıktığı bildirildiğinden
dikkatli bir tıbbi öykü gereklidir.
Önlemler
Özellikle kolit olmak üzere gastrointestinal hastalık öyküsü olan bireylere CLİN reçete edilirken
dikkatli olunmalıdır.
Klindamisin, serebrospinal sıvıya yeterince geçmediğinden, menenjit tedavisinde
kullanılmamalıdır.
Uzun süreli tedavilerde, karaciğer ve böbrek fonksiyonları kontrol edilmelidir. Bu kontrolün
yenidoğanlarda ve infantlarda da yapılması tavsiye edilir. 1 aylıktan küçük bebeklerde güvenlilik
ve uygun dozaj belirlenmemiştir.
4Akut böbrek yetmezliği de dahil olmak üzere nadiren akut böbrek hasarı bildirilmiştir. Önceden
böbrek fonksiyon bozukluğu olan veya eşzamanlı nefrotoksik ilaçlar alan hastalarda böbrek
fonksiyonunun izlenmesi düşünülmelidir (bkz. Bölüm 4.8)
CLİN tedavisi, duyarlı olmayan organizmaların, özellikle maya mantarlarlarının aşırı üremesine
neden olabilir.
CLİN’in uzun süreli uygulanması, herhangi bir anti-infektifte olduğu gibi, klindamisine dirençli
organizmalara bağlı olarak süperenfeksiyona neden olabilir.
CLİN seyreltilmeden bolus olarak intravenöz yoldan enjekte edilmemeli, bölüm 4.2'de anlatıldığı
gibi en az 10-60 dakikada infüze edilmelidir.
Yardımcı madde bilgisi
Bu tıbbi ürün her bir ampulde (4 mL) 1 mmol (23 mg)’dan daha az sodyum ihtiva eder; yani
aslında “sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Vitamin K antagonistleri
Bir vitamin K antagonisti (örneğin varfarin, asenokumarol, fluindion) ile birlikte klindamisin
tedavisi alan hastalarda koagülasyon test (PT/INR) değerlerinde artış ya da kanama artışı rapor
edilmiştir. Bu yüzden, vitamin K antagonisti ile tedavi edilen hastalarda koagülasyon belirteçleri
sık izlenmelidir.
Klindamisinin CYP3A4 ve CYP3A5 inhibitörleri ile birlikte uygulanması
Klindamisin, ağırlıklı olarak CYP3A4 tarafından ve daha az oranda CYP3A5 ile ana metabolit
klindamisin sülfoksit ve minör metabolit N desmetilklindamisine metabolize edilir. Bu nedenle
CYP3A4 ve CYP3A5 inhibitörleri klindamisin klerensini azaltabilir ve bu izoenzimlerin
indükleyicileri klindamisin klerensini artırabilir. Rifampisin gibi güçlü CYP3A4
indükleyicilerinin varlığında etkinlik kaybını izleyin.
In vitro çalışmalar, klindamisinin CYP1A2, CYP2C9, CYP2C19, CYP2E1 veya CYP2D6'yı
inhibe etmediğini ve CYP3A4'ü sadece orta derecede inhibe ettiğini göstermektedir. Bu nedenle,
klindamisin ve birlikte uygulanan bu CYP enzimleri tarafından metabolize edilen ilaçlar arasında
klinik olarak önemli etkileşimlerin olmaması muhtemeldir.
Nöromüsküler blok yapan ilaçlar
Klindamisinin, diğer nöromüsküler blok yapan ilaçların etkisini güçlendirebilecek nöromüsküler
blok yapıcı etkiye sahiptir. Bu nedenle, bu tür ilaçları kullanan hastalarda dikkatli olunmalıdır.
Özel popülasyonlara ilişkin ek bilgiler
Pediyatrik popülasyon:
Pediyatrik popülasyona ilişkin herhangi bir etkileşim çalışması tespit edilmemiştir.
4.6. Gebelik ve laktasyon
Genel tavsiye
5Gebelik kategorisi: İlk trimesterde C, ikinci ve üçüncü trimesterde B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Klindamisinin hamile kadınlardaki güvenliliği kanıtlanmadığından, CLİN korunma yöntemi
uygulamayan kadınlarda dikkatle kullanılmalıdır. CLİN kullanan kadınlar uygun bir doğum
kontrolü yöntemi uygulamalıdır.
Gebelik dönemi
Sıçanlarda ve tavşanlarda yapılan oral ve subkutan reprodüktif toksisite çalışmalarında, maternal
toksisiteye neden olan dozlar dışında, klindamisin nedeniyle oluşan bozulmuş fertilite ya da
fetüse zarar görülmemiştir. Hayvan reprodüksiyon çalışmaları, insan cevapları konusunda her
zaman belirleyici değildir.
Klindamisin insanlarda plasentayı geçer. Çoklu dozlardan sonra amniyotik sıvı konsantrasyonları
maternal kan konsantrasyonlarının yaklaşık %30'udur.
CLİN, koruyucu olarak benzil alkol içerir. Benzil alkol plasentadan geçebilir (bkz. Bölüm 4.4).
Gebe kadınlar ile yapılan klinik çalışmalarda, ikinci ve üçüncü trimesterde sistemik olarak
uygulanan klindamisin, konjenital abnormalitenin sıklığında artış ile ilişkilendirilmemiştir.
CLİN’in gebeliğin ilk trimesterindeerde kullanımı ile ilgili yeterli ve kontrollü çalışma yoktur.
Klindamisinin gebelik döneminde kullanımının güvenliliği henüz gösterilmemiştir. Dolayısıyla,
CLİN gebelik durumunda sadece kesinlikle gerekli ise kullanılmalıdır.
Laktasyon dönemi
Oral ve parenteral uygulanan Klindamisinin <0,5-3,8 μg/mL konsantrasyonlarda anne sütüne
geçtiği bildirilmiştir.
Klindamisin, emzirilen bebeğin gastrointestinal florası üzerinde ishal, dışkıda kan veya döküntü
gibi yan etkilere neden olma potansiyeline sahiptir. Emziren bir annenin oral veya intravenöz
klindamisin kullanması gerekiyorsa, bu durum emzirmenin durdurulması için bir neden değildir.
Ancak alternatif bir ilaç tercih edilebilir. Emzirmenin gelişimsel ve sağlık açısından yararları ile
annenin klindamisine olan klinik ihtiyacı ve klindamisinin ya da temel maternal durumun bebeğe
olası olumsuz etkileri birlikte değerlendirilmelidir.
CLİN , koruyucu olarak benzil alkol içerir (bkz. Bölüm 4.4).
Üreme yeteneği / Fertilite
Oral olarak tedavi edilen sıçanlarda fertilite testleri sonucunda, üreme ve çiftleşme yeteneği
üzerinde herhangi bir etkisi olmadığı görülmüştür.
4.7. Araç ve makine kullanımı üzerindeki etkiler
Klindamisinin araç ve makine kullanımı üzerinde etkisi yoktur veya etkisi önemsizdir.
4.8. İstenmeyen etkiler
Aşağıdaki liste, klinik çalışmalarda görülen ve pazarlama sonrası sürveyansa göre tanımlanan
istenmeyen etkileri içermekte olup sistem organ sınıfına ve sıklığına göre sınıflandırılmıştır.
6Sıklık şu şekilde tarif edilmiştir: çok yaygın (≥ 1/10); yaygın (≥ 1/100 ila < 1/10); yaygın
olmayan (≥1/1000 ila <1/100); seyrek (≥1/10.000 ila <1/1000); çok seyrek (<1/10.000),
bilinmiyor (eldeki verilerden hareketle tahmin edilemiyor.)
Enfeksiyonlar ve enfestasyonlar
Yaygın: Psödomembranöz kolit2,3
Bilinmiyor: Vajinal enfeksiyon1
Kan ve lenf Sistem Bozuklukları
Bilinmiyor: nötropeni (lökopeni)1, eozinofili1, agranülositoz1 ve trombositopeni1
Bağışıklık sistemi hastalıkları
Bilinmiyor: Anafilaktoid reaksiyonlar1, anafilaktik şok1, anafilaktik reaksiyon1, hipersensitivite1
Sinir sistemi hastalıkları
Yaygın olmayan: disguzi
Kardiyak hastalıkları
Yaygın olmayan: Kardiyovasküler arrest2
Vasküler hastalıklar
Yaygın: Tromboflebit2
Yaygın olmayan: Hipotansiyon2,4
Gastrointestinal hastalıklar
Yaygın olmayan: Bulantı, ,ishal
Bilinmiyor: Özofajit, özofagal ülser, karın ağrısı, kusma
Hepato-biliyer hastalıkları
Bilinmiyor: Sarılık1
Deri, ve deri altı doku hastalıkları
Yaygın olmayan: Makülopapüler döküntüler
Bilinmiyor: Stevens Johnson Sendromu1, toksik epidermal nekroliz1, eksfoliyatif dermatit1,
morbilliform benzeri cilt kızarıklığı1, vezikülobüllöz dermatit1, eozinofili ve sistemik
semptomların eşlik ettiği ilaç reaksiyonu (DRESS)1, akut jeneralize ekzantematöz püstülozis
(AGEP)1
Böbrek ve idrar hastalıkları
Bilinmiyor: Akut böbrek hasarı1
Genel bozukluklar ve uygulama bölgesine ilişkin hastalıklar:
Yaygın olmayan: Ağrı2, steril abse2” (İntramüsküler uygulamadan sonra)
Bilinmiyor: Lokal iritasyon (İntramüsküler uygulamadan sonra)1
AraştırmalarYaygın : Anormal karaciğer fonksiyon testleri
1 Advers İlaç Reaksiyonu (AİR) pazarlama sonrası tespit edildi.
2 Advers İlaç Reaksiyonu (AİR)'ları sadece enjekte edilebilir formülasyonlar için geçerlidir.
3 Bkz. Bölüm 4.4.
4 Çok hızlı intravenöz uygulamayı takiben nadir vakalar bildirilmiştir (bkz. Bölüm 4.2).
7Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı durumunda spesifik tedavi gerekli değildir.
Klindamisinin serumdaki biyolojik yarılanma süresi 2,4 saattir. Klindamisin kandan hemodiyaliz
ya da periton diyalizi ile kolaylıkla uzaklaştırılamaz.
Alerjik bir reaksiyon görülürse, kortikosteroidler, adrenalin ve antihistaminikler dahil acil tedavi
önlemleri uygulanmalıdır.
5. FARMAKOLOJİK ÖZELLİKLER
5.1. Farmakodinamik Özellikler
Farmakoterapötik grup: Sistemik Antibakteriyeller, Linkozamidler
ATC Kodu: J01FF01
Etki mekanizması
Klindamisinfosfat, in vitro olarak etkili olmadığı halde, in vivo hidroliz sonunda antibakteriyel
yönden etkili klindamisine dönüşür. Klindamisin, makrolidlere benzer şekilde bakteri
ribozomlarının 50S alt birimine bağlanarak, protein sentezinin ilk aşamasını inhibe eder. Temel
olarak bakteriyostatik olmakla birlikte, yüksek konsantrasyonlarda duyarlı suşlara karşı
bakterisid etki gösterir.
Direnç
Klindamisine direnç genellikle, temel olan veya indüklenebilir makrolid-linkozamid-
streptogramin B (MLSB) direnç tipi aracılığıyla gerçekleşir.
Kırılma noktaları
Minimum inhibitör konsantrasyonları (MİK) kesme noktaları aşağıdaki gibidir:
EUCAST
Staphylococci: duyarlı ≤ 0,25 dirençli> 0,5
Streptococci ABCG ve pneumoniae: duyarlı ≤ 0,5 dirençli> 0,5
Gram pozitif anaeroblar: duyarlı ≤ 4 dirençli> 4
Gram negatif anaeroblar: duyarlı ≤ 4 dirençli> 4
Farmakokinetik/Farmakodinamik ilişkisi
Etkinlik, bağlanmamış antibiyotiğin, konsantrasyon-zaman eğrisi alanının, patojen minimum
efektif konsantrasyonuna (EAA / MİK) oranı ile ilgilidir.
Duyarlılık
8Kazanılan direncin prevalansı coğrafi olarak ve seçilen türler için zamanla değişebilir. Özellikle
ciddi enfeksiyonları tedavi ederken, dirençle ilgili yerel bilgiler istenebilir.
Gerekirse, yerel direnç prevalansı en azından bazı enfeksiyon türlerinde ajanın kullanımının
sorgulanabilir olması gerektiğinde uzman tavsiyesi alınmalıdır.
Türler
Duyarlı
Gram-pozitif aeroblar
Staphylococcus aureus *
Staphylococcus epidermidis
Streptococcus pneumonia
Streptococcus pyogenes
Viridans streptococci
Aneroblar
Bacteriodes fragilis grubu
Prevotella (daha önceden Bacteroides melaninogenicus olarak bilinen)
Bifidobacterium spp.
Clostridium perfringens
Eubacterium spp.
Fusobacterium spp.
Peptococcus spp.
Peptostreptococcus spp.
Propionibakteri spp.
Veillonella spp.
Dirençliler
Clostridia spp.
Enterococci
Enterobacteriaceae
* %50’ye kadar metisiline duyarlı S. aureus'un, bazı bölgelerde klindamisine dirençli olduğu
bildirilmiştir. Metisiline dirençli S.aureus'un (MRSA) %90'ından fazlası klindamisine de
dirençlidir ve MRSA şüphesi varsa duyarlılık testi sonuçlarını beklerken kullanılmamalıdır.
Enterobacteriaceae dahil olmak üzere çoğu gram negatif aerobik bakteri, klindamisine
dirençlidir. Klindamisin, lincomisin ile çapraz direnç gösterir. In vitro yöntemlerle test
edildiğinde, eritromisine dirençli olan bazı stafilokok suşları, klindamisine de hızla direnç
geliştirmiştir. Direnç mekanizmaları eritromisin ile aynıdır, yani ribozomal bağlama bölgesinin
metilasyonu, ribozomal proteinin kromozomal mutasyonu ve plazmid aracılı bir adeniltransferaz
ile birkaç stafilokokal izolat enzimatik inaktivasyondadır.
5.2. Farmakokinetik Özellikler
Genel özellikler:
Emilim:
9Parenteral uygulamayı takiben, biyolojik olarak aktif olmayan klindamisin fosfat, klindamisine
hidrolize edilir. 300 mg klindamisin eşdeğeri intramüsküler yolla enjekte edildiğinde, üç saat
içinde ortalama 6 mikrogram/mL'lik bir doruk plazma konsantrasyonu elde edilir; 600 mg doz
ise 9 mikrogram/mL'lik bir pik konsantrasyonunu verir. Çocuklarda, doruk konsantrasyonuna bir
saat içinde ulaşılabilir. Aynı dozlar intravenöz olarak verildiğinde, infüzyonun sonunda sırasıyla
mL başına 7 ve 10 mikrogramlık doruk konsantrasyonları elde edilir.
Dağılım:
Klindamisin vücut sıvılarında ve kemik dahil dokularda dağılır, serebrospinal sıvıya etkin
konsantrasyonda ulaşamaz. Plasentadan fötal dolaşıma geçer ve laktasyonda süte geçer. Safrada
yüksek konsantrasyonda bulunur.
Biyotransformasyon:
Klindamisin, tahminen karaciğerde, aktif N-demetil ve sülfoksit metabolitlerine ve bazı inaktif
metabolitlerine metabolize olur.
Eliminasyon:
Alınan dozun yaklaşık %10’u idrar, %4’ü feçesle aktif ilaç ya da aktif metabolitler şeklinde,
kalanı ise inaktif metabolitler şeklinde atılır. . Yarılanma süresi 2 ila 3 saattir, ancak böbrek
işlevleri azalmış hastalarda ve premature yenidoğanlarda klindamisinin serumdaki yarılanma
süresi hafifçe uzar. Diyaliz le kandan etkili bir şekilde uzaklaştırılamaz.
Klindamisin lökosit ve makrofajlarda birikir. Dolaşımda klindamisinin %90’ından fazlası
plazmaya bağlanır. Atılım yavaştır ve birkaç gün sürer. İnsan karaciğeri ve bağırsak
mikrozomlarındaki in vitro çalışmalar; klindamisinin,az miktarda CYP3A5 ağırlıklı olarak ise
CYP3A4 tarafından klindamisin sülfoksit ve küçük bir metabolit olan N desmetilklindamisin
oluşturmak üzere oksitlendiğini göstermiştir. Yarılanma süresi 2 ila 3 saattir, ancak prematüre
yeni doğanlarda ve şiddetli böbrek yetmezliği olan hastalarda uzayabilir.
Doğrusallık/Doğrusal olmayan durum:
Klindamisinin serum konsantrasyonu, dozla doğru orantılı olarak yükselir.
Hastalardaki karakteristik özellikler
Özel bir karakteristik özellik yoktur. Bkz. Bölüm 4.4
Farmakokinetik ilişki
2 ila 18 yaş arası obez pediatrik hastalar ve 18 ila 20 yaş arası obez yetişkinler:
2 ila 18 yaş arasındaki obez pediyatrik hastalarda ve 18 ila 20 yaş arası obez yetişkinlerde
farmakokinetik verilerin analizi, klindamisin klerensinin ve toplam vücut ağırlığı ile normalize
edilen dağılım hacminin obeziteden bağımsız olarak karşılaştırılabilir olduğunu göstermiştir.
5.3. Klinik öncesi güvenlilik verileri
Karsinojenite
Klindamisin’in karsinojenik potansiyelinin değerlendirildiği uzun süreli hayvan çalışmaları
yapılmamıştır.
Mutajenite
Bir sıçan mikro çekirdek testi ve bir Ames Salmonella reversiyon testinin dahil olduğu
genotoksisite testleri yapılmıştır. Her iki test de negatif sonuç vermiştir.
10Üreme toksisitesi
Sıçanlarda, günde 300 mg/kg’a kadar çıkan dozlarda (insanlar için önerilen mg/m2 esaslı en
yüksek dozun yaklaşık 1,1 katı) yapılan fertilite çalışmalarında, üreme üzerine herhangi bir etki
gözlenmemiştir.
Gebelik
Sıçanlarda yapılan oral embriyo-fetal reprodüktif gelişim çalışmalarında ve sıçanlarda ve
tavşanlarda yapılan subkutan reprodüktif toksisite çalışmalarında, maternal toksisite üreten
dozlarda embriyo-fetal toksisite gözlenmiştir. Sıçanlarda maternal ölüm, hastanın maruziyetine
göre yaklaşık 1'lik bir maruziyet oranı ile meydana gelmiştir. Tavşanlarda, düşükler dahil olmak
üzere maternal toksisite, yaklaşık 0,1'lik maruziyet oranında meydana gelmiştir. İmplantasyon
sonrası kayıp ve azalmış canlılık dahil olmak üzere embriyo-fetal toksisite, tavşanlarda 0,2
maruz kalma oranında meydana gelmiştir.
6. FARMASÖTİK ÖZELLİKLER
6.1. Yardımcı maddelerin listesi
Benzil alkol
Disodyum edetat dihidrat
Enjeksiyonluk su
Sodyum hidroksit (pH ayarı için k.m.)
6.2. Geçimsizlikler
Klindamisin tuz çözeltilerinin pH değerlerinin düşük olması nedeniyle alkalin preparatları veya
düşük pH’da stabil olmayan ilaçlar ile geçimsizlikler beklenebilir. CLİN, aşağıdaki ilaçlar ile
fiziksel olarak geçimsizdir: Ampisilin sodyum, fenitoin sodyum, barbitüratlar, aminofilin,
kalsiyum glukonat, seftriakson sodyum, siprofloksasin, difenilhidantoin, idarubisin hidroklorür,
ranitidin hidroklorür ve magnezyum sülfat.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklanmalıdır.
6.5. Ambalajın niteliği ve içeriği
Her mL’sinde 150 mg klindamisine eşdeğer miktarda klindamisin fosfat içeren 4 ml'lik renksiz
cam ampul ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Klindamisin fosfat’ın aşağıdaki antibiyotikleri içeren %5’lik dekstroz ve sodyum klorür
enjeksiyonluk solüsyonlarında en az 24 saat boyunca fiziksel ve kimyasal olarak uyumlu olduğu
gösterilmiştir: Amikasin sülfat, aztreonam, sefamandol nafat, sefazolin sodyum, sefotaksim
11sodyum, sefoksitin sodyum, seftazidim sodyum, seftizoksim sodyum, gentamisin sülfat,
netilmisin sülfat, piperasilin ve tobramisin.
İlaç karışımlarının uyumları ve stabil kalma süreleri konsantrasyona ve diğer şartlara bağlıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Menarini Sağlık ve İlaç Sanayi Tic. A.Ş.
Maslak Mah. Sümer Sok. No: 4
Maslak Office Building Kat: 7-8
34485 Maslak, Sarıyer/İstanbul
Tel.: (212) 467 11 11
Fax: (212) 467 12 12
8. RUHSAT NUMARASI
168/28
9. İLK RUHSAT TARİHİ / RUHSAT YENİLEME TARİHİ:
İlk ruhsat tarihi: 21.03.1994
Ruhsat yenileme tarihi: 26.04.2005
10. KÜB’ÜN YENİLENME TARİHİ:
12