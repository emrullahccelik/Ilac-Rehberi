KISA ÜRÜN BİLGİSİ
1. BEŞERİ TIBBİ ÜRÜNÜN ADI
POT–K® efervesan tablet
2. KALİTATİF VE KANTİTATİF BİLEŞİM
Etkin maddeler:
Potasyum sitrat monohidrat 2.170 g
Potasyum hidrojen karbonat 2.000 g
Yardımcı maddeler:
Şeker 1.453 g
Sodyum sakkarin 0.020 g
Yardımcı maddeler için 6.1’e bakınız.
3. FARMASÖTİK FORM
Efervesan tablet
Beyaz renkli tabletler
4. KLİNİK ÖZELLİKLER
4.1. Terapötik endikasyonlar
Aşağıdaki durumlarda potasyum eksikliğinin giderilmesi için:
 Belirgin hipokalemi (<3.2 mmol/L), özellikle birlikte seyreden metabolik asidoz
durumunda,
 Hipokalemik nöromüsküler bozukluklar veya kardiyak aritmilerde,
 Dijitalis tedavisine eşlik eden hipokalemide,
 Ketoasidozda hipokaleminin önlenmesi için.
Aşağıdaki durumlarda böbrek taşı metaflaksisinde (rekürren böbrek taşlarının yeni
oluşumunun önlenmesinde):
 Kalsiyum oksalat taşlarında (örn; renal tübüler asidozda),
 Çeşitli nedenli hipositratüride (<320 mg/gün),
 Ürik asit taşlarında.
4.2. Pozoloji ve uygulama şekli
Pozoloji/uygulama sıklığı ve süresi:
a) Potasyum sübstitüsyonu: Dozlama potasyum eksikliğinin derecesine bağlıdır. Genel
olarak günde 40–100 mmol potasyum yeterlidir. Günlük doz 160 mmol’ü aşmamalıdır.
Tek dozda 40 mmol potasyum (1 POT-K efervesan tablet) aşılmamalıdır.
1b) Böbrek taşı metaflaksisi: Tedaviyi yürüten hekim tarafından doz, günlük sitrat itrahı,
320 mg’ın üstünde ve idrar pH’sı 6.2–6.8 olacak şekilde düzenlenmelidir. Bu değer
günde 1–2 POT–K efervesan tablet ile sağlanabilir.
Her iki endikasyonda da bir kerede verilen doz 40 mmol potasyumu, yani bir adet POT–K
efervesan tableti geçmemelidir.
Günlük dozlar 4 efervesan tableti (160 mmol potasyum) aşmamalıdır.
Günde iki veya daha fazla POT–K efervesan tabletin alındığı durumlarda dozlar muntazam
aralıklarla (sabah, öğle ve akşam) alınır. Yemek sırasında uygulama tolerabiliteyi yükseltir.
Sebebi ortadan kaldırılamayan potasyum eksikliğinin görüldüğü durumlarda, sebep devam
ettiği sürece POT–K efervesan tablet kullanılmalıdır. Diğer potasyum eksikliği durumlarında
potasyum dengesinin temini için birkaç gün ile birkaç hafta genelde yeterli olmaktadır.
Uygulama şekli:
Ağızdan kullanım içindir.
Bir adet POT–K efervesan tablet bir bardak suda (200 ml) eritilir ve istenirse şeker veya
meyva suyu ile tatlandırılarak içilir. 10-15 dakikalık bir süre boyunca arasında yudumlar
halinde için. Yemekle beraber kullanımı gastrointestinal tolerabiliteyi arttırır.
Özel popülasyonlara ilişkin ek bilgiler:
Böbrek/Karaciğer yetmezliği:
Akut ve kronik böbrek yetmezliğinde kullanılmamalıdır (bkz. bölüm 4.3).
Karaciğer yetmezliği olan hastalarda kullanımı ile ilgili herhangi bir veri bulunmamaktadır.
Pediyatrik popülasyon:
Potasyum sitrat monohidrat/potasyum hidrojen karbonat kombinasyonunun çocuklarda
kullanımının etkililiği ve güvenliliği belirlenmemiştir. Bu nedenle, çocuklarda kullanımı
tavsiye edilmemektedir.
Geriyatrik popülasyon:
Potasyum sitrat monohidrat/potasyum hidrojen karbonat kombinasyonunun yaşlılarda
kullanımının etkililiği ve güvenliliği belirlenmemiştir.
4.3. Kontrendikasyonlar
POT–K efervesan tablet içeriğindeki maddelere karşı aşırı duyarlılığı olan kişilerde
kontrendikedir.
POT–K efervesan tablet hiperkalemi ile ilişkili aşağıdaki durumlarda kontrendikedir;
 Dehidrasyon
 Bozulmuş böbrek atılımı
 Addison hastalığı
2 Herediter epizodik adinami (Gamstrop hastalığı)
4.4. Özel kullanım uyarıları ve önlemleri
Uzun süre ve devamlı POT–K efervesan tablet kullanılması diş için zararlı olabilir.
POT–K replasman tedavisine başlamadan önce, kalp ritminin ve böbrek fonksiyonlarının
kontrolü ile birlikte, hastanın asit–baz dengesi ve elektrolit dengesi özellikle kontrol
edilmelidir. Bu durum özellikle yaşlılar için geçerlidir. Bu parametreler, tedavinin başında sık
aralıklar ile daha sonra ise daha az sıklıkta izlenmelidir.
POT–K efervesan tablet, orak hücre anemisi olan hastalarda özellikle dikkatli kullanılmalıdır.
Ayrıca, potasyum tutan diüretikler, aldosteron antagonistleri, ADE inhibitörleri, antikolinerjik
veya potansiyel nefrotoksik ilaçlar ile (örn; non-steroidal antiinflamatuar ilaçlar v.b.) birlikte
kullanılması durumunda dikkatli olunmalıdır.
POT–K efervesan tabletin bu bileşikler ile etkileşimi nedeniyle beklenmeyen ani asidozis ve
beklenmeyen hiperkalemi oluşabilir.
Potasyum tuzları yüksek konsantrasyonlarda kullanıldığında, doku hasarlarına ve iritasyona
neden olabilir. İlacın sulu bir çözeltide yudum yudum içilmesi ile mide ve ince bağırsaktaki
lokal, yüksek etkin madde konsantrasyonlarından kaçınılabilir.
POT–K efervesan tablet 1.453 g şeker içerir. Nadir kalıtımsal fruktoz intoleransı,
glikoz-galaktoz malabsorpsiyonu veya sukraz-izomaltaz yetmezliği problemi olan hastaların
bu ilacı kullanmamaları gerekir.
Her bir efervesan tablet 2.23 mg (0.097 mmol) sodyum ihtiva eder. Bu durum kontrollü
sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Ekstraselüler potasyum konsantrasyonlarının yükselmesi kalp glikozitlerinin etkisini azaltır,
düşmesi ise bu ilaçların aritmojenik etkisini artırır.
Aldosteron antagonistleri, potasyum tutan diüretikler, ADE-inhibitörleri, non-steroidal
anti-enflamatuvar analjezikler renal potasyum itrahını azaltırlar.
Özel popülasyonlara ilişkin ek bilgiler
Karaciğer/böbrek yetmezliği:
Veri yoktur.
Pediyatrik popülasyon:
Veri yoktur.
4.6. Gebelik ve laktasyon
Genel tavsiye:
Gebelik kategorisi C’dir.
3Çocuk doğurma potansiyeli bulunan kadınlar/Doğum kontrolü (Kontrasepsiyon)
POT–K’nın çocuk doğurma potansiyeli bulunan kadınlarda kullanıldığında üreme kapasitesini
etkileyip etkilemediğine ilişkin yeterli veri mevcut değildir.
Gebelik dönemi
Gebeliğin özellikle ilk üç ayında ilaç uygulamasındaki bugünkü anlayışa göre kullanılması
özenle tartılmalıdır. Yüksek ve düşük potasyum seviyeleri maternal ve fötal kalp
fonksiyonunu etkilediği için maternal potasyum seviyeleri yakın takibe alınmalıdır. POT–K
efervesan tablet uygulanması durumunda, annenin serum düzeyi fizyolojik sınırlar içinde
kaldığı sürece embriyo ve fetus üzerine zararlı etki beklenmez. Gebelik döneminde herhangi
zararlı bir etkiye işaret eden bulgulara şimdiye kadar rastlanmamıştır.
Laktasyon dönemi
POT–K’nın insan sütüyle atılıp atılmadığı bilinmemektedir. POT–K’nın süt ile atılımı
hayvanlar üzerinde araştırılmamıştır. Emzirmenin ya da POT–K tedavisinin durdurulup
durdurulmayacağına ilişkin karar verilirken, emzirmenin çocuk açısından faydası ve POT–K
tedavisinin emziren anne açısından faydası dikkate alınmalıdır. Laktasyon döneminde
herhangi zararlı bir etkiye işaret eden bulgulara şimdiye kadar rastlanmamıştır.
Üreme yeteneği/Fertilite
Üreme üzerine toksik etkiler öngörülen uygulama yolu ve sürelerinde beklenmemektedir
(bkz. bölüm 5.3.).
4.7. Araç ve makine kullanımı üzerindeki etkiler
Araç ve makine kullanımına herhangi bir etkisi yoktur.
4.8. İstenmeyen etkiler
Klinik denemeler ve pazarlama deneyimlerinde elde edilen yan etkiler aşağıdaki sıklık
derecelerine göre verilmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Metabolizma ve beslenme hastalıkları:
Seyrek: Hiperkalemi
Kardiyak hastalıklar:
Çok seyrek: Artan potasyum dozu aritmiye neden olabilir.
Gastrointestinal hastalıklar
Yaygın olmayan: Reflü, abdominal ağrı, diyare, erüktasyon, bulantı ve kusma, abdominal
şişkinlik
4Deri ve deri altı doku hastalıkları:
Seyrek: Egzama, kaşıntı, kızarıklık gibi alerjik reaksiyonlar. Bu durumda POT–K tedavisine
ara verilmelidir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; Tel: 0 800 314 00 08; Faks: 0 312 218 35 99).
4.9. Doz aşımı ve tedavisi
Doz aşımı sonucu, özellikle asidoz veya böbrek yetmezliği olan hastalarda hiperkalemi
oluşabilir. Hiperkalemi semptomları başlıca kardiyovasküler bozukluklardır. Bradikardi, AV
blok ve hatta ventriküler fibrilasyon veya diyastrolik kardiyak arrest oluşabilir. EKG’de
yüksek, keskin, simetrik T dalgaları görülebilir ve çok yüksek potasyum düzeylerinde QRS
kompleks genişlemesi olabilir. Kardiyovasküler semptomlar hipotansiyon ve
santralizasyondur. Nöromüsküler semptomlar; parestezi, progresif paraliz ve konfüzyon
durumlarıdır.
6.5 mmol/L plazma ve üzerindeki plazma potasyum konsantrasyonları hayati risk içerir; 8
mmol/L’den fazla düzeyler genelllikle ölümcüldür.
Hiperkaleminin tedavisi, zehirlenmenin şiddetine göre değişiklik gösterir:
1. 10-20 ml intravenöz %10 kalsiyum glukonat çözeltisi gibi bir antidot uygulaması ile acil
potasyum “detoksifikasyonu”.
2. Glukoz-insülin uygulaması ile ekstraselüler alandan intraselüler sahaya potasyum
geçmesi sağlanarak serum potasyum düzeyinin düşürülmesi.
3. İyon değiştirici içeren oral ilaçlar veya enemalar ile potasyum atılımı (örn.
gastrotinestinal kanaldan). Bazı koşullarda hızlı diyaliz hayat kurtarıcı olabilir.
Doz aşımı ve/veya renal atılım bozuklukları (böbrek yetmezliği) hiperkalemiye neden olabilir.
5. FARMAKOLOJİK ÖZELLİKLER
5.1. Farmakodinamik özellikler:
Farmakoterapötik grup: Potasyum eksikliği tedavisinde kullanılan ilaçlar
ATC kodu: A12BA30
İnsan vücudunun potasyum içeriği yaklaşık 50 mmol/kg’dir; bunun %98’i hücreler içindedir
ve hücre içi potasyum konsantrasyonu yaklaşık 140-150 mmol/L’dir. Normal plazma
potasyum seviyesi 3.5-5.0 mmol/L’dir. Günlük potasyum gereksinimi 1-1.50 mmol/kg vücut
5ağırlığı (39-59 mg/kg VA) arasındadır ve normal koşullarda besinlerle alınır. Potasyum, idrar
(%90) ve feçes (yaklaşık %10) ile atılır.
Renal itrahın artması, ekstra-renal kayıplar (diyare, kusma gibi) veya yetersiz potasyum alımı
hipokalemiye neden olabilir.
İçeriğindeki sitrat hızla CO ’e metabolize olduğundan potasyum sitrat idrarı alkalileştirir. Bu
2
alkalileşmeye ek olarak renal tübüllerden sitrat sekresyonu artar ve bu idrar yoluyla sitrat
atılımının artmasına sebep olur. Kalsiyum oksolatlarının kristalizasyonu, serbest kalsiyumun
sitrat bağlaması yoluyla engellenir. Sitrat, idrarda kristalizasyonu direkt inhibe ettiğinden,
alkalik idrarda kalsiyum fosfat oluşumu azalır. Potasyum sitrat bu nedenle böbrek taşı ve ürik
asit taşı metaflaksisinde kullanılır.
5.2. Farmakokinetik özellikler
Genel özellikler
Suda gaz oluşturarak çözülür. Hidrojen karbonat, karbondioksit olarak çıkar ve içilecek
çözelti potasyumu sitrat olarak içerir.
Emilim:
Potasyum tuzları oral uygulamadan sonra barsaktan çabuk emilir. İdrarda bulunan potasyum
ise distal tübülüste cereyan eden sodyum değiş-tokuşundan kaynaklanır. Potasyum ve
hidrojen iyonları sodyum iyonlarıyla değiş-tokuşla yarışırlar. Potasyum sitrat
monohidrat/potasyum hidrojen karbonat içeren efervesan tablet (=40 mmol K+)
uygulamasından sonra 30 dakika içinde plazma potasyum düzeyi yaklaşık 0.5–1 mmol/L
miktarında yükselir.
Dağılım:
Sistem içerisinde potasyum dağılımı çeşitli ekstra renal mekanizmalara tabidir ve bu sebeple
tamamen tahmin edilebilir değildir.
Eliminasyon:
Potasyum eksikliğinin olmadığı durumda ağızdan alınan potasyumun yaklaşık %90’ı
dozlamadan sonraki 8 saat içerisinde ve %98’den fazlası 24 saat içerisinde atılır.
Potasyum %90 idrarla, %10 dışkı ve terle atılır.
5.3. Klinik öncesi güvenlilik verileri
Klinik olmayan verilere dayanarak; güvenlilik farmakolojisi, tekrarlanan doz toksisitesi,
genotoksisite, karsinojenik potansiyel ve üreme toksisitesinin konvansiyonel çalışmaları
insanlar için özel bir tehlike oluşturmadığını ortaya koymaktadır.
Daha yüksek lokal konsantrasyonlarda potasyum tuzları doku tahrişi ve hasarına neden
olabilir. Sıvı bir çözelti içilmesiyle, mide ve ince bağırsakta bileşiğin yüksek lokal
konsantrasyonları önlenebilir. Hayvan deneylerinde potasyum sitratın mukoza tolerabilitesi
yüksek olarak bulunmuştur. Kontraendikasyonların ve uyarıların gözlemlenmesi şartıyla çeşit
6ve kullanım süresinden dolayı karsinojenik, mutajenik ve üreme toksisitesi etki dahil olmak
üzere başka hiçbir toksik etkiler beklenmemektedir. Potasyum sitrat ile mutajenisite, tümöre
neden olma veya üreme toksikoloji çalışmaları gerçekleştirilmemiştir.
6. FARMASÖTİK ÖZELLİKLER
6.1. Yardımcı maddelerin listesi
Sitrik asit anhidrus
Şeker
Sodyum sakkarin
Povidon
Limon aroması
6.2. Geçimsizlikler
Mevcut değil.
6.3. Raf ömrü
24 ay.
6.4. Saklamaya yönelik özel tedbirler
25ºC’nin altındaki oda sıcaklığında saklayınız.
Çocukların göremeyeceği, erişemeyeceği yerlerde ve ambalajında saklayınız.
İçeriği nemden korumak için her tablet alımından sonra tüp sıkıca kapatılmalıdır.
6.5. Ambalajın niteliği ve içeriği
15 (1 x 15), 30 (2 x 15) ve 60 (4 x 15) efervesan tablet, silikajelli kapak ile kapatılmış plastik
tüpler içerisinde ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Neutec İlaç San. Tic. A.Ş.
Yıldız Teknik Üniversitesi Davutpaşa Kampüsü
Teknoloji Geliştirme Bölgesi D1 Blok Kat:3
Esenler/İSTANBUL
Telefon: 0 850 201 23 23
Faks: 0 212 481 61 11
e-mail: bilgi@neutec.com.tr
8. RUHSAT NUMARASI(LARI)
222 / 61
79. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 22.12.2009
Ruhsat yenileme tarihi : 30.12.2014
10. KÜB’ÜN YENİLENME TARİHİ
8