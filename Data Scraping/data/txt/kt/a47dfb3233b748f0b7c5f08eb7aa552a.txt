 1 KULLANMA TALİMATI  
 
NEULASTİM® 6 mg/0,6  mL S.C. enjeksiyon için kullanıma hazır şırınga  
 
Steril  
 
Deri altına uygulanır.  
 
• Etkin madde:  Bir enjeksiyon için kullanıma hazır şırınga 0,6  mL'de 6  mg pegfilgrastim 
içerir.  
• Yardımcı maddeler:  Sodyum asetat, sorbitol (E420), polisorbat 20, enjeksiyonluk su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğini zde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu Kullanma Talimatında:  
 
1. NEULASTİM® nedir ve ne için kullanılır?  
2. NEULASTİM®’i kullanmadan önce dikkat edilmesi gerekenler  
3. NEULASTİM® nasıl kullanılır?  
4. Olası yan etkiler nelerdir?  
5. NEULASTİM®'in saklanması  
 
Başlıkları yer almaktadır.  
 
1. NEULASTİM® nedir ve ne için kullanılır?  
 
NEULASTİM®, enjeksiyon için berrak, renksiz çözelti içeren kullanıma hazır şırınga 
şeklinde piyasaya sunulmaktadır.  
 
Her bir ambalaj 1  adet kullanıma hazır şırınga (6  mg/0,6  mL) içermektedir.  
 
Etkin madde pegfilgrastimdir. Herbir kullanıma hazır şırınga 0,6  mL çözeltide 6  mg 
pegfilgrastim içerir. Diğer madd eler, sodyum asetat, sorbitol (E420), polisorbat 20 ve 
enjeksiyonluk sudur. Her kutuda 1  adet şırınga bulunmaktadır. Her şırınga tek kullanımlıktır.  
 
Pegfilgrastim, E. coli adı verilen bir bakterinin içinde biyoteknoloji kullanılarak üretilen bir 
proteindir. Sitokinler adı verilen bir protein grubuna aittir ve vücudunuz tarafından üretilen 
doğal bir proteine (granülosit koloni uyarıcı faktörü) çok benzerdir.  
 
Beyaz kan hücre leri (akyuvarlar), vücudunuzun enfeksiyonlarla savaşmasına yardımcı 
olduklarından dolayı önemlidirler. Kanser tedavisi vücudunuzdaki bu hücrelerin azalmasına 
sebep olabilir. Bu sebeple kanser tedavisine karşı çok duyarlıdırlar. Eğer kanda beyaz kan  2 hücrele rinin (akyuvarların) seviyesi düşerse (nötropeni), bakterilere karşı savaşmaya yetecek 
hücre bulunmayabilir ve bu da enfeksiyona yakalanma riskinizin artmasına sebep olabilir.  
 
Doktorunuz NEULASTİM®’i kemik iliğinizin (kemiğin kan hücreleri üreten kısmı) 
vücudunuzun enfeksiyonla savaşmasına yardım eden beyaz kan hücrelerini (akyuvarlar) daha 
fazla üretmesini desteklemek amacıyla vermektedir.  
 
NEULASTİM®, daha önce sitotoksik kemoterapiye (hızla büyüyen hücreleri yok eden 
ilaçlar) bağlı ateşle birlikte seyreden beyaz kan hücrelerinin sayısındaki düşüş (febril 
nötropeni) veya beyaz kan hücrelerinin sayısındaki ciddi düşüş (ağır nötropeni) (mutlak 
beyaz kan hücresi (nötrofil) sayısı <  500 mikrolitre) geliştiği gösterilen hastalarda uygulanır.  
 
2. NEU LASTİM®’i kullanmadan önce dikkat edilmesi gerekenler  
 
NEULASTİM®’i aşağıdaki durumlarda KULLANMAYINIZ  
 
Eğer;  
• E. coli kaynaklı proteinlere, pegfilgrastime, filgrastime veya NEULASTİM®’in diğer 
bileşenlerine karşı aşırı duyarlı (alerjik) iseniz.  
 
NEULASTİM®’i aşağıdaki durumlarda DİKKATLİ KULLANINIZ  
 
Eğer;  
• güçsüzlük hissi, kan basıncında düşme, nefes almada zorluk, yüzde şişme (anafilaksi), 
kızarma ve kızarıklık, deri döküntüsü ve ciltte kaşıntılı bölgeleri içeren alerjik 
reaksiyon yaşarsanız.  
• latekse alerjiniz varsa. Kullanıma hazır şırınganın iğne kabı lateks türevi içerebilir ve 
şiddetli alerjik reaksiyonlara neden olabilir.  
• öksürük, ateş ve nefes alma zorluğu varsa. Bu Akut Solunum Sıkıntısı Sendromu 
(ARDS) belirtisi olabilir.  
• aşağıdaki yan etkilerden biri veya bir kaçına sahipseniz:  
İdrara seyrek çıkmak ile ilişkili olabilen şişlik veya şişkinlik, nefes alma zorluğu, 
karında şişlik ve doluluk hissi, genel yorgunluk hissi.  
Bunlar “Kapiller Kaçış Sendromu” adı verilen küçük kan damarlarından kanın vücuda 
sızmasına sebep olan durumun belirtisi olabilir. Bakınız Bölüm  4. 
• sol üst karın bölgenizde veya omuz ucunda ağrı varsa. Bu dalağınızla ilgili bir 
problemin (dalak büyümesi) belirtisi olabilir.  
• son zamanlarda ciddi bir akciğer enf eksiyonu (zatürre), akciğerde sıvı birikimi (akciğer 
ödemi), akciğerlerde iltihaplanma (interstisyel akciğer hastalığı) veya anormal göğüs 
röntgeni (akciğerlerde infiltrasyon) geçirdiyseniz.  
• kan sayımınızda değişiklikler (örneğin beyaz kan hücrelerinin say ısında artış veya 
anemi) veya kanınızın pıhtılaşma özelliğini azaltan kan trombosit (kan pulcuğu) sayısı 
düşüşünden haberdarsanız (trombositopeni). Doktorunuz durumunuzu daha yakın takip 
etmek isteyebilir.  
• orak hücreli kansızlık (anemi) hastalığınız varsa.  Doktorunuz durumunuzu daha yakın 
takip edebilir.  
• meme ya da akciğer kanseri olan bir hastaysanız NEULASTİM®, kemoterapi ve/veya 
radyasyon terapisiyle birlikte uygulandığında myelodisplastik sendrom (MDS) denilen 
prekanseröz kan durumu ya da akut myeloid l ösemi (AML) denilen kan kanseri 
riskinizi artırabilir. Semptomlar arasında yorgunluk, ateş ve kolay morarma ya da 
kanama olabilir.   3 • kızarıklık, ciltte kaşıntı veya döküntü, yüzde, dudakta, dilde veya vücudun diğer bir 
bölgesinde şişme, nefes darlığı, hırılt ılı veya güçlükle solunum gibi ani alerji belirtileri 
yaşarsanız. Bunlar ciddi alerjik reaksiyon belirtisi olabilir.  
• aort iltihabı (kalpten kanı vücuda taşıyan büyük kan damarının iltihaplanması) 
semptomlarınız varsa. Kanser hastalarında ve sağlıklı donörl erde bu semptomlar 
nadiren bildirilmiştir. Belirtileri, ateş, karın ağrısı, halsizlik, sırt ağrısı ve artmış iltihap 
belirteçleri olabilir. Bu belirtilerle karşılaşırsanız doktorunuza söyleyiniz.  
 
Doktorunuz kanınızı ve idrarınızı düzenli olarak kontrol ed ecektir çünkü NEULASTİM® 
böbreklerinizdeki küçük filtrelere (glomerülonefrit) zarar verebilir.  
 
NEULASTİM® kullanımı ile şiddetli cilt reaksiyonları (Stevens -Johnson sendromu) 
bildirilmiştir. Bölüm  4'te açıklanan semptomlardan herhangi birini fark ederseni z, 
NEULASTİM® kullanmayı bırakınız ve derhal tıbbi yardım isteyiniz.  
 
Kan kanseri oluşma riskiniz hakkında doktorunuzla konuşmalısınız. Eğer kanınızda kanser 
oluşursa veya oluşması muhtemelse, doktorunuz yönlendirmedikçe NEULASTİM® 
kullanmamalısınız.  
 
Diğer tüm terapötik proteinlerde olduğu gibi, NEULASTİM® için de potansiyel 
immunojenisite riski söz konusudur.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
Pegfilgrastime yanıtın kaybı  
 
Pegfilgrastim tedavisine yanıt kaybı veya yanıtı devam ettirmede başarısızlık yaşarsanız, 
doktorunuz pegfilgrastimin etkililiğini azaltan antikorlar geliştirip geliştirmediğiniz dahil 
olmak üzere bunun nedenlerini araştıracaktır.  
 
Biyoteknolojik ürünlerin takip edilebilirliğinin sağlanması için uygulanan ürünün ticari ismi 
ve seri numarası mutlaka hasta dosyasına kaydedilmelidir.  
 
NEULASTİM®’in yiyecek ve içecek ile kullanılması  
 
Yiyecek ve içeceklerin NEULASTİM® üzerindeki etkisi bilinmemektedir.  
 
Hamilelik  
 
İlacı kullanmadan önce doktorunuza veya eczacınıza danışınız.  
 
NEULASTİM® hamile kadınlarda yeterince denenmemiştir. NEULASTİM®’in hamilelerde 
kullanımı önerilmemektedir. Eğer;  
• hamile iseniz,  
• hamile olduğunuzu düşünüyorsanız veya  
• hamile kalmayı planlıyorsanız doktorunuza bunu söylemeniz önemlidir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
  4 Emzirme  
 
İlacı kullanmadan önce doktorunuza veya eczacınıza danışınız.  
 
Doktorunuzun aksini bildirmedikçe, NEULASTİM® kullanıyorsanız emzirmeyi 
bırakmalısınız.  
 
Araç ve makine kullanımı  
 
NEULASTİM®’in araç ve makine kullanım üzerine önemli ölçüde bir etkisi yoktur.  
 
NEULASTİM®’in içeriğinde bulunan bazı yardımcı maddeler hakkında önemli bilgiler  
 
Bu ilaç, her bir kullanıma hazır şırıngada 50  mg/mL eşdeğerinde 30  mg sorbitol (bir tür 
şeker) ihtiva eder. eğer daha önceden doktorunuz tarafından bazı şekerlere karşı duyarlılığınız 
(intolerans) olduğu söylenmişse bu ilacı almadan önce doktorunuzla tema sa geçiniz.  
Bu ilaç her dozunda 1  mmol (23  mg)’dan daha az sodyum ihtiva eder; yani esasında “sodyum 
içermez” olarak kabul edilebilir.  
 
Diğer ilaçlar ile birlikte kullanımı  
 
NEULASTİM®, her bir kemoterapi kürünün sonunda, son kemoterapi dozunuzu aldıktan en 
az 24  saat sonra enjekte edilmelidir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. NEULASTİM® nasıl kullanılır?  
 
NEULASTİM® 18 yaş ve üzeri yetişkinler tarafından kullanılır.  
 
NEULASTİM®’i daima doktorunuzun size söylediği şekilde kullanınız. Eğer emin 
olmadığınız konular varsa doktorunuza veya eczacınıza danışınız.  
 
Uygun kullanım ve doz/uygulama sıklığı için talimatlar:  
 
Her bir kemoterapi kürünün sonunda, son kemoterapi dozunuzu aldıktan en az 24  saat sonra, 
6 mg’lık enjeksiyon için kullanıma hazır şırınga subkutan enjeksiyon (deri altına enjeksiyon 
yapılması) yoluyla uygulanır.  
 
Uygulanan NEULASTİM® dozu ile  bir sonraki kemoterapi kürü arasında en az 14  gün süre 
olmalıdır.  
 
Uygulama yolu ve metodu:  
 
Aktivitesini etkileyebileceğinden, NEULASTİM®’i kuvvetli şekilde çalkalamayınız.  
 
NEULASTİM®, derinin hemen altındaki dokuya yapılan enjeksiyon yoluyla uygulanır 
(subkutan enjeksiyon olarak bilinir).  
  5 Kendi kendine NEULASTİM® enjeksiyon için kullanıma hazır şırınganın uygulanması için 
bilgiler:  
 
Doktorunuz NEULASTİM® enjeksiyonunu kendi kendinize uygulamanın daha uygun 
olacağına karar verebilir. Doktorunuz veya hemşireniz kendi kendinize nasıl enjeksiyon 
yapacağınızı size gösterecektir. Doktor veya hemşirenizden eğitim almadığınız sürece kendi 
kendinize enjeksiyon yap maya çalışmayınız. Nasıl enjeksiyon yapacağınız ile ilgili 
sorularınız varsa doktor veya hemşireye sorunuz.  
 
Değişik yaş grupları:  
 
Çocuklarda kullanımı:  
NEULASTİM®, çocuklarda ve 18  yaşın altındaki ergenlerde kullanılmaz.  
 
Yaşlılarda kullanımı:  
Yaşlı hast alarda kullanılan doz yetişkinlerde kullanılan doz ile aynıdır.  
 
Özel kullanım durumları:  
 
Böbrek/Karaciğer yetmezliği:  
Böbrek ve karaciğer yetmezliği durumunda doz ayarlaması gerekli değildir.  
 
Eğer NEULASTİM®’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla NEULASTİM® kullandıysanız:  
 
NEULASTİM®’den kullanmanız gerekenden fazlasını kullanmışsanız bir doktor veya eczacı 
ile konuşunuz.  
 
NEULASTİM®’i kullanmayı unutursanız 
 
Eğer NEULASTİM® enjeksiyonunuzun bir dozunu yaptırmayı unuttuysanız, bir sonraki dozu 
ne zaman almanız gerektiği konusunda derhal doktorunuzla temasa geçiniz.  
 
Unutulan dozları dengelemek için çift doz almayınız.  
 
NEULASTİM® ile te davi sonlandırıldığındaki oluşabilecek etkiler  
 
Bu konuda bilgi bulunmamaktadır.  
 
4. Olası yan etkiler nelerdir?  
 
Tüm ilaçlar gibi, NEULASTİM®’in içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, NEULASTİM®’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Anafilaksiyi (halsizlik, kan basıncında düşüş, nefes darlığı, yüzde şişme) de içeren 
ciddi alerjik reaksiyonlar.   6 • İdrara seyrek çıkm ak ile ilişkili olabilen şişlik veya şişkinlik, nefes alma zorluğu, 
karında şişlik ve doluluk hissi, genel yorgunluk hissi. Bu belirtiler genelde çok hızlı 
ortaya çıkarlar. Bunlar, seyrek olarak görülen “Kapiller Kaçış Sendromu” adı verilen 
küçük kan damar larından kanın vücuda sızmasına sebep olan durumun belirtisi olabilir.  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
NEULASTİM®’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza  gerek olabilir.  
 
Diğer yan etkiler:  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın:  10 hastanın en az 1’inde görülebilir.  
Yaygın:  10 hastanın birinden az, fakat 100  hastanın birinden fazla görülebilir.  
Yaygın 
olmayan:  100 hastanın birinden az, fakat 1.000  hastanın birinden fazla görülebilir.  
Seyrek:  1.000  hastanın birinden az, fakat 10.000  hastanın birinden fazla görülebilir.  
Çok seyrek:  10.000  hastanın birinden az görülebilir.  
Sıklık 
bilinmiyor:  Eldeki veri lerden hareketle tahmin edilemiyor.  
 
Çok yaygın:  
• Kemik ağrısı. Kemik ağrınızı geçirmek için ne kullanmanız gerektiğini doktorunuz 
söyleyecektir.  
• Bulantı.  
• Baş ağrısı.  
 
Yaygın:  
• Enjeksiyon yerinde ağrı.  
• Eklemlerde ve kaslarda ağrılar (sırt ağrısı, boyun ağrısı, uzuvlarda ağrı).  
• Kanınızda bazı değişiklikler meydana gelebilir, fakat bu durum rutin kan testlerinde 
tespit edilecektir. Kısa bir süre için beyaz kan hücresi sayınız yükselebilir. Morarma ile 
sonuçlanabilecek şekilde trombosit (kan pulcuğu, pıhtıl aşmayı sağlayan kan hücresi) 
sayınız düşebilir.  
• Kalple ilişkisi olmayan göğüs ağrısı.  
 
Yaygın olmayan:  
• Cilt kızarıklığı ve kızarma, ciltte döküntü ve kaşıntılı kabarıklıklar gibi alerjik tipte 
reaksiyonlar.  
• Anafilaksiyi (Halsizlik, kan basıncında düşüş, nefes darlığı, yüzde şişme) de içeren 
ciddi alerjik reaksiyonlar.  
• Dalak büyümesi.  
• Dalak yırtılması. Bazı dalak yırtılması vakaları ölümcül olmuştur. Dalağınızda bir 
problemin habercisi olabilen, sol omuzda ağrı veya karnınızın sol üst tarafında ağrı 
hissederseniz derhal doktorunuza bildiriniz.  
• Solunum problemleri. Öksürük, ateş ve nefes almada zorluk yaşıyorsanız doktorunuza 
söyleyiniz (Akut Solunum Sıkıntısı Sendromu).  
• Sweet sendromu (kol ve bacak gibi uzuvlarda ve bazen yüz ve boyunda , mor renkli, 
kabarık, ağrılı yaralar ve buna eşlik eden ateş) meydana gelmiştir ancak bu yan etkinin 
ortaya çıkmasında başka faktörlerin de rolü olabilir.   7 • Kütanöz vaskülit (derideki kan damarlarının iltihaplanması).  
• Böbreklerindeki küçük filtrelerin hasar  görmesi (glomerülonefrit).  
• Enjeksiyon bölgesinde kızarıklık.  
• Orak hücre krizi (kemiklerde, göğüste, bağırsaklarda ve eklemlerde şiddetli ağrı).  
• Ürik asit seviyesinde yükselme.  
• Kapiller kaçış sendromu (damarlardan protein, mineral ve suyun sızması şeklinde  
tanımlanmaktadır).  
• Akciğerlerle ilişkili yan etkiler (akciğerlerde iltihaplanma, akciğer ödemi (akciğerde 
şişme ve/veya sıvı birikmesi), pulmoner infiltrasyon (akciğerin röntgen görüntülerinde 
anormallikler), pulmoner fibrozis (akciğer sertleşmesi olarak tanımlanan bir akciğer 
hastalığıdır)).  
• Karaciğer enzimlerinde yükselme (laktat dehidrojenaz ve alkalen fosfataz seviyelerinde 
yükselme; ALT veya AST’nin karaciğer fonksiyon testlerinde geçici yükselme).  
• Öksürürken ağza kan gelmesi (hemoptizi).  
• Kan hastalık ları (myelodisplastik sendrom [MDS] veya akut myeloid lösemi [AML]).  
 
Seyrek:  
• Aort iltihabı (kanı kalpten vücuda taşıyan büyük kan damarlarının iltihabı), bölüm  2’ye 
bakınız.  
• Akciğer kanaması (pulmoner kanama).  
• Stevens -Johnson sendromu, genellikle gövdede kırmızımsı hedef benzeri veya 
genellikle merkezinde içi sıvı dolu kabarcıklar olan dairesel yama tarzında lekeler; 
derinin soyulması; ağız, boğaz, burun, cinsel organlar veya gözlerde ülserler ile ortaya 
çıkabilir ve ateş veya grip benze ri belirtiler bütün bu bulguların öncesinde görülebilir. 
Bu bulgular sizde görülürse NEULASTİM® kullanmayı bırakın ve doktorunuza 
başvurun veya derhal tıbbi yardım alın. Ayrıca bkz. Bölüm 2.  
 
Eğer bu kullanma talimatında bahsi geçmeyen herhangi bir yan etk i ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “ İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında dah a fazla bilgi edinilmesine katkı sağlamış olacaksınız.  
 
5. NEULASTİM®’in saklanması  
 
NEULASTİM®’i çocukların göremeyeceği, erişemeyeceği yerlerde ve ambalajında saklayınız.  
 
2°C-8°C arasında buzdolabında saklayınız.  
 
Dondurmayınız.  
 
Işıktan korumak için ilacı orijinal ambalajında muhafaza ediniz.  
  8 Son kullanma tarihiyle uyumlu olarak kullanınız.  
 
Ambalajdaki ve şırınga etiketi üzerinde yer alan son kullanma tarihinden sonra 
NEULASTİM®’i kullanmayınız.  
Son kullanma tarihi ilgili ayın son gününü belirtir.  
 
NEULASTİM® berrak, renksiz bir sıvıdır, eğer renk bozukluğu, bulanıklık veya partikül 
(parçacık) görürseniz bu tıbbi ürünü kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca be lirlenen toplama sistemine veriniz.  
 
Ruhsat Sahibi:  
Amgen İlaç Tic. Ltd. Şti.  
İş Kuleleri, Levent Mah., Meltem Sok.  
No: 10 Kule: 2 Kat: 25,  
4. Levent, Beşiktaş, İstanbul  
 
Üretim Yeri:  
Amgen Manufacturing Limited  
Porto Riko 00777 -4060, ABD  
 
Bu kullanma talimatı ……… tarihinde onaylanmıştır.  
  9 NEULASTİM® enjeksiyon için kullanıma hazır şırınga ile enjeksiyondan önce 
yapılması gerekenler:  
 
Bu bölüm, NEULASTİM® enjeksiyonun nasıl yapılmasına dair bilgi içermektedir.  
 
Önemli : Doktorunuz veya hemşireniz tarafından eğitim verilmediyse kendinize enjeksiyon 
yapmayı denemeyiniz.  
 
NEULASTİM®, hemen cilt altındaki doku içerisine enjekte edilir. Bu subkutan (cilt altı) 
enjeksiyon olarak bilinir.  
 
Enjeksiyon için gereken malzemeler  
 
Kendi kendinize subkutan (cilt altı) enjeksiyon yapabilmek için:  
• yeni bir NEULASTİM® enjeksiyona hazır şırınga ve  
• alkollü mendil veya benzeri.  
 
Enjeksiyondan önce  
 
1. Bir şırınga içeren blisteri buzdolabından çıkartınız, direk güneş ışığına maruz 
bırkamayınız ve yaklaşık olarak 30  dakika süresince oda sıcaklığında bırakınız veya 
birkaç dakika nazikçe elinizde tutunuz. Bu enjeksiyonu daha konforlu hale getirecektir. 
NEULASTİM®’i diğer herh angi bir şekilde ısıtmayınız  (örn. mikrodalga fırın veya 
sıcak su kullanarak ısıtmayınız).  
2. Kullanıma hazır şırıngayı çalkalamayınız.  
3. Tablayı elinize yerleştiriniz ve tablanın kağıdını çıkartınız.  
4. Kullanıma hazır şırıngayı avucunuza yerleştirmek için tablay ı çeviriniz.  
5. Enjeksiyona hazır olmadığınız sürece iğne ucundaki kılıfı çıkarmayınız.  
6. Kullanıma hazır şırınga üzerindeki son kullanma tarihini (SKT) kontrol ediniz. 
Belirtilen ayın son gününü geçtiyse ilacı kullanmayınız.  
7. NEULASTİM®’in görünümünü kontrol ediniz. Çözelti berrak ve renksiz olmalıdır. 
Eğer renk bozukluğu, bulanıklık veya içinde partiküller (parçacıklar) varsa 
kullanmamalısınız. Şırınganın herhangi bir yeri kırıksa kullanmayınız.  
8. Ellerinizi iyice yıkayınız . 
9. Enjeksiyonu rahatsız edilmed en yapabileceğiniz sakin ve temiz bir yere geçiniz ve 
ihtiyacınız olan malzemelerin tümünü erişebileceğiniz bir yere koyunuz.  
 
NEULASTİM® enjeksiyonu nasıl hazırlamalı?  
 
NEULASTİM® enjeksiyonunu yapmadan önce aşağıdakileri yapmalısınız:  
1. İğnenin bükülmesini önlemek için, kullanıma hazır 
enjektörü cam kısmından güvenli bir şekilde kavrayınız. 
Resim  1 ve 2’de gösterildiği şekilde döndürmeden kapağı 
iğneden nazikçe çekiniz.  
2. İğneye dokunmayınız veya pistonu itmeyiniz.  
3. Kullanıma hazır enjektörde küçük hava kabarcığı fark 
edebilirsiniz. Enjeksiyon öncesinde hava kabarcığını 
çıkarmanıza gerek yoktur. Çözeltiyi hava kabarcığı ile 
enjekte etmek zararsızdır.  
4. Şimdi kullanıma hazır enjektörü kullanabilirsiniz.  
 
  10  
Enjeksiyonu nereye yapmalı?  
 
 Enjeksiyon yapmak için en iyi yer uyluklarınızın üst dış kısımları ve 
karnınızdır (göbek deliğinin 5  cm genişliğinde çevresi hariç). Eğer başka biri 
size enjeksiyon yapıyorsa, enjeksiyon kolunuzun arkasına da yapılabilir.  
 
Eğer enjeksiyon bölgesinde kızarı klık veya ağrı olduğunu fark ederseniz, 
enjeksiyon bölgesini değiştirebilirsiniz.  
 
NEULASTİM® enjeksiyonu nasıl yapılır?  
 
1. Alkollü mendil kullanarak cildinizi dezenfekte ediniz ve cildinizi başparmağınız ile 
işaret parmağınız arasında tutunuz (sıkıştırmadan).  
2. İğneyi hemşireniz veya doktorunuz tarafından gösterildiği şekilde cildin içerisine 
tamamen yerleştiriniz.  
3. Kan damarının delinmediğini kontrol etmek için pistonu hafifçe çekiniz. Eğer şırıngada 
kan görürseniz, iğneyi çıkarınız ve başka bir bölgeye tekrar yerleştiriniz.  
4. Şırınga boşalana kadar, cildinizi her zaman parmaklarınızın arasında tutarak, pistonu 
yavaş sabit basınçla itiniz.  
5. İğneyi çıkarınızı ve cildinizi bırakınız.  
6. Eğer kan damlası fark ederseniz, pamuk topu veya parçası ile nazikçe kompres 
yapabilirsiniz. Enjeksiyon bölgesini ovalamayınız. Eğer gerekirse, enjeksiyon bölgesini 
yara bandı ile kapatabilirsiniz.  
7. Her bir şırıngayı sadece bir defa kullanınız. Şırıngada kalabilen NEULASTİM®’i 
kullanmayınız.  
 
Unutmayınız: Eğer herhangi bir p robleminiz olursa, lütfen yardım ve öneri için doktorunuza 
veya hemşirenize sormaktan çekinmeyiniz.  
 
Kullanılmış şırıngaların imhası  
 
• Kullanılmış iğnelerin kabını tekrar takmayınız, kaza ile kendinize iğneyi 
batırabilirsiniz.  
• Kullanılmış şırıngaları çocukların erişemeyeceği ve göremeyeceği yerlerde saklayınız.  
• Şırıngalar ev çöpüne atılmamalıdır. Eczacınız kullanılmış şırıngaların veya ihtiyaç 
duyulmayacak şırıngaların nasıl imha edilmesi gerektiğini bilmektedir.  