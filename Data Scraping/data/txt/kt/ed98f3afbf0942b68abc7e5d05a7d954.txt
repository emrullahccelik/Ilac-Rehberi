 
1 
  
KULLANMA TALİMATI  
 
KADCYLA 100 mg infüzyonluk çözelti konsantresi için toz  
Damar içine uygulanır.  
Steril , sitotoksik  
 
•     Etkin madde: Bir flakon  100 mg trastuzumab emtansin e içerir.  Önerilen şekilde 
sulandırıldığında  mL başına 20 mg etkin madde içerir. Trastuzumab, Çin Hamster 
Yumurtalık hücrelerinden rekombinant DNA teknolojisiyle üretilmiştir.  
•     Yardımcı maddeler:  Süksinik asit, Sodyum hidroksit  (pH ayarlayıcısı) , Sukroz, 
Polisorbat 20  
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4.  Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
•     Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
•     Eğer ilave sorularınız olursa, lütfen doktorunuza veya eczacınıza danışınız.  
•     Bu ilaç kişisel olarak sizin için reçete edilmiştir, başkalarına vermeyiniz.  
•     Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
•    Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
 
Bu Kullanma Talimatında:  
     
1. KADCYLA  nedir ve ne için kullanılır?  
2. KADCYLA’yı  kullanmadan önce dikkat edilmesi gerekenler  
3. KADCYLA  nasıl kullanılır?  
4. Olası yan etkiler nelerdir?  
5. KADCYLA’nın  saklanması  
 
Başlıkları yer almaktadır.  
 
1. KADCYLA  nedir ve ne için kullanılır?  
 
KADCYLA, etkin madde olarak birbirine bağlanan iki maddeden oluşan trastuzumab 
emtansin e içerir:  
• trastuzumab - insan epidermal büyüme faktörü reseptörü 2 (HER2) adı verilen bir 
antijene (bir hedef protein) seçici olarak bağlanan bir monoklonal antikor dur. HER2, 
bazı kanser hücrelerinin yüzeyinde bol miktar da bulunur ve hücrelerin  büyümesini 
tetikler. Trastuzumab HER2’ye bağlandığında kanser hücrelerinin büyümesini 
durdurabilir ve ölmelerine neden olabilir . 
• DM1 (emtansin e) - KADCYLA’nın kanser hücresine girmesinden sonra aktif olan 
anti-kanser  bir madde dir. 
• Trastuzumab, Çin Hamster Yumurtalık hücrelerinden üretilmiştir.  
 
2 
 KADCYLA, aşağıdaki durumlarda meme kanserli yetişkin hastaların tedavisi için kullanılır:  
• kanser hücreleriniz, üzerlerinde çok sayıda HER2 proteini taşıyorsa – doktorunuz 
kanserinizi bu açıdan test edecektir.  
• trastuzumab ilacını ve taksan olarak bilinen bir ilacı zaten almış iseniz.  
• kanser, memeye yakın bölgelere veya vücudunuzun diğer kısımlarına yayılmış ise  
(metastaz olmuşsa) . 
• Kanser vücudun diğer bölümlerine yayılmamışsa ve ted avi ameliyat sonrası 
verilecekse  (ameliyat sonrası tedaviye adjuvan tedavi denir)  
 
KADCYLA , kanser hücrelerinin üzerindeki HER2 proteinlerine bağlanır. Bu durum kanserin 
büyümesini durdurabilir ve ayrıca kanser hücresini öldürebilir.  KADCYLA , HER2 
proteinlerine bağlandıktan sonra kanser hücresine girerek kanserin öldürülmesine yardımcı 
olan DM1 ilacını serbest bırakır.  
 
KADCYLA, 100 mg trastuzumab emtansin e içeren flakonlarda tedarik edilen, infüzyonluk 
çözelti konsantresi için steril, beyaz ila kırık beyaz liyofilize tozdur.  KADCYLA 1 flakon 
içeren ambalajlarda mevcuttur.  
 
2.  KADCYLA ’yı kullanmadan önce dikkat edilmesi gerekenler  
 
KADCYLA’yı a şağıdaki durumlarda KULLANMAYINIZ  
Eğer trastuzumab emtansine veya bu ilacın içeriğindeki yardımcı maddelerden herhangi birine 
karşı alerjiniz varsa .  
 
Emin değilseniz, KADCYLA  uygulanmadan önce doktorunuzla veya hemşirenizle 
konuşunuz.  
 
KADCYLA’yı aşağıdaki durumlarda DİKKATLİ KULLANINIZ  
Biyoteknolojik ürünlerin takip edilebilirliğinin sağlanması için uygulanan ürünün ticari ismi 
ve seri numarası  mutlaka hasta dosyasına kaydedilmelidir.  
KADCYLA , mevcut bazı durumları kötüleştirebilir veya yan etkilere yol açabilir. Dikkat 
etmeniz gereken yan etkiler konusunda detaylar için bkz. Bölüm 4.  
 
Aşağıdaki durumlarda, KADCYLA uygulanmadan önce doktorunuzla veya hemşirenizle 
konuşunuz.  
• geçmişte trastuzumab kullanımından kaynaklanan  ve yüzde kızarıklık, üşüme, ateş, nefes 
darlığı, nefes almada zorluk, hızlı kalp atımı ya da kan basıncında düşme gibi belirtiler ile 
kendini belli eden infüzyonla ilişkili ciddi bir reaksiyon oluştuysa  
• kan sulandırıcı ilaçlarla (örn. varfarin, heparin) tedavi alıyorsanız  
• geçmişinizde herhangi bir karaciğer rahatsızlığı geçirdiyseniz, doktorunuz tedavi öncesi 
ve sırasında karaciğer fonksiyonlarınızı kontrol etmek için kan  testi yapacaktır  
 
Yukarıdakiler sizin için geçerliyse (ya da emin değilseniz) KADCYLA uygulanmadan önce 
doktorunuzla veya hemşirenizle konuşunuz.  
 
KADCYLA  uygulanırken aşağıdakilerden herhangi birini fark ederseniz, derhal 
doktorunuza veya hemşirenize bildiriniz:  
 
• Solunum problemleri:  KADCYLA nefes darlığı (istirahat halindeyken veya herhangi bir 
faaliyet yaparken) ve öksürük gibi ciddi solunum problemlerine neden olabilir. Bunlar 
 
3 
 akciğerinizde ciddi ve hatta ölüme neden olabilecek iltihaplanma nın belirtileri olabilir. 
Akciğer hastalığı geliştiği takdirde doktorunuz bu ilaçla tedaviyi durdurabilir.  
 
• Karaciğer problemleri:  KADCYLA, karaciğerdeki hücrelerde iltihaplanma  veya hasara 
neden olabilir; bu da karaciğerin normal şekilde çalışmasını engelleyebilir. İltihaplanmış  
veya hasarlı karaciğer hücreleri, belli maddeleri  (karaciğer enzimlerini) kan dolaşımına 
normalden yüksek miktarlarda bırakabilir, bu da kan testlerinde yüksek karaciğer 
enzimleriyle sonuçlanır. Çoğu zaman hiçbir bulgu  görülmeyecektir. Deriniz de ve 
gözlerinizin beyazında sarılaşma gibi bazı bulgular  (sarılık) görülebilir. Doktorunuz, 
tedaviden önce ve tedavi sırasında düzenli olarak karaciğer fonksiyonlarınızı test etmek 
için kan değerlerinizi kontrol edecektir.  
 
Karaciğerde nadir olarak görülen bir diğer anormallik ise nodüler rejeneratif hiperplazi 
(NRH) olarak bilinen bir durumdur . Bu anormallik, karaciğer yapısında değişikliğe neden 
olur ve karaciğer fonksiyonlarını değiştirebilir. Zaman içinde bu durum, sıvı toplanmasına 
bağlı karında şişkinlik hissi veya şişme ve yemek borusu veya rektumdaki anormal kan 
damarlarından kanama gibi bulgulara  yol açabilir.  
 
• Kalp problemleri:  KADCYLA kalp kasını zayıflatabilir. Kalp kası zayıfladığında 
hastalarda istirahat halinde veya uyurken nefes darlığı, göğüs ağrısı, bacak veya kollarda 
şişme ve hızlı veya düzensiz kalp atımı hissedilmesi gibi bulgular  gelişebilir. Doktorunuz, 
tedaviden önce ve tedavi sırasında düzenli olarak kalp fonksiyonlarınızı kontrol edecektir. 
Yukarıdaki bulgulardan  herhangi birini fark ederseniz vakit kaybetmeden doktorunuza 
bildirmelisiniz . 
 
• İnfüzyonla ilişkili reaksiyonlar  veya alerjik reaksiyonlar : KADCYLA, ilaç 
uygulamasının birinci gününde infüzyon sırasında veya infüzyondan sonra yüzde 
kızarmaya, titreme nöbetlerine, ateşe, solunum güçlüğüne, düşük kan basıncına, hızlı kalp 
atımına, yüzde ve dilde ani şişmeye veya yutkunma güçlüğüne neden olabilir. Doktorunuz 
veya hemşireniz bu yan etkilerden herhangi birinin görülüp görülmediğini kontrol 
edecektir. Bir reaksiyon geliştiği takdirde infüzyon yavaşlatılacak ya da durdurulacak ve 
size bu yan etkileri gidermek için tedavi uygulanabilecektir. Belirtiler  iyileştikten sonra 
infüzyona devam edilebilir.  
 
• Kanama problemleri:  KADCYLA, kanınızda bulunan trombosit denilen hücrelerin 
sayısını azaltabilir. Trombositler, kanınızın pıhtılaşmasına yardımcı olur, bu nedenle 
beklenmedik morarma veya kanamalar oluşabilir (burun kanamaları, diş eti kanamaları 
gibi). Doktorunuz kanınızı trombositlerdeki azalma açısından düzenli olarak kontrol 
edecektir. Herhangi bir beklenmedik morarma veya kanama fark ederseniz vakit 
kaybetmeden doktorunuza bildirmelisiniz.  
 
• Nörolojik problemler:  KADCYLA sinirlere hasar verebilir. Oluşabilecek bulgular ; 
karıncalanma, ağrı, hissizlik, kaşıntı, sürünme  hissi (bir şeyin deride  yavaşça ve hafifçe 
hareket  ettiği hissi ), ellerinizde ve ayaklarınızda batma ve iğnelenmedir. Doktorunuz, sizi 
nörolojik problemlere ilişkin belirti ve bulgular  açısından izleyecektir.  
 
• Enjeksiyon yeri reaksiyonu: İnfüzyon sırasında infüzyon bölgesinde yanma hissi, ağrı 
veya hassasiyet hissederseniz, bu KADCYLA'nın kan damarı dışına sızdığını göster iyor 
olabilir . Derhal doktorunuz veya hemşirenize bildirmelisiniz. KADCYLA kan damarının 
dışına sızmışsa, infüzyondan sonraki günler veya haftalar içinde cildinizde ağrı, renk 
değişikliği,  kabarma ve soyulma (deri nekrozu) oluşabilir.  
 
4 
  
KADCYLA  uygulanırken yukarıda belirtilenlerden herhangi birini fark ederseniz, derhal 
doktorunuza veya hemşirenize söyleyiniz.  
 
KADCYLA , 18 yaşından küçük bireyler için önerilmemektedir. Bunun nedeni, bu yaş 
grubunda nasıl etki gösterdiğine dair bilgi bulunmamasıdır.  
 
Bu uyarılar, geçmişteki herhangi bir dönemde dahi olsa, sizin için geçerliyse lütfen 
doktorunuza danışınız.  
 
KADCYLA’nın yiyecek ve içecek ile kullanılması  
Doğrudan damar içine uygulandığı için  yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.   
 
Hamileyseniz KADCYLA kullanmanız önerilmemektedir çünkü bu ilaç doğmamış 
bebeğinize zarar verebilir.  
• Hamileyseniz, hamile olabileceğinizi düşünüyorsanız veya bebek sahibi olmayı 
planlıyorsanız, KADCYLA kullanmadan önce doktorunuzla konuşunuz.  
• KADCYLA ile tedaviniz sırasında, hamile kalmamak için etkili doğum kontrol 
(kontrasepsiyon) yöntemlerini kullanınız. Sizin için hangi doğum kontrol yönteminin en 
iyisi olduğunu doktorunuzla konuşunuz.  
• Doğum kontrolün e KADCYLA’nın son dozundan en az 7 ay sonra sına kadar devam 
etmelisiniz.  Doğum kontrolünü bırakmadan önce doktorunuzla konuşunuz.  
• Erkek hastalar veya kadın partnerleri de etkili doğum kontrolünü kullanmalıdır.  
• KADCYLA tedavisi sırasında hamile kalırsanız, derhal doktorunuza danışınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.   
 
KADCYLA tedavisi sırasında emzirmemelisiniz. Ayrıca, KADCYLA’nın son infüzyonundan 
sonra 7 ay boyunca emzirmemelisiniz. KADCYLA’nın içeriğindeki maddelerin anne sütüne 
geçip geçmediği bilinmemektedir. Bu konuda doktorunuza danışınız.  
 
Araç ve makine kullanımı  
KADCYLA’nın araç, bisiklet, alet veya makine kullanımını etkilemesi beklenmemektedir. 
Yüzde k ızarma , titreme nöbeti, ateş, solunum güçlüğü, düşük kan basıncı veya hızlı kalp atımı 
(infüzyonla ilişkili reaksiyon), bulanık görme, yorgunluk, baş ağrısı veya baş dönmesi gibi 
sorunlar  oluşursa bu sorunlar  düzelene kadar araç, bisiklet, alet veya makine kullanmayınız.  
 
KADCYLA’nın içeriğinde bulunan bazı yardımcı maddeler hakkında önemli bilgiler  
KADCYLA her dozunda 1 mmol (23 mg)’dan daha az sodyum ihtiva eder; yani esasında 
“sodyum içermediği ” kabul edilir . KADCYLA uyarı gerektiren bir madde içermemektedir.  
 
Diğer ilaçlar ile birlikte kullanımı  
Başka bir ilaç kullanıyorsanız, yakın zamanda kullandınız ise veya kullanma olasılığınız 
varsa, doktorunuza veya hemşirenize bildiriniz.  
 
5 
  
Özellikle, aşağıdakileri kullanıyorsanız, doktorunuza veya eczacınıza bildiriniz.  
• varfarin gibi kan sulandırıcı ilaçlar  veya aspirin gibi kan pıhtısının oluşumu nu azaltan 
ilaçlar  
• ketokonazol, itrakonazol veya vorikonazol gibi mantar enfeksiyonları için kullanılan  
ilaçlar  
• klaritromisin veya telitromisin gibi enfeksiyonlara yönelik antibiyotikler  
• atanavir, indinavir, nelfinavir, ritonavir veya sakuinavir adı verilen AİDS  ilaçları  
• nefazodon adı verilen depresyon ilacı  
 
Yukarıdakilerden herhangi biri sizin için geçerliyse (ya da emin değilseniz), KADCYLA 
uygulanmadan önce doktorunuzla veya hemşirenizle konuşunuz . 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.  
 
3.  KADCYLA  nasıl kullanılır?  
 
Uygun kullanım ve doz/uygulama sıklığı için talimatlar : 
• Vücut ağırlığınızın her kilogramı başına 3 ,6 mg KADCYLA  verilecektir.  Doktorunuz 
sizin için doğru dozu hesaplayacaktır.  
• İlk infüzyon, 90 dakika boyunca verilecektir. Bu infüzyon uygulanırken ve ilk dozun 
ardından en az 90 dakika boyunca, herhangi bir yan etki oluşmasına karşı bir doktor 
veya hemşire tarafından izleneceksiniz.  
• İlk infüzyonun iyi tolere edilmesi halinde, bir sonraki infüzyon 30 dakika boyunca 
verilebilir. Bu infüzyon uygulanırken ve dozun ardından en az 30 dakika boyunca, 
herhangi bir yan etki oluşmasına karşı bir doktor veya hemşire tarafından 
izleneceksiniz.  
• Size uygulanacak toplam infüzyon sayısı,  ne için tedavi edildiğinize ve  tedaviye 
verdiğiniz yanıta bağlıdır.  
• Yan etkilerin oluşması durumunda, doktorunuz dozunuzu düşürerek tedaviye devam 
edebilir, sonraki dozu erteleyebilir veya tedaviyi sonlandırabilir.  
 
Uygulama yolu ve metodu:  
KADCYLA, size bir hastanede veya klinikte doktor veya hemşire tarafından verilecektir:  
• Damara damlatma şeklinde verilir (intravenöz infüzyon).  
• 3 haftada bir kez, bir infüzyon şeklinde uygulanır.  
 
Değişik yaş grupları:  
Çocuklarda kullanımı : 
KADCYLA, 18 yaşından küçük bireyler için önerilmemektedir. Bunun nedeni, bu yaş 
grubunda nasıl etki gösterdiğine dair bilgi bulunmamasıdır.  
 
Yaşlılarda kullanımı:  
Yaşlı hastalarda kullanım ile ilgili doz ayarlaması gerekli değildir.  
 
Özel kullanım durumları :  
Böbrek yetmezliği/  
Hafif ila orta şiddette böbrek yetmezliği durumunda doz ayarlaması gerekli değildir.  
 
 
6 
 Yetersiz veri nedeniyle, şiddetli böbrek yetmezliği olan hastalarda doz ayarlamasına ilişkin 
potansiyel gereklilik saptanamamaktadır; bu yüzden şiddetli böbrek yetmezliği olan hastalar 
dikkatlice izlenmelidir.  
 
Karaciğer yetmezliği:  
Hafif ila orta şiddette karaciğer yetmezliği durumunda doz ayarlaması gerekli değildir.  
 
Şiddetli karaciğer yetmezliği olan hastalarda trastuzumab emtansin e incelenmemiştir. 
Karaciğer yetmezliği olan hastaların tedavisinde trastuzumab emtansin e ile gözlenen bilinen 
karaciğer hasarı ( hepatotoksisite ) nedeniyle dikkatli olunmalıdır . 
 
Eğer KADCYLA’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla KADCYLA ku llandıysanız:  
KADCYLA’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
KADCYLA ’yı kullanmayı  unutursanız  
KADCYLA  randevunuzu unutursanız veya kaçırırsanız, mümkün olan en kısa sürede başka 
bir randevu alını z. Sonraki planlanmış  randevunuza kadar beklemeyiniz.  
 
Unutulan dozları dengelemek için çift doz almayınız.  
 
KADCYLA  ile tedavi  sonlandırı ldığında oluşabilecek etkiler  
Doktorunuzla konuşmadan bu ilacı kullanmayı bırakmayınız.  
 
4.  Olası yan etkiler nelerdir?  
 
Tüm ilaçlar gibi, KADCYLA’nın içeriğinde bulunan maddelere duyarlı olan kişilerde yan 
etkiler  olabilir . 
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın           : 10 hastanın en az 1’inde görülebilir.  
Yaygın   : 10 hastanın birinden az, fakat 100 hastanın birinden fazla görülebilir . 
Yaygın olmayan     : 100 hastanın birinden az, fakat 1000 hastanın birinden fazla 
görülebilir  
Seyrek    : 1000 hastanın birinden az, fakat 10.000 hastanın birinden fazla 
görülebilir.  
Çok seyrek             : 10000 hastanın birinden az görülebilir.  
Bilinmiyor    Eldeki verilerden hareketle tahmin edilemiyor.  
 
Aşağıdakilerden herhangi birini fark ederseniz, hemen d oktorunuza bildiriniz veya size  
en yakın hastanenin acil bölümüne başvurunuz : 
 
Çok yaygın  
• KADCYLA, karaciğerdeki hücrelerde iltihaba veya hasara neden olabilir; bu da kan 
testlerinde yüksek karaciğer enzimleriyle sonuçlanır. Çoğu vakada, KADCYLA tedavisi 
sırasında karaciğer enzimi düzeyleri hafif ve geçici olarak yükselir, herhangi bir belirtiye  
neden olmaz ve karaciğer fonksiyonunu etkilemez .  
• Beklenmedik morarma ve kanama (burun kanaması gibi)  
 
7 
 • Karıncalanma, ağrı, hissizlik, kaşıntı, sürünme  hissi (bir şeyin deride  yavaşça ve hafifçe 
hareket  ettiği hissi) , ellerinizde ve ayaklarınızda batma ve iğnelenme. Bu belirtiler  sinir 
hasarını gösteriyor olabilir.  
 
Yaygın   
• İnfüzyon sırasında veya infüzyondan sonra 24 saate kadar yüzde kızarma, titreme nöbeti, 
ateş, solunum güçlüğü, düşük kan basıncı veya hızlı kalp atımı - Bunlar infüzyonla ilişkili 
reaksiyonlar olarak adlandırılır.  
• Kalp problemleri meydana gelebilir. Pek çok hastada kalp problemlerinden ileri gelen 
belirtiler  görülmeyecektir. Belirtiler meydana geldiğinde öksürük, istirahat halinde veya 
uyurken nefes darlığı, göğüs ağrısı, ayak bileği veya kollarda şişme, hızlı veya düzensiz 
kalp atımı hissedilmesi gözlenebilir.  
 
Yaygın olmayan  
• Akciğerlerinizin iltihabı , nefes darlığı (istirahat halindeyken veya herhangi bir faaliyet 
yaparken), öksürük veya kuru bir öksürük şeklinde öksürük nöbetleri gibi solunum 
problemlerine yol açabilir. Bu belirtiler akciğer dokusunun iltihabını gösteriyor olabilir.  
• Derinizde ve gözlerinizin beyazında sarılaşma (sarılık) meydana gelebilir. Bunlar şiddetli 
karaciğer hasarının belirtileri olabilir.  
• Alerjik reaksiyonlar meydana gelebilir ve pek çok hastada , kaşıntı veya göğüs sıkışması 
gibi hafif belirtiler görüle bilir. Daha şiddetli vakalarda yüz veya dilde şişme, yutma 
güçlüğü ya da nefes almada zorluk meydana gelebilir.  
 
Bilinmiyor  
• İnfüzyon bölgesinin etrafındaki bölgeye KADCYLA infüzyon çözeltisi sızarsa, infüzyon 
bölgesinde cildinizde ağrı, renk değişikliği, kabarma ve soyulma (deri nekrozu) oluşabilir. 
Derhal doktorunuza veya hemşirenize bildirmeli siniz. 
 
Bunların hepsi ciddi yan etkilerdir. Acil tıbbi müdahale gerekebilir . 
 
Diğer yan etkiler şunlardır  
 
Çok yaygın  
• kırmızı kan hücrelerinde azalma (kan testinde gösterilir)  
• kusma  
• ishal  
• ağız kuruluğu  
• idrar yolları enfeksiyonu  
• kabızlık  
• mide ağrısı  
• öksürük  
• nefes darlığı  
• ağızda iltihap  
• uyuma güçlüğü  
• kas veya eklem ağrısı  
• ateş 
• baş ağrısı  
• yorgun hissetme  
• güçsüzlük  
 
 
8 
  
Yaygın  
• üşüme veya grip benzeri belirtiler  
• potasyum düzeylerinde azalma (kan testinde görülür ) 
• deri döküntüsü  
• beyaz kan hücrelerinde azalma (kan testinde görülür ) 
• göz kuruluğu, gözlerde sulanma veya bulanık görme  
• gözde kızarıklık veya enfeksiyon  
• hazımsızlık  
• bacak ve/veya kollarda şişme  
• diş eti kanaması  
• kan basıncında artış  
• sersemlik hissi  
• tat alma kaybı  
• kaşıntı  
• hatırlamada güçlük  
• saç kaybı  
• el ve ayak derisinde reaksiyon (Palmar -plantar eritrodisestezi sendromu)  
• tırnak bozukluğu  
 
Yaygın olmayan   
• KADCYLA ’nın neden olabileceği başka bir anormallik, karaciğerin nodüler rejeneratif 
hiperplazisi olarak bilinen bir durumdur. Bu anormallik karaciğer yapısının değişmesine 
neden olabilir. Hastalarda karaciğer fonksiyonlarını değiştirebilecek nodüller meydana 
gelir. Zaman içinde bu durum, karında sıvı toplanmasına bağlı şişkinlik hissi veya şişme 
ve yemek borusu veya rektumdaki anormal kan damarlarından kanama  gibi belirtilere yol 
açabilir.  
• KADCYLA  infüzyon çözeltisi infüzyon yerinin çevresine sızabilir. Deride hassasiyet 
veya kızarıklık ya da infüzyon yerinde şişme meydana gelebilir.  
 
KADCYLA  tedavinizin sonlandırılması nın ardından herhangi bir yan etki oluşursa, 
doktorunuzla konuşunuz ve KADCYLA  tedavisi aldığınızı söyleyiniz.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5.  KADCYLA ’nın saklanması  
 
KADCYLA’yı çocukların göremeyeceği, erişemeyeceği yerlerde ve ambalajında saklayınız.  
 
Son kullanma tarihiyle uyumlu olarak kullanınız . 
 
 
9 
 Ambalajdaki son kullanma tarihinden sonra  KADCYLA’yı  kullanmayınız.   
 
Son kullanma tarihi o ayın son gününü belirtir.  
 
Flakonları 2°C -8°C’de buzdolabında saklayınız. Dondurmayınız.  
 
Hazırlandıktan sonra, infüzyonluk çözelti olarak KADCYLA 2°C -8°C’de 24 saate kadar 
dayanıklıdır  ve sonrasında atılmalıdır.  
 
Mikrobiyolojik açıdan hemen kullanılmalıdır.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR  ve bu atıkların yönetimi 2/4/2015 tarihli ve 29314 sayılı 
Resmî Gazetede yayımlanan Atık Yönetimi Yönetmeliğine göre yapılır.  
 
Ruhsat sahibi:    
Roche Müstahzarları Sanayi Anonim Şirketi,  
Uniq İstanbul  
Ayazağa Cad. No.4 D/101  
Maslak 34396 Sarıyer -İstanbul  
 
Üretim yeri:  
F.Hoffm ann-La Roche Ltd.  
Wurmisweg CH -4303  
Kaiserau gst, İsviç re 
 
Bu kullanma talimatı  ../../.. tarihinde onaylanmıştır.  
 
10 
 -----------------------------------------------------------------------------------------------------------------  
AŞAĞIDAKİ BİLGİLER SADECE SAĞLIK PERSONELİ İÇİNDİR  
Medikasyon hatalarını önlemek amacıyla, hazırlanan ve uygulanan tıbbi ürünün trastuzumab 
içeren başka bir ürün (trastuzumab veya trastuzumab deruxtecan ) değil KADCYLA 
(trastuzumab emtansin e) olduğundan emin olmak için flakon etiketlerinin kontrol edilmesi 
önemlidir.  
 
KADCYLA, bir sağlık mesleği mensubu tarafından sulandırılmalı, seyreltilmeli ve intravenöz 
infüzyon olarak uygulanmalıdır. İntravenöz yükleme veya bolus olarak uygulanmamalıdır.  
 
Bu ilacı her zaman buzdolabında 2°C-8°C’lik sıcaklıkta kapalı orijinal ambalajında 
saklayınız. Enjeksiyonluk su (tedarik edilmemiş) ile sulandırılmış bir K ADCYLA  flakonu, 
sulandırıldıktan sonra 2°C -8°C’de 24 saat stabildir ve dondurulmamalıdır.  
 
Uygun aseptik teknikler kullanılmalıdır. Kemoterapötik ilaçların hazırlanmasına ilişkin uygun 
prosedürler kullanılmalıdır.  
 
Sulandırılmış KADCYLA çözeltisi polivinil klorür (PVC) veya latekssiz PVC 
bulundurmayan poliolefin infüzyon torbalarında seyreltilmelidir.  
 
İnfüzyon konsantresi sodyum klorür 9 mg/m L (%0,9) infüzyonluk çözelti ile seyreltildiğinde, 
infüzyon için 0,20 veya 0,22 mikron hat içi polietersülfon (PES) filtre kullanılması gerekir.  
 
Sulandırmaya yönelik talimatlar  
• 100 mg KADCYLA flakonu: Steril bir enjektör kullanarak, 5 mL steril enjeksiyonluk su 
yavaşça flakona enjekte edilir . 
• Tamamen çözünene kadar flakon nazikçe sallanır. Çalkalanmaz.  
 
Sulandırılmış çözelti, uygulamadan önce partiküllü maddeler ve renk değişimi açısından 
görsel olarak incelenmelidir. Sulandırılmış çözelti, görünür partikül içermemeli ve berrak ila 
hafif opak görünmelidir. Sulandırılmış çözelti renksiz ila soluk kahverengi olmalıdır. 
Sulandırılmış çözelti görünür partiküller içeriyorsa veya bulanıksa ya da farklı bir renkteyse 
kullanmayınız.  
 
Kullanılmayan herhangi bir kısım atılmalıdır. Sulandırılmış ürün koruyucu içermez ve 
yalnızca tek kullanımlıktır.  
 
Seyreltmeye yönelik talimatlar  
Gerekli olan sulandırılmış çözelti hacmini, 3 ,6 mg trastuzumab emtansin e/kg vücut ağırlığı 
temelinde saptayınız (bkz. Kısa Ürün Bilgisi - Bölüm 4.2). 
 
Hacim (mL) =  Uygulanacak toplam doz  (vücut ağırlığı  (kg) x doz (mg/kg))  
20 (mg/mL, sulandırılmış çözeltinin konsantrasyonu)  
 
Uygun çözelti miktarı, flakondan çekilmeli ve sodyum klorür 4 ,5 mg/m L (%0,45) 
infüzyonluk çözelti ya da sodyum klorür 9 mg/m L (%0,9) infüzyonluk çözelti içeren 250 
mL’lik bir infüzyon torbasına eklenmelidir. Glukoz (%5) çözeltisi kullanılmamalıdır. Sodyum 
klorür 4 ,5 mg/m L  (%0,45) infüzyonluk çözelti, polietersülfon (PES) 0,20 veya 0,22 mcm hat 
içi filtre olmaksızın kullanılabilir. İnfüzyon için sodyum klorür 9 mg/m L (%0,9) infüzyonluk 
çözelti kullanılması durumunda, 0,20 veya 0,22 mikron hat içi polietersü lfon (PES) filtre 
 
11 
 gereklidir. İnfüzyon hazırlandıktan sonra hemen kullanılmalıdır. Saklama sırasında infüzyonu 
dondurmayınız veya çalkalamayınız.  
