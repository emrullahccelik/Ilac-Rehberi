KISA ÜRÜN BİLGİSİ
1. BEŞERİ TIBBİ ÜRÜNÜN ADI
SİMFİX 140 mg yumuşak kapsül
2. KALİTATİF VE KANTİTATİF BİLEŞİM
Etkin maddeler:
Simetikon 140.00 mg
Yardımcı maddeler:
Sunset sarısı (E110) 0,004 mg
Yardımcı maddeler için 6.1’e bakınız.
3. FARMASÖTİK FORM
Yumuşak kapsül.
Yarı saydam, grimsi renkte viskoz çözelti içeren açık sarı sarımsı renkli oval yumuşak
kapsüller.
4. KLİNİK ÖZELLİKLER
4.1. Terapötik endikasyonlar
SİMFİX sindirim kanalında aşırı gazın yarattığı ağrıyı dindirmek için kullanılan bir gaz
gidericidir.
SİMFİX, gaz, şişkinlik, abdominal distansiyon ve intestinal gaz ile ilişkili diğer semptomların
giderilmesinde antiflatulan olarak kullanılır.
4.2. Pozoloji ve uygulama şekli
Pozoloji / uygulama sıklığı ve süresi:
Gazla ilişkili gastrointestinal semptomlarda:
Yaş Tek doz Toplam günlük doz
Erişkinler ve 14 yaşından 1-2 SİMFİX yumuşak kapsül 3 SİMFİX yumuşak kapsül
büyük adolesanlar (140 mg - 280 mg simetikon) (420 mg simetikon)
1/62 g'a kadar dozlarda değişik antasidlerle kombine olarak sıklıkla kullanılmasına karşın, doktor
tavsiyesi olmaksızın kullanılan günlük dozun 500 mg’ı geçmemesi önerilir.
Uygulama şekli:
SİMFİX oral yolla uygulanır.
SİMFİX’in yemekle birlikte veya yemeklerden sonra alınması tavsiye edilir. Gerek duyulması
halinde yatmadan önce de alınabilir.
SİMFİX bir miktar su ile bütün olarak yutulmalıdır.
Özel popülasyonlara ilişkin ek bilgiler:
Böbrek yetmezliği:
SİMFİX’in böbrek yetmezliği olan hastalarda kullanımına ve uygulanmasına ilişkin bilgi
bulunmamaktadır.
Karaciğer yetmezliği:
SİMFİX’in karaciğer yetmezliği olan hastalarda kullanımına ve uygulanmasına ilişkin bilgi
bulunmamaktadır.
Pediyatrik popülasyon:
14 yaşın altındaki çocuklarda SİMFİX kullanılmamalıdır.
Geriyatrik popülasyon:
SİMFİX’in geriyatrik populasyonda doz ayarlaması gerekmemektedir.
4.3. Kontrendikasyonlar
Simetikona veya ilacın içeriğinde bulunan herhangi bir yardımcı maddeye karşı aşırı duyarlılığı
olan hastalarda kontrendikedir.
4.4. Özel kullanım uyarıları ve önlemleri
Semptomların 14 günden uzun sürmesi veya semptomların kötüleşmesi durumunda hekim
tavsiyesi alınmalıdır.
SİMFİX yardımcı madde olarak sunset sarısı (E110) içermektedir. Alerjik reaksiyonlara sebep
olabilir.
2/64.5. Diğer tıbbi ürünler ile etkileşimler ve diğer etkileşim şekilleri
Herhangi bir çalışma sunulmamasına rağmen simetikonun mineral yağ bazlı (parafi)
laksatiflerle birlikte verilmesi etkinliğinin azalması açısından önerilmez.
Simetikon ve levotiroksinin oral yoldan birlikte kullanılması durumunda, simetikonun
levotiroksinle bağlanarak levotiroksinin absorbsiyonunu geciktirmesi veya engellemesi
nedeniyle iki ürünün birlikte kullanılması durumunda en az 4 saat ara verilmelidir.
Özel popülasyonlara ilişkin ek bilgiler
Özel popülasyonlara ilişkin etkileşim çalışması bildirilmemiştir.
Pediyatrik popülasyon:
Pediyatrik popülasyonlara ilişkin etkileşim çalışması bildirilmemiştir.
4.6. Gebelik ve laktasyon
Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar / Doğum kontrolü (kontrasepsiyon)
SİMFİX’in çocuk doğurma potansiyeli bulunan kadınlar/doğum kontrolü üzerine etkisi ile ilgili
yeterli bilgi mevcut değildir.
Gebelik dönemi
İnsanlarda yapılmış kontrollü çalışmaların yetersiz olması nedeniyle, hamilelerde yarar/zarar
oranı değerlendirilerek kullanılmalıdır.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve veya/
doğum /ve-veya/ doğum sonrası gelişim üzerindeki etkiler bakımından yetersizdir (Bkz. Bölüm
5.3). İnsanlara yönelik potansiyel risk bilinmemektedir.
SİMFİX gerekli olmadıkça gebelik döneminde kullanılmamalıdır.
Laktasyon dönemi
Simetikonun süte geçip geçmediğini gösteren çalışmalar yetersizdir, bu nedenle laktasyonda
kullanılmadan önce yarar/zarar oranı değerlendirilmelidir. SİMFİX laktasyon döneminde
gerekli olmadıkça kullanılmamalıdır.
Üreme yeteneği / Fertilite
SİMFİX’in içeriğindeki simetikonun üreme yeteneği/fertilite üzerine etkisi ile ilgili veri
bulunmamaktadır.
3/64.7. Araç ve makine kullanımı üzerindeki etkiler
SİMFİX’in içeriğindeki simetikonun araç ve makine kullanımı üzerine etkileri
bilinmemektedir.
4.8. İstenmeyen etkiler
Klinik çalışmalar ve satış sonrası gözetim çalışmalarından elde edilen verilere göre istenmeyen
etkiler aşağıda organ sistem sınıflamasına ve sıklıklarına göre sunulmuştur.
Sıklıklar şöyle tanımlanabilir: Çok yaygın (≥ 1/10), yaygın (≥ 1/100 ila < 1/10), yaygın olmayan
(≥ 1/1,000 ila < 1/100), seyrek (≥ 1/10,000 ila < 1/1000), çok seyrek (< 1/10,000) ve bilinmiyor
(eldeki verilerden hareketle tahmin edilemiyor)
Bağışıklık sistemi hastalıkları
Seyrek: Aşırı duyarlılık reaksiyonları (döküntü, kaşıntı, dilde ödem, yüzde ödem, solunum
güçlüğü gibi)
Gastrointestinal hastalıklar
Seyrek: Bulantı, konstipasyon
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Kasıtlı veya kazara doz aşımı olması durumunda meydana gelen semptomlar tedavi edilmelidir.
Önerilen bir SPE (katı faz ekstraksiyonu) prosedürü mevcut değildir
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Fonksiyonel gastrointestinal hastalıklar için kullanılan diğer ilaçlar
ATC kodu: A03AX13
Simetikon bir anti-flatulandır (gaz giderici). Fizyolojik olarak son derece inert olduğundan
farmakolojik olarak aktif olmayacaktır.
4/6Simetikon gaz kabarcıklarının yüzey gerilimini değiştirerek birleşmelerine neden olarak etki
eder.
5.2. Farmakokinetik özellikler
Genel özellikler
Emilim:
Simetikon oral yolla uygulama sonrasında emilmemektedir.
Dağılım:
Simetikonun dağılımı ile ilgili yeterli bilgi bulunmamaktadır.
Biyotransformasyon:
Simetikon vücutta metabolize olmamaktadır.
Eliminasyon:
Simetikonun eliminasyonu ile ilgili yeterli bilgi bulunmamaktadır.
Doğrusallık/Doğrusal olmayan durum:
Simetikonun doğrusal veya doğrusal olmayan durumu konusunda yeterli bilgi
bulunmamaktadır.
Hastalardaki karakteristik özellikler
Veri bulunmamaktadır.
5.3. Klinik öncesi güvenlilik verileri
Simetikon fizyolojik olarak inerttir ve toksik olmadığı kabul edilir. Preklinik veriler insanlar
için tehlike oluşturmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Jelatin (sığır kaynaklı)
Gliserol
Kinolin sarısı (E104)
Sunset Sarısı FD&C (E110)
6.2. Geçimsizlikler
Bildirilmemiştir.
6.3. Raf ömrü
48 ay.
5/66.4. Saklamaya yönelik özel uyarılar
25°C’nin altındaki oda sıcaklığında saklanmalıdır.
6.5. Ambalajın niteliği ve içeriği
Bir şeffaf PVC/PVDC-Alu blister içinde ambalajlanır. Her karton kutu kullanma talimatı ile
birlikte 20 veya 40 yumuşak kapsül içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrol Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
World Medicine İlaçları Ltd. Şti.
Bağcılar / İstanbul
8. RUHSAT NUMARASI
2021/8
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:20.01.2021
Ruhsat yenileme tarihi:
10. KÜB'ÜN YENİLENME TARİHİ
6/6