KISA ÜRÜN BİLGİSİ
1. BEŞERİ TIBBİ ÜRÜNÜN ADI
HUMALOG MIX25 100 IU/ml 10ml süspansiyon içeren flakon
Steril
2. KALİTATİF VE KANTİTATİF BİLEŞİM
Etkin madde:
Her 1 ml’de, 100 ünite (3.5 mg’a eşdeğer) rekombinant DNA orijinli, E. coli’de
üretilmiş insülin lispro içerir. Her flakonda 1000 ünite insülin lisproya eşdeğer 10 ml
süspansiyon bulunur.
HUMALOG MIX25, %25 insülin lispro solüsyonu ve %75 insülin lispro protamin
süspansiyonundan oluşmaktadır.
Yardımcı maddeler:
Her ml’de 1.76 mg metakrezol ve 0.80 mg fenol bulunur.
Yardımcı maddeler için 6.1’e bakınız
3. FARMASÖTİK FORM
Enjeksiyonluk süspansiyon.
HUMALOG MIX25 beyaz, steril bir süspansiyondur.
4. KLİNİK ÖZELLİKLER
4.1 Terapötik endikasyonlar
HUMALOG MIX25, normal glukoz homeostazının korunması için insüline
gereksinim duyan diabetes mellituslu hastaların tedavisinde endikedir.
4.2 Pozoloji ve uygulama şekli
Pozoloji:
Doz, hastanın gereksinimine göre doktor tarafından belirlenmelidir.
Uygulama sıklığı ve süresi:
HUMALOG MIX25, yemeklerden hemen önceki 15 dakika içinde uygulanabilir.
Gerek duyulduğunda HUMALOG MIX25 yemeklerden hemen sonra da
kullanılabilir.
Uygulama şekli:
HUMALOG MIX25, sadece subkütan enjeksiyon şeklinde uygulanmalıdır.
HUMALOG MIX25, hiçbir koşulda intravenöz enjeksiyon olarak uygulanmamalıdır.
1/14Subkütan uygulama kolun üst kısmı, uyluk, kalça ya da karına yapılmalıdır.
Enjeksiyon yapılan bölgeler değiştirilerek aynı bölgenin ayda bir seferden fazla
kullanılmaması sağlanmalıdır.
HUMALOG MIX25, subkütan uygulandığı sırada bir kan damarına girilmediğinden
emin olunmalıdır. Uygulamadan sonra, enjeksiyon bölgesine masaj yapılmamalıdır.
Hastalar uygun enjeksiyon tekniğinin kullanılması konusunda eğitilmelidir.
HUMALOG MIX25’in subkütan yolla uygulanmasını takiben etki başlangıcının hızlı
olduğu ve maksimum etkiye çabuk ulaştığı gözlenir. Bu durum, HUMALOG
MIX25’in öğünlere çok yakın zamanlarda verilmesine olanak sağlar. HUMALOG
MIX25’in insülin lispro protamin süspansiyon (BASAL) bileşeninin etki süresi, bazal
insülininki (NPH) ile benzerdir.
Herhangi bir insülinin etki süresi kişiden kişiye ya da aynı kişilerde farklı
zamanlardaki uygulamalarda değişkenlik gösterebilir. Tüm insülin preparatlarında
olduğu gibi HUMALOG MIX25’in etki süresi doz, enjeksiyon yeri, kanlanma, vücut
sıcaklığı ve fiziksel aktiviteye bağlıdır.
Kullanım ile ilgili talimatlar
HUMALOG MIX25 flakon uygun bir enjektör (100 ünite işaretli) ile kullanılmalıdır.
A) Dozun hazırlanması:
HUMALOG MIX25 içeren flakonlar, kullanım öncesinde insülini tekrar süspande
etmek için bulanık veya süt görünümünde homojen bir karışım elde edilene kadar
avuç içinde ileri geri yuvarlanmalıdır. Dozun tam olarak ölçülmesini engelleyebilecek
köpürmelere neden olabileceğinden, flakonlar çok şiddetli çalkalanmamalıdır.
Flakonlar sık sık kontrol edilmeli ve içinde topaklar varsa ya da beyaz parçacıklar
flakonun dibi ya da duvarına yapışarak donuk bir görünüm oluşturuyorsa
kullanılmaması gerekir.
1. Ellerinizi yıkayınız.
2. Yeni bir flakon kullanılıyorsa, plastik koruyucu kapağı çıkartınız, ancak tıpayı
çıkarmayınız.
3. Enjektörün içine, kullanacağınız HUMALOG MIX25 dozuna eşit miktarda hava
çekiniz. Flakonun üstünü alkollü pamukla siliniz. İğneyi HUMALOG MIX25
flakonunun üstündeki lastik tıpaya batırınız ve havayı flakonun içine enjekte
ediniz.
4. Flakon ve enjektörü baş aşağı çeviriniz. Her ikisini de bir elinizle sıkıca tutunuz.
5. İğne ucunun HUMALOG MIX25 flakonun içinde bulunduğundan emin olunuz.
Doğru miktarda dozu enjektörün içine çekiniz.
2/146. Kabarcık oluşumu çekilen HUMALOG MIX25 miktarını azaltacağından, iğneyi
flakondan çıkarmadan önce, enjektörün içinde hava kabarcığı olup olmadığına
bakınız. Kabarcık varsa, enjektörü dik tutunuz ve kabarcıklar üste çıkana kadar yan
tarafına vurunuz. Enjektörün pistonunu iterek kabarcıkları dışarı çıkartınız ve
doğru dozu çekiniz.
7. İğneyi flakondan çıkartınız ve enjektörü bırakırken, iğnenin hiçbir yerle temas
etmemesine dikkat ediniz.
B) Dozun enjeksiyonu
1. Enjeksiyon bölgesini seçiniz.
2. Enjeksiyon yapılacak bölgeyi uygun şekilde temizleyiniz.
3. Geniş bir alanı gererek ya da sıkıştırarak deriyi sabitleştiriniz. İğneyi tarif edildiği
şekilde batırınız.
4. Enjektör pistonunu sonuna kadar itiniz. İğneyi enjeksiyon yerinden çıkartınız ve
enjeksiyon bölgesine birkaç saniye hafifçe basınç uygulayınız. Enjeksiyon
bölgesini ovuşturmayınız.
5. Enjektör ve iğneyi emniyetli bir biçimde atınız.
6. Enjeksiyon yapılan bölgeler değiştirilerek aynı bölgenin ayda bir seferden fazla
kullanılmaması sağlanmalıdır.
B) İnsülinlerin karıştırılması:
HUMALOG MIX25’in diğer üreticilerin ürettiği insülinlerle veya hayvan kökenli
insülin preparatlarıyla karıştırılması hakkında herhangi bir çalışma yapılmamıştır.
(Bkz. bölüm 6.2).
Özel popülasyonlara ilişkin ek bilgiler
Böbrek/Karaciğer yetmezliği:
Böbrek yetmezliğinde insülin gereksinimi azalabilir.
Karaciğer yetmezliği durumunda glukoneojenez kapasitesinin ve insülin yıkımının
azalmasına bağlı olarak insülin gereksinimi azalabilir. Bununla beraber, kronik
karaciğer yetmezliği olan hastalarda, insülin rezistansındaki artış, insülin
gereksiniminin artmasına neden olabilir.
Böbrek ve karaciğer işlev bozukluğu olan hastalarda glukoz düzeylerinin izlenmesi ve
insülin dozunda ayarlama gerekebilir.
Pediyatrik popülasyon:
12 yaşın altındaki çocuklara insülin lispronun uygulanması yalnızca regüler insüline
göre beklenen bir yarar olması durumunda düşünülmelidir.
3/14Geriyatrik popülasyon:
HUMALOG MIX25 yaşlılarda kullanım için uygundur.
4.3 Kontrendikasyonlar
İnsülin lispro veya yardımcı maddelerden herhangi birine karşı aşırı duyarlılık.
Hipoglisemi sırasında.
4.4 Özel kullanım uyarıları ve önlemleri
Uyarılar
HUMALOG MIX25 hiç bir koşulda intravenöz yoldan uygulanmamalıdır.
Bu insan insülin analogu regüler insan insülininden hızlı etki başlangıcı ve aktivitenin
kısa olması açısından farklılık gösterir. Yemeklerle ilişkili olarak kullanıldığında,
HUMALOG MIX25 dozu öğünlerden hemen önceki 15 dakika içinde yapılmalıdır.
HUMALOG MIX25 de dahil olmak üzere insülinlerle ilgili görülen en yaygın advers
etki hipoglisemidir. Tüm insülinlerle olduğu gibi, hipogliseminin zamanlaması değişik
insülin formülasyonlarında farklılıklar gösterir. Diyabetli hastalarda glukoz
monitorizasyonu tavsiye edilir.
İnsülinde yapılan herhangi bir değişiklik dikkatle ve medikal gözlem altında
yapılmalıdır.
Önlemler
Genel
Hastalar, insülin ve diğer alternatif tedavilerin potansiyel riskleri hakkında
bilgilendirilmelidir. Hastalar ayrıca, insülinin uygun saklama koşulları, enjeksiyon
teknikleri, uygulama süresi, öğün planlamasına eklenmesi, düzenli fiziksel aktivite,
düzenli kan glukoz seviyesi monitorizasyonu, periyodik hemoglobin A testi,
1c
hipoglisemi ve hipergliseminin fark edilmesi ve yönetilmesi ve diyabet
komplikasyonlarının periyodik değerlendirilmesi konusunda da bilgilendirilmelidir.
Hipokalemi:
İnsülin lispro dahil tüm insülin ilaçları, ekstraselülerden intraselüler boşluğa potasyum
geçişine neden olarak hipokalemiye yol açar. Tedavi edilmeyen hipokalemi, solunum
felcine, ventriküler aritmiye ve ölüme neden olabilir. Hipokalemi riski olan hastalarda
(örn. Potasyum düşürücü ilaçlar kullanan hastalar, serum potasyum konsantrasyonuna
duyarlı ilaçlar alan hastalar) potasyum düzeyleri izlenmelidir.
Tüm insülin preparatlarında olduğu gibi, HUMALOG MIX25’in etki süresi değişik
bireylerde ya da aynı kişide değişik zamanlarda enjeksiyon bölgesi, kan desteği,
sıcaklık ve fiziksel aktiviteye bağlı olarak farklılıklar gösterebilir.
4/14Hasta fiziksel aktivitesini veya her zamanki yemek planını değiştirdiğinde hangi
insülin olursa olsun doz ayarlaması yapılması gerekebilir. Hastalık, duygusal
rahatsızlık veya stres sırasında da insülin gereksinimleri değişebilir.
Hipoglisemi - Diğer insülin preparatlarında olduğu gibi, HUMALOG MIX25
uygulamasıyla ilişkili hipoglisemik reaksiyonlar olabilir. Serum glukoz
konsantrasyonlarındaki hızlı değişim diyabetli hastalarda glukoz değerinden bağımsız
olarak hipoglisemi semptomlarını uyarabilir.
Hipogliseminin değişik veya daha az belirgin olan erken uyarı semptomlarını
oluşturabilen koşullar; uzun süreli diyabet, yoğun insülin tedavisi, diyabetik sinir
hastalığı ya da beta blokörler gibi tıbbi ürünlerin kullanımıdır.
Alerji
Lokal Alerji - Tüm insülin tedavilerinde olduğu gibi, hastalarda enjeksiyon bölgesinde
kızarıklık, şişkinlik veya kaşıntı olabilir. Bu minör reaksiyonlar birkaç gün ile birkaç
haftada düzelir. Bazen, bu reaksiyonlar cilt temizleme malzemeleri içindeki iritanlar
veya uygun olmayan enjeksiyon teknikleri gibi insülinden başka faktörlerle de ilişkili
olabilir.
Sistemik Alerji - Sık olmayan ancak potansiyel olarak daha ciddi olan insüline genel
alerji tüm vücutta döküntüye (kaşıntı dahil), nefes kesilmesine, tansiyon düşmesi, hızlı
nabız, hırıltılı solunum veya terlemeye neden olabilir. Anafilaktik reaksiyonun dahil
olduğu ciddi sistemik alerji vakaları hayatı tehdit edebilir. Krezolün enjeksiyonluk
preparatlarda yardımcı madde olarak kullanılması sonucu lokalize reaksiyonlar ve
yaygın kas ağrısı bildirilmiştir.
Antikor oluşumu - Klinik çalışmalarda, insan insülini ve insülin lispro ile çapraz
reaksiyon gösteren antikorlar insan insülini karışımları ve insülin lispro karışımları
tedavi gruplarında da gözlenmiştir.
Hastanın başka bir insülin tipi veya markasına geçirilmesi kesinlikle tıbbi gözetim
altında gerçekleştirilmelidir. Doz, marka (üretici), tip (regüler, NPH, lente v.s.) tür
(hayvan, insan, insan insülin analoğu) ve/veya üretim yöntemindeki (rekombinant
DNA ile üretilen insüline karşı hayvan kökenli insülin) farklılıklar, doz ayarlanmasını
gerektirebilir.
Hayvan kökenli insülinden insan kökenli insüline geçen birkaç hastada uyarıcı
nitelikteki erken hipoglisemi semptomlarının derecesinin önceki insüline göre azaldığı
ya da değişikliğe uğradığı bildirilmiştir. Düzeltilmemiş hipoglisemi ya da hiperglisemi
reaksiyonları, bilinç kaybı, koma ya da ölüme neden olabilir.
Yetersiz dozların kullanılması ya da tedavinin kesilmesi, özellikle insüline bağımlı
diyabetlilerde ölümcül potansiyeli bulunan hiperglisemiye ve diyabetik ketoasidoza
yol açabilir.
Böbrek yetmezliğinde insülin gereksinimi azalabilir. Glukoneojenez kapasitesinde ve
insülin yıkımında azalmaya bağlı karaciğer yetmezliği olan hastalarda insülin
5/14gereksinimi azalabilir, ancak kronik karaciğer yetmezliği olan hastalarda insülin
direncindeki artış insülin gereksinimlerinde artışa yol açabilir.
Hastalık ya da duygusal bozukluklarda insülin gereksiniminde artış olabilir.
Fiziksel aktivitesinde artış olan ya da alıştıkları beslenme tarzını değiştiren hastalarda
da doz ayarlaması gerekebilir. Öğünden hemen sonra yapılan egzersiz hipoglisemi
riskini artırabilir.
12 yaşın altındaki çocuklara insülin lispronun uygulanması yalnızca regüler insüline
göre beklenen bir yarar olması durumunda düşünülmelidir.
HUMALOG MIX25’in pioglitazon ile kombine kullanımı:
Özellikle kalp yetmezliği gelişimi riski taşıyan hastalarda, pioglitazon insülin ile
kombine olarak kullanıldığında kalp yetmezliği vakaları bildirilmiştir. Eğer
HUMALOG MIX25 ve pioglitazonun kombine kullanımı düşünülüyorsa, bu göz
önünde bulundurulmalıdır. Kombine tedavi uygulandığında hastalar kalp
yetmezliğinin belirtileri ve semptomları, kilo artışı ve ödem bakımından
gözetilmelidir. Kardiyak semptomlarda bozulma olduğu takdirde pioglitazon
kesilmelidir.
Bu tıbbi ürün, alerjik reaksiyonlara sebep olabilecek metakrezol maddesini
içermektedir.
Biyoteknolojik ürünlerin takip edilebilirliğinin sağlanması için uygulanan
ürünün ticari ismi ve seri numarası mutlaka hasta dosyasına kaydedilmelidir.
Sodyum
Bu tıbbi ürün her ml’sinde 1 mmol (23 mg)’dan az sodyum ihtiva eder; yani esasında
“sodyum içermez”.
4.5 Diğer tıbbi ürünlerle etkileşimler ve diğer etkileşim şekilleri
Oral kontraseptifler, kortikosteroidler veya tiroid replasman tedavisinde kullanılan
bileşikler, danazol, diüretik, beta stimülanları (ritodrin, salbutamol, terbutalin) gibi
2
hiperglisemik aktivite gösteren ilaçlar insülin gereksiniminde artışa yol açabilir.
Oral hipoglisemik ajanlar, salisilatlar (örneğin asetilsalisilik asit), sülfa grubu
antibiyotikler, bazı antidepresanlar (monoamin oksidaz inhibitörleri, selektif serotonin
geri alım inhibitörleri), bazı anjiyotensin dönüştürücü enzim inhibitörleri (kaptopril,
enalapril), anjiyotensin II reseptör blokörleri, beta blokörler, oktreotid ya da alkol gibi
hipoglisemik aktivite gösteren bileşikler kullanıldığında insülin dozunun azaltılması
gerekebilir.
Beta-adrenerjik blokör ilaçlar, bazı hastalarda hipogliseminin semptomlarını
maskeleyebilir.
HUMALOG MIX25 ile birlikte başka ilaçlar kullanılırken doktora danışılmalıdır
(Bkz. bölüm 4.4).
6/14Özel popülasyonlara ilişkin ek bilgiler:
Pediyatrik popülasyon:
Hiç bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Oral kontraseptiflerin kullanımı insülin gereksiniminde artışa yol açabilir (Bkz.
Bölüm 4.5).
Diyabetli hastalara, gebe kaldıklarında ya da kalmayı düşündüklerinde durumu
doktorlarına bildirmeleri tavsiye edilmelidir.
Gebelik dönemi
Teratojenik etkiler – Gebe sıçanlar ve tavşanlar üzerinde sırasıyla 4 ve 0.3 keze kadar
parenteral dozlarda (vücut yüzey alanına bağlı olarak ortalama insan dozu ortalama 40
ünite/gün) üreme çalışmaları yapılmıştır. Sonuçlar, HUMALOG MIX25’in fertilitede
azalmaya veya fetüste zarara yol açtığına dair herhangi bir belirti göstermemiştir.
Ancak, HUMALOG MIX25’in gebe kadınlarda yapılmış yeterli sayıda kontrollü
çalışması mevcut değildir. Hayvanlar üzerinde yapılan üreme çalışmaları her zaman
insan üzerindeki etkilerini tahmin edebilmek için yeterli olmadığından, HUMALOG
MIX25 gebe kadınlara sadece kesinlikle gereksinim duyulduğunda verilmelidir.
Çok sayıda gebelikte maruz kalma olgularına ilişkin veriler insülin lispronun gebelik
üzerinde ya da fetusun/yeni doğan çocuğun sağlığı üzerinde advers etkileri olduğunu
göstermemektedir. Bugüne kadar herhangi önemli bir epidemiyolojik veri elde
edilmemiştir.
Gebe kadınlara verilirken tedbirli olunmalıdır.
Gebelik sırasında insülin tedavisi gören hastada (insüline bağımlı diyabet ya da
gestasyonel diyabet) diyabet kontrolü büyük önem taşır. Genellikle, insülin
gereksiniminde ilk trimesterde azalma, ikinci ve üçüncü trimesterlerde artış gözlenir.
Diyabetli hastalara, gebe kaldıklarında ya da kalmayı düşündüklerinde durumu
doktorlarına bildirmeleri tavsiye edilmelidir. Diyabetli hastaların gebeliği sırasında
glukoz düzeylerinin ve genel sağlık durumlarının dikkatle izlenmesi gerekir.
Laktasyon dönemi
İnsülin lispronun insan ya da hayvan sütü ile atılmasına ilişkin yetersiz/sınırlı bilgi
mevcuttur. Emzirilen çocuk açısından bir risk olduğu göz ardı edilemez. Emzirmenin
durdurulup durdurulmayacağına ya da HUMALOG MIX25 tedavisinin
durdurulup/durdurulmayacağına/ tedaviden kaçınılıp kaçınılmayacağına ilişkin karar
verilirken, emzirmenin çocuk açısından faydası ve HUMALOG MIX25 tedavisinin
emziren anne açısından faydası dikkate alınmalıdır.
7/14Emziren diyabetli annelerin HUMALOG MIX25 dozunda, beslenme tarzında ya da
her ikisinde değişiklik yapılması gerekebilir.
Üreme yeteneği (fertilite)
Üreme yeteneği üzerinde bir etkisi bulunmamaktadır.
4.7 Araç ve makine kullanımı üzerindeki etkiler
Hastanın konsantre olabilme ve reaksiyon gösterme yetileri, hipoglisemi nedeniyle
azalabilir. Bu durum, söz konusu yetilerin özellikle önemli olduğu durumlarda (Örn;
araç sürme ya da makine kullanma gibi) risk yaratabilir.
Hastalar araç kullanımı sırasında hipoglisemiyi engelleyecek önlemler almaları
konusunda uyarılmalıdır. Bu özellikle uyarıcı hipoglisemi belirtileri azalmış ya da
bunların farkına varmayan ya da sık sık hipoglisemi atağı geçiren hastalarda
önemlidir. Bu gibi durumlarda hasta araç kullanımı konusunda uyarılmalıdır.
4.8 İstenmeyen etkiler
İnsülin tedavisi gören bir diyabet hastasında en yaygın görülen advers reaksiyon
hipoglisemidir. Ciddi hipoglisemi bilinç kaybına ve ileri vakalarda da ölüme neden
olabilir. Hipoglisemi hem insülin dozu hem de hastanın diyeti ve egzersizi gibi diğer
faktörlerin sonucu olduğundan hipoglisemi için spesifik bir sıklık belirlenmemiştir.
Sıklıklar aşağıdaki şekilde tanımlanır:
Çok yaygın (≥ 1/10); yaygın (≥ 1/100 ila  1/10); yaygın olmayan (≥ 1/1,000 ila
 1/100); seyrek (≥ 1/10,000 ila  1/1,000); çok seyrek ( 1/10,000), bilinmiyor
(eldeki verilerden hareketle tahmin edilemiyor).
Bağışıklık sistemi hastalıkları
Yaygın:
Lokal alerji.İnsülin enjeksiyon bölgesinde kızarıklık, şişme ve kaşıntı görülebilir. Bu
durum genellikle birkaç gün ile birkaç hafta arasında ortadan kaybolur. Bazen alerji,
insülinden çok, deriyi temizlemekte kullanılan tahriş edici maddelere ya da uygun
olmayan enjeksiyon tekniğine bağlı olabilir.
Seyrek:
Sistemik alerji (insüline karşı genel bir alerji durumudur). Sistemik alerji tüm vücutta
döküntülere, solunum güçlüğüne, hırıltılı solunuma, kan basıncında azalmaya, kalp
ritminde artışa ya da terlemeye yol açabilir. Ciddi sistemik alerji vakaları hayatı tehdit
edici özellikte olabilir.
Deri ve deri altı dokusu hastalıkları
Yaygın olmayan:
Enjeksiyon bölgesi reaksiyonları, lipodistrofi, kaşıntı, döküntü.
Özellikle zayıf metabolik kontrolün yoğunlaştırılmış insülin tedavisi ile iyileştirildiği
durumlar olmak üzere insülin tedavisi sırasında ödem vakaları bildirilmiştir.
8/14Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri
gerekmektedir (www.titck.gov.tr, e-posta: tufam@titck.gov.tr; tel: 0 800 314 00 08;
faks: 0 312 218 35 99)
4.9 Doz aşımı ve tedavisi
Serum glukoz konsantrasyonları; insülin düzeyleri, kullanılabilir glukoz miktarı ve
diğer metabolik süreçler arasındaki karmaşık etkileşimlerin bir sonucu olduğundan,
insülinlerin spesifik bir doz aşımı tanımlaması yoktur. Hipoglisemi insülinin alınan
besinlere ya da enerji harcamalarına göreceli olarak fazla gelmesinin bir sonucu olarak
ortaya çıkabilir. Ürün dozunda ve öğün planında düzenleme veya egzersiz gerekebilir.
Hipoglisemi ile birlikte dikkat dağınıklığı, konfüzyon, çarpıntı, baş ağrısı, terleme ve
kusma olabilir.
Hafif hipoglisemi atakları, glukoz, şeker ya da şekerli ürünlerin oral yolla alınmasına
yanıt verebilir.
Orta düzeyde hipoglisemi intramüsküler ya da subkütan glukagon uygulanması ve
hasta yeterince iyileştikten sonra oral karbonhidrat verilmesi ile düzeltilebilir.
Glukagona yanıt vermeyen hastalara, intravenöz glukoz çözeltisi uygulanmalıdır.
Hasta komada ise, intramüsküler ya da subkütan glukagon uygulanmalıdır. Ancak
glukagon mevcut olmadığında ya da hasta glukagona yanıt vermediğinde intravenöz
glukoz çözeltisi uygulanmalıdır. Bilinç kaybı düzeldikten hemen sonra hastaya yemek
yedirilmelidir.
Belirgin klinik iyileşme olduktan sonra da hipoglisemi tekrarlayabileceğinden, sürekli
karbonhidratlı gıda alımı sağlanmalı ve hasta gözlem altında bulundurulmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: HUMALOG MIX25, insülin lispro (hızlı etkili insan insülin
analoğu) ve insülin lispro protamin süspansiyonundan (orta etkili insan insülin
analoğu) oluşan bir süspansiyondur.
ATC kodu: A10A D04
Etki mekanizması:
İnsülin lispronun asıl etkisi, glukoz metabolizmasının regülasyonudur.
Buna ilaveten insülin çeşitli dokularda bir takım anabolik ve anti-katabolik etkilere
sahiptir. Bu etkiler, kas dokusunda glikojen, yağ asitleri, gliserol ve protein sentezi ile
9/14amino asit alımının artışı, glikojenoliz, glikoneojenez, ketojenez, lipoliz, protein
katabolizması ve amino asit açığa çıkışının azalması biçiminde gerçekleşir.
İnsülin lispronun hızlı bir etki başlangıcına sahip olması (yaklaşık 15 dakika), regüler
insüline göre öğünlere daha yakın bir zamanda uygulanmasına olanak verir; regüler
insülin, öğünlerden 30 - 45 dakika önce, insülin lispro ise öğüne başlamadan hemen
önce ya da 15 dakika öncesine kadar uygulanabilir. HUMALOG MIX25’in subkütan
uygulanımından sonra, insülin lispronun etkisinin çabuk başladığı ve hızla tepe
etkisine ulaştığı görülür. İnsülin lispro protamin süspansiyonun (BASAL) aktivite
profili 15 saatten uzun süre sonunda izofan insülin (NPH) ile benzerdir.
Tip 1 ve Tip 2 diyabetli hastalarla yapılan klinik çalışmalar, HUMALOG MIX25 ile
postprandiyal hipergliseminin %70 NPH insülin ve %30 regüler insülin karışımına
göre daha iyi kontrol edildiğini göstermiştir. Bir klinik çalışmada kan glukoz
seviyesinde gece (saat 3:00’de) az bir artma (0.38 mmol/L) görülmüştür.
Aşağıdaki şekilde, HUMALOG MIX25 ve insülin lispro protamin süspansiyonu
(BASAL)’in farmakodinamik özellikleri gösterilmiştir.
Humalog Mix25
-------- Humalog BASAL
e
tiv
itk
a
k
im
e
s
ilg
o
p
iH
Yukarıdaki şekil, kişinin kan glukoz konsantrasyonlarını açlık kan şekerinin
seviyesine yakın düzeylerde tutmak için gerekli zamana bağlı olarak değişen bağıl
glukoz miktarını yansıtmakta olup, bu insülinlerin zaman içinde glukoz metabolizması
üzerindeki etkilerinin bir göstergesidir.
İnsülin lispro ile glukodinamik cevap, böbrek veya karaciğer fonksiyon
bozukluğundan etkilenmez. Bir glukoz klamp çalışması sırasında, insülin lispro ile
regüler insan insülini arasındaki glukodinamik farklılıklar böbrek fonksiyonların
derecesi farklı olan birçok hasta üzerinde ortaya konmuştur.
İnsülin lispronun molar açıdan insan insülinine eşdeğer olduğu belirlenmiştir ancak
insülin lispro daha hızlı ve daha kısa süreli etkiye sahiptir.
İki 8 aylık açık etiketli çaprazlamalı çalışmada, insülin tedavisine yeni başlamış veya
bir veya iki insülin enjeksiyonu kullanmakta olan tip 2 diyabetli hastalar 4 ay boyunca
10/14HUMALOG MIX25 (metforminle birlikte günde iki kez) ve insülin glargini
(metforminle birlikte günde bir kez) randomize bir şekilde kullanmışlardır. Aşağıdaki
tabloda ayrıntılı bilgi verilmiştir.
İnsülin-kullanmamış Geçmişinde insülin
hastalar kullanmış hastalar
n= 78 n= 97
Sonlanım noktasında ortalama toplam
0.63 U/kg 0.42 U/kg
günlük insülin dozu
%1.30 %1.0
Hemoglobin A1c-azalması1 (başlangıç (başlangıç
ortalama=%8.7) ortalama=%8.5)
Ortalama kombine sabah/akşam 2 saatlik
3.46 mM 2.48 mM
postprandiyal kan şekeri düşüşü1
Ortalama açlık kan glukozunda azalma1 0.55 mM 0.65 mM
Sonlanım noktasında hipoglisemi insidansı %25 %25
Kilo alımı2 2.33 kg 0.96 kg
1Başlangıçtan HUMALOG MIX25 tedavisi sonuna kadar
2 İlk çaprazlama dönemde HUMALOG MIX25’e randomize olan hastalarda
5.2 Farmakokinetik özellikler
Genel Özellikler
Emilim:
Diyabetik olmayanlar ve tip 1 (insüline bağımlı) diyabetli hastalarda yapılan
çalışmalarda HUMALOG MIX25’in hızlı etkili bileşeni olan insülin lispronun,
regüler insan insülininden daha hızlı emildiği gösterilmiştir. Diyabetik olmayanlara
0.1-0.4 U/kg dozlarda subkütan olarak verilen HUMALOG MIX25 ile doruk serum
konsantrasyonu dozlama sonrası 30-90. dakikalarda gözlenmiştir. Diyabetik
olmayanlar regüler insan insülini ile eşdeğer dozlar aldığında doruk serum
konsantrasyonları dozlamadan 50-120. dakikalarda oluşmuştur. Benzer sonuçlar tip 1
diyabetli hastalarda görülmüştür.
Sağlıklı diyabetik olmayan hastalara HUMALOG MIX25 veya Humulin
70/30’un subkütan enjeksiyonundan sonra serum immünoreaktif insülin
konsantrasyonları
11/14HUMALOG MIX25’in emilimi iki fazlıdır. Erken faz insülin lisproyu ve hızlı etki
başlangıcının farklı özelliklerini temsil eder. Geç faz ise insülin lispro protamin
süspansiyonunun uzatılmış etkisini temsil eder. 30 sağlıklı diyabetik olmayan hastaya
subkütan yolla 0.3 U/kg HUMALOG MIX25 uygulandığında, dozlamadan 30 ila 240.
dakikalarda (medyan 60. dakika) pik serum konsantrasyonları gözlenmiştir. Benzer
sonuçlar tip 1 diyabetli hastalarda bulunmuştur. İnsülin lispronun hızlı emilim
özellikleri HUMALOG MIX25 ile de korunmuştur.
Yukarıdaki şekil HUMALOG MIX25 ve Humulin 70/30’un serum insülin
konsantrasyonlarına karşı süre eğrilerini temsil etmektedir. HUMALOG MIX25’in
Humulin 70/30’a göre daha hızlı bir emilime sahip olduğu tip I diyabetli hastalarda
doğrulanmıştır.
Dağılım:
HUMALOG MIX25’in radyo işaretli dağılım çalışmaları yapılmamıştır. Ancak,
HUMALOG MIX25 enjeksiyonundan sonra dağılım hacmi regüler insan insülini ile
benzer olup 0.26 – 0.36 L/kg arasındadır.
Biyotransformasyon:
HUMALOG MIX25 ile insan metabolizma çalışması gerçekleştirilmemiştir.
Hayvanlarda yapılan çalışmalarda HUMALOG MIX25’in hızlı etkili bileşeni olan
insülin lispro metabolizması regüler insan insülini ile benzerdir.
Eliminasyon:
HUMALOG MIX25’in iki emilim fazı vardır. Bunlardan hızlı olanı karışımda olan
insülin lisproyu, uzatılmış fazı da insülin lispro protamin süspansiyonunu temsil eder.
Diğer orta etkili insülinler gibi HUMALOG MIX25 uygulamasından sonra uzatılmış
insülin lispro protamin süspansiyonu emilimi nedeniyle anlamlı terminal faz
yarılanma ömrü hesaplanamamaktadır.
İnsülin lispronun farmakokinetiği, subkütan enjeksiyondan sonra hızla absorbe edilen
ve enjeksiyondan sonraki 30 ila 70 dakika içinde kanda pik düzeyine erişen bir bileşiği
göstermektedir. İnsülin lispro protamin süspansiyonunun farmakokinetik özelliği NPH
gibi orta etkili insülinlerle uygunluk gösterir. HUMALOG MIX25’in farmakokinetiği
her iki bileşenin tek tek farmakokinetik özelliklerini yansıtmaktadır. Bu kinetik
özellikler klinik açıdan değerlendirilecek olursa, glukoz tüketim eğrilerinin
incelenmesi daha uygun olacaktır (bkz. bölüm 5.1).
Doğrusallık/doğrusal olmayan durum:
Veri yoktur.
Hastalardaki karakteristik özellikler
Böbrek yetmezliği:
Böbrek yetmezliği olan hastalarda, regüler insan insülini ile karşılaştırıldığında,
insülin lispro daha hızlı emilir. Böbrek fonksiyonlarının derecesi farklı olan tip 2
diyabetli hastalarda insülin lispro ve regüler insan insülini arasındaki farmakokinetik
farklılıkların genel olarak sürdürüldüğü ve böbrek fonksiyonundan bağımsız olduğu
gösterilmiştir. Karaciğer yetmezliği olan hastalarda, regüler insan insülini ile
karşılaştırıldığında, insülin lispro daha hızlı emilir ve atılır.
12/145.3 Klinik öncesi güvenlilik verileri
İn vitro testlerde insülin reseptör bölgelerine bağlanma ve büyüme hücreleri üzerine
etkileri incelendiğinde insülin lispro insan insülinine benzerlik göstermiştir. Ayrıca
yapılan çalışmalarda, insülin lispronun bağlanmış olduğu insülin reseptörlerinden
ayrılma özelliğinin insan insülini ile aynı olduğu görülmüştür. Akut, 1 ay ve 12 ay
süreli toksisite çalışmaları anlamlı toksisite bulguları göstermemiştir.
Yapılan hayvan çalışmalarında, insülin lispro infertilite, embriyotoksisite ya da
teratojenite etkisi göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Protamin (somon) sülfat
Metakrezol (1.76 mg/ml)
Fenol (0.80 mg/ml)
Gliserol
Dibazik sodyum fosfat.7H O
2
Çinko oksit
Enjeksiyonluk su
pH’ı 7.0-7.8’e ayarlamak için hidroklorik asit ve sodyum hidroksit kullanılabilir.
6.2 Geçimsizlikler
HUMALOG MIX25 ile diğer insülinlerin karıştırılıp kullanımı çalışılmamıştır.
Uyumluluk çalışmalarının olmadığı durumda, bu ilaç başka tıbbi ürünler ile
karıştırılmamalıdır.
6.3 Raf ömrü
Kullanımdan önce:
24 ay
Kullanıma başladıktan sonra:
28 gün
6.4 Saklamaya yönelik özel uyarılar
Kullanımdan önce:
Buzdolabında 2-8C arasında saklayınız. Dondurmayınız. Donmuş ürünleri çözüp
kullanmayınız. Aşırı sıcak ve direkt güneş ışığı altında bırakmayınız.
Kullanıma başladıktan sonra:
Açılmış olan flakonlardaki süspansiyon 30oC’nin altındaki sıcaklıklarda saklanarak 28
gün boyunca kullanılabilir. Bu süreden sonra kullanılmamalıdır. Buzdolabında
saklamayınız.
6.5 Ambalajın niteliği ve içeriği
13/14Süspansiyon, butil veya halobutil tıpa ve aluminyum emniyet kapsülü ile kapatılmış
tip I flint cam flakonlardadır. Flakon tıpalarına dimetikon veya silikon emülsiyonu ile
muamele edilmiş olabilir.
1 x 10 ml HUMALOG MIX25 100 IU/ml 10 ml süspansiyon içeren flakon
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, ‘Tıbbi atıkların kontrol
yönetmeliği’ ve ‘Ambalaj ve Ambalaj Atıklarının Kontrolü yönetmelikleri’ ne uygun
olarak imha edilmelidir.
7. RUHSAT SAHİBİ
Lilly İlaç Ticaret Ltd Şti
Acıbadem Mah. Çeçen Sokak
Akasya Acıbadem Kent Etabı
A Blok Kat: 3
34660 Üsküdar / İstanbul
Tel: 0 216 554 00 00
Faks: 0 216 474 71 99
8. RUHSAT NUMARASI
108/56
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 26 Eylül 2000
Ruhsat yenileme tarihi: 27 Eylül 2010
10. KÜB’ÜN YENİLENME TARİHİ
14/14