KISA ÜRÜN BİLGİSİ
1. BEŞERİ TIBBİ ÜRÜNÜN ADI
COPAXONE 40 mg/mL enjeksiyonluk çözelti içeren kullanıma hazır enjektör
Steril
2. KALİTATİF VE KANTİTATİF BİLEŞİM
Etkin madde:
1 mL enjeksiyonluk çözelti, kullanıma hazır enjektör başına 36 mg glatiramer bazına eşdeğer
40 mg glatiramer asetat* içermektedir.
* Glatiramer asetat, ortalama molar fraksiyonu sırasıyla 0,129-0,153, 0,392-0,462, 0,086-0,1
ve 0,3-0,374 olan L-glutamik asit, L-alanin, L-tirozin ve L-lizin adındaki dört doğal amino
asidi içeren sentetik polipeptidlerin asetat tuzudur. Glatiramer asetatın ortalama moleküler
ağırlığı 5.000 – 9.000 Dalton arasındadır. Bileşimin kompleks yapısından dolayı, tamamlanmış
glatiramer asetat yapısı tamamen rastgele olmamasına rağmen, içeriğindeki hiçbir spesifik
polipeptit, aminoasit zinciri de dahil olmak üzere tam olarak karakterize edilemez.
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Kullanıma hazır enjektör içinde enjeksiyonluk çözelti.
Görünür partikül içermeyen berrak çözelti.
Enjeksiyon çözeltisinin pH değeri 5,5-7 ve ozmolaritesi yaklaşık 300 mOsmol/L'dir.
4. KLİNİK ÖZELLİKLER
4.1. Terapötik endikasyonlar
COPAXONE®, multipl sklerozun (MS) tekrarlayan formlarının (RMS – Relapsing Multipl
Skleroz) tedavisinde endikedir (İlgili popülasyon üzerinde etkinliğin gösterildiği önemli
bilgiler için Bölüm 5.1’e bakınız).
COPAXONE primer ve sekonder progresif MS’te endike değildir.
4.2. Pozoloji ve uygulama şekli
COPAXONE® tedavisine bir nörolog veya MS tedavisinde deneyimli bir hekim gözetiminde
başlanmalıdır.
Pozoloji/uygulama sıklığı ve süresi: Yetişkinlerde önerilen doz, 40 mg glatiramer asetat
ihtiva eden COPAXONE’un haftada üç defa ve en az 48 saat ara ile subkütan enjeksiyonudur.
Hastaların ne kadar süre ile tedavi edilmesi gerektiği şu an için bilinmemektedir.
Uzun süreli tedavi hakkındaki karar, tedaviyi yürüten doktor tarafından izlenen hastaya bağlı
olarak alınmalıdır.
1 / 13Uygulama şekli: COPAXONE subkütan yolla enjekte edilmelidir.
Hastalar kendi kendine enjeksiyon teknikleri üzerinde eğitilmeli ve ilk kendi kendine
enjeksiyon esnasında ve sonrasındaki 30 dakika için sağlık personeli tarafından
denetlenmelidirler.
Her uygulamada farklı bir bölge seçilmelidir. Böylece enjeksiyon uygulanan bölgede herhangi
bir iritasyon veya ağrı oluşma ihtimali azaltılacaktır. Enjeksiyon bölgeleri; karın, kollar,
kalçalar ve uyluktur.
Hastalar bir enjeksiyon cihazı ile enjeksiyon yapmak isterse uygun bir enjeksiyon cihazı
kullanılabilir. Enjeksiyonu yapmak için COPAXONE için tasarlanan enjeksiyon cihazı
kullanılmak istenir ise, cihaz ile birlikte verilen kullanım kılavuzu dikkatle okunmalıdır.
Özel popülasyonlara ilişkin ek bilgiler
Böbrek/Karaciğer yetmezliği: COPAXONE özel olarak renal fonksiyon yetersizliği olan
hastalarda çalışılmamıştır (Bkz. Bölüm 4.4.).
Pediyatrik popülasyon: Çocuklarda ve ergenlerde glatiramer asetatın güvenliliği ve etkililiği
belirlenmemiştir. COPAXONE®’un 18 yaş altındaki çocuklarda ve ergenlerde kullanımına
yönelik herhangi bir tavsiyede bulunmak için yeterli bir bilgi mevcut değildir. Bu nedenle
COPAXONE 40 mg/mL bu popülasyonda kullanılmamalıdır.
Geriyatrik popülasyon: COPAXONE özel olarak yaşlılarda çalışılmamıştır.
4.3. Kontrendikasyonlar
COPAXONE’un etkin maddesi olan glatiramer asetata veya içeriğindeki yardımcı
maddelerden (Bkz. Bölüm 6.1) herhangi birine karşı aşırı duyarlılığı olan hastalarda
kontrendikedir.
4.4. Özel kullanım uyarıları ve önlemleri
COPAXONE’un tek tavsiye edilen uygulama yolu subkütandır. İntravenöz veya
intramüsküler yollardan uygulanmamalıdır.
Tedaviyi yapan doktor, COPAXONE enjeksiyonunun ardından bir kaç dakika içinde
vazodilatasyon (kızarma), göğüs ağrısı, dispne, palpitasyon veya taşikardi gibi reaksiyonlardan
en az birinin görülebileceği konusunda hastayı uyarmalıdır (Bkz. Bölüm 4.8). Bu semptomların
çoğu kısa sürelidir ve herhangi bir hasar bırakmadan kendiliğinden geçer. Şiddetli bir advers
etki görüldüğünde hasta hemen COPAXONE tedavisini kesmeli ve kendi doktoru ile irtibata
geçmeli veya acile başvurmalıdır. Doktorun değerlendirmesine göre semptomatik tedavi
uygulanır.
Bu tür reaksiyonlar için özel risk taşıyan hasta gruplarının varlığı hakkında bir kanıt yoktur.
Bununla birlikte, önceden mevcut kardiyak rahatsızlıkları olan hastalarda COPAXONE
uygulanırken dikkatli olunmalıdır. Bu tür hastalar tedavi boyunca düzenli olarak gözlenmelidir.
Konvülsiyonlar ve/veya anaflaktoid veya alerjik reaksiyonlar nadiren bildirilmiştir.
2 / 13Ciddi aşırı duyarlılık reaksiyonları (bronkospazm, anafilaksi, ürtiker) nadiren görülür. Eğer
reaksiyonlar şiddetliyse, uygun tedavi uygulanmalı ve COPAXONE kullanımı kesilmelidir.
Glatiramer asetat-reaktif antikorlar, COPAXONE ile günlük kronik tedavi gören hastaların
serumlarında tespit edilmiştir. Antikorların en yüksek seviyeleri, tedavinin ortalama 3-4.
aylarında tespit edilmiş olup, bu süreden sonra zamanla azalarak baz değerin biraz üstünde
sabitlenmiştir.
Glatiramer asetat-reaktif antikorların nötralize edici olduklarını veya oluşumlarının
COPAXONE’un klinik etkinliğini etkilediğini gösteren kanıtlar bulunmamaktadır.
Böbrek yetersizliği olan hastalarda, COPAXONE tedavisi sırasında böbrek fonksiyonları
gözlem altında tutulmalıdır. Hastalarda immün komplekslerin glomerüllerde biriktiğine dair
bilgi yoktur ancak bu olasılık göz ardı edilemez.
COPAXONE ile nadir görülen şiddetli karaciğer hasarı vakaları (sarılıklı hepatit, karaciğer
yetmezliği ve izole vakalarda karaciğer transplantasyonu dahil) gözlemlenmiştir (Bkz. Bölüm
4.8). COPAXONE ile tedaviye başladıktan günler veya yıllar sonra karaciğer hasarı meydana
gelmiştir. Şiddetli karaciğer hasarı vakalarının çoğu, tedavinin kesilmesiyle düzelmiştir. Bazı
durumlarda, bu reaksiyonlar aşırı alkol tüketimi varlığında, karaciğer hasarı varlığında veya
öyküsünde ve diğer potansiyel hepatotoksik ilaçların kullanımında meydana gelmiştir. Hastalar
karaciğer hasarı belirtileri açısından düzenli olarak izlenmeli ve karaciğer hasarı semptomları
olması durumunda derhal tıbbi yardım almaları konusunda bilgilendirilmelidir. Klinik olarak
önemli karaciğer hasarı durumunda, COPAXONE'un kesilmesi düşünülmelidir.
4.5. Diğer tıbbi ürünler ile etkileşimler ve diğer etkileşim şekilleri
COPAXONE ile diğer ilaçlar arasındaki etkileşim tam olarak değerlendirilmemiştir.
İnterferon beta etkileşimi ile ilgili veri yoktur.
Mevcut klinik çalışmalar ve pazarlama sonrası deneyimden edinilen bilgiler, 28 güne kadar eş
zamanlı kortikosteroid kullanımı dahil, MS hastalarında yaygın olarak kullanılan tedaviler ile
COPAXONE arasında anlamlı etkileşimlerin olmadığını göstermektedir.
İn-vitro çalışmalar kandaki glatiramer asetatın yüksek oranda plazma proteinlerine
bağlandığını göstermektedir. Ancak glatiramer asetat fenitoin veya karbamazepini plazma
proteinlerinden ayırmamakta, fenitoin veya karbamazepin tarafından da plazma
proteinlerinden ayrılmamaktadır. Bununla birlikte teorik olarak COPAXONE, proteine
bağlanan maddelerin dağılımını etkileme potansiyeline sahip olduğundan, bu tür ilaçlar ile
beraber kullanıldığında hastaların dikkatlice gözlenmesi gerekir.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
3 / 13Pediyatrik popülasyon
Herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: B.
Çocuk doğurma potansiyeli bulunan kadınlar/Doğum kontrolü (Kontrasepsiyon)
COPAXONE kullanımı sırasında hamile kalmayı planlayan kadınlar doktorunu
bilgilendirmelidirler. COPAXONE® kullanımının gebe kalma üzerindeki etkisini gösteren veri
mevcut değildir.
Gebelik dönemi
Hamile kadınlarla ilgili ortalama miktarda veri (300-1000 arasında gebelik sonucu)
malformatif veya fetal/neonatal toksisite olmadığını göstermektedir.
Gerekirse COPAXONE®’un gebelik sırasında kullanımı düşünülebilir.
Laktasyon dönemi
Fiziko-kimyasal özellikleri ve düşük oral emilimi, yenidoğanların/bebeklerin insan sütü
yoluyla glatiramer asetata maruz kalmasının ihmal edilebilir olduğunu göstermektedir.
Glatiramer asetata maruz kalan annelerin emzirilen 60 bebeği ile herhangi bir hastalık modifiye
edici tedaviye maruz kalmayan annelerin emzirilen 60 bebeğinin kıyaslandığı girişimsel
olmayan retrospektif bir çalışma ve pazarlama sonrası sınırlı insan verileri, glatiramer asetatın
olumsuz etkilerini göstermemiştir.
COPAXONE emzirme döneminde kullanılabilir.
Üreme yeteneği/Fertilite
Hayvan çalışmaları üreme toksisitesine işaret etmemektedir (Bkz. Bölüm 5.3). İnsanlara
yönelik potansiyel risk bilinmemektedir.
4.7. Araç ve makine kullanımı üzerindeki etkiler
COPAXONE’un araç ve makine kullanmaya etkisi üzerine herhangi bir çalışma
gerçekleştirilmemiştir.
4.8. İstenmeyen etkiler
COPAXONE ile ilgili güvenlilik verilerinin çoğu günde bir defa subkütan olarak uygulanan
COPAXONE 20 mg/mL için toplanmıştır. Bu bölüm, günde bir defa uygulanan
COPAXONE 20 mg/mL plasebo-kontrollü çalışmalardan ve haftada üç defa uygulanan
COPAXONE 40 mg/mL ile plasebo-kontrollü çalışmalardan toplanan güvenlilik verilerini
sunmaktadır.
4 / 13Aynı çalışmada 20 mg/mL COPAXONE®, (günde bir uygulanan) ve 40 mg/mL (haftada üç
kez uygulanan) arasındaki doğrudan bir güvenlilik karşılaştırması yapılmamıştır.
Günde bir defa uygulanan COPAXONE® 20 mg/ mL
Tüm klinik çalışmalarda, en sık görülen yan etki enjeksiyon bölgesindeki reaksiyonlardır ve
bu durum COPAXONE kullanan hastaların çoğu tarafından bildirilmiştir. Kontrollü
çalışmalarda, bu reaksiyonları en az bir kez bildiren hastaların oranı, COPAXONE 20 mg/mL
ile tedavide (%70) plasebo ile enjeksiyona (%37) kıyasla daha fazladır. Enjeksiyon bölgesinde
en sık görülen reaksiyonlar; eritem, ağrı, kitle oluşumu, şiddetli kaşıntı, ödem, enflamasyon ve
aşırı duyarlılıktır.
COPAXONE kullanan hastalarda, enjeksiyon sonrası birkaç dakika içinde vazodilatasyon,
göğüs ağrısı, dispne, palpitasyon veya taşikardi gibi semptomlardan en az biri veya daha
fazlasının yaşandığı reaksiyon görülebilir (Bkz. Bölüm 4.4). Bu reaksiyon COPAXONE
uygulamasından birkaç dakika sonra gelişebilir. Enjeksiyon sonrası gelişen bu ani reaksiyonun
semptomlarından en az biri, COPAXONE 20 mg/mL kullanan hastalar ile plasebo kullanan
hastalar karşılaştırıldığında, COPAXONE kullananların %31’i, plasebo kullananların
ise %13’ü tarafından bildirilmiştir.1
COPAXONE 20 mg/mL ile tedavi edilen hastalarda, klinik araştırmalardan ve pazarlama
sonrası deneyimlerden tespit edilen advers reaksiyonlar aşağıdaki tabloda sunulmaktadır.
Klinik araştırmalardan elde edilen veriler, 36 aya kadar COPAXONE® 20 mg/mL ile tedavi
edilen toplam 512 hasta ve plasebo ile tedavi edilen 509 hastayla sürdürülen dört öncül, çift
kör, plasebo kontrollü klinik çalışmalardan elde edilmiştir. Tekrarlayan ataklar ile seyreden
MS (relapsing-remitting MS: RRMS)’te yapılan üç çalışmaya, 35 ay kadar COPAXONE® 20
mg/mL ile tedavi edilen 269 hasta ve plasebo ile tedavi edilen 271 hasta dahil edilmiştir. Birinci
klinik epizodu yaşayan ve klinik olarak kesin MS geliştirmeye ilişkin yüksek risk taşıdığı
belirlenen hastalarda yapılan dördüncü çalışmaya, 36 aya kadar COPAXONE® 20 mg/mL ile
tedavi edilen 243 hasta ve plasebo ile tedavi edilen 238 hasta dahil edilmiştir.
Çok yaygın (≥ 1/10); yaygın (≥ 1/100 ila < 1/10); yaygın olmayan (≥1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor).
Sistem Organ Çok Yaygın Yaygın Yaygın Olmayan Seyrek Bilinmiyor
Sınıfı
(SOS)
Enfeksiyonlar ve Enfeksiyon, Grip Bronşit, Apse, Selülit,
enfestasyonlar Gastroenterit, Furonkül, Herpes
Herpes Simplex, zoster, Pyelonefrit
Otitis Media,
Rinit, Dişte apse,
1 Ani enjeksiyon sonrası reaksiyonlarının tekil bileşenleri, aşağıdaki tabloda ilgili sıklık altında belirtilmektedir.
5 / 13Vajinal
Kandidiyazis*
(Kist ve polipler Ciltte benign Cilt kanseri
de dahil olmak neoplazm,
üzere) iyi huylu Neoplazm
ve kötü huylu
neoplazmalar
Kan ve lenf Lenfadenopati* Lökositoz,
sistemi Lökopeni,
hastalıkları Splenomegali,
Trombositopeni,
Anormal lenfosit
morfolojisi
Bağışıklık sistemi Hipersensitivite
hastalıkları
Endokrin Guatr,
hastalıkları Hipertirodizm
Metabolizma ve Anoreksi, Kilo Alkol intoleransı,
beslenme Alımı* Gut,
hastalıkları Hiperlipidemi,
Kanda sodyum
artışı, Serum
ferritin azalması
Psikiyatrik Anksiyete*, Sinirlilik Anormal rüyalar,
hastalıklar Depresyon Konfüzyonal
durum, Öfori,
Halüsinasyon,
Düşmanca
davranış, Mani,
Kişilik
bozukluğu,
İntihar girişimi
Sinir sistemi Baş ağrısı Disgözi, Karpal tünel
hastalıkları Hipertoni, sendromu,
Migren, Konuşma Kognitif
bozukluğu, bozukluk,
Senkop, Tremor* Konvülziyon,
Disgrafi, Disleksi,
Distoni, Motor
Disfonksiyonu,
Myoklonus,
Nevrit,
Neromüsküler
blokaj,
6 / 13Nistagmus, Felç,
Peroneal sinir
felci, Stupor,
Görme alanı
defekti
Göz hastalıkları Diplopi, Göz Katarakt, Korneal
bozukluğu* lezyon, Göz
kuruluğu, Gözde
hemoraji, Göz
kapağı pitozisi,
Midriyazis, Optik
atrofi
Kulak ve iç kulak Kulak hastalıkları
hastalıkları
Kardiyak Palpitasyonlar*, Ekstrasistoller,
hastalıkları Taşikardi* Sinüs
bradikardisi,
Paroksismal
taşikardi
Vasküler Vazodilatasyon* Varikoz Ven
hastalıkları
Solunum, göğüs Dispne* Öksürük, Apne, Epistaksis,
bozuklukları ve Mevsimsel rinit Hiperventilasyon,
mediastinal Laringospazm,
hastalıkları Akciğer hastalığı,
Boğulma hissi
Gastrointestinal Bulantı* Anorektal Kolit, Kolonik
hastalıkları bozukluk, polip, Enterokolit,
Konstipasyon, Erüktasyon,
Diş çürüğü, Özofagus ülseri,
Dispepsi, Disfaji, Periodontit,
Fekal Rektal Hemoraji,
İnkontinens, Tükürük bezinde
Kusma* büyüme
Hepato-bilier Karaciğer Kolelitiazis, Toksik hepatit, Karaciğer
hastalıkları fonksiyon Hepatomegali, Karaciğer hasarı yetmezliği#
testlerinde
anormallik
Deri ve deri altı Döküntü* Ekimoz, Anjiyoödem,
doku hastalıkları Hiperhidroz, Kontakt Dermatit,
Kaşıntı, Cilt Eritema
hastalığı*, Ürtiker Nodosum, Cilt
nodülü
7 / 13Kas-iskelet Artralji, Sırt Boyun ağrısı Artrit, Bursit, Yan
hastalıkları, bağ ağrısı* ağrısı, Kas
doku ve kemik atrofisi,
hastalıkları Osteoartrit
Böbrek ve idrar İdrar tutamama, Hematüri,
yolu hastalıkları Pollaküri, Üriner Nefrolityazis,
retansiyon Üriner kanal
bozukluğu, İdrar
anormalliği
Üreme sistemi ve Memede
meme hastalıkları dolgunluk, Erektil
disfonksiyon,
Pelvik Prolapsus,
Priapizm, Prostat
rahatsızlığı,
Servikal smear
anormalliği,
Testis rahatsızlığı,
Vajinal hemoraji,
Vulvovajinal
rahatsızlık
Genel Asteni, Göğüs Üşüme*, Yüzde Kist, Hangover,
bozukluklar ve ağrısı*, ödem*, Hipotermi,
uygulama Enjeksiyon yeri Enjeksiyon yeri Enjeksiyon
bölgesine ilişkin reaksiyonları*§, atrofisi♣, Lokal sonrası erken
hastalıkları Ağrı* reaksiyon*, reaksiyon,
Periferik ödem*, İnflamasyon,
Ödem, Pireksi Enjeksiyon yeri
nekrozu, Mukoz
membran
bozukluğu
Yaralanma, Aşılama sonrası
zehirlenme ve sendromu
prosedürel
komplikasyonlar
* :COPAXONE® tedavi grubundaki hastalarda plasebo grubuna kıyasla %2’den daha (>2/100) fazla
oranda görülmüştür. * sembolü olmayan advers reaksiyonlar %2’ye eşit veya daha düşük olan farkları
göstermektedir.
§ :‘Enjeksiyon yeri reaksiyonları’ terimi (farklı çeşitler), tabloda ayrı şekilde verilmiş olan enjeksiyon
yeri atrofisi ve enjeksiyon yeri nekrozu dışında enjeksiyon yerinde gerçekleşen tüm advers olayları
içermektedir.
♣ :Enjeksiyon yerinde lokalize lipoatrofi ile ilgili olan terimleri içermektedir.
# :Karaciğer nakli ile az sayıda vaka bildirilmiştir.
8 / 13Yukarıda belirtilen dördüncü çalışmada, plasebo kontrollü çalışmadan sonra açık etiketli tedavi
aşaması yürütülmüştür (Bkz. Bölüm 5.1.). 5 yıla kadar süren açık etiketli takip döneminde
COPAXONE® 20 mg/mL’nin bilinen risk profilinde bir değişiklik gözlenmemiştir.
Kontrolsüz klinik çalışmalarda ve pazarlama sonrası deneyimlerde glatiramer asetat ile tedavi
edilen MS hastalarından nadiren (≥ 1/10.000 ila < 1/1.000) anafilaktoid reaksiyon raporları
alınmıştır.
Haftada üç defa uygulanan 40 mg/mL COPAXONE®
COPAXONE 40 mg/mL'nin güvenliliği, 12 ay boyunca haftada üç kez COPAXONE® 40
mg/mL ile tedavi edilen 943 ve plasebo ile tedavi edilen 461 RRMS’li hastanın bir çift kör,
plasebo kontrollü klinik çalışmaya dayalı olarak değerlendirilmiştir.
Genel olarak, haftada üç defa COPAXONE 40 mg/mL ile tedavi edilen hastalarda görülen
advers ilaç reaksiyonlarının türü günde bir uygulanan COPAXONE 20 mg/mL için bilinen
ve etiket bilgilerinde belirtilenler olmuştur. Özel olarak, enjeksiyon bölgesi advers
reaksiyonları ve ani enjeksiyon sonrası reaksiyonlar günde bir uygulanan COPAXONE 20
mg/ mL'ye kıyasla haftada üç defa COPAXONE 40 mg/mL için daha az sıklıkta bildirilmiştir
(enjeksiyon bölgesi advers reaksiyonları için sırasıyla %70 ve %35,5; ani enjeksiyon sonrası
reaksiyonlar için sırasıyla %31 ve %7,8).
COPAXONE 40 mg/mL ile tedavi edilen hastaların %36'sı tarafından enjeksiyon bölgesi
reaksiyonları bildirilirken bu oran plasebo için %5 olmuştur. COPAXONE 40 mg/mL ile
tedavi edilen hastaların %8'i tarafından ani enjeksiyon sonrası reaksiyonları bildirilirken bu
oran plasebo için %2 olmuştur.
Birkaç özel advers olay kaydedilmiştir:
• Kontrolsüz klinik çalışmalarda COPAXONE 20 mg/mL ile tedavi edilen hastalarda ve
pazarlama sonrası deneyimlerde seyrek olarak (≥1/10.000, <1/1.000) anafilaktik tepki
görülmüştür. Bu durum COPAXONE 40 mg/mL ile tedavi edilen hastalarda %0,3'ü
tarafından bildirilmiştir (Yaygın olmayan: ≥ 1/1.000 ila < 1/100).
• Herhangi bir enjeksiyon bölgesi nekrozu bildirilmemiştir.
• COPAXONE 40 mg/mL ile tedavi edilen hastalar tarafından, COPAXONE 20
mg/mL'nin etiket bilgilerinde bulunmayan deri eritemi ve ekstremitelerde ağrı (her ikisi de
hastaların %2,1'i tarafından) bildirilmiştir (Yaygın: ≥ 1/100 ila < 1/10).
• Pazarlama sonrası deneyimlerde nadiren ilaç kaynaklı karaciğer hasarı ve toksik hepatit
görülmüştür; bunların her biri 40 mg/mL ile tedavi edilen hastaların biri tarafından (%0,1)
bildirilmiştir (Yaygın olmayan: ≥ 1/1.000 ila < 1/100).
Şüpheli Advers Reaksiyonların Raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
9 / 13Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar:
COPAXONE ile birkaç doz aşımı (300 mg/gün glatiramer asetata kadar) vakası bildirilmiştir.
Bu vakalar Bölüm 4.8 dışında herhangi bir istenmeyen etkiyle bağlantılı olmamıştır.
Tedavisi:
Doz aşımı durumunda hastalar izlenmeli ve uygun semptomatik ve destekleyici tedaviler
uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik ve immünomodülatör ajanlar, diğer
immünostimülanlar
ATC kodu: L03AX13
Etki Mekanizması
Glatiramer asetatın, Relapsing form MS’de terapötik etkilerini gösterdiği mekanizma (lar)
tamamen açıklığa kavuşturulmamıştır, ancak bağışıklık proseslerinin modülasyonunu içerdiği
tahmin edilmektedir. Hayvanlar ve MS hastalarında yapılan çalışmalar, glatiramer asetatın,
anti-enflamatuar ve düzenleyici sitokin sekresyonunu indükleyen B ve T hücrelerinin adaptif
fonksiyonlarını modüle eden monositler, dendritik hücreler ve B hücreleri dahil olmak üzere
doğal immün hücreleri etkilediğini göstermektedir. Terapötik etkiye yukarıda tanımlanan
hücresel etkilerin aracılık edip etmediği bilinmemektedir, çünkü MS patofizyolojisi sadece
kısmen anlaşılmıştır.
Klinik etkililik ve güvenlilik
Relapsing-remitting multipl skleroz (RRMS)
Relapsların sıklığının azaltılmasında haftada üç kez subkütan olarak uygulanan COPAXONE
40 mg/mL enjeksiyonunun etkinliğini destekleyen kanıtlar, 12 aylık plasebo kontrollü bir
çalışmadan elde edilmiştir.
Pivotal klinik çalışmada tekrarlayan-düzelen multipl skleroz, son 12 ayda en az bir belgelenmiş
relaps veya son 24 ayda en az iki belgelenmiş relaps veya son 12 ayda gerçekleştirilen manyetik
rezonans görüntülemede belgelenmiş bir T1-gadolinyum tutan lezyon ile birlikte 12. ve 24. ay
arasında bir belgelenmiş bir relaps ile karakterize edilmiştir.
Çalışmanın birincil sonlanım noktası; onaylanan nükslerin toplam sayısı olmuştur. İkincil MR
görüntüleme sonuçları, her ikisi de 6. ve 12. ayda ölçülen, yeni/büyüyen T2 lezyonların
kümülatif sayısını ve T1-ağırlıklı görüntülerde kontrast tutan lezyonların kümülatif sayısını
içermiştir.
10 / 13Toplam 1.404 hasta, 2:1 oranında glatiramer asetat 40 mg/mL (n=943) veya plaseboya (n=461)
randomize edilmiştir. Her iki tedavi grubu, başlangıç demografik özellikleri, MS hastalık
karakteristikleri ve manyetik rezonans görüntüleme parametreleri açısından benzer olmuştur.
Hastalar, incelemeden önceki 2 yıl içinde ortalama 2 relaps yaşamıştır.
Plasebo ile karşılaştırıldığında, haftada üç kez uygulanan glatiramer asetat 40 mg/mL ile tedavi
edilen hastalar, günlük olarak uygulanan glatiramer asetat 20 mg/mL'nin tedavi etkisi ile tutarlı
şekilde, birincil ve ikincil sonuçlarda anlamlı ve istatistiksel olarak önemli azalma yaşamıştır.
Aşağıdaki tablo, tedavi amaçlı popülasyonda birincil ve ikincil sonuç ölçümü değerlerini
göstermektedir.
Uyarlanmış Ortalama Tahminler
Glatiramer asetat
Sonuç Ölçümü P Değeri
40 mg/mL Plasebo (n=461)
(n=943)
Yıllık relaps oranı 0,331 0,505 p<0,0001
Mutlak Risk farkı* (%95 güven aralıkları) -0,174[-0,2841 ila -0,0639]
6. ve 12. aylardaki yeni/büyüyen T2 3,650 5,592 p<0,0001
lezyonlarının kümülatif sayısı
Hız oranı **(%95 güven aralıkları) 0,653 [0,546 ila 0,780]
6. ve 12. aylardaki T1 ağırlıklı imajlardaki artan 0,905 1,639 p<0,0001
lezyonların kümülatif sayısı
Hız oranı **(%95 güven aralıkları) 0,552 [0,436 ila 0,699]
* Mutlak risk farkı haftada üç kez uygulanan glatiramer asetat 40 mg/mL'nin uyarlanmış ortalama yıllık
relaps oranı ve plasebonun uyarlanmış ortalama yıllık relaps oranı arasındaki fark olarak
tanımlanmaktadır.
** Hız oranı haftada üç kez uygulanan glatiramer asetat 40 mg/mLve plasebo ortalama hızları
arasındaki oran olarak tanımlanmaktadır.
Aynı çalışmada (haftada üç kez uygulanan) glatiramer asetat 40 mg/mL ve (günlük olarak
uygulanan) glatiramer asetat 20 mg/mL arasında etkinlik ve güvenliliği doğrudan
karşılaştırması yapılmamıştır.
COPAXONE 40 mg/mL: 3 aylık doğrulanmış özürlülük progresyonu (CDP) olan hastaların
oranı, 12 aylık bir plasebo kontrollü çalışmada (GALA) araştırıcı bir son noktadır. Üç aylık
CDP sırasıyla plasebo ve COPAXONE ile tedavi edilen hastaların % 3'ü ve % 3,5'i tarafından
deneyimlenmiştir (olasılık oranı, OR [% 95 CI]: 1,182 [0,661, 2,117] (p = 0,5726)). Çalışmanın
açık etiketli uzatması dahil (7 yıla kadar), 6 aylık CDP'ye kadar geçen süre keşif amaçlı bir son
noktadır. Erken başlangıç COPAXONE grubunu gecikmiş başlangıç grubuyla karşılaştıran
grubu tedavi etme amacı için tehlike oranı (HR) [% 95 CI] 0,892 [0,688, 1,157] idi (p= 0,3898).
11 / 13Glatiramer asetatın primer ve sekonder progresif hastalıkta kullanımına ilişkin henüz bir bulgu
yoktur.
5.2. Farmakokinetik özellikler
Hastalar üzerinde farmakokinetik çalışmalar yapılmamıştır. In-vitro ve sağlıklı gönüllülerden
elde edilen sınırlı veriler, glatiramer asetatın deri altına uygulanmasıyla, etkin maddenin
kolayca absorbe olduğunu ve dozun büyük bölümünün hızlıca deri altı dokularında daha küçük
parçacıklara ayrıştığını göstermektedir.
5.3. Klinik öncesi güvenlilik verileri
Farmakolojik güvenlilik, tekrarlı doz toksisitesi, üreme toksisitesi, genotoksisite veya
karsinojenite çalışmalarına dayanan klinik öncesi veriler, COPAXONE’un insanlar için bu
kısa ürün bilgisi dokümanında açıklanandan farklı özel bir risk taşımadığını göstermektedir.
İnsanlar üzerindeki farmakokinetik verilerin eksikliğine bağlı olarak, hayvanlar ve insanlar
arasındaki maruz kalma sınırı saptanamamıştır.
En az 6 ay boyunca COPAXONE ile tedavi edilen sıçan ve maymunların az bir kısmında
böbrek glomerüllerinde immün kompleks birikmesi bildirilmiştir. 2 yıl boyunca sıçanlarda
yapılan bir çalışmada böbrek glomerüllerinde immün kompleks birikimi bildirilmemiştir.
COPAXONE’un duyarlılaştırılmış hayvanlara (kobaylar veya fareler) uygulanmasının
ardından anafilaksi bildirilmiştir. Bu durumun insanlar için de geçerli olup olmadığı
bilinmemektedir.
Hayvanlarda, tekrar edilen COPAXONE uygulamasının ardından enjeksiyon bölgesinde
toksisite oluşumu yaygındır.
Sıçanlarda, kontrol ile karşılaştırıldığında, ≥ 6 mg/kg/gün (mg/m2 bazında 60 kg ağırlığındaki
bir yetişkin için önerilen maksimum günlük insan dozunun 2,83 katı) subkütan dozda, gebelik
boyunca ve emzirme döneminde tedavi edilen annelerden doğan yavruların vücut ağırlığı
artışında hafif fakat istatistiksel olarak anlamlı bir azalma gözlenmiştir. Yavruların büyümesi
ve davranış gelişimi üzerinde başka önemli bir etki gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Mannitol (E421)
Enjeksiyonluk su
6.2. Geçimsizlikler
Geçimsizlik çalışmaları bulunmamasına rağmen yine de COPAXONE başka bir ürün ile
karıştırılmamalıdır.
6.3. Raf ömrü
24 ay
12 / 136.4. Saklamaya yönelik özel tedbirler
Kullanıma hazır enjektörleri ışıktan korumak için karton kutunun içinde saklayınız.
COPAXONE 40 mg/mL kullanıma hazır enjektörler, buzdolabında 2°C - 8°C arasında
muhafaza edilmelidir. COPAXONE 40 mg/mL’ı dondurmayınız. Eğer buzdolabında
saklanamıyorsa 25°C’nin altındaki oda sıcaklığında 1 aya kadar muhafaza edilebilir. Bu bir
ayın sonunda COPAXONE 40 mg/mL kullanıma hazır enjektörler kullanılmamışsa ve halen
orijinal ambalajındaysa tekrar buzdolabında (2 - 8°C) saklanmaya devam edilmelidir.
6.5. Ambalajın niteliği ve içeriği
COPAXONE çözeltisi kullanıma hazır enjektör içinde bulunmaktadır.
COPAXONE, PVC blister içerisinde iğne koruyucu kapağı ile birlikte 1 mL’lik Tip I cam
şırınga gövdeli kullanıma hazır enjektör olarak sunulmaktadır. Her karton kutu içinde 12 adet
kullanıma hazır enjektör bulunmaktadır.
Enjektör içindeki çözeltinin miktarı 1 mL'dir.
6.6. Beşeri tıbbi üründen arta kalan maddelerin imhası ve diğer özel önlemler
Sadece tek kullanım içindir.
Kullanılmayan veya kullanılmış materyaller atılmalıdır.
Enjektör içinde küçük hava kabarcıkları olabilir. Uygulanacak ilaç miktarında kayba neden
olmamak için, kabarcıkların enjeksiyon öncesi kullanıma hazır enjektörden uzaklaştırılmasına
çalışılmamalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Teva İlaçları San. ve Tic. A.Ş.
Ümraniye/İstanbul
8. RUHSAT NUMARASI
2024/321
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.08.2024
Ruhsat yenileme tarihi:
10. KÜB’ÜN YENİLENME TARİHİ
13 / 13