  
 1                                                  KULLANMA TALİMATI  
PENEPİN 0.3  mg/0.3 ml İ.M . enjeksiyonluk çözelti içeren oto enjektör  
Kas içine uygulanır .  
 Steril  
• Etkin madde : Her bir PENEPİN  oto enjektör etken madde olarak 0 ,3 mg epinefrin içerir.  
• Yardımcı madde(ler):  Sodyum  klorür, sodyum metabisülfit (E  223), hidroklorik asit ve 
enjeksiyonluk su.  
 
 
 
 
 
 
 
 
 
 
 
Bu Kullanma Talimatında:  
1. PENEPİN nedir ve ne için kullanılır?  
2. PENEPİN ’i kullanmadan önce dikkat edilmesi gerekenler  
3. PENEPİN nasıl kullanılır?  
4. Olası yan etkiler nelerdir?  
5. PENEPİN’in  saklanması  
Başlıkları yer almaktadır.  
 
1. PENEPİN  nedir ve ne için kullanılır?  
PENEPİN uyluk kasının dış kısmına ( kas içine  enjeksiyon) acil enjeksiyon için steril bir 
epinefrin  çözeltisi içerir. PENEPİN böcek sokmalarına veya ısırıklarına, yiyeceklere veya 
ilaçlara veya egzersize bağlı, hayatı tehdit eden şiddetli  alerjik reaksiyonların ( anafilaktik şok) 
acil tedavisi için kullanılır. Reaksiyon, vücudun, bazı kimyasalları n kan dolaşımına geçmesini 
sağlayarak  kendisini alerjenden (alerjiye neden olan yabancı madde) korumaya çalışmasının 
sonucudur. Bazen alerjik reaksiyonun nedeni bilinmemektedir.  
 Bu ilacı kullanmaya başlamadan önce KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz  kullanmayınız.  
   
 2 Anafilaktik şokun başlangıcını gösteren belirtiler , alerjene maruz kaldıktan birkaç dakika sonra 
ortaya çıkar ve şunları içermektedir: cildin kaşınması; kızarıklık  (ısırgan döküntüsü gibi); ateş 
basması; dudakların, boğazın, dilin, ellerin ve ayakların şişmesi; hırıltı; ses kısıklığı; nefes 
darlığı; mide bulantısı; kusma; mide krampları ve bazı durumlarda bilinç kaybı.  
 
Otomatik enjektördeki ilaç, adrenerjik (düz kaslarda kasılmaya neden olan) bir ilaç olan 
epinefr indir.  
Doğrudan kardiyovasküler (kalp ve dolaşım) sistem ve solunum (akciğer) sistemi üzerinde 
çalışarak, anafilaktik şokun olası ölümcül etkilerini durdurmak için kan damarlarını çok hızlı 
bir şekilde daraltır , akciğerlerdeki kasları gevşeterek nefes almayı iyileştirir, şişmeyi azaltır ve 
kalp atışını uyarır.   
 
PENEPİN, anafilaktik şok geçmişi olan veya anafilaktik şoka girme riski bulunan bir kişi 
tarafından kendi kendine uygulama amaçlıdır. Risk altındaysanız, PENEPİN’inizi daima 
yanınızda bulundurmalısınız. PENEPİN, a cil bir ilk yardım tedavisi  olarak tasarlanmıştır ancak 
kullanımından sonra mümkün olan en kısa sürede tıbbi yardım almalısınız.  
 
2. PENEPİN ’i kullanmadan önce dikkat edilmesi gerekenler  
PENEPİN’i aşağıdaki durumlarda KULLANMAYINIZ  
Eğer PENEPİN veya PENEPİN’in  içeriğindeki diğer yardımcı maddelere alerjiniz varsa . 
 
PENEPİN’i  aşağıdaki durumlarda DİKKATLİ KULLANINIZ  
Hatalı enjeksiyonu önlemek için kullanım talimatları dikkatle takip edilmelidir.  
PENEPİN sadece uyluğun dış kısmına  enjekte edilmelidir. Kazara damar içine enjeksiyon riski 
nedeniyle kalçanın içine enjekte edilmemelidir.   
Epinefrin, anafilaksi tedavisi için gereklidir. Ancak, aşağıdaki durumlarda kullanılırken dikkatli 
olunmalıdır:   
• Özellikle aldığınız ilaçları etkileyebilecek ve göğüs ağrısı atağına (anjin a) neden olabilecek 
kalp hastalığınız varsa  
• Tiroidiniz normalden fazla çalışıyorsa  
• Yüksek kan basıncına sahipseniz  
• Diyabet hastası iseniz    
 3 • Hamileyseniz, yaşlıysanız veya 25 kg altında çocuksanız (yan etki meydana gelme riski 
daha yüksektir)  
• Artan göz içi basıncınız varsa (glakom)  
• Ciddi böbrek problemleriniz varsa  
• Prostat tümörünüz  veya büyümesi  varsa  
• Kanınızda yüksek kalsiyum ya da düşük potasyum seviyelerine sahipseniz  
• Parkinson hastalığınız (titreme , kaslarda  katılık , hareketlerde yavaşlama ile karakterize 
beyinde dopamin eksikliği sebebiyle oluşan bir hastalık ) varsa  
Bu rahatsızlıkları olan hastalar veya alerjik reaksiyonu olan bir hastaya PENEPİN uygulaması 
gerekecek herhangi birine, uygulamanın nasıl ve ne zaman olacağı konusunda düzgün talimatlar 
verilmelidir.  
Bu uyarılar , geçmişteki herhangi bir dönemde dahi olsa sizin için geçerliyse lütfen  doktorunuza 
danışınız.  
 
Astımınız varsa, şiddetli alerjik reaksiyon geçirme riskiniz artabilir. Anafilaksi atağı olan 
herkes, alerjisi olabilecek mad deleri test etmek için doktoruna danışmalıdır , böylece gelecekte 
bu maddelerden  kesinlikle kaçınılab ilir. Bir maddeye alerjinin birçok ilgili maddeye karşı 
alerjiye yol açabileceğinin farkında olmak önemlidir. Besin alerjiniz varsa, küçük miktarlar bile 
ciddi reaksiyonlara neden olabileceğinden, yediğiniz (ilaçlar dahil) madd eleri kontrol etmeniz 
önemlidir.  
Ellere veya parmaklara yanlışlıkla enjeksiyon, bu bölgelere  kan akışının azalmasına neden 
olabilir. Bu bölgelere  kazara enjeksiyon yapılırsa, derhal tedavi için en yakın hastane nin acil 
servisine gitmelisiniz.  
Eğer kalın bir deri altı yağ tabakanız varsa, adrenalinin kas dokusuna ulaşmaması ve bunun da 
ortalamanın  altında bir etkiye yol açma riski vardır. Bu tür kişilerde, ek bir PENEPİN ile ikinci 
bir enjeksiyona ihtiyaç duyma olasılığı daha yüksek tir. Bu nedenle her zaman yanınızda iki 
enjektör taşıdığınızdan emin olmalısınız.  
Bir bakıcı tarafından yapılan enjeksiyon durumunda, enjeksiyon yerinde laserasyon (doku 
yırtılması) riskini en aza indirmek için enjeksi yon sırasında hastanın bacağı  hareketsiz hale 
getirilmelidir .  
İğne, ilk kulla nımdan sonra asla tekrar kullanıl mamalıdır.  
 
   
 4 PENEPİN’in yiyecek ve içecek ile kullanılması  
Alkol, PENEPİN’in etkisini arttırarak olumsuz yönde etkileyebilir.  
 
Hamilelik   
İlacı kullanmadan önce doktorunuza veya eczacınıza danışınız.  
Epinefrin kullanımının anne karnındaki bebek üzerinde r isk yaratıp yaratmayacağı belli 
değildir. Bu yüzden PENEPİN JR.’ın hamilelik döneminde kullanılması önerilmez ancak  sizin 
hayatınız  veya  bebeğinizin hayatı  tehlikede olabilir. Böyle acil bir durum meydana gelmeden 
önce konu ile ilgili doktorunuzla konuşmuş olmalısınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme   
İlacı kullanmadan önce doktorunuza veya eczacınıza danışınız.  
Epinefrin in emzirme döneminde herhangi bir etkisinin olup olmadığı bilinmemektedir.  
 
Araç ve makine kullanımı  
Anafilaktik şoktan etkilenmiş olabileceğinizde n PENEPİN uygulamasından sonra araç veya 
makine kullanımı tavsiye edilmemektedir .  
 
PENEPİN’in içeri ğinde bulunan bazı yardımcı madde ler hakkında önemli bilgiler  
PENEPİN yardımcı madde olarak sodyum metabisülfit (E223) içerir. Bu, duyarlı kişilerde 
özellikle astım geçmişi olanlarda anaflaktik (aşırı derecede duyarlılık) belirtiler  ve 
bronkospazm (bronş ve bronşiyollerin düz kaslarının kasılması) dahil alerjik tipte reaksiyonlara 
neden olabilir. Bu hastalar dikkatli olmalıdırlar ve PENEPİN’i hangi koşullarda 
kullanabilecekleri konusunda eğitilmiş olmalıdırlar.  
Bu tıbbi ürün, her oto matik  enjektör’de 1 mmol (23 mg)’den daha az sodyum ihtiva eder; yani 
aslında “sodyum içermez”.  
 
Diğer ilaçlar ile birlikte kullanımı  
Size PENEPİN reçete edilirken, adrenalinin etkisini değiştirebileceği için reçetesiz alınan 
ilaçlar da dahil olmak üzere herhangi bir ilaç kullanıyorsanız, yakın zamanda kullandıysanız 
veya kullanma durumunuz mevcutsa lütfen doktorunuza veya eczacınıza söy leyiniz.  
Aşağıdakilerden herhangi birini alıyorsanız doktorunuza mutlaka belirtiniz :    
 5 • Trisiklik antidepresanlar veya monoamin oksidaz inhibitörleri (MAO inhibitörleri) gibi 
antidepresanlar, adrenalinin etkileri ni arttırabilir.   
• Adrenalinin etkisini azaltabilecekleri için kalp hastalıklarının tedavisinde kullanılan beta 
reseptör bloke edici ilaçlar veya sinir sistemi ile ilgili hastalıkların tedavisinde kullanılan 
ilaçlar  
• Dijitaller, cıva lı diüretikler (klormerodrin, mersalil  gibi idrar söktürücüler) veya kinidin gibi 
kalbi düzensiz atımlara (aritmilere) duyarlı hale getirebilen ilaçlar  
• Halojenli hidrokarbonlar ve ilişkili ilaçlar, halojenli anestezikler  (ağrı kesiciler)  
• Katekol -O-metiltransferaz inhibitörleri (COMT inhibitörleri) ve levodopa gibi Parkinson 
tedavisinde kullanılan ilaçlar (adrenalin etkisini arttırabilir)  
• Tiroid rahatsızlığı için kullanılan ilaçlar  
• Astım için kullanılan, rahat nefes almayı sağlayan ilaçlar (teofilin)  
• Doğumda kullanılan ilaçlar ( oksitosin)   
• Difenhidramin veya klorfeniramin gibi alerji tedavisinde kullanılan ilaçlar (antihistaminler)  
• Sinir sistemini etkileyen ilaçlar (parasempatolitikler)  
Şeker hastaları PENEPİN kullandıktan sonra glikoz seviyeleri açısından dikkatle izlenmelidir 
çünkü adrenalin vücut tarafından yapılan insülin miktarını azaltabilir ve böylece kan glikoz 
seviyesini artırabilir.  
Eğer reçeteli ya da reçetesiz herhangi bir ilacı şu anda kullanıyorsanız veya son  zamanlarda 
kullandı nız ise  lütfen doktorunuza veya eczacınıza bunlar hakkında bilgi  veriniz.  
 
3. PENEPİN  nasıl kullanılır?  
Uygun kullanım ve doz /uygulama sıklığı için talimatlar:  
Doktorunuz PE NEPİN  reçete ettiğinde, ilacın reçete edilme nedenini, nasıl ve ne zaman 
kullanacağınızı anladığınızdan emin olmalısınız . PENEPİN ’i tam olarak doktorunuzun veya 
eczacınızın söylediği gibi kullanmalısınız.  Nasıl kullanılacağı konusunda emin değilseniz, 
talimatların doktorunuz, hemşireniz veya eczacınız tarafından tekrarlanmasını isteyiniz. 
PENEPİN’i size uygulamak durumunda kalacak kişilere (aile bireyleri, bakıcı ve öğretmenler 
gibi) de ilacın doğru kullan ımı konusunda talimat verilmesi önerilmektedir.  
 
Doz, doktorunuz tarafından belirlenecek ve sizin için bireysel olarak ayarlanacaktır. Yetişkinler  
için olağan doz, kas içi enjeksiyon için 0,3 mg adrenalindir.   
   
 6 Bazen ciddi bir alerjik reaksiyonun etkilerini tamamen tersine çevirmek için tek bir adrenalin 
dozu yeterli olmayabilir. Bu nedenle, doktorunuz si zin için birden fazla PENEPİN  reçete 
edebilir. Belirtileriniz ilk enjeksiyondan sonra 5 -15 dakika içinde düzelmiyorsa veya 
kötüleşiyorsa, siz veya yanınızdaki ki şi ikinci bir enjeksiyon uygula malıdır. Bu nedenle daima 
yanınızda birden fazla PENEPİN  taşımalısınız.  
                 
Uygulama yolu ve metodu:  
Bu ilaç tıbbi eğitimi olmayan kişiler tarafından kolayca kullanılmak üzere tasarlanmıştır. 
PENEPİN sadece uyluğun dış kısmına enjekte edilmelidir. PENEPİN  otomatik enjektör ’ü 
uyluğunuzun içine sıkıca bastırdığınızda, gizli iğneyi uyluk kasına iten ve bir doz epinefrin 
uygulayan yaylı bir piston serbest bırakılır. PENEPİN giysi üzerinden enjekte edilebilir.  
 
Değişik yaş grupları:  
Yetişkinlerde kullanımı:  
Normal doz 300 mikrogramdır.  
Kilolu yetişkinlerde alerjik reaksiyon etkilerini tersine çevirmek için birden fazla enjeksiyon 
gerekebilir.  
Bazı durumlarda epinefrinin tek bir dozu alerjik reaksiyon etkilerini tamamen tersine 
çevirmeyebilir. Bu hastalar iç in tekrar edilecek enjeksiyon 5 -15 dakika sonra uygulanabilir.  
 
Çocuklar da kullanımı : 
Uygun doz 150 mikrogram veya 300 mikrogramdır. Bu çocuğun vücut ağı rlığına ve doktorun 
takdirine bağlıdır.  
150 mikrogram epinefrin sunmak için PENEPİN JR. 0.15mg/0.3ml İ.M. enjeksiyonluk çözelti 
içeren oto enjektör  formu da mevcuttur. 15 kg’dan düşük kilodaki çocuklarda, 150 mikrogramın 
altındaki doz, yeterli doğrulukta uygulanamayacağından, hayati tehlike yoksa ve doktor 
kontrolü altında değilse uygulanması önerilmez .  
 
Yaşlılarda kullanımı:  
Veri yoktur.   
 
Özel kullanım durumları:  
Özel kullanımı yoktur.  
   
 7 Ardışık iki dozdan fazla PENEPİN uygulaması yalnızca hekim gözetiminde yapılmalıdır.  
PENEPİN kullandıktan sonra doktorunuz u bilgilendirmelisiniz veya mümkün olduğunca kısa 
sürede en yakın hastaneye gitmelisiniz.  PENEPİN’i uyluk kası içine enjekte ettiğinizi mutlaka 
söyleyiniz. İlacın kutusunu ve bu kul lanma talimatını doktorunuza gös teriniz.  
 
Eğer PENEPİN’in etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.   
 
Kullanmanız gerekenden daha fazla PENEPİN  kullandıysanız : 
Kan damarınıza ya da parmağınıza kazayla gerekenden fazla epinefrin enjekte ederseniz hemen 
bir hastaneye başvurunuz. Kan basıncınız ani bir şekilde yükselebilir ve izlenmesi gerekebilir. 
İlacın kullanımı ile ilgili başka sorularınız varsa doktorunuza danışınız.  
PENEPİN ’den kullanmanız gerekenden fazlasını kullanmışsanız  bir doktor veya eczacı ile 
konuşunuz.  
 
PENEPİN ’i kullanmayı unutursanız  
Geçerli değildir.  
Unutulan dozları dengelemek için çift doz almayınız.  
 
PENEPİN ile tedavi sonlandırıldığındaki oluşabilecek etkiler  
Geçerli değildir.  
 
4. Olası yan etkiler nelerdir?  
Tüm ilaçlar gibi, PENEPİN’in içeriğinde bulunan maddelere duyarlı olan kişilerde yan  etkiler 
olabilir.   
Aşağıdakilerden biri olursa, PENEPİN’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
PENEPİN yardımcı madde olarak sodyum metabisülfit (E223) içerir. Bu, duyarlı kişilerde 
özellikle astım geçmişi olanlarda anafilaktik belirtiler  ve bronkospazm dahil alerjik tipte 
reaksiyonlara neden olabilir. Bu tür yan etkilerle karşılaşırsanız derhal tıbbi yardım almalısınız.  
Epinefrinin yüksek dozlarında veya duyarlı hastalarda, nadiren, beyin kanamasına neden 
olabilecek kan basıncında ani artış, düzensiz kalp atışı, kalp krizi ve mukoza dokusuna, deriye 
ve böbreklere kan akışının azalması olabilir.  
Bunların hepsi çok ciddi yan etkilerdir.    
 8 Eğer bunlardan herhangi biri sizde mev cut ise, sizin PENEPİN’e karşı al erjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın en az birinde görülebilir.  
Yaygın olmayan: 100 hastanın birinden az, fakat 1.000 hastanın en az birinde görülebilir.  
Seyrek: 1.000 hastanın birinden az, fakat 10.000 hastanın en az birinde görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Seyrek  
Adrenalin ile tedavi edilen hastalarda kardiyomiyopati (bir kalp kası hastalığı) görülmüştür.  
 
Bilinmiyor  
Enjeksiyon yeri enfeksiyonları , kan şekerinde yükselme , kanda potasyum düşüklüğü , böbrekler 
yoluyla atılması gereken asit iyonlarının birikmesi veya aşırı bikarbonat iyonunun kaybedilmesi  
(metabolik asidoz ), halüsinasyon,  bayılma , ağrı ve dokunma gibi duyusal uyarımlara azalan 
duyarlılık  (parestezi) , duyu azalması ( hipoestezi ), çarpıntı , kalbi besleyen damarların 
daralması/tıkanmas ı ile ortaya çıkan göğüs ağrısı  (anjina pektoris ), ağız kuruluğu , kas sertliği , 
göğüste rahatsızlık , otomatik enjektörün yanlışlıkla el ve ayaklara enjekte edilmesi sonucunda 
dokuda oksijenlenme bozukluğu (iskemi), düzensiz kalp atışı (çarpıntı ve hızlı kalp atışları 
dahil), yüksek kan basıncı, terleme, bulantı, kusma, nefes almada zorluk, solgunluk, baş ağrısı, 
hipertansiyon, baş dönmesi, halsizlik, titreme ve kaygı, sinirlilik veya endişe hali.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.   
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.    
 9 5. PENEPİN’in saklanması  
PENEPİN’i  çocukların göremeyeceğ i, erişemeyeceği yerlerde ve ambalajında  saklayınız.  
25˚C altındaki oda sıcaklığında ve ışıktan koruyarak saklayınız.  
Son kullanma tarihiyle  uyumlu olarak kullanınız.  
Ambalajdaki son kullanma tarihinden sonra PENEPİN’i kullanmayınız.  
Eğer üründe ve/veya ambalajında bozukluklar fark ederseniz PENEPİN’i kullanmayınız.  
Son kullanma tarihi geçmiş veya kullanılmayan il açları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz .  
 
Ruhsat sahibi:    
VEM İLAÇ San. ve Tic. A.Ş  
Maslak Mahallesi AOS 55. Sokak  
42 Maslak A Blok Sit. No: 2/134  
Sarıyer/İSTANBUL  
                         
Üretim yeri :       
VEM İlaç San. ve Tic. A.Ş.  
Çerkezköy Organize Sanayi Bölgesi   
Karaağaç Mah. Fatih Bulv. No: 38  
Kapaklı/TEKİRDAĞ  
 
Bu kullanma talimatı  .../.../... tarihinde onaylanmıştır.  
 
-------------------------------------------------------------------------------------------------------------  
UYGULAMA TALİMATLARI  
Bu ilaç tıbbi eğitimi olmayan kişiler tarafından kolayca kullanılmak üzere tasarlanmıştır. 
PENEPİN sadece uyluğun dış kısmına enjekte edilmelidir. PENEPİN otomatik enjektör’ü 
uyluğunuzun içine sıkıca bastırdığınızda, gizli iğneyi uyluk kasına iten ve bir doz epinefrin 
uygulayan yaylı bir piston serbest bırakılır. PENEPİN giysi üzerinden enjekte edilebilir. 
Aşağıda verilen kullanım talimatları dikkatle takip edilmelidir.    
 10  
1- PENEPİN otomatik enjektör ün kırmızı renkli kapak bölümü aşağıda, yeşil renkli üst kilit 
kapağı yukarıda olacak şekilde, baskın olarak kullandığınız elinizle geniş beyaz bölümden 
kavrayınız.  
 
2- Diğer elinizle, PENEPİN otomatik enjektör’ün önce kırmızı renkli alt kapağını ardından 
yeşil renkli üst kilit kapağını çekerek çıkartınız (Bkz. Şekil 1 ve 2).  
 
3- Uygulamaya hazır olan PENEPİN otomatik enjektör’ü, gövdesinden sıkıca kavrayarak 
uygulanacak vücut bölgesine (üst bacak -baldır kasına) dik gelecek şekilde, 10 cm 
uzaklıktan hızlıca vurunuz ve devamında ilacın vücuda enjekte edilmesi için bastırınız ve 
bu şekilde en az 5 saniye bekleyiniz (Bkz. Şekil 3).  
 
4- PENEPİN otomatik enjektör, enjeksiyon  tamamlandıktan sonra çıkarılmalı (kırmızı iğne 
kapağı iğneyi kaplayacak kadar uzayacaktır) ve güvenli bir şekilde atılmalıdır. 
Uygulamadan sonra ilacın emilimini hızlandırmak için 10 saniye boyunca enjeksiyon 
yapılan bölgeye hafifçe masaj yapılabilir.  
 
PENEPİN sadece ilk yardım tedavisi olarak tasarlandığından, ilaç kullanıldıktan hemen 
sonra, belirtiler iyileşiyor gibi görünse bile, 112 aranarak, ambulans istenmeli ve 
“anafilaksi” olduğu belirtilmelidir. Gerektiğinde gözlem ve ileri tedavi için hastaney e 
  
 11 gitmeniz gerekecektir. Bunun nedeni reaksiyonun bir süre sonra tekrar gerçekleşebilme 
ihtimalidir.  
Ambulansı beklerken, ayaklarınız havada olacak şekilde uzanmanız gerekir ancak nefessiz 
kalmanız durumunda oturmalısınız. Tekrar kendinizi iyi hissetmemeniz ihtimaline karşı, 
ambulans gelene kadar birisinden sizinle kalmasını isteyebilirsiniz. Bilinçsiz ha stalar iyileşme 
pozisyonunda tutulmalıdır.  
Sağlık uzmanına kas içi adrenalin enjeksiyonu yaptığınızı bildirdiğinizden veya onlara kutu 
ve/veya kullanma talimatını gösterdiğinizden emin olunuz.  
PENEPİN otomatik enjektör’de küçük bir hava kabarcığı bulunabilir. Ürünün çalışma şeklini 
etkilemez.  
Uygulamadan sonra sıvının çoğu (yaklaşık %90) PENEPİN içinde kalsa da aynı ürün tekrar 
kullanılamaz. Bununla birlikte kırmızı iğne ucunun uzamış olması, ilacın doğru dozunu 
aldığınız anlamına gelmektedir.  
 