                                                                                                                                      1 KULLANMA TALİMATI  
 
TALİNAT 0.5 mg/10ml İ.V./ İ.M. enjeksiyonluk çözelti içeren a mpul  
Kas içine ve damar içine uygulanır.  
Steril  
 Etkin madde:  Her 1 mL çözelti  etken madde olarak  0,05 miligram  fentanil e eşdeğer 
0.0785 mg fentanil sitrat içerir . 
 Yardımcı madde (ler): Sodyum klorür,  sodyum hidroksit   ve/veya hidroklorik asit,  
enjek siyonluk su . 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra  tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak size reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde b u ilacı kullandığınızı 
doktorunuza söyleyiniz  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız . 
 
Bu Kullanma T alimatında : 
1. TALİNAT  nedir ve ne için kullanılır?  
2. TALİNAT ’ı kullanmadan önce dikkat edilmesi gerekenler  
3. TALİNAT  nasıl kullanılır?  
4. Olası yan etkiler nelerdir?  
5. TALİNAT ’ın saklanması  
Başlıkları yer almaktadır.  
 
1. TALİNAT  nedir ve ne için kullanılır?  
 TALİNAT “opioid analjezikler” olarak adlandırılan gruptan güçlü bir ağr ı kesici olan ve 
toplardamar ve kas içine uygulanan bir çözeltidir. TALİNAT’ın güçlü ağrı kesici etkisi 
kısa bir süre devam eder.  
 1 mL TALİNAT 0.05 miligram fentanile eşdeğer fentanil sitrat içerir.  
 TALİNAT 1 adet 10 mL ’lik ampul içeren ambalajlarda kulla nıma sunulmaktadır.                                                                                                                                        2  TALİNAT değişik türden ameliyatlarda ortaya çıkan ağrıyı engellemek ya da gidermek 
için kullanılır. TALİNAT şu tür ameliyatlarda kullanılabilmektedir:  
- Operasyonun gerçekleştirildiği gün taburcu olunabilen kısa süreli ameliyatlar  
- Birkaç gün hastanede kalmanızı gerektirebilen daha uzun süreli ameliyatlar  
 TALİNAT yüksek dozlarında, ventilatöre bağlıysanız (yani size yapay solunum 
uygulanıyorsa) doğal solunum hızınızı azaltmak amacıyla da kullanılır. Bu şekilde büyük 
ameliyatlarda nöroleptik  adı verilen sizi uyutan veya sersemliğe neden olan bir sedatif 
ilaçla birlikte sizi uyutmak amacıyla kullanılır.  
 
2. TALİNAT’ı  kullanmadan önce dikkat edilmesi gerekenler  
 
TALİNAT ’ı aşağıdaki durumlarda KULLANMAYINIZ   
Eğer;   
 Fentanile ve ilacın içeriğin deki yardımcı maddelerden herhangi birine (yardımcı maddeler 
listesine bakınız) karşı aşırı duyarlılığınız (alerjiniz) varsa,  
 Opioid analjezikler' denen güçlü ağrı kesicilere karşı aşırı duyarlılığınız (alerjiniz) varsa,  
 Safra kanalında cerrahi bir operasy on geçirmiş iseniz bu işlemden sonra,  
 Depresyon tedavisinde kullanılan monoamin oksidaz inhibitörü grubu ilaçlar ile birlikte 
veya bu ilaçlar ile tedavi kesildikten sonraki iki hafta boyunca,  
 Solunum sisteminizde soluk vermenizi kısıtlayıcı bir hastalığını z (obstrüktif akciğer 
hastalığı) varsa veya solunumunuz baskılanmışsa; bu durumda TALİNAT'ı ancak soluk 
alıp vermeniz "ventilatör" adı verilen bir cihazla destekleniyorsa kullanabilirsiniz.  
 Normal doğum yapıyorsanız ya da sezeryanla doğum yapıyorsanız göbe k kordonu 
klemple kapatılmadan önce; TALİNAT bebeğinizin soluk alıp vermesini etkileyebilir.  
 
Yukarıdakilerden herhangi biri sizin için geçerliyse bu ilacı kullanmayınız. Emin değilseniz, 
TALİNAT kullanmadan önce doktorunuza danışınız.  
 
TALİNAT’ı aşağıdaki  durumlarda DİKKATLİ KULLANINIZ  
Bu ilacı kullanmadan önce doktorunuza danışınız.  
Eğer;  TALİNAT  güçlü bir ağrı kesicidir ve ancak yetkili kişiler tarafından reçete 
edilmelidir /  uygulanmalıdır.                                                                                                                                        3  Akciğ erlerinizde, karaciğerinizde ve ya böbreklerinizde bir problem varsa,  
 Tiroid (boynun ön tarafında buluna n bez) fonksiyonlarınızda azalma  (hipotiroidi) varsa,  
 Akciğ er hastalığınız veya solunum ile ilgili sorunlarınız varsa,  
 Alkol bağımlılığınız varsa,  
 Beyin ile ilgili rahatsızlığınız varsa veya son zamanlarda beyniniz ile ilgili bir 
rahatsızlık/yaralanma geçirmişseniz,  
 Kaslarda yorulmaya yol açan Myastenia gravis a dı verilen hastalığınız varsa,  
 Güçlü ağrı kesicilerle uzun süreler tedavi görüyorsanız,  
 Kan hacminizde azalma varsa,  
 Yaşlıysanız ya da hastalığa bağlı zayıf düşmüşseniz bu ilacı dikkatli kullanınız.  
 
Özel izlem gereken durumlar:  
 TALİNAT daha yavaş nefes a lmanıza neden olabilir. Böyle bir etki görülürse, normale 
dönene kadar solunumunuz yakından izlenecektir.  
 Bazen kan basıncınız ve kalp hızınızın da izlenmesi gerekebilir.  
 
Tekrarlanan fentanil kullanımları tolerans gelişimine yani sık kullanıma bağlı vücud un 
fentanile duyarsız hale gelmesine ve bağımlılığa yol açabilir.  
TALİNAT, beyin hücrelerinin kendi aralarında ve diğer sinir hücreleri ile iletişimini sağlayan 
bir kimyasal madde olan seratonin sistemini etkileyen ilaçlarla birlikte kullanılırken yaşamı 
tehdit etme riski bulunan seratonin sendromu gelişmesi olasılığına karşı dikkat gerekir.  
Bu uyarılar , geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
Eğer doktorunuz uygun görürse TALİNAT kullanmaya devam edebi lirsiniz.  
 
TALİNAT’ın yiyecek ve içecek ile kullanılması  
TALİNAT’ın yiyecek ve içecek ile etkileşimine ait herhangi bir bilgi verilmemiştir.  
Alkol ile birlikte kullanılmamalıdır. St. John’s wort (sarı kantaron otu) ile birlikte 
kullanıldığında düzeyi ve etkisi azalabilir.  
 
Hamilelik   
İlacı kullanmadan önce doktorunuza veya eczacınıza danışınız.                                                                                                                                        4  Hamile iseniz ya da hamile olabileceğinizi düşünüyorsanız, sadece doktorunuz kesin 
gereklilik olduğuna karar verirse TALİNAT kullanabilirsiniz.  
 Doğum sırasında (sezeryan doğum dahil olmak üzere), yenidoğan bebekte solunumun 
baskılanmasına neden olabileceğinden fentanil uygulanmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan ö nce doktorunuza veya eczacınıza danışınız.  
TALİNAT süte geçmektedir. TALİNAT kullanırken bebeğinizi emzirmeyiniz.  
TALİNAT uygulamasından sonra 24 saat geçmeden bebeğinizi emzirmeyiniz veya sağılmış 
anne sütü kullanmayınız.  
 
Araç ve makine kullanımı  
Her z amankinden daha dikkatsiz olabileceğinizden TALİNAT aldıktan sonraki en az 24 saatte 
araç ve makine kullanmayınız.  
Bu ilaç sizde uyku hali, baş dönmesi ya da sersemlemeye yol açabileceğinden araç kullanma 
yeteneğinizi olumsuz etkileyebilir. TALİNAT uygulam asından sonra yeterli süre geçmeden 
araç ve makine kullanmayınız, dikkat gerektiren işler yapmayınız.  
İlacın sizi nasıl etkileyeceğinizi öğrenmeden araç kullanmayınız.  
Bu ilacın etkisi altındayken araç kullanmanız trafik suçudur; ancak eğer aşağıdakiler s izin için 
geçerliyse ilacı kullanıyor olmanız bir trafik suçunu bilerek işlemeye girmez:  
 Bu ilaç tıbbi bir hastalığınızın tedavisi ya da diş tedaviniz için yazılmışsa.  
 İlacı reçeteleyen doktorun size söylediği gibi ve bu "Kullanma Talimatında" söylendiği 
gibi alıyorsanız.  
 Sizin güvenli araç kullanım yeteneğinizi etkilemiyorsa.  
TALİNAT kullanımından sonra, araç veya makine kullanmadan önce daima doktorunuza 
danışınız.  
 
TALİNAT’ın içeriğinde bulunan bazı yardımcı maddeler hakkında önemli bilgiler  
 Her bir TALİ NAT ampul 35.4 mg sodyum içerir.  Bu durum kontrollü sodyum diyetinde 
olan hastalar için göz önünde bulundurulmalıdır.                                                                                                                                        5  Ampul içeriği size verilmeden önce tuz çözeltisiyle seyreltilebilir. Bu nedenle 
seyreltmede kullanılan bu tuz çöz eltisinin içeriğindeki so dyum  da dikkate alınmalıdır.  
 
Diğer ilaçlar ile birlikte kullanımı  
Birçok ilaç TALİNAT ile birlikte kullanılamayacağı için, başka bir ilaç alıyorsanız daima 
doktorunuzu bilgilendiriniz. Bu durum reçetesiz olarak satılan ya da bitkisel olan ilaçlar için 
de geçerlidir.  
Özellikle aşağıdaki ilaçları almayınız ve son iki hafta içinde almışsanız doktorunuza ya da 
hemşirenize söyleyiniz:  
 Monoamin oksidaz inhibitörleri adı verilen ve depresyon (ruhsal çökkünlük) durumlarının 
tedavisinde kullanılan bazı ilaçlar,  
Bu grup ilacı kullanıyorsanız TALİNAT'ı kullanmayınız.  
 
Özellikle aşağıdaki ilaçlardan herhangi birini almaktaysanız doktorunuz ya da hemşirenizle 
konuşmanız önemlidir:  
 Depresyon (ruhsal çökkünlük) durumlarının tedavisinde kullanılan sitalopram, duloksetin,  
essitalopram, fluoksetin, fluvoksamin, paroksetin, sertralin ve venlafaksin gibi ilaçlar.  
 
Aşağıdaki ilaçlardan herhangi biri TALİNAT ile birlikte alındığında, TALİNAT'ın ya da bu 
ilaçların etkilerinde artış olabilir:  
 Ağrılarınız için alınan "opioid analjezikler" olarak adlandırılan morfin ya da kodein gibi 
diğer güçlü ağrı kesiciler,  
 Sizi uyku haline sokan ilaçlar (anestezik maddeler),  
 Sizdeki endişeli durumları (anksiyete) tedavi etmek için kullanılan ilaçlar (trankil izanlar) 
ya da uyku ilaçları,  
 Proteaz inhibitörü antiviraller olan HIV (insan bağışıklık yetmezliği virüsü, AİDS etkeni) 
enfeksiyonunun tedavisinde kullanılan ritonavir, indinavir veya sakinavir gibi ilaçlar,  
 Flukonazol veya vorikonazol gibi mantar ilaçlar ı, 
 
TALİNAT ile birlikte etomidat ve midazolam adlı ilaçları almanız gerekiyorsa, bu ilaçların 
dozunun azaltılması gerekebilir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.                                                                                                                                        6  
3. TALİNAT  nasıl kullanılır?  
TALİNAT, yalnızca hava yolunun kontrol edebildiği bir ortamda ve hava yolunu kontrol 
edebilen bir personel tarafından uygulanmalıdır.  
 
Uygun kullanım ve doz /uygulama sıklığı için  talimatlar:  
Uygulanacak TALİNAT miktarı kişiye ve duruma bağlı olarak değişir.  
Doktorunuz vücut ağırlığınıza, genel sağlık durumunuza, yaşınıza, bu ilacın size ne amaçla 
verildiğine ve kullanmakta olduğunuz diğer ilaçlara göre ne kadar TALİNAT kullanmanı z 
gerektiğini belirleyecektir.  
 
Uygulama yolu ve metodu:  
TALİNAT toplardamar ve kas içine (intravenöz, intramüsküler uygulama) enjeksiyon yoluyla 
uygulanır.  
Anestezik bir madde ile birlikte uygulanabilir.  
Kalp hızının yavaşlaması ve kaslarda sertleşme gib i TALİNAT'ın bazı yan etkilerini 
hafifletmek amacıyla diğer bazı ilaçlarla birlikte de uygulanabilir.  
İnfüzyon olarak verilen TALİNAT dozu vücut ağırlığına bağlıdır.  
Başlangıç dozu olarak ilk 10 dakika boyunca her dakika kilogram başına 1 mikrogram 
verileb ilir. 
Eğer gerekirse, operasyonun her dakikasında kilogram başına 0,1 mikrogram ile devam 
edilebilir.  
Damlalar normalde operasyonun sonlanmasından 40 dk. önce sonlandırılacaktır.  
 
Değişik yaş grupları:  
Çocuklarda kullanımı:  
2-12 yaşları arasındaki çocukla rda doktorun önerdiği dozlarda tedaviye başlanmalıdır.  
TALİNAT, solunum için olası bir desteği verebilecek gerekli donanımın olduğu ortamlarda 
ve deneyimli personel tarafından uygulanmalıdır.  
 
Yaşlılarda kullanımı:  
Yaşlı ya da hastalık nedeniyle güçten düşmüş kişilerde daha düşük dozlarda TALİNAT 
kullanılması gerekebilir.  
                                                                                                                                       7 Özel kullanım durumları:  
Böbrek/Karaciğer yetmezliği:  
Böbrek ve karaciğer fonksiyonlarında bozukluk olan hastalarda TALİNAT dozları dikkatle 
ayarlanmalıdır. Bu doz ayarlamasını dokt orunuz yapacaktır.  
Eğer TALİNAT’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla  TALİNAT kullandıysanız : 
Size gerekenden fazla doz verilmesi olası değildir,  ancak böyle bir durumda doktorunuz 
gerekli önlemleri alacaktır. Başlıca belirtisi solunumun baskılanmasıdır.  
TALİNAT’tan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
TALİNAT’ı kullanmayı unutursanız  
TALİNAT dokto runuz tarafından size uygulanacağı için, sizin kullanmayı unutmanız olası 
değildir.  
Unutulan dozları dengelemek için çift doz almayınız.  
 
TALİNAT ile tedavi sonlandırıldığında oluşabilecek etkiler  
TALİNAT tedavisini doktorunuz sonlandıracak ve izleyecekt ir. 
 
4. Olası yan etkiler nelerdir?  
Tüm ilaçlar gibi, TALİNAT’ın içeriğinde bulunan maddelere duyarlı olan kişilerde yan etkiler 
olabilir.  Doktorunuz uygulama süresince bu etkileri gözlemleyecektir.  
 
Aşağıdakilerden biri olursa, TALİNAT’ı kullanmayı durdur unuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Eller, ayaklar, bilekler, yüz, dudakların şişmesi ya da özellikle ağız veya boğazın yutmayı 
veya nefes almayı zorlaştıracak şekilde şişmelerinde  
 Döküntü, kaşıntı  
 Baygınlık  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin TALİNAT’a karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.                                                                                                                                        8  
Aşağıda verilen yan etkilerin sıklıkları şu ş ekildedir:  
Çok yaygın         : 10 hastanın en az 1’inde görülebilir.  
Yaygın                    : 10 hastanın 1’inden  az, fakat 100 hastanın 1’inden  fazla görülebilir.  
Yaygın olmayan    : 100 hastanın 1’inden  az, fakat 1. 000 hastanın 1’inden  fazla görüleb ilir.  
Seyrek          : 1.000 hastanın 1’inden  az, fakat 10.000 hastanın 1’inden fazla  görülebilir.  
Çok seyrek         : 10.000 hastanın 1’inden  az görülebilir.  
Bilinmiyor             : Eldeki verilerden hareketle tahmin edilemiyor.  
 
Çok yaygın  
 Bulantı, kusma,  
 Kaslarda sertleşme (göğüs kafesi kaslarını da etkileyebilir),  
 
Yaygın  
 Ajitasyon (huzursuzluk),  
 Vücut hareketlerini yapmada zorluk,  
 Sersemlik hali,  
 Baş dönmesi,  
 Görme ile ilgili sorunlar,  
 Kalp atışlarının düzensizleşmesi (yavaşlaması ya da hızlanmas ı), 
 Kan basıncının düşmesi ya da yükselmesi,  
 Toplardamarlarda ağrı,  
 Boğaz bölgesindeki kaslardaki kramp (spazm) durumunun yol açtığı boğulma hissi,  
 Soluk alıp vermede zorlanma,  
 Solunumun kısa süreli olarak durması (apne). Bu durumda gerek duyulursa soluk a lıp 
vermenize bir cihaz (ventilatör) ile yardımcı olunacaktır,  
 Deri döküntüleri, alerjik dermatit (cildin dış kaynaklı ajanlara karşı reaksiyon 
göstermesiyle ortaya çıkan kızarıklık ve kaşıntı),  
 Ameliyattan sonra bilinç bulanıklığı,  
 
Yaygın olmayan  
 Kan bas ıncında değişiklikler,  
 Soluk alıp vermeyle ilgili olumsuzluklar,                                                                                                                                        9  Normalden daha sık nefes alıp verme,  
 Vücut sıcaklığının normalin altına düşmesi ya da ürperme/titremeler,  
 Baş ağrısı,  
 Bir toplardamarın şişmesi ya da içinde pıhtılaşma olması, fılebit (toplar damarlarınızda 
meydana gelen iltihaplanmalar),  
 Hıçkırıklar,  
 Aşırı neşelilik/mutluluk hali,  
 
Bilinmiyor  
 Solunum zorluğu veya baş dönmesi / sersemlik haline ve kurdeşene yol açabilen ciddi 
alerjik tepkiler,  
 Nöbetler (konvülsiyonlar),  
 Bilinç kaybı,  
 Kaslarda t ikler,  
 Kalbin durması,  
 Yavaş veya yüzeysel solunum,  
 Deride kaşıntı,  
 Solunumun baskılanması  
 
TALİNAT, ameliyatlardan önce veya ameliyatlarda verilebilen nöroleptik adı verilen ilaçlarla 
bir arada uygulandığında görülen diğer yan etkiler:  
 Titreme ve huzursuz luk, 
 Olmayan nesneleri görmek (halüsinasyonlar),  
 El ve parmaklarda titreme ve sarsıntı, vücutta bükülme hareketleri, sendeleyerek yürüme 
ile kol ve bacaklarda sertlikler dahil anormal hareketler.  
 
Eğer bu kullanma talimatında bahsi geçmeyen herhangi bir ya n etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşıl aştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da                                                                                                                                       10 0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bil diriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. TALİNAT ’ın saklanması  
TALİNAT'ı çocukların göremeyeceği, erişemeyeceği yerlerde ve ambalajında s aklayınız.  
TALİNAT’ı 25˚C altındaki oda sıcaklığında saklayınız.  
Işıktan korumak için ampulleri orijinal dış kartonu içinde saklayınız.  
 
Son kullanma tarihiyle uyumlu olarak kullanınız . 
Ambalajdaki son kullanma tarihinden sonra TALİNAT’ı kullanmayınız.  
Eğer üründe ve/veya ambalajında bozukluklar fark ederseniz TALİNAT’ı kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi:   
VEM İLAÇ San.  ve Tic. A.Ş  
Söğütözü Mahallesi 2177. Cadde  
No:10B/49 Çankaya/ANKARA   
 
Üretim yeri :  
VEM İlaç San. ve Tic. A.Ş.  
Çerkezköy Organize Sanayi Bölgesi  
Karaağaç Mah. Fatih Bulv.  
No: 38 Kapaklı/TEKİRDAĞ  
 
Bu kullanma talimatı …/…/…  tarihinde onaylanmıştır.   