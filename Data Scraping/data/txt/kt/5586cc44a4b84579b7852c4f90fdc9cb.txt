1 / 7  KULLANMA TALİMATI  
 
ZİNCİRON 40 mg+15 mg/5  ml şurup  
Ağız yolu ile  kullanılır.  
 
• Etkin  madde:  Her 5 ml (1 ölçek)  şurup  40 mg demire  eşdeğer  344 mg demir  II glukonat, 
15 mg  çinkoya  eşdeğer  105 mg  çinko glukonat içerir. 
 
• Yardımcı  maddeler:  Sitrik  asit, sorbitol  (%70) (E420), gliserin,  sodyum  benzoat  (E211),  
fruktoz,  neohesperidin DC, sodyum  siklamat,  sodyum  klorür, sodyum  hidroksit,  sodyum  
asetat, ahududu aroması  ve deiyonize  su içerir.  
 
 
 
Bu Kullanma  Talimatında: 
1. ZİNCİRON  nedir  ve ne için kullanılır?  
2. ZİNCİRON ’u kullanmadan  önce dikkat edilmesi gerekenler  
3. ZİNCİRON  nasıl  kullanılır?  
4. Olası  yan etkiler  nelerdir?  
5. ZİNCİRON ’un saklanması  
 
Başlıkları  yer almaktadır. 
 
1. ZİNCİRON  nedir ve  ne için kullanılır?  
• ZİNCİRON , 100 ml’lik  amber  renkli  cam şişede,  5 ml’sinde  40 mg demire  eşdeğer  344 
mg demir  II glukonat, 15 mg  çinkoya  eşdeğer 105 mg çinko  glukonat  içeren şuruptur.  
 
• ZİNCİRON , demir  eksikliği  ile birlikte çinko  eksikliği  durumlarında kullanılır.  
 
2. ZİNCİRON’u  kullanmadan  önce dikkat  edilmesi gerekenler 
ZİNCİRON’u  aşağıdaki durumlarda  KULLANMAYINIZ  
Eğer;  
• Demir   emilimi   (hemokromatoz)   veya  demir   depolanması   (hemosideroz)   bozukluğu  
hastalığınız  varsa  
• Demir   kullanım   bozukluğunuz   (kurşun   anemisi,  sidero   akrestik   anemi  veya  akdeniz  
anemisi  hastalığınız) varsa  
• Demir  eksikliğinin  neden  olmadığı  kansızlığınız  (B12 vitamini eksikliğine  bağlı  
megaloblastik  anemi,  hemolitik anemi) varsa  
• İdrarda hemoglobin (hemoglobinüri) varsa 
• Demir taşıyan  yapıların  bozukluğuna  (hemoglobinopati) bağlı  gelişen  kansızlığınız  varsa Bu ilacı kullanmaya  başlamadan  önce  bu KULLANMA  TALİMATINI  dikkatlice  okuyunuz,  
çünkü sizin  için önemli  bilgiler  içermektedir.  
 
• Bu kullanma talimatını saklayınız.  Daha  sonra tekrar  okumaya ihtiyaç duyabilirsiniz.  
• Eğer  ilave sorularınız olursa, lütfen  doktorunuza veya eczacınıza  danışınız. 
• Bu ilaç kişisel  olarak  sizin için  reçete edilmiştir,  başkalarına  vermeyiniz.  
• Bu  ilacın   kullanımı   sırasında,  doktora  veya  hastaneye  gittiğinizde  doktorunuza  bu  ilacı 
kullandığınızı  söyleyiniz.  
• Bu talimatta  yazılanlara  aynen  uyunuz. İlaç hakkında size önerilen dozun dışında yüksek  veya 
düşük doz kullanmayınız.  2 / 7  • Düzenli  olarak  devamlı  kan nakli  yapılıyorsa  ya da enjeksiyon  yoluyla  (parenteral)  demir  
tedavisi  uygulanıyorsa  
• AIDS  hastalığınız  (HIV  enfeksiyonunuz) varsa 
• Alkol  bağımlılığınız  ya da karaciğer iltihabı  (hepatit)  hastalığınız  varsa  
• İltihabi (inflamatuvar) bağırsak  hastalığınız  varsa  
• Bağırsak  (intestinal) darlığınız  bulunuyorsa  
• Bağırsak   duvarındaki   dışa  doğru  keseciklerin   oluşması   ile  ortaya   çıkan  divertiküler  
hastalığınız  varsa  
• Aktif mide  ülseriniz  varsa  
• Bölgesel  ince bağırsak  iltihabı (enterit) hastalığınız  varsa  
• Kalın    bağırsakların    iç   yüzeyini    kaplayan    bölümün,   çevresel    faktörlerin    etkisi    ile 
iltihaplanması (ülseratif  kolit)  hastalığınız  varsa  
• Bazı metal zehirlenmelerinde kullanılan dimerkaprol  adlı ilaç uygulanacaksa 
• Bakır  eksikliğiniz  varsa  
• Demir eksikliğiniz  klinik  olarak  kesinleştirilmemişse  
• Şurubun içeriğindeki  etkin  maddelerden  herhangi  birine  ve/veya  diğer  bileşenlerine karşı  
alerjiniz  (aşırı  duyarlılığınız) varsa  
 
ZİNCİRON’u  aşağıdaki durumlarda  DİKKATLİ  KULLANINIZ  
Eğer;  
• Çocuklarda  demir  içeren  ürünlerin  yanlışlıkla  alınması ölümcül  zehirlenmeye  yol açabilir.  
Çocukların erişemeyeceği  yerlerde saklayınız.  
• Çocuğunuzda   demir   eksikliğine   bağlı   olmayan   kansızlık  varsa   doktora   danışmadan  
kullanmayınız. 
• Demir  içeren  ilaçlar  dışkı  renginin siyahlaşmasına  neden  olduğundan, dışkıda  kan tespiti 
için yapılan  testlerde  yanlış  sonuçlara neden  olabilir.  
• Dişlerde  siyahlaşma  görülebilir.  Bu nedenle ZİNCİRON ’u kullandıktan sonra  ağzınızı  bol 
su ile  çalkalamanız  önerilir.  
• Tıbbi  danışmanlık  olmaksızın  uzun  süre ve aşırı kullanımı  halinde  çocuklarda 
zehirlenmeye  (toksik birikimlere) neden olabilir.  
• Midenin   bir  kısmının  ya  da  tamamının   alınması   ameliyatı   (gastrektomi)   geçirdiyseniz  
ZİNCİRON ’un emiliminde bozukluk oluşabilir. 
• Demir  eksikliğinin  tedavisi  gerçekleştikten  sonra  doktorunuz  tarafından  önerilen tedavi  
süresini  aşmayınız.  
• B12 vitamini  ya da folik  asit eksikliğiniz  varsa,  doktorunuza  danışınız.  
• Mide  ülseriniz  varsa doktor  kontrolünde kullanınız. 
• Demir emilim  bozukluğunuz  varsa,  doktorunuza  danışınız.  
• Yaşlı  iseniz, dikkatli  kullanınız.  
• Böbrek yetmezliğiniz  varsa çinko  birikimine neden olabilir.  
• Hamilelik  durumunda doktora danışmadan kullanmayınız.  
• Çinkonun uzun süre veya  yüksek dozda  alınması bakır eksikliğine neden olabilir. 
 
Bu uyarılar  geçmişteki herhangi  bir dönemde  dahi olsa sizin  için geçerliyse lütfen  doktorunuza  
danışınız.  
 
ZİNCİRON’u n yiyecek  ve içecek  ile kullanılması  
Çay, kahve, süt, peynir, yumurta, kepekli, lifli besinler  demir  ve çinko emilimini azaltacağından  
birlikte  kullanmayınız.  ZİNCİRON ’u yukarıdaki  besinlerden  en az bir saat önce  ya da iki saat 
sonra alınız.  3 / 7  Hamilelik  
İlacı kullanmadan  önce doktorunuza veya  eczacınıza  danışınız.  
Hamilelik  döneminde gerekli  olduğu  durumlarda doktorunuzun kontrolü  altında kullanınız. 
Tedaviniz   sırasında  hamile   olduğunuzu  fark  ederseniz   hemen   doktorunuza  veya  eczacınıza  
danışınız. 
 
Emzirme  
İlacı kullanmadan  önce doktorunuza veya  eczacınıza  danışınız.  
ZİNCİRON  süte geçebileceği  için emzirme  döneminde  gerekli  olduğu  durumlarda  doktorunuzun 
kontrolü  altında kullanınız.  
 
Araç ve  makine kullanımı  
Araç ve  makine kullanımına  olumsuz  bir etkisi yoktur  
 
ZİNCİRON’u n içeriğinde bulunan  bazı yardımcı  maddeler hakkında  önemli  bilgiler  
Bu tıbbi ürün fruktoz  ve sorbitol  (%70)  (E420)  içerdiğinden,  eğer daha önceden doktorunuz  
tarafından  bazı şekerlere karşı  dayanıksızlığınız  (intoleransınız) olduğu söylenmişse  bu tıbbi ürünü  
almadan  önce  doktorunuzla  temasa geçiniz.  
 
Bu tıbbi ürün her 5 ml’sinde  66,34 mg sodyum  ihtiva  eder.  Bu durum  kontrollü  sodyum  diyetinde  
olan hastalar için  göz önünde  bulundurulmalıdır.  
 
Diğer ilaçlar ile  birlikte  kullanımı  
ZİNCİRON  aşağıdaki  ilaçlar ile  birlikte dikkatli kullanılmalıdır;  
• Böbrek taşı tedavisinde kullanılan asetohidroksamik  asit ile 
• Ağır metal zehirlenmesinde kullanılan  dimerkaprol  ile birlikte  
• Mide  asidini  azaltan  antiasit  ilaçlar (magnezyum  trisilikat ve  karbonat)  
• Mineral  destekleri,  bikarbonat, karbonat, oksalat ya da fosfat  içeren  diğer ilaçlar ile birlikte  
• Bazı ağrı kesici  ilaçlar (salisilatlar,  fenilbutaz on ve  oksifenbutazon)  
• Bazı iltihap  önleyici ilaçlar  (tetrasiklin,  penisilamin,  kloramfenikol,  nalidiksik asit, neomisin, 
florokinolon grubu  antibiyotikler)  
• Bazı romatizmal  hastalıkların  tedavisinde  kullanılan  ilaçlar  (ağız  yolu ile kullanılan oral altın 
bileşikleri)  
• Doğum  kontrol  ilaçları plazma  çinko düzeylerini  azaltabilir.  
• Bazı psikolojik hastalıkların  tedavisinde  kullanılan (psikoleptik)  ilaçlar  ve sara hastalığı için 
kullanılan antiepileptik  ilaçlar  (barbitüratlar)  
• Bazı kanser ilaçları  (antineoplastik  ilaçlar,  sitostatikler)  
• Parkinson  tedavisinde kullanılan  ilaçlar (levodopa, karbidopa, entakapon)  
• Bağışıklık  sistemini  baskılayan  bazı ilaçlar (mikofenolat)  
• Bazı mide  ilaçları  ile (proton pompası  inhibitörleri)  
• Guatr (tiroid) hastalığı tedavisinde  kullanılan  bazı ilaçlar (levotiroksin)  
• Kanda  pıhtılaşmayı sağlayan  kan hücreleri  olan trombositlerin  sayısını  arttıran  eltrombopag  
adlı ilaç 
• Kemik  erimesi hastalığında kullanılan  bifosfonat  grubu ilaçlar  
• C vitamini,  sitrik  asit içeren  ilaçlar  
• E vitamini  ile birlikte  
• Kalsiyum,  alüminyum ve  çinko tuzlarıyla  
• Yüksek  tansiyon  tedavisinde  kullanılan metildopa adlı  ilaç 
• Vücutta bakır birikiminin  neden  olduğu Wilson hastalığı tedavisinde kullanılan trientin  adlı ilaç 4 / 7  • Kolesterol tedavisinde kullanılan kolestiramin  adlı ilaç  
 
Eğer florokinolon  grubu  antibiyotik  ilaç kullanıyorsanız  (siprofloksasin, levofloksasin, 
moksifloksasin,  norfloksasin, ofloksasin, sparfloksasin  vb.) ve günde  2 kez şurup  kullanmanız  
gerekiyorsa ZİNCİRON’u  yemeklerden  en az 3 saat  sonra kullanınız.  
 
Levotiroksin içeren  ilaçlar  (tiroid  hastalıklarının  tedavisinde  kullanılan)  ZİNCİRON ile birlikte  
alındığında emilimi bozulduğundan,  iki ilacın  en az 2 saat  ara verilerek  alınması  gerekmektedir.  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda 
kullandınız  ise lütfen  doktorunuza veya  eczacınıza  bunlar hakkında bilgi veriniz.  
 
3. ZİNCİRON  nasıl kullanılır?  
• Uygun  kullanım  ve doz/uygulama sıklığı için talimatlar:  
Doktor  tarafından  başka  şekilde  tavsiye  edilmediği durumlarda  ZİNCİRON ’u çocuklarda  2-3 
doza  bölerek  aşağıdaki  gibi kullanınız.  
 
 
Yaş Günlük  Doz (ml) Günlük  Doz (mg)  
6 ay – 1 yaş 1,5 ml pipetle  12 mg  demir,  4,5 mg çinko  
1 – 3 yaş 2 ml pipetle  16 mg  demir,  6 mg çinko  
4 – 8 yaş 4 ml pipetle  32 mg  demir,  12 mg çinko  
9 – 13 yaş 6 ml pipetle  48 mg  demir,  18 mg çinko  
14 – 18 yaş 10 ml (2 ölçek)  80 mg  demir,  30 mg çinko  
18 yaş ve üzeri  13 ml pipetle  104 mg  demir,  39 mg çinko  
 
Hekimin  önereceği  süre kadar  kullanılmalıdır.  Demir  eksikliği  belirtilerinin  ortadan kalkmasından  
sonra depoların dolması  için en  az iki ay  daha kullanılmalıdır.  
 
• Uygulama yolu ve  metodu: 
ZİNCİRON  sadece ağız  yolu ile kullanım  içindir.  
Yemeklerden en  az 1 saat önce  veya 2 saat sonra  pipet ile kullanılabilir.  
 
• Değişik  yaş grupları:  
Çocuklarda  kullanımı:  
ZİNCİRON ’un çocuklardaki  kullanımına ilişkin ek bilgi  bulunmamaktadır.  
 
Yaşlılarda kullanımı:  
ZİNCİRON ’un yaşlı hastalardaki  kullanımına ilişkin ek bilgi  bulunmamaktadır.  
 
• Özel  kullanım  durumları:  
Böbrek/Karaciğer yetmezliği:  
ZİNCİRON ’u böbrek ve  karaciğer  yetmezliği durumunda  kullanmayınız.  
Eğer   ZİNCİRON ’un  etkisinin  çok  güçlü  veya  zayıf   olduğuna  dair  bir  izleniminiz   var  ise 
doktorunuz  veya  eczacınız  ile konuşunuz. 5 / 7  Kullanmanız gerekenden  daha  fazla ZİNCİRON kullandıysanız:  
Yüksek  miktarlarda demir  (II) glukonat  alınması çocuklarda ölümcül  olabilir.  
 
Şurubun aşırı  dozda  alınması  halinde içerdiği  demire  bağlı  olarak  aşağıdaki  belirtiler görülebilir: 
 
Ağız  yolu  ile kullanıldıktan   sonra  6 saate kadar  olan  ilk aşamada çoğunlukla  mide -bağırsak  
zehirlenmesi,  aşırı bulantı, kusma,  karın  ağrısı  ve ishal meydana  gelir.  Ayrıca  kan kusma  
(hematemez)  ve makat  bölgesinde  (rektal)  kanama görülebilir. Tansiyon  düşüklüğü, kalp atım 
hızının  artması  (taşikardi),  kanda  asit miktarının  artması,  kan şekerinin  yükselmesi  ve halsizlikten  
insanın  çevresine cevap  veremediği  derin  bilinçsizlik  hali olan komaya  kadar  değişen  aralıkta  
belirtiler  görülebilir.  Hafif  ve orta şiddette  zehirlenme  yaşayan  hastalar  genellikle  bu aşamaya  
ilerlemez.  
 
6 ila 24 saat  sonra ikinci  aşamada geçici  iyileşme  görülebilir.  
 
12 ila 48 saat arasında  görülen üçüncü aşamada şok, kanda  asit miktarının  artışı,  nöbetler  
(konvülsiyonlar), insanın çevresine cevap  veremediği  derin  bilinçsizlik  hali olan koma,  karaciğer  
hasarı  ve sarılık,  kan şekerinin  düşmesi,  kan pıhtılaşması (koagülasyon)  bozuklukları, günlük idrar 
miktarında  azalma  (oligüri)  ya da böbrek yetmezliği  ve akciğer  ödemi  ile birlikte  mide -bağırsak  
zehirlenmesi  (gastrointesinal  toksisite)  tekrar  görülür.  Ayrıca  şiddetli  halsizlik  ve kalbin  kasılma  
fonksiyonunda bozukluk (miyokardiyal  disfonksiyon)  yaşanabilir.  
 
Dördüncü aşama ağız yolu ile kullanımdan  birkaç  hafta sonra  görülebilir  ve sindirim sisteminde  
tıkanıklıklar ve muhtemelen  geç karaciğer hasarı  oluşabilir.  
 
Uzun  süre ve aşırı dozda  alınmasıyla  demir  depolama  bozukluğu (hemosiderozis)  görülür. Demir  
birikimine bağlı  karaciğer sirozu ve  bir çeşit  pankreas  hastalığı olan pankreatik fibrozis  gelişebilir.  
 
Şurubun aşırı  dozda  alınması  halinde içerdiği  çinkoya bağlı olarak  aşağıdaki  belirtiler görülebilir: 
 
Çinko sülfat  doz aşımı  durumunda  aşındırıcı (korozif)  etki gösterir.  Doz aşımı  belirtileri aşınma  
(korozyon), ağız ve mide  dış yüzeyini  kaplayan  mukoz  membranın  iltihabı  (inflamasyonu)  
şeklinde olup mide  yaralanmasını  (ülserasyonunu) takiben delinme (perforasyon)  görülebilir.  
 
İnsanlarda uzun süreli çinko kullanımına bağlı  çinko zehirlenmesi  tespit  edilmemiştir.  
 
ZİNCİRON ’dan kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz. 
 
ZİNCİRON’u  kullanmayı  unutursanız  
Daha sonraki normal  alım saatine göre önerilen  dozu  yeniden  almaya  devam ediniz.  
Unutulan  dozları dengelemek için  çift doz almayınız . 
 
ZİNCİRON  ile tedavi sonlandırıldığındaki  oluşabilecek  etkiler  
Bulunmamaktadır.  
 
4. Olası yan etkiler nelerdir?  
Tüm  ilaçlar  gibi, ZİNCİRON’u n içeriğinde bulunan maddelere duyarlı  olan kişilerde  yan etkiler  
olabilir.  6 / 7  Yan etkiler  görülme sıklıklarına  göre aşağıdaki  şekilde  sınıflandırılmıştır: 
Çok yaygın:  10 hastanın  en az 1’inde  görülebilir. 
Yaygın:  10 hastanın 1’inden az, fakat  100 hastanın 1’inde veya 1’inden fazla  görülebilir.  
Yaygın   olmayan:   100  hastanın   1’inden  az,  fakat   1.000  hastanın   1’inde  veya  1’inden  fazla 
görülebilir.  
Seyrek:  1.000 hastanın  1’inden az, fakat  10.000 hastanın 1’inde veya 1’inden fazla görülebilir.  
Çok seyrek:  10.000 hastanın 1’inden az  görülebilir. 
Bilinmiyor: Eldeki  verilerden  hareketle tahmin  edilemiyor.  
 
Aşağıdakilerden  biri olursa,  ZİNCİRON’u  kullanmayı  durdurunuz  ve DERHAL  
doktorunuza  bildiriniz veya  size en  yakın hastanenin acil  bölümüne başvurunuz:  
• Yüz, dil, boğazda şişme  
• Nefes  darlığı,  hırıltılı  soluma  
• Kan basıncında  aşırı  düşme,  baş dönmesi,  denge  kaybı  
• Kurdeşen (ürtiker) ve  kaşıntı, deri  döküntüleri  
 
Bunların  hepsi  çok ciddi  yan etkilerdir.  Eğer bu yan etkiler  sizde  mevcut  ise, sizin  ZİNCİRON ’a 
karşı  ciddi  alerjiniz  var demektir.  Acil tıbbi müdahaleye  veya hastaneye yatırılmanıza  gerek  
olabilir.  
 
Bu çok ciddi  yan etkilerin  hepsi  oldukça seyrek  görülür.  
 
Yaygın:  
• İshal  
• Bulantı  
• Karında mide  bölgesinde  ağrı 
• Mide  yanması  
• Midede şişkinlik, hazımsızlık  
• Kabızlık  
• Kusma  
• Dışkı  renginin  koyulaşması  
• Mide  iltihabı  (gastrit)  
 
Yaygın  olmayan:  
• Kan tablosu değişiklikleri (nötropeni,  lökopeni, anemi)  
• Sinirlilik,  uyuşukluk, sersemlik  hissi  
• Baş ağrısı, baş dönmesi  
• İdrar  renginin koyulaşması  
 
Seyrek:  
• Dışkıda açık renkli  kan olması 
 
Çok seyrek:  
• Tansiyon düşüklüğü, düzensiz  kalp  atışı  (aritmi ) 
• Potasyum  eksikliğinde kalbin elektriksel aktivitesinde (elektrokardiyografik) değişiklikler  
Bu yan etkiler  doz azaltıldığında veya  tedavi  kesildiğinde kaybolur.  7 / 7  Bu belirtilerin  nedeni  olan iritasyon,  dozun azaltılması  veya ilacın  yemeklerden  sonra  alınmasıyla  
önlenebilir. Yemeğin  demir  emilimini  engelleyeceği  unutulmamalıdır.  
 
Demir  tuzlarını içeren  ağız yolu ile kullanılan  şurup  ve benzeri  formda  ilaçlar  dişleri  koyu renge  
boyayabilir.  Bunu önlemek için  ilaç kullanıldıktan  sonra ağız  su ile  çalkanmalıdır.  
 
Aşırı  alım  ya da hatalı tedavi sonucu demir fazlalığı  (hemosiderozis) meydana  gelebilir.  
 
Çinko bakır  emilimini  etkileyebilir,  azalmış  bakır  seviyelerine  ve bakır  eksikliğine  neden olabilir.  
Bakır  eksikliği  riski  uzun süreli  tedavi  ve/veya  yüksek  çinko  dozları  ile daha  fazladır.  
 
Eğer   bu  kullanma  talimatında   bahsi  geçmeyen   herhangi   bir  yan  etki  ile  karşılaşırsanız 
doktorunuzu veya  eczacınızı  bilgilendiriniz.  
 
Yan etkilerin  raporlanması  
Kullanma  Talimatında  yer alan veya almayan  herhangi  bir yan etki meydana gelmesi  durumunda  
hekiminiz,  eczacınız  veya hemşireniz  ile konuşunuz. Ayrıca  karşılaştığınız  yan etkileri  
www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 0 800 314 
00 08 numaralı yan etki bildirim  hattını  arayarak  Türkiye  Farmakovijilans  Merkezi  (TÜFAM)’ne  
bildiriniz.  Meydana  gelen  yan etkileri bildirerek  kullanmakta  olduğunuz  ilacın  güvenliliği  
hakkında daha  fazla bilgi  edinilmesine katkı  sağlamış  olacaksınız.  
 
5. ZİNCİRON’u n Saklanması  
ZİNCİRON ’u çocukların  göremeyeceği,  erişemeyeceği  yerlerde ve ambalajında saklayınız.  
 
25°C  altında ki oda sıcaklığında saklayınız.  
Son kullanma  tarihi  ile uyumlu olarak  kullanınız.  
 
Etiketin   veya  ambalajın   üzerinde   belirtilen   son  kullanma   tarihinden   sonra  ZİNCİRON ’u 
kullanmayınız.  
 
Eğer üründe ve/veya  ambalajında bozukluklar  fark ederseniz  ZİNCİRON ’u kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! T.C. Çevre Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat  Sahibi:  
NBT  İlaç Anonim  Şirketi  
Küçükbakkalköy  Mah. Akdal Sok. No:  2/1 
Ataşehir/İstanbul  
0 216 576 16 16 (Pbx)  
 
Üretim  Yeri:  
Berko  İlaç ve Kimya  Sanayi  A.Ş.  
Adil Mah.  Yörükler Sok. No:  2 Sultanbeyli/İstanbul 
0 216 592 33 00 (Pbx)  
0 216 592 00 62 (Faks)  
 
 
Bu kullanma talimatı .. /../….  tarihinde  onaylan mıştır.  