KISA ÜRÜN BİLGİSİ
1. BEŞERİ TIBBİ ÜRÜNÜN ADI
BLİSSEL 50 mikrogram/g vajinal jel
2. KALİTATİF VE KANTİTATİF BİLEŞİM
Etkin madde:
1 g vajinal jel 50 mikrogram estriol içerir.
Yardımcı madde(ler):
1 g vajinal jel 1,6 mg sodyum metil parahidroksibenzoat ve 0,2 mg sodyum propil
parahidroksibenzoat içerir.
Yardımcı maddeler için 6.1’e bakınız.
3. FARMASÖTİK FORM
Vajinal jel
Berrak-hafifçe yarı saydam, homojen, renksiz jel.
4. KLİNİK ÖZELLİKLER
4.1 Terapötik endikasyonlar
Postmenopozal kadınlarda östrojen eksikliğine bağlı vajinal atrofi semptomlarının tedavisi.
4.2 Pozoloji ve uygulama şekli
BLİSSEL vajinal kullanım için yalnızca östrojen içeren bir üründür.
Uygulama sıklığı ve süresi:
BLİSSEL tedavisine atrofik vajinit belirtileri ortaya çıktıktan sonra herhangi bir zamanda
başlanabilir.
Başlangıç tedavisi: 3 hafta boyunca günde bir aplikatör ile doz uygulaması (tercihen
yatarken). İdame tedavisi olarak haftada iki kez bir aplikatör ile doz uygulaması önerilir
(tercihen yatarken). 12 hafta sonra tedaviye devam edip etmeme kararı bir hekim tarafından
değerlendirilmelidir.
Postmenopozal semptomlara yönelik tedavinin başlangıcı ve sürdürülmesi sırasında en kısa
süreyle en düşük etkili doz kullanılmalıdır (ayrıca Bölüm 4.4’e bakınız).
Östrojene sistemik maruziyetin normal postmenopozal aralık içinde kaldığı vajinal uygulama
için östrojen ürünleri için, bir progestagen eklenmesi önerilmez (bkz. bölüm 4.4).
Eğer 12 saatten fazla gecikme yoksa unutulan doz hatırlanır hatırlanmaz uygulanmalıdır. Aksi
durumda, unutulan doz atlanmalı ve bir sonraki doz normal zamanında uygulanmalıdır.
1/11Uygulama şekli:
BLİSSEL aşağıda belirtildiği gibi “kullanma talimatlarına” uyarak doz işaretli aplikatör ile
vajina içine uygulanmalıdır.
Bir aplikatör dozu (işarete kadar doldurulmuş aplikatör) 50 mikrogram estriol içeren 1 g
vajinal jel dozu uygulamayı sağlar. Doldurulmuş aplikatör vajinaya yerleştirilip
boşaltılmalıdır ve bu işlem tercihen akşam yapılmalıdır.
Jeli uygulamak için sır üstü yatarak dizlerinizi bükün ve birbirinden ayrı olacak şekilde
uzanın. Aplikatörün açık ucunu nazikçe vajinanın iç kısmına sokup pistonu gidebildiği yere
kadar ittirerek jeli vajinanın içine boşaltın.
Kullanım sonrası pistonu kanülden çıkarın ve ardından “Kullanma talimatlarında” belirtildiği
gibi kanülü temizleyebilir veya atabilirsiniz.
Özel popülasyonlara ilişkin ek bilgiler:
Böbrek/Karaciğer yetmezliği:
BLİSSEL özel olarak karaciğer yetmezliği olan hastalarda çalışılmamıştır. Karaciğer
yetmezliği olan hastalarda dikkatli kullanılmalıdır (bkz. bölüm 4.4).
BLİSSEL özel olarak böbrek yetmezliği olan hastalarda çalışılmamıştır. Böbrek yetmezliği
olan hastalarda doz ayarlamasını gerektirecek veri bulunmamaktadır (bkz. bölüm 4.4).
Böbrek ve karaciğer yetmezliğinde dikkatli kullanılmalıdır.
Pediyatrik popülasyon:
BLİSSEL çocuklarda kullanılmaz. Eğer çocuklarda kaza ile estriol içeren preparatlar
kullanılırsa özel bir toksisite beklenmemektedir. Ancak bulantı görülebilir.
Geriyatrik popülasyon:
BLİSSEL ile yapılan farklı çalışmalar 65 yaş üstü kadınları içermektedir. Daha genç kadınlara
kıyasla bu popülasyonda herhangi bir spesifik etkililik veya güvenlilik sorunu bulunmadı veya
önlemler alınmadı.
4.3 Kontrendikasyonlar
− Bilinen, geçirilmiş ya da şüpheli meme kanseri
− Bilinen ya da şüpheli östrojene-bağımlı malign tümör (örn. endometrium kanseri)
− Tanı konulmamış genital kanama
− Tedavi edilmemiş endometrial hiperplazi
− Geçirilmiş veya mevcut venöz tromboembolizm (derin ven trombozu, pulmoner
embolizm)
− Aktif ya da yeni arteriyel tromboembolik hastalıklar (örn. anjina, miyokard
enfarktüsü)
− Bilinen trombofilik bozukluklar (örn. protein C, protein S ya da antitrombin
yetmezliği, bkz. Bölüm 4.4);
− Akut karaciğer hastalığı ya da karaciğer fonksiyon testlerinin normale dönmesine
engel olan karaciğer hastalığı öyküsü
2/11− Etkin maddeye ya da bölüm 6.1’de listelenmiş bileşenlerden herhangi birine karşı
hipersensitivite
− Porfiri
4.4 Özel kullanım uyarıları ve önlemleri
Postmenapozal semptomların tedavisinde, sadece yaşam kalitesini olumsuz etkileyen
semptomlar için lokal östrojen tedavisine başlanmalıdır.
Her durumda, risk ve fayda en azından yılda bir kez dikkatli bir şekilde değerlendirilmeli ve
HRT, fayda risk değerlendirmesinin fayda lehine olması koşuluyla sürdürülmelidir.
Kombine tedavi ile elde edilen östrojen konsantrasyonları ile ilgili hiçbir güvenlilik ve risk
çalışması olmadığından, BLİSSEL sistemik tedavi için östrojen preparatları ile kombine
edilmemelidir.
İntravajinal aplikatör, özellikle ciddi vajinal atrofisi olan kadınlarda minör lokal travmaya
neden olabilir.
Tıbbi muayene/tedavinin takibi
Estriol tedavisi başlatmadan ya da yeniden vermeden önce, eksiksiz bireysel ve ailesel tıbbi
öykü alınmalıdır. Tıbbi özgeçmiş ve aile öyküsüyle birlikte kontrendikasyonlar ve kullanım
uyarılarının kılavuzluğunda fiziksel muayene (pelvis ve meme dahil) gerçekleştirilmelidir.
Tedavi sırasında her bir kadın hastaya göre uyarlanmış sıklıkta ve yapıda periyodik kontroller
yapılması önerilir. Kadınlar, memelerindeki hangi değişiklikleri doktorlarına veya
hemşirelerine bildirmeleri gerektiği konusunda bilgilendirilmelidir (Aşağıdaki “Meme
kanseri” bölümüne bakınız).
Mamografi de dahil olmak üzere tetkikler, halihazırda kabul edilen ve hastanın klinik
ihtiyaçlarına göre değiştirilen tarama uygulamalarına uygun olarak yapılmalıdır.
Vajinal enfeksiyon olduğu takdirde, bunlar BLİSSEL tedavisine başlamadan önce tedavi
edilmelidir.
Gözetim gerektiren durumlar
Aşağıdaki hastalıklardan herhangi biri mevcutsa, daha önce meydana gelmişse ve/veya
gebelik veya önceki hormon tedavisi sırasında ağırlaşmışsa, hasta yakından takip edilmelidir.
BLİSSEL ile tedavi sırasında özellikle bu hastalıkların tekrarlayabileceği veya
şiddetlenebileceği göz önünde bulundurulmalıdır:
− Leiyomiyom (rahim fibroidleri) veya endometriyoz
− Tromboembolik bozukluk öyküsü veya risk faktörleri (aşağıya "Venöz tromboembolik
bozukluk" bölümüne bakın)
− Östrojene bağlı tümörler açısından risk faktörleri, örn. birinci derece akrabada meme
kanseri
− Hipertansiyon
− Karaciğer bozuklukları (örn. Karaciğer adenomu)
− Vasküler bozukluğun eşlik ettiği ya da etmediği diabetes mellitus
− Kolelitiyazis
− Migren veya (şiddetli) baş ağrısı
− Sistemik lupus eritematoz.
3/11− Endometriyal hiperplazi öyküsü (aşağıya bakınız “Endometriyal hiperplazi” bölümüne
bakınız)
− Epilepsi
− Astım
− Otoskleroz
Tedavinin hemen bırakılmasını gerektiren sebepler
Bir kontrendikasyon fark edildiğinde ya da aşağıdaki durumlarda tedavi kesilmelidir:
− Sarılık ya da karaciğer fonksiyonlarında kötüleşme
− Kan basıncında anlamlı artış
− Yeni başlayan migren tipi baş ağrısı
− Gebelik
BLİSSEL, lokal olarak etkili, düşük dozlu bir estriol preparatıdır ve bu nedenle aşağıda
belirtilen durumların ortaya çıkması, sistemik östrojen tedavisine göre daha az olasıdır.
Endometriyal hiperplazi ve karsinom
Uterusu sağlıklı olan kadınlarda, sistemik östrojenler tek başına uzun süre uygulandığında
endometriyal hiperplazi ve karsinom riski artar.
Östrojene sistemik maruziyetin normal postmenopozal aralık içinde kaldığı vajinal uygulama
için östrojen ürünleri için, bir progestagen eklenmesi önerilmez (bkz. bölüm 4.4).
Uzun süreli (bir yıldan fazla) veya lokal vajinal olarak uygulanan östrojenin tekrarlanan
kullanımının endometriyal güvenliği belirsizdir. Bu nedenle, tekrarlanırsa tedavi en az yılda
bir kez gözden geçirilmelidir.
Tedavi sırasında herhangi bir zamanda kanama veya lekelenme ortaya çıkarsa, endometriyal
maligniteyi yok etmek için endometriyal biyopsiyi içerebilecek neden araştırılmalıdır.
Karşılanmayan östrojen uyarımı, endometriozis kalıntı odaklarında premalign dönüşüme yol
açabilir. Bu nedenle, endometriozis nedeniyle histerektomi geçirmiş kadınlarda, özellikle de
artık endometriozisi olduğu biliniyorsa, bu ürünü kullanırken dikkatli olunması önerilir.
Aşağıdaki riskler sistemik HRT ile ilişkilendirilmiştir ve östrojene sistemik maruziyetin
normal menopoz sonrası aralık içinde kaldığı vajinal uygulama için östrojen ürünleri için
daha az ölçüde geçerlidir. Ancak, bu ürünün uzun süreli veya tekrarlanan kullanımı
durumunda dikkate alınmalıdır.
Meme kanseri
Büyük bir meta-analizden elde edilen epidemiyolojik kanıtlar, düşük doz vajinal olarak
uygulanan östrojen alan meme kanseri öyküsü olmayan kadınlarda meme kanseri riskinde
artış olmadığını göstermektedir. Düşük doz vajinal östrojenlerin meme kanserinin
nüksetmesini stimüle edip etmediği bilinmemektedir.
Yumurtalık kanseri
Yumurtalık kanseri meme kanserinden çok daha nadirdir. Büyük bir meta-analizden elde
edilen epidemiyolojik kanıtlar, yalnızca östrojen içeren sistemik HRT alan kadınlarda,
4/11kullanımdan sonraki 5 yıl içinde belirgin hale gelen ve kullanımdan sonra zamanla azalan
hafif bir risk artışı olduğunu düşündürmektedir.
Venöz tromboembolizm
• Sistemik HRT de, venöz tromboembolizm (VTE), yani derin ven trombozu veya
pulmoner emboli, gelişimi 1,3-3 kat daha riskli olarak ilişkilendirilir. Böyle bir olayın
meydana gelmesi, HRT'nin ilk yılında sonraki yıllara göre daha olasıdır (bkz. bölüm
4.8).
• Trombofilik durumları olduğu bilinen hastalarda artmış VTE riski vardır ve HRT bu
riski artırabilir. Bu nedenle HRT bu hastalarda kontrendikedir (bkz. bölüm 4.3)
• VTE için genel olarak kabul edilen risk faktörleri arasında östrojen kullanımı, ileri
yaş, majör cerrahi operasyon, uzun süreli immobilizasyon, obezite (VKİ> 30 kg/m2),
gebelik/doğum sonrası dönem ve sistemik lupus eritematoz (SLE) ve kanser
sayılabilir. VTE'de varislerin muhtemel rolü hakkında fikir birliği yoktur.
Koroner arter hastalığı (KAH)
Sistemik etkiye sahip preperatlarla hormon replasman tedavisi, artan koroner arter hastalığı
riski ile ilişkilidir.
İskemik inme
Sistemik etkiye sahip preparatlarla hormon replasman tedavisi, artan iskemik inme riski ile
ilişkilidir. Bununla birlikte, temel inme riski büyük ölçüde yaşa bağlı olduğundan, HRT
kullanan kadınlarda genel inme riski yaşla birlikte artacaktır (bkz. bölüm 4.8).
Diğer koşullar
Sistemik etkileri olan östrojenler sıvı tutulmasına veya plazma trigliseritlerinde artışa neden
olabilir, bu nedenle sırasıyla kalp hastalığı veya böbrek fonksiyon bozukluğu veya önceden
hipertrigliseridemisi olan hastalar tedavinin ilk haftalarında dikkatle izlenmelidir. BLİSSEL
lokal tedavi için düşük dozda estriol içerir, bu nedenle sistemik etkiler beklenmez.
Dolaşımdaki estriol seviyesinin artması beklenebileceğinden, şiddetli böbrek yetmezliği olan
hastalar dikkatle izlenmelidir.
Eksojen östrojenler, kalıtsal ve edinilmiş anjiyoödem semptomlarını indükleyebilir veya
şiddetlendirebilir.
BLİSSEL’in içeriğinde bulunan metil parahidroksibenzoat (E219) ve sodyum propil
parahidroksibenzoat (E217) alerjik reaksiyonlara (muhtemelen gecikmiş) sebebiyet verebilir
4.5 Diğer tıbbi ürünlerle etkileşimler ve diğer etkileşim şekilleri
BLİSSEL ile diğer ilaçlar arasında herhangi bir etkileşim çalışması yapılmamıştır.
Vajinal uygulama ve minimal sistemik absorpsiyon nedeniyle, BLİSSEL ile klinik olarak
anlamlı herhangi bir ilaç etkileşiminin meydana gelmesi olası değildir.
Ancak lokal olarak uygulanan diğer vajinal tedavilerle etkileşimler göz önünde
bulundurulmalıdır.
5/11Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye:
Gebelik kategorisi: X
Çocuk doğurma potansiyeli bulunan kadınlar/
Çocuk doğurma potansiyeli olan kadınların tedavi süresince etkili doğum kontrol yöntemi
kullanmaları önerilir.
Gebelik dönemi
BLİSSEL gebelik sırasında endike değildir
BLİSSEL ile tedavi sırasında gebelik gerçekleşirse tedavinin hemen kesilmesi gerekir.
Gebelikte estriol maruziyetine ilişkin klinik veri mevcut değildir.
Günümüze değin gerçekleştirilen epidemiyolojik çalışmaların çoğunda, fetüsün kazara
östrojenlere maruz kalması teratojenik ya da feto-toksik etkiye yol açmamıştır.
Gebelik döneminde kullanılmamalıdır.
Laktasyon dönemi
BLİSSEL emzirme döneminde endike değildir, kullanılmamalıdır.
Üreme yeteneği/Fertilite
Fertilite verisi bulunmamaktadır.
4.7 Araç ve makine kullanımı üzerindeki etkiler
BLİSSEL araç ve makine kullanma becerisini etkilemez.
4.8 İstenmeyen etkiler
Tedavi edilen hastaların %3-10 kadarında estriola bağlı istenmeyen etkiler bildirilir.
Tedavinin başlangıcında vajinadaki mukus membranlar hala atrofik olabildiğinden, sıcaklık
artışı ve/veya kaşıntı şeklinde lokal tahriş görülebilir.
BLİSSEL ile gerçekleştirilen klinik çalışmalarda saptanan yan etkiler sıklıklarına göre
aşağıdaki gibi sınıflandırılmıştır:
(Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila <1/1.000); çok seyrek (<1/10.000); bilinmiyor (eldeki verilerden
hareketle tahmin edilemiyor), şeklinde gösterilmiştir.
6/11Organ sistem sınıfı Yaygın Yaygın olmayan Seyrek
Enfeksiyon ve Kandidiyazis
enfestasyonlar
Sinir sistemi Baş ağrısı
hastalıkları
Deri ve deri altı doku Pruritus Prurigo
hastalıkları
Üreme sistemi ve Genital pruritus. Pelvik ağrı, genital döküntü
meme hastalıkları
Genel bozukluklar ve Uygulama Uygulama bölgesinde
uygulama bölgesine bölgesinde pruritus irritasyon
ilişkin hastalıkları
BLİSSEL çok düşük doz estriol içeren ve kendi kendini sınırlayan sistemik maruziyete yol
açan (tekrarlanan uygulamalardan sonra maruziyetin neredeyse sıfıra yakın olduğu
bulunmuştur) lokal vajinal jeldir ve bu nedenle oral östrojen replasman tedavisinin daha
şiddetli etkilerine benzer etkiler üretmesi beklenmez.
Sistemik HRT ile ilişkili sınıf etkileri
Aşağıdaki riskler sistemik HRT ile ilişkilendirilmiştir ve daha az ölçüde, östrojene sistemik
maruziyetin normal postmenopozal aralık içinde kaldığı vajinal uygulama için östrojen
ürünleri için geçerlidir.
Yumurtalık kanseri
Sistemik HRT kullanımı, yumurtalık kanseri teşhisi konması riskinde hafif bir artış ile
ilişkilendirilmiştir (bölüm 4.4’e bakınız).
52 epidemiyolojik çalışmadan elde edilen bir meta-analiz, şu anda sistemik HRT kullanan
kadınlarda, hiç HRT kullanmayan kadınlara kıyasla yumurtalık kanseri riskinde artış
olduğunu bildirmiştir (RR 1,43, %95 CI 1.31-1,56). 5 yıl HRT alan 50 ila 54 yaş arası
kadınlar için bu, 2000 kullanıcı başına yaklaşık 1 ekstra vaka ile sonuçlanır. 50-54 yaş arası
HRT almayan kadınlarda, 5 yıllık bir süre içinde 2000 yılında yaklaşık 2 kadına yumurtalık
kanseri teşhisi konacaktır.
Venöz tromboembolizm riski
Sistemik HRT, venöz tromboembolizm (VTE), yani derin ven trombozu veya pulmoner
emboli geliştirme açısından 1,3-3 kat artmış nispi risk ile ilişkilidir. Böyle bir olayın meydana
gelmesi, HT kullanımının ilk yılında daha olasıdır (bkz. bölüm 4.4). WHI çalışmalarının
sonuçları sunulmaktadır:
7/11WHI Çalışmaları - 5 yıllık kullanımda ek VTE riski
Yaş aralığı (yıl) insidans Risk oranı ve %95 CI 1000 HRT kullanıcısı
5 yıl boyunca başına Ek vakalar
plasebo kolundaki
her 1000 kadın için
Sadece oral östrojen*
50-59 7 1,2 (0,6-2,4) 1 (3-10)
* Rahmi olmayan kadınlardaki çalışma
İskemik inme riski
• Sistemik HRT kullanımı, göreceli iskemik inme riskinin 1,5 katına kadar artmasıyla
ilişkilidir. HRT kullanımı sırasında hemorajik inme riski artmaz.
• Bu göreceli risk yaşa veya kullanım süresine bağlı değildir, ancak temel risk yaşa
bağlı olduğundan, HRT kullanan kadınlarda genel inme riski yaşla birlikte artacaktır,
bölüm 4.4’e bakınız.
WHI çalışmaları birleştirildi - 5 yıllık kullanımda ek iskemik inme* riski
Yaş aralığı (yıl) insidans Risk oranı ve %95 CI 1000 HRT kullanıcısı
5 yıl boyunca başına Ek vakalar
plasebo kolundaki
her 1000 kadın için
50-59 8 1,3 (1,1-1,6) 1 (1-5)
*iskemik ve hemorajik inme arasında ayrım yapılmamıştır.
Sistemik östrojen/progestagen tedavisi ile bağlantılı olarak başka advers reaksiyonlar
bildirilmiştir:
− Safra kesesi rahatsızlığı.
− Deri ve deri altı bozuklukları: kloazma, eritema multiforme, eritema nodozum,
vasküler purpura.
− 65 yaş üstü muhtemel demans
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Estriolün toksisitesi çok düşüktür. Vajinal yolla uygulanan BLİSSEL için doz aşımı olasılığı
son derece düşüktür. Yanlışlıkla ağız yoluyla yüksek doz alıma bağlı olası semptomlar
arasında bulantı, kusma ve kadınlarda vajinal kanama bulunmaktadır. Spesifik bir antidodu
bulunmamaktadır. Gerekirse semptomatik tedavi uygulanmalıdır.
8/115. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Doğal ve yarı sentetik östrojenler, ATC kodu: G03CA04.
Vajinal östrojen eksikliği semptomlarının tedavisi: Vajinal olarak uygulanan östrojen,
menopoz sonrası kadınlarda östrojen eksikliğine bağlı vajinal atrofi semptomlarını hafifletir.
Klinik Etkililik ve Güvenlik
BLİSSEL in etkililiği, vulvovajinal atrofi semptom ve bulguları olan postmenopozal
kadınlarda çok merkezli, randomize, çift kör, plasebo kontrollü bir çalışmada araştırılmıştır.
Düşük doz intravajinal estriol uygulaması (uygulama başına 50 mikrogram) vajinal epitelin
matürasyonu, vajinal pH ve mukozada frajilite, kuruluk, solukluk ve kıvrımların düzleşmesi
gibi vajinal atrofi bulgularında belirgin iyileşme sağlamıştır. Semptomlara göre yanıt veren
hasta analizinde de (sekonder sonlanım noktası) 12 haftalık tedavinin ardından vajinal
kuruluktaki iyileşme istatistiksel anlamlılık düzeyine ulaşmış, ancak disparoni (p=0,095)
vajinal pruritus, ve dizüri için istatistiksel anlamlılık sağlanmamıştır.
5.2 Farmakokinetik özellikler
Genel özellikler
Emilim
Tek doz BLİSSEL uygulamasından sonra estriol kolaylıkla emilmekte ve 106 ± 63 pg/ml’lik
doruk estriol plazma konsantrasyonlarına 2 saatte (aralık: 0,5-4 saat) ulaşılmaktadır.
BLİSSEL ile 21 günlük tedaviden sonra ortalama doruk estriol plazma konsantrasyonu (±
standart sapma) 22,80 (±15,78) pg/ml’dı.
BLİSSEL'in haftada iki kez uygulanması sırasında estriole sistemik maruziyet
araştırılmamıştır.
Dağılım
Estriolün neredeyse tamamı (%90) plazmada albümine bağlıdır ve estriol cinsiyet hormonuna
bağlanan globüline (SHBG) çok az bağlanır.
Biyotransformasyon
Estriol metabolizmasının başlıca yolları enterohepatik dolaşımdaki konjugasyon ve
dekonjugasyondur.
Eliminasyon
Doruğa ulaşıldıktan sonra estriol plazma konsantrasyonları mono-eksponansiyel olarak
azalmaktadır ve ortalama yarılanma ömrü 1,65 ± 0,82 saattir, birikim oluşmaz.
Estriol esas olarak idrarda konjuge formda atılır. Yalnızca az miktarda estriol (≤ %2) feçeste
konjuge olmamış estriol olarak atılmaktadır.
9/11Doğrusallık/doğrusal olmayan durum
BLİSSEL'in tek doz uygulamasından sonra, zamana karşı plazma konsantrasyonları (EAA)
altındaki alan, dozla orantılı bir şekilde (doğrusal kinetik) artmıştır.
5.3 Klinik öncesi güvenlilik verileri
Estriolün toksikolojik özellikleri iyi bilinmektedir. Kısa ürün bilgisinin diğer bölümlerinde ele
alınanlar dışında güvenlilik değerlendirmesi açısından değer taşıyan başka bir preklinik veri
mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Gliserol (E422)
Sodyum metil parahidroksibenzoat (E219)
Sodyum propil parahidroksibenzoat (E217)
Polikarbofil
Karbopol
Sodyum hidroksit (pH ayarlaması için)
Hidroklorik asit (pH ayarlaması için)
Saf su.
6.2 Geçimsizlikler
Geçerli değil.
6.3 Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında saklayınız.
6.5 Ambalajın niteliği ve içeriği
Bir karton kutu içerisinde:
10 g vajinal jel içeren alüminyum tüp,
Bir plastik kılıf içerisinde 10 adet tek kullanımlık kanül ile birlikte 1 adet tekrar kullanılabilen
piston bulunmaktadır.
10 g'lık tüp, hasta bilgi broşürü ile birlikte bir dış karton kutu içinde paketlenmiştir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”’ne uygun olarak imha edilmelidir.
10/117. RUHSAT SAHİBİ
ITF İlaç Sanayi ve Ticaret Ltd. Şti.
Merkez Mah. Bağlar Cad.
D Blok. No:14D İç Kapı No:13
Kağıthane-İstanbul
8. RUHSAT NUMARASI
2022/626
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 27.10.2022
Ruhsat yenileme tarihi:
10. KÜB’ÜN YENİLENME TARİHİ
11/11