KISA ÜRÜN BİLGİSİ
1. BEŞERİ TIBBİ ÜRÜNÜN ADI
İZOTONİK SODYUM KLORÜR CERRAHİ KULLANIM İÇİN İRİGASYON
SOLÜSYONU % 0.9
2. KALİTATİF VE KANTİTATİF BİLEŞİM
Etkin madde:
Her 100 ml çözelti 0.9 g sodyum klorür içerir.
Yardımcı maddeler:
Yardımcı maddeler için 6.1’e bakınız.
Çözeltinin ozmolaritesi 308 mOsmol/l'dir.
Çözeltinin iyon konsantrasyonları:
- sodyum: 154 mEq/l
- klorür: 154 mEq/l
3. FARMASÖTİK FORM
İrigasyon için steril, apirojen çözelti
4. KLİNİK ÖZELLİKLER
4.1 Terapötik endikasyonlar
İZOTONİK SODYUM KLORÜR CERRAHİ KULLANIM İÇİN İRİGASYON
SOLÜSYONU gözler dahil olmak üzere vücut yüzeyi ve boşluklarının temizlenmesi ve
irigasyonunda topikal olarak kullanılır.
4.2 Pozoloji ve uygulama şekli
Pozoloji / Uygulama sıklığı ve süresi
Uygulanacak doz ve uygulama sıklığı her hasta için hekimi tarafından irigasyon uygulanacak
alanın büyüklüğüne ve yapılacak girişime göre belirlenmelidir.
İrigasyon sırasında aseptik teknik kurallara uyulmalıdır. Bakteri kontaminasyonu riskini
önlemek için çözelti şişe kapağı açıldıktan sonra en kısa zamanda kullanılmalı, kullanılmayıp
şişede kalan bölümü atılmalıdır.
1Uygulama şekli:
Topikal olarak irigasyonu yapılacak alana dökülerek kullanılır.
Uygulamayla ilgili ayrıntılar için ayrıca bölüm 6.6’ya bakınız.
Özel popülasyonlara ilişkin ek bilgiler:
Böbrek / Karaciğer yetmezliği:
Bu popülasyona özel gerçekleştirilen bir çalışma bulunmadığından, bu hasta grubu için özel
bir dozaj önerisi bulunmamaktadır.
Pediyatrik popülasyon:
Bu popülasyonda güvenilir ve etkili kullanımı gösterilmemiştir.
Geriyatrik popülasyon:
Bu popülasyona özel gerçekleştirilen bir çalışma bulunmadığından, bu hasta grubu için özel
bir dozaj önerisi bulunmamaktadır.
4.3 Kontrendikasyonlar
Çözelti elektrolit içerdiğinden elektrokoter uygulaması sırasında kullanılmamalıdır.
4.4 Özel kullanım uyarıları ve önlemleri
Çözelti berrak değilse, partikül içeriyorsa ya da ambalajın bütünlüğü bozulmuşsa
kullanılmamalıdır.
Parenteral enjeksiyon şeklinde kullanılmamalıdır.
Eklem irigasyonu için kullanılan bazı sıvılar absorbe olabilir. Sodyum iyonu içeren irigasyon
sıvıları konjestif kalp yetmezliği, ağır böbrek yetmezliği ve sodyum retansiyonu ile birlikte
ödemin bulunduğu klinik durumlarda büyük dikkatle kullanılmalıdır. Özellikle kortikosteroid
ya da kortikotropin tedavisi almakta olan hastalarda bu sıvıların kullanılacak hacmi
konusunda dikkat edilmelidir.
4.5 Diğer tıbbi ürünler ile etkileşimler ve diğer etkileşim şekilleri
Kortikosteroid ya da kortikotropinler: Kortikosteroid ya da kortikotropin tedavisi almakta
olan hastalarda sodyum iyonu içeren irigasyon sıvılarının kullanılacak hacmi konusunda
dikkat edilmelidir.
4.6 Gebelik ve laktasyon
Genel tavsiye
Gebelik kategorisi: C
2Çocuk doğurma potansiyeli bulunan kadınlar/Doğum kontrolü (Kontrasepsiyon)
İzotonik sodyum klorür irigasyon çözeltilerinin gebe kadınlarda kullanımına ilişkin yeterli
veri mevcut değildir.
Hayvanlar üzerinde yapılan çalışmalar, gebelik / ve-veya / embriyonal / fetal gelişim / ve-
veya / doğum / ve-veya / doğum sonrası gelişim üzerindeki etkiler bakımından yetersizdir
(bkz. Kısım 5.3). İnsanlara yönelik potansiyel risk bilinmemektedir.
İZOTONİK SODYUM KLORÜR CERRAHİ KULLANIM İÇİN İRİGASYON
SOLÜSYONU çok gerekli olmadıkça gebelik döneminde kullanılmamalıdır.
Gebelik dönemi
Sodyum klorür içeren iriasyon çözeltileriyle hayvan üreme çalışmaları gerçekleştirilmemiştir.
İZOTONİK SODYUM KLORÜR CERRAHİ KULLANIM İÇİN İRİGASYON
SOLÜSYONU’nun gebe kadınlara uygulandığında fetusta hasara ya da üreme yeteneğinde
bozulmaya yol açıp açmayacağı da bilinmemektedir. İZOTONİK SODYUM KLORÜR
CERRAHİ KULLANIM İÇİN İRİGASYON SOLÜSYONU gebe kadınlarda ancak çok
gerekliyse kullanılmalıdır.
Laktasyon dönemi
Bu ilacın anne sütüne geçip geçmediği bilinmemektedir. Birçok ilacın anne sütüne geçtiği
bilindiğinden emzirmekte olan annelerde İZOTONİK SODYUM KLORÜR CERRAHİ
KULLANIM İÇİN İRİGASYON SOLÜSYONU dikkatle kullanılmalıdır.
4.7 Araç ve makine kullanımı üzerindeki etkiler
Araç ve makine kullanma üzerinde bilinen bir etkisi yoktur.
4.8 İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila <1/100); seyrek
(≥1/10,000 ila <1/1,000); çok seyrek (<1/10,000), bilinmiyor (eldeki veriler ile hareket
edilemiyor)
Böbrek ve idrar hastalıkları
Bilinmiyor: Mesane distansiyonu (Mesane irigasyonu sırasında aşırı miktarda irigasyon
çözeltisi kullanılmasına bağlı)
Cerrahi ve tıbbi prosedürler
Bilinmiyor: Uygulanan bölgede ya da uygulanan bölgeden başlayarak yayılan enfeksiyon
(aseptik kurallara uyulmamasına bağlı)
Ayrıca sistemik emilimin fazla olduğu durumlarda aşağıda belirtilen advers etkiler görülebilir
(Bu advers etkiler sistemik yoldan uygulanan %0.9 sodyum klorür çözeltilerinin doz aşımında
görülen advers etkilerdir)
3Metabolizma ve beslenme hastalıkları
Bilinmiyor: Su tutulması ve ödem; Konjestif kalp yetmezliğinde ağırlaşma (hipernatremiye
bağlı); Asidoz (hiperkloremiye bağlı);
Sinir sistemi hastalıkları
Bilinmiyor: Baş ağrısı, baş dönmesi, huzursuzluk hali, iritasyon, konvülsiyonlar, koma ve
ölüm (hipernatremiye bağlı)
Kardiyak hastalıklar
Bilinmiyor: Taşikardi (hipernatremiye bağlı)
Vasküler hastalıklar
Bilinmiyor: Hipertansiyon (hipernatremiye bağlı)
Solunum, göğüs bozuklukları ve mediastinal hastalıklar
Bilinmiyor: Pulmoner ödem, solunum depresyonu ve solunum durması (hipernatremiye
bağlı)
Gastrointestinal hastalıklar
Bilinmiyor: Bulantı, kusma, diyare, karında kramplar, susama hissi, tükürük miktarında
azalma (hipernatremiye bağlı)
Deri ve deri altı doku hastalıkları
Bilinmiyor: Terlemede azalma (hipernatremiye bağlı)
Kas-iskelet bozukluklar, bağ doku ve kemik hastalıkları
Bilinmiyor: Kaslarda seyirme ve sertleşme (hipernatremiye bağlı)
Böbrek ve idrar hastalıkları
Bilinmiyor: Böbrek yetmezliği (hipernatremiye bağlı)
Genel bozukluklar ve uygulama bölgesine ilişkin hastalıklar
Bilinmiyor: Ateş, halsizlik (hipernatremiye bağlı)
Uygulama kurallarına uyularak vücut boşlukları ve dokuların irigasyonuna bağlı yan etkileri
önlemek mümkündür. İrigasyon çözeltisinin uygulaması sırasında yan etkiler, sıvı ya da
elektrolit yüklenmesi belirtileri ortaya çıkarsa, irigasyon kesilmeli ve hasta yakından takip
edilerek gerekiyorsa uygun tedaviye başlanmalıdır.
4.9 Doz aşımı ve tedavisi
Sistemik emilimin fazla olduğu durumlarda, hipernatremi, sıvı retansiyonu ve ödem
görülebilir. Bu tür durumlarda furosemid gibi diüretiklerle diürez uygulanabilir.
45.FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: İrigasyon çözeltileri
ATC kodu: B05CB01
İZOTONİK SODYUM KLORÜR CERRAHİ KULLANIM İÇİN İRİGASYON
SOLÜSYONU izotonik bir çözeltidir.
Vücut boşlukları, dokular ya da yaraların steril irigasyonunda mekanik temizlik sağlar.
Cerrahi pansumanlar, aletler ve laboratuvar örneklerinin yıkanması, durulanması ya da
nemlendirilmesinde kullanılır. Aynı zamanda, irigasyon amacıyla kullanılan diğer ilaçların
seyreltilmesinde de kullanılabilir.
5.2 Farmakokinetik özellikler
Emilim:
İZOTONİK SODYUM KLORÜR CERRAHİ KULLANIM İÇİN İRİGASYON
SOLÜSYONU irigasyon amacıyla kullanıldığında vücuda emilmez.
Aşırı dozda uygulanması sonucunda bileşimindeki sodyum ve klorürün emilmesine bağlı
olarak farmakokinetik özellikleri aşağıdaki gibidir.
Dağılım:
Sodyum dağılımı dokulara göre değişir: kas, karaciğer, böbrek, kıkırdak ve deride hızlı,
eritrosit ve nöronlarda yavaş, kemikte ise çok yavaştır.
Klorür esas olarak hücre dışı sıvılarda dağılır.
Biyotransformasyon:
Radyoaktif olarak işaretlenmiş sodyum (24Na) enjeksiyonu sonrası yarılanma ömrü, enjekte
edilen sodyumun %99'u için 11-13 gün ve kalan % 1'i için bir yıldır.
Klorür, sodyum metabolizmasını yakından izler ve vücudun asit-baz dengesinde olan
değişiklikler klorür konsantrasyonunda olan değişiklikler ile yansıtılır.
Eliminasyon:
Sodyum esas olarak renal yolla atılır fakat aynı zamanda büyük çoğunluğu renal yolla geri
emilir. Az miktarda sodyum ise feçes ve ter ile atılır.
Klorür metabolik olarak sodyumu izlediğinden esas olarak renal yolla az miktarda ise feçes ve
ter ile atılır.
5.3 Klinik öncesi güvenlilik verileri
Çözeltinin bileşenleri insan ve hayvan plazmasının fizyolojik bileşenleri olduğundan ve klinik
uygulama durumunda toksik etkilerin görülmesi beklenmediğinden karsinojen, mutajen
potansiyeli ile fertilite üzerindeki etkilerini değerlendirmek amacıyla İZOTONİK SODYUM
KLORÜR CERRAHİ KULLANIM İÇİN İRİGASYON SOLÜSYONU ile çalışmalar
yapılmamıştır.
Çözelti içine katılarak seyreltilen irigasyon amaçlı diğer ilaçların emniyeti ayrı olarak dikkate
alınmalıdır.
56. FARMASÖTİK ÖZELLİKLER
6.1 Yardımcı maddelerin listesi
Enjeksiyonluk su
6.2 Geçimsizlikler
Bilinen bir geçimsizliği bulunmamaktadır.
6.3 Raf ömrü
24 ay.
6.4 Saklamaya yönelik özel tedbirler
Özel bir muhafaza şartı yoktur, 25 °C'nin altındaki oda sıcaklığında saklanmalıdır.
6.5 Ambalajın niteliği ve içeriği
500 ve 1000 ml'lik polipropilen şişelerde
Silikon kaplanmış santroprene 281-45MED derecesinde beyaz renkli contalı, mavi
polipropilen kapaklı, renksiz 500 ve 1000 ml'lik polipropilen şişeler.
3000 ml’lik medifleks torbada.
6.6 Beşeri tıbbi üründen arta kalan maddelerin imhası ve diğer özel önlemler
Kullanım öncesi çözelti kontrol edilmelidir. Yalnızca berrak, partikülsüz ve ambalaj
bütünlüğü bozulmamış ürünler kullanılmalıdır.
Dikkat: Ürün intravenöz yoldan kullanılmaz.
7. RUHSAT SAHİBİ
Adı : Eczacıbaşı Baxter Hastane Ürünleri Sanayi ve Ticaret A.Ş.
Adresi : Cendere Yolu Pırnal Keçeli Bahçesi
34390 Ayazağa –İSTANBUL
Tel : (0212) 329 62 00
Faks : (0212) 289 92 75
8. RUHSAT NUMARASI(LARI)
191/85
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 09.06.1999
Ruhsat yenileme tarihi: 09.06.2004 / 09.06.2009
10. KÜB’ÜN YENİLENME TARİHİ
13/06/2011
6