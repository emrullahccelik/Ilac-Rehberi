 1 / 8 
 KULLANMA TALİMATI  
ELMİRON 100 mg Kapsül  
Ağız yolu ile kullanılır.   
 
•Etkin madde:  Her bir kapsül  100 mg pentosan polisülfat sodyum  içerir.  
•Yardımcı maddeler: Kapsül İçeriği: Mikrokristalin selüloz, kolloidal anhidr silika ; Kapsül 
Kabuğu: Sığır j elatin i, titanyum dioksit (E171)  
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz.  
Yan etkilerin nasıl raporlanacağını öğrenmek için 4. bölümün sonuna bakabilirsiniz.   
 
 
 
 
 
 
Bu Kullanma Talimatında:  
1. ELMİRON  nedir ve ne için kullanılır?  
2. ELMİRON 'u kullanmadan önce dikkat edilmesi gerekenler  
3. ELMİRON  nasıl kullanılır?  
4. Olası yan etkiler nelerdir?  
5. ELMİRON ’un saklanması  
Başlıkları yer almaktadır.  
1. ELMİRON  nedir ve ne için kullanılır?  
 
• ELMİRON , 100 mg pentosan  polisülfat sodyum içeren beyaz, opak, renkte kapsül  şeklinde 
sunulmuştur. Her bir kutu 100 kapsül içerir.  
• ELMİRON , yetişkinlerde mesane duvarındaki birçok küçük kanama veya belirgin lezyon 
ve orta ila şiddetli ağrı ve sık idrara çıkma dürtüsü ile karakterize mesane ağrısı sendromunu 
tedavi etmek için kullanılır. Reçeteli bir ilaçtır.  Bu ilacı kullanmaya başlamadan önce KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde bu ilacı kullandığınızı 
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz  kullanmayınız.   2 / 8 
 • Aktif madde olarak pentosan polisülfat sodyum içeren ELMİRON, kullanıldıktan sonra 
idrara geçer ve mesanenin iç yüzeyine bağlanarak koruyucu bir tabaka oluşturmaya 
yardımcı olur.  
 
2. ELMİRON’u  kullanmadan önce dikkat edilmesi  gerekenler                                            
 
ELMİRON’u  aşağıdaki durumlarda KULLANMAYINIZ  
 
• Eğer pentosan polisülfat sodyum a, bağlı bileşikler e ya da diğer bileşenlerden herhangi 
birisine alerjiniz varsa ELMİRON’u kullanmayınız.  
• Kanama (adet kanaması dışında) var ise ELMİRON`u kullanmayınız.  
 
ELMİRON’u , aşağıdaki durumlarda DİKKATLİ KULLANINIZ  
Eğer,  
• Ameliyat olacaksanız  
• Kan pıhtılaşması varsa veya kan pıhtılaşma bozukluğu  engelleyen bir ilaç kullanımı gibi 
kanama riskini artıran bir durum varsa  
• Heparin adı verilen ilaç nedeniyle kandaki trombosit sayısında azalma olduysa  
• Karaciğer veya böbrek fonksiyonlarında azalma varsa  
• Ülserleşmeler, polipler ve divertikül gibi gastrointestinal problemler varsa  
ELMİRON  kullanımı ile (özellikle uzun süreli kullanımdan sonra) nadir görülen retinal 
bozukluk vakaları (pigmenter makülopati) bildirilmiştir. Okurken zorluk, görme bozuklukları, 
renk görme değişikliği ve / veya düşük veya kısık ışığa daha yavaş uyum gibi görsel 
değişiklikler yaşarsanız derhal doktorunuza bildirin iz. Doktorunuz tedaviye devam edilip 
edilmemesi gerektiğini sizinle paylaşacaktır. Retina bozukluklarının erken teşhisi için düzenli 
olarak göz muayenesi yapılmalıdır.  
Bu uya rılar,  geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
ELMİRON’un  yiyecek ve içecek ile kullanılması  
Yemeklerden 1 saat önce ya da yemekten 2 saat sonra su ile birlikte alınmalıdır.  
Hamilelik  
 
İlacı kullanmadan önce doktorunuza ya da eczacınıza danışınız.  
  3 / 8 
 ELMİRON, hamilelik döneminde önerilmemektedir.   
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
 
İlacı kullanmadan önce doktorunuza veya eczacınıza danışınız.  
 
ELMİRON, emzirme döneminde kullanılmamalıdı r. 
Araç ve makine kullanımı  
ELMİRON'un araç kullanımı ya da makine kullanma yeteneği üzerinde hiçbir etkisi yoktur 
veya ihmal edilebilir düzeydedir.  
Diğer ilaçlar ile birlikte kullanımı  
 
Özellikle, kanın pıhtılaşmasını önleyen ilaçlar veya kanın pıhtılaşmasını azaltan ağrı kesiciler 
kullanıyorsanız doktorunuzu veya eczacınızı bilgilendiriniz.  Bu uyarının belirli bir süre önce 
kullanılmış veya gelecekte bir zaman kullanılacak ürünlere de uygulanabileceğini lütfen not 
ediniz.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
ELMİRON ’un içeriğinde bulunan bazı yardımcı maddeler hakkında önemli bilgiler   
Uyarı gerektiren yardımcı madde bulunmamaktadır.  
3.  ELMİRON  nasıl kullanılır?  
 
Uygun kullanım ve doz/uygulama sıklığı için talimatlar:  
ELMİRON günde 3 defa 1 kapsül şeklinde uygulanır.  
Doktorunuz her 6 ayda bir ELMİRON tedavisine karşı durumunuzu değerlendirecektir.  
Uygulama yolu ve metodu:  
ELMİRON  sadece ağızdan kullanım içindir.  
 
Kapsül yemeklerden 1 saat önce ya da yemeklerden 2 saat sonra bir bardak su ile birlikte alınır.  
Doktorunuz ELMİRON  ile tedavinizin ne kadar süreceğini size bildirecektir.  
  4 / 8 
 Değişik yaş grupları : 
Çocuklarda kullanımı : 
 
18 yaş altı çocuklar ve ergenlerde güvenliliği ve etkililiği ile ilgili veri bulunmadığından bu 
gruptakilerin kullanımı önerilmemektedir.  
 
Yaşlılarda kullanımı : 
Yaşlılarda kullanımı ile ilgili veri bulunmamaktadır.  
 
Özel kullanım durumları  
 
Böbrek yetmezliği:  
 
Pentosan polisülfat sodyumun farmakokinetiği, böbrek yetmezliği olan hastalarda 
incelenmemiştir.  
Karaciğer yetmezliği:  
Pentosan polisülfat sodyumun farmakokinetiği,  karaciğer yetmezliği olan hastalarda 
incelenmemiştir.  
 
Eğer ELMİRON’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla ELMİRON  kullandıysanız  
 
Yan etkiler ortaya çıkarsa, yan etkiler ortadan kalkıncaya kadar ELMİRON kullanımı bırakınız.  
ELMİRON 'dan kullanmanız gerekenden fazlasını kullanmışsanız bir doktor  veya eczacı ile 
konuşunuz.  
 
ELMİRON’u  kullanmayı unutursanız:  
 
İlacınızı almayı unutursanız, unuttuğunuzu fark eder etmez bu dozu alınız ve sonraki  dozu her 
zamanki saatte alınız.  
Eğer, ilacınızı almayı unuttuğunuzu fark ettiğinizde, sonraki dozun saati yaklaşmış ise, 
unuttuğunuz dozu atlayınız.  
Unutulan dozları dengelemek için çift doz almayınız.  
ELMİRON  ile tedavi sonlandırıldığındaki  oluşabilecek etkiler:  
Bulunmamaktadır.   
4. Olası yan etkiler nelerdir?  
  5 / 8 
 Tüm ilaçlar gibi ELMİRON ’un içeriğinde bulunan maddelere duyarlı olan  kişilerde yan etkiler 
olabilir.  Ancak bunlar herkeste görülmez.  
Bu tedavi karaciğer enzimlerinizi yükseltebilir. Bu doktorunuzun isteyeceği kan testleri ile 
doğrulanabilir.  
 
Aşağıdakilerden biri olursa, ELMİRON’u  kullanmayı durdurunuz ve DERHAL 
doktorunuza bildiriniz veya  size en yakın hastanenin acil bölümüne başvurunuz  
• Ürtiker (kurdeşen) , 
• Nefes almada zorluk,  
• Yüzde, dudaklarda, dilde ya da boğazda şişlik  
Bunların hepsi  çok ciddi yan etkilerdir.  
Eğer bunlardan biri sizde mevcut ise, sizin ELMİRON’a  karşı ciddi alerjiniz var demektir. Acil 
tıbbi müdahaleye  veya hastaneye yatırılmanıza gerek olabilir.  
Yan etkiler aşağıdaki kategorilerde gösterildiği şekilde tanımlanmıştır:  
• Çok yaygın:10 hastanın en az 1’inde görülebilir.  
• Yaygın:10 hastanın birinden az, fakat 100 hastanın birinden fazla görülebilir.  
• Yaygın olmayan:100 hastanın birinden az, fakat 1.000 hastanın birinden fazla görülebilir.  
• Seyrek:1.000 hastanın birinden az, fakat 10.000 hastanın birinden fazla görülebilir.  
• Çok seyrek:10.000 hastanın birinden az görülebilir.  
• Bilinmiyor: Eldeki verilerden hareketle tahmin edilemiyor.  
 
 
Yaygın  
• Enfeksiyon  
• Grip 
• Baş ağrısı  
• Baş dönmesi  
• Sırt ağrısı  
• Mide bulantısı  
• Hazımsızlık  
• İshal  
• Karın ağrısı  
• Karın büyümesi   6 / 8 
 • Rektal kanama  
• Kollarda veya bacaklarda sıvı birikmesi  
• Saç dökülmesi  
• Ciltte döküntü  
• Halsizlik  
• Pelvik (alt karın bölgesinde) ağrı  
• Normalden daha sık idrara çıkma ihtiyacı  
• Anormal karaciğer fonksiyonu  
 
Yaygın olmayan  
• Kan trombositlerinin, kırmızı veya beyaz kan hücrelerinin eksikliği  
• Derinin altındaki küçük kanamalar da dahil olmak üzere kanama  
• Alerjik reaksiyonlar  
• Işığa karşı artan hassasiyet  
• İştahsızlık  
• Kilo alımı veya kaybı  
• Şiddetli ruh hali değişimleri veya depresyon  
• Artan terleme  
• Uykusuzluk  
• Huzursuzluk  
• Karıncalanma, sızlama ve kaşıntı gibi anormal hisler  
• Gözyaşı akışı  
• Göz tembelliği  
• Kulakta çınlama ya da uğultu  
• Solunum güçlüğü  
• Hazımsızlık  
• Kusma,  
• Mide ve bağırsakta gaz  
• Dışkı yapmada zorluk  
• Aft oluşumu  
• Deri döküntüsü  
• Ben büyüklüğünün artması  
• Eklem veya kas ağrısı   7 / 8 
 Bilinmiyor  
• Kan pıhtılaşma bozuklukları  
• Alerjik reaksiyonlar  
• Anormal karaciğer fonksiyonu  
Pazarlama sonrası deneyimler  
Pentosan polisülfat sodyumun onay sonrası kullanımı sırasında aşağıdaki yan etkiler tespit 
edilmiştir. Bu yan etkiler sayısı bilinmeyen gönüllü kişiler tarafından raporlandığı için yan 
etkilerin sıklığını güvenilir bir şekilde tahmin etmek veya  ilaca maruz kalmayla nedensel bir 
ilişki kurmak her zaman mümkün değildir:  
•  Gözün retina bölgesinde pigment  değişiklikleri  
Sindirim sistemi  hastalıkları: Makatta  kanama  
32 hafta boyunca mesane ağrısı sendromlu 380 hasta ile yapılan çalışmalar da, bu hastalara 
günlük 300 mg’lık doz uygulanmış ve  hastaların %6.3’ü rektal kanamayı yan etki olarak 
bildirmiştir. Rektal kanamanın şiddetini hastaların çoğu ‘hafif’ olarak bildirmiştir. Hastalara 900 
mg günlük doz uygulandığı zaman, rektal kanama oranı  %15’e çıkmıştır.  
Karaciğer – Pankreas – Safra  yolu hastalıkları: Karaciğer fonksiyon bozukluğu  
16 hafta boyunca 100 erkek  hastanın 51’ine ELMİRON ve 49 ’una da plasebo uygulanmıştır. 
Günlük doz 900 mg uygulandığında, ELMİRON ile tedavi edilen hastalarda %11.8 ve plasebo 
ile tedavi edilen hastalarda %2 karaciğer fonksiyon bozukluğu bir yan etki olarak bildirilmiştir.  
Özel popülasyolar  
Geriyatrik  (yaşlı)  hastalarda doz ayarlaması çalışılmamıştır.   
Karaciğer veya böbrek yetmezliği olan hastalarda doz ayarlaması çalışılmamıştır.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi  8 / 8 
 durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde  yer alan ‘İlaç Yan Etki Bildirimi’ ikonuna tıklayarak ya da 
0 800 314 00 08 yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
5. ELMİRON’un  saklanması  
 
ELMİRON’u  çocukların göremeyeceği, erişemeyeceği yerlerde ve ambalajında  saklayınız.  
25˚C altındaki  oda sıcaklığında, kuru yerde , ışıktan korunarak  saklanmalıdır.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra ELMİRON’u  kullanmayınız.   
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği  Bakanlığınca belirtilen toplama sistemine veriniz.  
 
Ruhsat Sahibi : AYMED İLAÇ SAN. ve TİC. LTD.  ŞTİ. 
Ehlibeyt Mah. 1242 .Cad. No: 18/14 Balgat Çankaya /ANKARA   
 
Üretim Yeri: Merkez Lab.  İlaç San. ve Tic.  A.Ş. 
Taşdelen  Mah. Ayça Sk. No:6 34788  
Çekmeköy/İSTANBUL   
     
Bu kullanma tali matı ../../…. tarihinde onaylanmıştır.  