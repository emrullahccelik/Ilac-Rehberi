 
1/10 
 KISA ÜRÜ N BİLGİSİ 
 
1. BEŞERİ TIBBİ  ÜRÜNÜ N ADI: 
PROGOR 300 mg, Kontrollü Salımlı Mikropellet Kapsül  
 
2. KALİTATİF VE KANTİTATİF BİLEŞİM  
Etkin madde: 
Diltiazem hidroklorür   300,00 mg  
 
Yardımcı madde: 
Sükroz  stearat    31,87 mg 
Yardımcı maddeler için 6.1’e bakınız. 
 
3. FARMASÖTİK FORM  
Kontrollü salımlı mikropellet kapsül  
İçi beyaz ila beyazımsı küresel mikropeletlerle doldurulmuş kapsül  
 
4. KLİNİK ÖZELLİKLER  
4.1. Terapötik endikasyonlar 
Anjina pektorisin önlenmesinde ve uzun dönem tedavisinde endikedir. Akut anjina 
ataklarında endike değildir.  
Hafif ve orta derecede arteriyel hipertansiyonda endikedir.  
 
4.2. Pozoloji ve uygu lama sekli 
Pozoloji/uygu lama sıklığı ve süresi 
PROGOR kapsülün dozu hastaya ve hastalığın şiddetine göre ayarlanır.  
 
Yetişkinlerde:   
Başlangıç dozu günde bir kez 180 mg diltiazem’dir . En yüksek günlük doz 360 mg'dır. 
Ancak, 300 mg ve 360 mg'lık günlük tek doz yalnızca daha düşük dozlarda tatmin edici bir 
terapötik etki gözlenmediğinde ve doktor tarafından risk -yarar oranı dikkatli bir şekilde 
değerlendirildikten sonra uygulanmalıdır. Kalp atım hızı izlenmelidir ve dakikada 50 atımın 
altına düşerse doz azaltılmalıdır.  
 
Uygulama şekli 
Ağızdan kullanım içindir.  
Kapsüller çiğnenmeden bütün olarak, bir miktar su ile yutulmalıdır.  PROGOR'un  aç veya tok 
karnına alınmasında herhangi bir sakınca yoktur.  
 
Özel popü lasyonlara ilişkin ek bilgiler 
 
Böbrek/Karaciğer yetmezliği ve geriyatrik popülasyon:  
Yaşlı veya karaciğer veya böbrek fonksiyon bozukluğu olan hastalarda diltiazemin plazma 
seviyesi artabilmektedir. Bu durumlarda, başlangıç dozu günde bir kez 120 mg PROGOR 
olmalıdır. 120 mg almakta olan hastalarda doz günde bir kez 240 mg’a artırılabilir. Kalp atım 
hızı izlenmelidir ve dakikada 50 atımın altına düşerse doz azaltılmalıdır.  
 
 
 
  
2/10 
 Pediyatrik popü lasyon:   
Çocuklarda ve adolesanlarda kullanımı önerilmemektedir.  
4.3.  Kontrendikasyonlar 
PROGOR aşağıdaki durumlarda kontrendikedir:  
• Diltiazeme  veya bölüm 6.1’de listelenen yardımcı maddelerden birine karşı aşırı duyarlı 
hastalarda,  
• Ventriküler pace -maker kullanılmayan hasta sinüs sendromu vakalarında,  
• Ventriküler pacemaker kullanılmayan ikinci ya da üçüncü derece AV blok bulunan 
hastalarda,  
• Ciddi bradikardide (40 bpm altında),  
• Akut miyokard infarktüsü  
• Pulmoner konjesyon ile birlikte sol ventrikül yetmezliği bulunan hastalarda  
• Dantrolen infüzyonu ile birlikte kullanımında (Bkz. Bölüm 4.5),  
• İntravenöz formları kardiyojenik şokta, ventriküler taşikardi bulunan hastalarda, WPW 
sendromu veya kısa PR sendromu gibi ek ileti yolunun neden olduğu atriyal fibrilasyon 
veya atriyum flateri bulunan hastalarda diltiazem uygulanmamalıdır.  
• İvabradin ile kombinasyon (bkz. bölüm 4.5)  
• Lomitapid ile eş zamanlı kullanımda (bkz. bölüm 4.5)  
• Asunaprevir ile eş zamanlı kullanım (bkz. bölüm 4.5)  
• Laktasyon  
• Ciddi hipotansiyonda (sistolik kan basıncı 90 mmHg altında olan hastalarda),  
• Gebelikte, çocuk doğurma potansiyeli olanlarda,  
• Konjestif kalp yetmezliğinde,  
• Ciddi aortik stenozda,  
 
4.4. Özel kullanım uyarıları ve önlemleri 
• Kardiyak iletim: Azalmış sol ventriküler fonksiyonu, bradikardi (şiddetlenme riski), 
uzamış PR aralığı veya elektrokardiogramda  birinci derece AV bloğu saptanmış (şiddetlenme 
ve seyrek olarak tam blok riski) hastalarda yakın izleme gereklidir.  
 
Diltiazem , AV nodal iletiyi ve AV düğümde refrakter periyodu uzatır. Bu etki nadiren sinüs 
ritminde ikinci ya da üçüncü derece AV blok ile sonuçlanabilir. Diltiazemin kardiyak iletimi 
etkilediği bilinen ilaçlar ile eş zamanlı uygulaması, aditif etkiler ile sonuçlanabilir.  
 
• Konjestif kalp yetmezliği: Diltiazemin izole hayvan doku preparatlarında negatif inotropik 
etkisi bulunmakla beraber, ventriküler fonksiyonu normal olan insanlarda ve miyokardın risk 
altında olduğu hastalarda (örn. şiddetli KKY, akut Mİ ve hipertrofik kardiyomiyopati gibi) 
kardiyak indekste bir azalma ve buna uygun olarak kontraktilite (dp/dt) üzerinde negatif 
etkiler görülmemiştir.  
Ventriküler fonksiyon bozukluğu bulunan hastalarda diltiazem tek başına veya diğer beta -
blokörlerle birlikte kullanımı ile ilgili deneyimler sınırlı olduğundan bu tür hastalarda dikkatli 
olunmalıdır.  
 
• Hipotansiyon: Kan basıncında diltiazeme bağlı olarak ortaya çıkan düşüşler, bazen 
semptomatik hipotansiyona neden olabilir.  
  
3/10 
 • Akut karaciğer hasarı: Nadir durumlarda o uygulamasından sonra alkalen fosfataz, LDH, 
SGOT ve SGPT gibi enzimlerde anlamlı yükselmeler ve akut karaciğer hasarı ile uyumlu 
diğer bazı olaylar bildirilmiştir. Bu reaksiyonlar ilacın kesilmesiyle geri dönüşlü olmuştur.  
 
• Renal veya hepatik yetmezlik: Renal veya hepatik yetmezliği olan hastalarda ve yaşlılarda 
diltiazemin plazma konsantrasyonlarının arttığı gözlenebilir. Kontrendikasyonlar ve önlemler 
dikkatle izlenmeli, tedavinin başından itibaren özellikle kalp atışları takip edilmelidir.  
 
• Özellikle sol ventrikül fonksiyonu azalmış, şiddetli bradikardi veya şiddetli hipotansiyonu 
olan mevcut kardiyak hastalığı olan hastalarda azalmış renal perfüzyona sekonder akut böbrek 
yetmezliği vakaları bildirilmiştir. Böbrek fonksiyonunun dikkatle izlenmesi tavsiye edilir.  
 
Diltiazem  karaciğerde metabolize edilerek böbrekler ve safra yoluyla atılır. Bu nedenle 
böbrek ya da karaciğer yetmezliği bulunan hastalarda diltiazem dikkatle kullanılmalıdır.  
 
• Dermatolojik olaylar: Dermatolojik olaylar geçici olabilir ve diltiazem kullanımına devam 
edilmesi durumunda dahi ortadan kalkabilir. Ancak eritema multiforme ve/veya eksfoliyatif 
dermatite kadar ilerleyen bazı dermatolojik reaksiyonlar bildirilmiştir. Dermatolojik 
reaksiyonların kalıcı olması durumunda ilaç uygulaması durdurulmalıdır.   
 
• Akut porfirili hastalarda diltiazemin güvenli olmadığı düşünülmektedir.  
 
• Genel anesteziden önce, anestezist devam eden diltiazem tedavisi hakkında 
bilgilendirilmelidir. Kardiyak kontraktilite, iletkenlik ve otomatisite depresyonunun yanı sıra 
anesteziklerle ilişkili vasküler dilatasyon, kalsiyum kanal blokörleri tarafından 
güçlendirilebilir.  
 
• Diltiazem  gibi kalsiyum kanal bloke edici ajanlar depresyon dahil ruhsal durum 
bozukluklarıyla ilişkilendirilebilir. İlgili semptomların erken tanınması, özellikle yatkın 
hastalarda önemlidir. Bu gibi durumlarda ilacın kesilmesi düşünülmelidir.  
 
• Diğer kalsiyum kanal antagonistleri gibi diltiazemin bağırsak hareketleri üzerine inhibitör 
etkisi vardır. Bu sebeple bağırsak tıkanıklığı gelişmesi riski olan hastalarda dikkatle 
kullanılmalıdır. Diltiazemin, kontrollü salınımlı formülasyonlarından tablet kalıntıları 
hastanın dışkısına geçebilir; ancak bu bulgunun klinik önemi yoktur.  
 
• Kan glukoz değerlerinde artış olabileceği için gizli veya belirgin diyabeti olan hastaların 
dikkatle takip edilmesi gerekir.  
 
• Diltiazem kullanımı, özellikle önceden bronşiyal hiper -reaktivitesi olan hastalarda astım 
alevlenmesi de dahil olmak üzere bronkospazmı indükleyebilir. Doz artışından sonra da 
vakalar bildirilmiştir. Hastalar diltiazem tedavisi sırasında solunum bozukluğu belirti ve 
semptomları açısından izlenmelidir.  
 
Sukraloz  
• Nadir kalıtımsal früktoz intoleransı, glikoz galaktoz malabsorpsiyon veya sukraz -izomaltaz 
yetmezliği problemi olan hastaların bu ilacı kullanmamaları gerekir.  
 
  
4/10 
 4.5. Diğer tıbbi ürünler ile etkileşimler ve diğ er etkileşim şekilleri 
 
Önerilmeyen birlikte kullanımlar:  
Dantrolen (infüzyon):  İntravenöz verapamil ve dantrolen eş zamanlı uygulandığında 
hayvanlarda letal ventriküler  fibrilasyon görülmüştür. Bu sebeple bir kalsiyum antagonisti ve 
dantrolenin kombinasyonu potansiyel olarak tehlikelidir (Bkz. Bölüm 4.3).  
 
İvabradin:  Diltiazem’in, ivabradin’in kalp atım hızını düşürücü etkisini arttıracağı için eş 
zamanlı kullanımı kontrendikedir.  (bkz. bölüm 4.3)  
 
Lomitapide: Diltiazem (orta şiddetli bir CYP3A4 inhibitörü), CYP3A4 inhibisyonu sebebiyle 
lomitapid plazma konsantrasyonlarını artırabilir. Dolayısıyla karaciğer enzimlerini 
değerlendirme riski artabilir.  (bkz. bölüm 4.3).  
 
Asunaprevir: Diltiazem (orta şiddetli bir CYP3A4 inhibitörü) CYP3A4 inhibisyonu yoluyla 
asunaprevir plazma konsantrasyonlarını artırabilir (bkz. bölüm 4.3).  
 
Dikkat gerektiren birlikte kullanımlar:  
• Lityum: Lityumla indüklenen nörotoksisite artış riski.  
• Nitrat türevleri: Hipotansif etkiler ve solgunlukta artış (aditif vazodilatatör etkiler): 
Kalsiyum antagonistleri ile tedavi edilen bütün hastalarda, kademeli olarak artan dozlarda 
nitrat türevlerinin kullanılmasına dikkat edilmelidir.  
• Teofilin: Dolaşımdaki teofilin düzeyinde artış. Bu ilaçları alan hastalarda dikkatli 
olunmalıdır.  
• Alfa antagonistler: Antihipertansif etkilerde artış: Prazosin gibi Alfa antagonistlerle eş 
zamanlı tedavi hipotansiyon oluşturabilir veya artırabilir. Diltiazemle bir alfa antagonistin 
kombinasyonu sadece kan basıncı sıkı bir şekilde takip edildiğinde düşünülmelidir.  
• Amiadaron, digoksin: Bradikardi riskinde artış, digoksinin plazma düzeylerinde küçük 
artışlar: Özellikle yaşlı hastalarda ve yüksek dozlar kullanıldığında diltiazemle birlikte 
kombinasyonlarına dikkat edilmelidir.  
• Beta-blokörler: Ritim bozuklukları (belirgin bradikardi, sinüs arresti), sino -atriyal ve atro -
ventriküler kondüksiyon bozuklukları ve kalp yetmezliği (sinerjik etki) olasılığı. Böyle bir  
kombinasyon özellikle tedavinin başlangıcında yakın klinik izleme ve EKG 
monitorizasyonu altında kullanılmalıdır. Diltiazem beta -blokörlerle birlikte uygulandığında 
depresyon riskinde artış bildirilmiştir.  
• Diğer antihipertansif ilaçlar: Diğer antihipertansif ilaçlarla (örn.: beta -blokörler, 
diüretikler, ACE inhibitörleri) veya hipotansiyona neden olan aldeslökin ve antipsikotikler 
gibi ilaçlarla eş zamanlı kullanım antihipertansif etkinin artmasına sebep olabilir.  
• Diğer antiaritmik ajanlar: Diltiazemin antiaritmik etkilerinden dolayı, diğer antiaritmik 
ajanlarla eş -zamanlı kullanımı önerilmemektedir (kardiyak advers etkilerin artışında aditif 
risk). Bu kombinasyon sadece yakın klinik izleme ve EKG monitorizasyonu altında 
kullanılmalıdır.  
• Karbamazepin: Dolaşımdaki karbamazepin düzeylerinde artış: Plazma karbamazepin 
düzeylerinin ölçülmesi ve gerekli ise dozun ayarlanması önerilmektedir.  
• Rifampisin: Rifampisinle başlangıç tedavisinden sonra diltiazem plazma düzeylerinde 
azalma riski: Hasta, rifampisin tedavisi başladığında veya sonlandırıldığında dikkatle 
izlenmelidir.   
5/10 
 • H2 antagonistleri (simetidin, ranitidin): Plazma diltiazem konsantrasyonlarında artış. 
Diltiazem almakta olan hastalar H 2 antagonisti ile tedaviye başladığında veya 
sonlandırıldığında dikkatle izlenmelidir. Diltiazem dozunun ayarlanması gerekebilir.  
• Proteaz inhibitörleri (atazanavir, ritonavir): Plazma diltiazem konsantrasyonlarında artış.  
• Siklosporin: Dolaşımdaki siklosporin düzeylerinde artış. Siklosporin dozunun azaltılması, 
renal fonksiyonların izlenmesi, dolaşımdaki siklosporin düzeylerinin ölçülmesi 
önerilmektedir, böylece kombine tedavi sırasında ve tedavi bırakıldıktan sonra doz 
ayarlanabilir.  
• Trisiklik antidepresanlar: Diltiazem, imipraminin  plazma konsantrasyonunu artırır. 
Diltiazem, muhtemelen trisiklik antidepresanların plazma konsantrasyonunu artırır.  
• Fenitoin: Fenitoin ile birlikte uygulandığında, diltiazem fenitoinin plazma 
konsantrasyonunu artırabilir. Fenitoin plazma konsantrasyonlarının izlenmesi önerilir.  
• X-ışını kontrast maddeleri: İyonik bir X -ışını kontrast maddesinin intravenöz bolus 
uygulaması sonrası görülen kardiyovasküler etkiler, örneğin hipotansiyon, diltiazem ile 
tedavi edilen hastalarda artabilir. Eş zamanlı olarak diltiazem ve X -ışını kontrast maddesi 
alan hastalarda özel dikkat gereklidir.  
• Antiplatelet ilaçlar:  Farmakodinamik bir çalışmada, diltiazemin trombosit agregasyonunu 
inhibe ettiği gösterilmiştir. Bu bulgunun klinik önemi bilinmemekle birlikte, antiplatelet 
ilaçlarla birlikte kullanıldığında potansiyel aditif etkiler göz önünde bulundurulmalıdır.  
 
Dikkate alınması gereken genel bilgiler:  
• Aditif  etki potansiyelinden dolayı, kardiyak kontraktilite ve/veya kondüksiyonu etkilediği 
bilinen diğer ajanlarla eş zamanlı diltiazem alan hastalarda tedbirli ve dikkatli titrasyon 
gereklidir.  
• Diltiazem CYP3A4 ile metabolize olur. Daha güçlü bir CYP3A4 inhibitörü ile birlikte 
kullanımda diltiazemin plazma konsantrasyonunda orta derecede artış (2 kattan daha az) 
bildirilmiştir. Diltiazem ayrıca bir CYP3A4 izoformu inhibitörüdür. Diğer CYP3A4 
substratları ile birlikte kullanımı kombine edilen ilaçların her birinin plazma 
konsantrasyonunda artışa sebep olabilir. Diltiazemle birlikte bir CYP3A4 indükleyicisinin 
kullanımı diltiazemin plazma konsantrasyonunun azalmasına neden olabilir.  
• Diltiazemin bir CYP3A4 indükleyicisi ile birlikte uygulanması plazma diltiazem 
konsantrasyonlarında azalmaya sebep olabilir.  
• Barbitüratlar (fenobarbital, primidon): CYP3A4 indükleyicileri ile birlikte kullanım 
diltiazemin serum düzeyleri azaltabilir.  
• Benzodiazepinler (midazolam, triazolam): Diltiazem, midazolam ve triazolamın plazma 
konsantrasyonlarını artırır ve yarılanma ömürlerini uzatır. CYP3A4 yolağıyla metabolize 
olan kısa etkili benzodiazepinler diltiazem kullanan hastalara verilirken dikkatli 
olunmalıdır.  
• Kortikosteroidler (metilprednisolon): Metilprednisolon metabolizmasının (CYP3A4) ve P -
glikoproteinin inhibisyonu. Metilprednisolon tedavisine başlanırken hasta dikkatle 
izlenmelidir. Metilprednisolon dozunda ayarlama yapılması gerekebilir.  
• Statinler: Diltiazem bir CYP3A4 inhibitörüdür ve bazı statinlerin EAA’larını anlamlı 
derecede artırdığı gösterilmiştir. CYP3A4 ile metabolize olan statinlere bağlı miyopati ve 
rabdomiyaliz riski diltiazem ile eş zamanlı kullanımda artabilir. Mümkünse, CYP3A4 ile  
metabolize olmayan bir statin diltiazemle birlikte kullanılabilir, aksi taktirde olası bir statin 
toksisitesine karşı belirti ve semptomlar için yakın izleme gereklidir.  Diltiazemin oral 
yoldan uygulanması, sadece CYP3A4 izo -enzimi tarafından metabolize edilen ilaçların kan 
seviyelerini yükseltebilir. Bu durum karbamazepin, takrolimus, sirolimus ve eritromisin 
için plazma seviyelerinin yükselmesine neden olabilir.   
6/10 
 • Greyfurt suyu: Greyfurt suyu diltiazem maruziyetini artırabilir (1,2 kat). Greyfurt suyu 
tüketen hastalar diltiazemin artan advers etkileri açısından izlenmelidir. Bir etkileşimden 
şüpheleniliyorsa greyfurt suyundan kaçınılmalıdır.  
• Silostazol: Silostazol metabolizmasının inhibisyonu (CYP3A4). Diltiazemin silostazol 
maruziyetini arttırdığı ve farmakolojik aktivitesini güçlendirdiği gösterilmiştir.  
• Diltiazem imipraminin ve muhtemelen diğer trisiklik antidepresanların plazma 
konsantrasyonunu artırır.  
• Diltiazem diüretiklerle birlikte güvenle kullanılmaktadır. Bu kombinasyonu alan hastalarda 
düzenli takip önerilmektedir.  
• Diltiazem hidroklorür tedavisine anestezi sırasında sorunsuz olarak devam edilmiştir ancak 
anestezist hastanın bir kalsiyum antagonisti aldığı konusunda bilgilendirilmelidir (Bkz. 
Bölüm 4.4). Kardiyak kontraktilite, kondüktivite ve otomatisitenin depresyonu, 
anesteziklerle ilişkili vasküler dilatasyon gibi kalsiyum kanal blokörleriyle artabilir.  
• Kalsiyum kanal blokörleri glukoz toleransını bozabilirler.  
• Diltiazem ve alkol kombinasyonunun aditif vazodilatör etkisi olabilir.  
 
Özel popü lasyonlara ilişkin ek bilgiler: 
 
Pediyatrik popülasyon:  
Etkileşim çalışması yapılmamıştır. 
  
4.6. Gebelik ve laktasyon 
Genel tavsiye  
Gebelik kategorisi C’ dir.  
 
Çocuk doğurma potansiyeli bulunan kadınlar / Doğum kontrolü (Kontrasepsiyon)  
Etkin doğum kontrol yöntemi kullanmayan çocuk doğurma potansiyeli olan kadınlarda 
kullanımı önerilmemektedir.  
 
Gebelik dönemi 
Diltiazemin  gebe kadınlarda kullanımına ilişkin yeterli veri mevcut değildir. Hayvanlar 
üzerinde yapılan araştırmalar üreme toksisitesinin (teratojenik) bulunduğunu göstermiştir 
(Bkz. Bölüm 5.3). PROGOR’un gebelik döneminde kullanımı önerilmemektedir.  
Gebelikte kontrendikedir.  
 
Laktasyon dönemi 
Diltiazem hidroklorür anne sütüne düşük konsantrasyonlarda geçer.  Emzirme döneminde 
kullanılmamalıdır. Bir çalışma, anne sütündeki konsantrasyonların serumdakilere benzer 
seviyelere ulaştığını göstermektedir. Bu ilacı alırken emzirmek kontrendikedir.  Eğer 
diltiazem kullanımı medikal açıdan gerekli ise, bebeğin beslenmesi için alternatif bir yöntem 
uygulanmalıdır.  
Emzirme döneminde kontrendikedir.  
 
Üreme yeteneği / Fertilite  
Belirli hayvan türlerinde (sıçan, fare, tavşan) yapılan çalışmalarda diltiazem ile üreme 
toksisitesi görülmüştür.  
 
 
  
7/10 
 4.7. Araç ve makine kullanımı üzerindeki  etkiler 
Bildirilen advers etkilere bakıldığında (örn: sersemlik (yaygın), halsizlik (yaygın)) araç ve 
makine kullanma yeteneği değişebilir ancak yürütülen bir çalışma olmamıştır.  
 
4.8. İstenmeyen etkiler 
Tüm ilaçlar gibi PROGOR’ un içeriğinde bulunan maddelere duyarlı olan kişilerde yan etkiler 
olabilir.  
 
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek 
(≥1/10000 ila <1/1000); çok seyrek (<1/10000), bilinmiyor (eldeki verilerden hareketle 
tahmin edilemiyor).  
 
Kan ve lenf sistemi hastalıkları  
Bilinmiyor: Trombositopeni  
 
Metabolizma ve beslenme hastalıkları  
Bilinmiyor:  Hiperglisemi  
 
Psikiyatrik hastalıklar  
Yaygın olmayan: Sinirlilik, uykusuzluk  
Bilinmiyor: Ruhsal durum değişiklikleri (depresyon dahil)  
 
Sinir sistemi hastalıkları  
Yaygın: Baş ağrısı, sersemlik  
Bilinmiyor: Ekstrapiramidal sendrom, İlaca bağlı Parkinsonizm  
 
Kardiyak hastalıklar  
Yaygın: Atrioventriküler blok (birinci, ikinci veya üçüncü derece olabilir; dal bloğu olabilir), 
palpitasyon  
Yaygın olmayan: Bradikardi  
Bilinmiyor: Sinoatriyal blok, sinüs arresti, konjestif kalp yetmezliği, kardiyak arrest  
 
Vasküler hastalıklar  
Yaygın: Kızarma  
Yaygın olmayan: Ortostatik hipotansiyon  
Bilinmiyor: Vaskülit (lökositoklastik vaskülit dahil)  
 
Solunum, göğüs bozuklukları ve mediastinal rahatsızlıklar  
Bilinmiyor: Bronkospazm (astım tetiklenmesi dahil)  
 
Gastrointestinal hastalıklar  
Yaygın: Konstipasyon, dispepsi, gastrik ağrı, bulantı  
Yaygın olmayan: Kusma, diyare  
Seyrek: Ağız kuruluğu  
Bilinmiyor: Gingival hiperplazi  
 
Hepatobiliyer  hastalıklar  
Yaygın olmayan: Hepatik enzimlerde artış (AST, ALT, LDH, ALP artışı)  
Bilinmiyor: Hepatit  
  
8/10 
 Deri ve deri altı doku hastalıkları  
Yaygın: Eritem  
Seyrek: Ürtiker  
Bilinmiyor: Fotosensitivite (güneşe maruz kalan deri bölgelerinde likenoid keratoz dahil), 
anjionörotik ödem, döküntü, eritema multiforme (Steven Johnson’s sendromu ve toksik 
epidermal nekroliz dahil), terleme, eksfoliatif dermatit, akut jeneralize ekzantematöz püstül, 
ateşle birlikte veya ateş olmadan nadiren görülen deskuamatif eritem. Lupus benzeri sendrom. 
Güneşe maruz kalan bölgelerde hiperpigmentasyon da görülmüştür.  
 
Üreme sistemi ve meme hastalıkları  
Bilinmiyor: Jinekomasti  
 
Genel bozukluklar ve uygulama bölgesine ilişkin hastalıklar  
Çok yaygın: Periferal ödem  
Yaygın: Halsizlik  
 
Hepatik enzimlerde artış (AST, ALT, LDH, ALP artışı) tipik olarak tedavinin başlangıcında 
gözlenmiştir.  
Tedavinin kesilmesiyle düzelen izole klinik hepatit vakaları bildirilmiştir.  
Deri reaksiyonları genellikle hafiftir ve tedavinin kesilmesi ile düzelir.  
Literatürlere göre vazodilatasyonun etkileri, özellikle ayak bileği ödemi, doza bağlıdır ve 
yaşlılarda daha sık görülür.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e -
posta: tufam@titck.gov.tr; tel: 0 800 314 00 08; faks: 0 312 218 35 99).  
 
4.9. Doz aşımı ve tedavisi 
Fare ve sıçanlarda intravenöz oral LD50 değerleri sırasıyla 415 -740 mg/kg ve 560 -810 mg/kg 
aralığında ölçülmüştür. Köpeklerde 50 mg/kg’dan yüksek olduğu düşünülmektedir. 
Maymunlarda 360 mg/kg dozda letalite görülmüştür.  
 
Diltiazem  doz aşımına bağlı, kardiyojenik olmayan akciğer ödemi riski mevcuttur.  
 
İnsandaki toksik doz bilinmemektedir. Geniş metabolizmasına bağlı olarak diltiazemin 
standart bir dozundan sonra kan düzeyleri 10 kata kadar değişebilir, bu da doz aşımı 
vakalarında kan düzeylerinin yararlı durumunu sınırlandırabilir.  
Akut doz aşımının klinik etkileri, kollaps ve akut böbrek hasarına yol açan belirgin 
hipotansiyon, izoritmik disosiyasyonlu veya izoritmik disosiyasyonsuz sinüs bradikardisi, 
sinüs arresti, atriyoventriküler iletim bozuklukları ve kardiyak arresti içerebilir.  
Hiperglisemi tedavi gerektirebilir. Semptomların başlangıcı, alımdan sonra birkaç saat 
gecikebilir ve 900 mg diltiazem kadar az bir dozdan sonra tanımlanmıştır.  
 
1 g’dan 18 g’a kadar miktarlarda diltiazemin doz aşımı vakaları bildirilmiştir. Sonucu bilinen 
vakaların birçoğu iyileşmiştir. Fatal sonucu olan vakalarda çoklu ilaç alımı olmuştur.  
 
  
9/10 
 Diltiazemin bilinen farmakolojik etkileri ve/veya bildirilen klinik deneyimlere göre aşağıdaki 
önlemlerin alınması düşünülebilir:  
Hastane ortamında tedavi gastrik lavaj ve/veya ozmotik diürezi içerecektir  
Önemli miktarda aşırı doz alınmışsa bir koroner veya yoğun bakım ünitesinde gözlem tavsiye 
edilir. Yutulduktan kısa bir süre sonra, gastrik lavaj ve ardından aktif kömür emilimi 
azaltabilir.  
Derin hipotansiyon plazma genişleticiler, IV kalsiyum glukonat ve inotropik ajanlar (örn. 
dopamin, dobutamin veya izoprenalin) gerektirir. Semptomatik bradikardi ve kalp bloğu 
atropin, vazopressörler, inotropik ajanlar, izoprenalin, glukagon, kalsiyum glukonat infüzyonu 
veya gerekirse kardiyak pacing'e yanıt verebilir.  PROGOR kapsüller kontrollü salımlı 
mikropellet kapsüllerdir ve etkileri yavaş başlayıp uzayabilir.  
 
Bradikardi: Atropin uygulanmalıdır (0,60 – 1,0 mg). Vagal blokaja yanıt yoksa dikkatle 
izoproterenol uygulanmalıdır.  
 
Yüksek derece AV Blok: Bradikardi gibi tedavi edilmelidir. Sabit yüksek -derece AV blok 
durumunda kardiyak ‘pacing’ tedavisi uygulanmalıdır.  
 
Kalp yetmezliği: İnotropik ilaçlar (izoproterenol, dopamin veya dobutamin) ve diüretikler 
uygulanmalıdır.  
 
Hipotansiyon: Vazopresörler (dopamin veya levarterenol bitartrat) uygulanmalıdır.  
 
İntravenöz kalsiyum uygulamasının, doz aşımındaki diltiazemin  farmakolojik etkilerini geri 
çevirmesi çelişkili bulunmuştur. Bildirilen az sayıdaki vakada, kalsiyum kanal blokörleri ile 
doz aşımına bağlı hipotansiyon ve bradikardi, başlangıçta atropin uygulamasına karşı 
dirençliyken, intravenöz kalsiyum uygulanması sonrası daha fazla cevap verir hale gelmiştir. 
Bazı vakalarda, intravenöz kalsiyum 5 dakikalık süre içinde uygulanmış ve gerektiğinde 10 -
20 dakikada bir tekrarlanmıştır (1 g kalsiyum klorür ya da 3 g kalsiyum glukonat). Kalsiyum 
glukonat aynı zamanda saatte 2 g olarak 10 saat süreyle sürekli infüzyon şeklinde de 
uygulanmıştır. 24 saat ya da daha uzun bir süre için kalsiyum infüzyonu uygulaması 
gerekebilir. Hastalar hiperkalsemi belirtileri bakımından izlenmelidir.  
 
Asıl tedavi ve dozaj konusunda, klinik durumun ciddiyetine ve hekimin deneyimlerine göre 
karar verilmelidir.  
 
Diltiazemin periton diyalizi veya hemodiyaliz ile atılmadığı görülmüştür. Sınırlı sayıdaki 
veriler doz aşımından sonra plazmaferez ya da kömür hemoperfüzyonunun diltiazemin 
eliminasyonunu hızlandırdığını düşündürmektedir.  
 
5. FARMAKOLOJİK ÖZELLİKLER  
5.1. Farmakodina mik özellikler 
Farmakoterapötik grup: Selektif kalsiyum kanal blokörleri (Direkt kardiyak etkililer), 
benzotiyazepin türevleri  
ATC kodu: C08DB01  
 
Diltiazem  hidroklorür bir kalsiyum antagonistidir.  
Diltiazem kalsiyumun voltaja bağlı kalsiyum kanallarından vasküler düz kas hücrelerine ve 
miyokardiyal hücrelere girişini seçici olarak azaltır. Bu durum kontraktil proteinlerin 
aktivasyonunu sağlayabilen intraselüler kalsiyum konsantrasyonunu düşürür. Diltiazem  
10/10 
 vasküler dokuda arteriyel düz kasları gevşeterek sistemik periferik direnci azaltır ve koroner 
arterleri genişletir. Kalp kasında diltiazem, kontraktiliteyi azaltır ve negatif kronotropik ve 
inotropik etkileriyle kalp hızını yavaşlatır. Bu nedenle, kardiyak iş yükü ve oksijen ihtiyacı 
azalabilir ve refleks taşikardi olmaksızın yüksek kan basıncı düşürülebilir.  
 
5.2. Farmakokinetik özellikler 
Diltiazem anjinada etkilidir ve kalbi iskemiye  karşı korur, koroner arterleri vazodilate eder ve 
miyokardın oksijen ihtiyacını azaltır. Diltiazem iyi tolere edilir ve genellikle periferik 
vazodilatasyon ile ilişkili yan etkilere neden olmaz veya anlamlı seviyede miyokardiyal 
baskılanmaya yol açmaz.  
  
Emilim:  
Diltiazem gastrointestinal sistemden iyi bir şekilde absorbe  edilir ve geniş bir ilk geçiş 
etkisine maruz kalır; bu da intravenöz uygulamayla karşılaştırıldığında yaklaşık %40’lık bir 
mutlak biyoyararlanım sağlar. Günde bir kez verilen PROGOR  formülasyonunun 
biyoyararlanımı, günde 3 kez verilen geleneksel tabletlere, aynı doz uygulandığında, eşit 
bulunmuştur.  
 
 
Dağılım:  
Diltiazem %80 -85 oranında plazma proteinlerine bağlanır. Plazma seviyeleri 40 -50 ng/ml'nin 
üzerinde farmakolojik aktivite ile ilişkilidir . Diltiazemin dağılım hacmi yaklaşık 305 L’dir. İn 
vitro çalışmalar, alfa 1 -asit glikoproteinin ilacın yaklaşık %40’ını klinik önemi olan 
konsantrasyonlarda bağladığını ileri sürmektedir. Albumin ilacın yaklaşık olarak %30’una 
bağlanırken diğer bileşenler geri kalan bağlanma fraksiyonuna bağlanırlar. Kompetitif in vitro 
bağlanma çalışmaları, digoksin, fenitoin, hidroklorotiyazid, indometazin, fenilbutazon, 
propranolol, salisilik asit, tolbutamid veya varfarinin terapötik konsantrasyonlarının 
diltiazemin bağlanmasını değiştirmediğini göstermiştir.  
10,5-21,0 mg doz aralığında aralığında doz arttırılsa bile görünür dağılım hacmi 
değişmemiştir (360 - 391 L).  
 
Biyotransformasyon:  
Diltiazem büyük ölçüde karaciğerde metabolize edilir.  
 
Oral uygulamanın ardından diltiazem, konjügasyona  ek olarak sitokrom P -450 (oksidatif 
metabolizma) yoluyla deasetilasyon, N -demetilasyon ve O -demetilasyona uğrar. İnsan 
idrarında N -monodesmetil diltiazem, desasetildiltiazem, desasetil -N-monodesmetildiltiazem, 
desasetil -O-desmetildiltiazem ve desasetil -N, O -desmetildiltiazem metabolitleri rastlanmıştır. 
Dolaşımdaki iki ana aktif metabolit, desasetil -diltiazem ve N -monodesmetil diltiazem, 
diltiazem ile eşdeğer olan %50 oranında koroner arter vazodilatör aktiviteye sahiptir.  
 
Tek doz intravenöz diltiazem uygulamasını takiben, oral uygulamadan sonra plazmada 
bulunan iki ana metabolit olan N -monodesmetildiltiazem ve desasetildiltiazemin plazma 
konsantrasyonları saptanamamıştır. Bununla birlikte, bu metabolitler 24 saatlik sabit hız 
intravenöz infüzyon uygulaması sonrasında gözlenmiştir. Sağlıklı gönüllülerdeki kısa 
intravenöz uygulamanın ardından yapılan toplam radyoaktivite ölçümü, diltiazeminkinden 
daha yüksek konsantrasyonlara varan, daha yavaş elimine edilen ve toplam radyoaktivite yarı 
ömrü 2 - 5 saat olan diltiazem ile karşılaştırıldığında, toplam radyoaktivite yarı ömürleri 
yaklaşık 20 saat olan ve tanımlanmamış metabolitlerin olabileceğini göstermektedir.  
  
11/10 
 Eliminasyon:  
Diltiazem karaciğer tarafından yoğun bir şekilde metabolize edilir, plazma eliminasyon 
yarılanma ömrü ortalama 3 -4.5 saattir.  
İdrarda yalnızca %0,2 -4 oranında değişmemiş dilti azem bulunur.  
 Kontrollü salımlı mikropelletler genellikle dozlamadan 6 -8 saat sonra maksimum plazma 
diltiazem seviyelerine ulaşır ve yaklaşık 7 saatlik bir plazma yarı ömrüne sahiptir, bu da 
günde bir kez dozlama yapılmasına olanak sağlar.   
 
Hasta ve sağlıklı gönüllülerde yapılan çalışmalardan elde edilen veriler, uygun doz titrasyonu 
ile 24 saat sonra (dozlamadan 24 saat sonra) plazma seviyelerinin minimum tedavi aralığında 
tutulabileceğini göstermiştir. Böbrek yetmezliğinde, dozajın sadece klinik yanıtla orantılı 
olarak azaltılması gerekir. Diltiazem ve metabolitleri, genellikle zayıf bir şekilde diyalize 
edilir.  
 
Büyük ölçüde karaciğerde metabolize edilen diltiazemin sistemik klerensi yaklaşık 65 
L/saat’tir. Böbrek yetmezliği, hatta en ileri safhadaki böbrek rahatsızlıklarının bile oral 
uygulamanın ardından diltiazem atılımını etkilemediği bildirilmektedir. Karaciğer sirozunun 
diltiazemin görünür oral klerensini azalttığı ve yarı ömrünü uzattığı belirlenmiştir.  
 
Atriyal fibrilasyon ve atriyal flatter bulunan hastalarda, sağlıklı gönüllülere göre diltiazemin 
sistemik klerensinin  düştüğü görülmüştür. 2,5 mg – 38,5 mg aralığında bolus dozlar 
uygulanan hastalarda sistemik klerens ortalama 36 L/saattir. 24 saat süresince 10 mg/saat 
veya 15 mg/saat devamlı infüzyon uygulanan hastalarda diltiazemin sistemik klerensi 
sırasıyla ortalama 42 L/saat ve 31 L/saattir.  
 
10,5 – 21,0 mg doz aralığında doz arttıkça sistemik klerens 64 L/saatten 48 L/saate gerilemiş, 
plazma eliminasyon yarı ömrü ise 4,1 saatten 4,9 saate yükselmiştir.  
 
Hepatik mikrozomal enzimleri indükleyen ya da inhibe eden ilaçlar diltiazemin atılımını 
değiştirebilir.  
 
5.3. Klinik öncesi güvenlilik  verileri 
Fare, sıçan ve tavşanlarda üreme çalışmaları yürütülmüştür. Klinik çalışmalardaki optimum 
dozun en üst limitinin  (60 kg'lık bir hasta için 480 mg q.d. veya 8 mg/kgq.d.)  4-6 katına kadar 
olan doz aralıklarında uygulamada embriyo ve fetal ölümler görülmüştür. Bu çalışmalar, bir 
türde veya diğerinde, iskelet, kalp, retina ve dilde fetal anormalliklere sebep olan eğilimi 
ortaya koymuştur. Her bir yavrunun erken dönem ağırlıkları ile yavruların sağkalımında 
azalma, doğum sürelerinde uzama ve ölü doğum insidansında artış gözlenmiştir.  
 
6. FARMASÖTİK ÖZELLİKLER  
6.1. Yardımcı maddelerin listesi 
Yardımcı Maddeler  
Sükroz stearat ( CRODESTA F 16)   31,87 mg  
Mikrokristal selüloz (AVICEL PH 101)  37,50 mg  
Providon(PLASDONE K29 -32)   5,62 mg  
 
Pellet kaplama  
Magnezyum stearat     2,39 mg  
Talk      4,45 mg  
Titanyum dioksit     0,685 mg   
12/10 
 Hidroksipropil metil selüloz    1,36 mg  
Polisorbat 80      0,054 mg  
Simetikon emulsiyonu (kuru)   0,046 mg  
Poliakrilat dipersiyon %30 (kuru)   27,75 mg  
Ext. Faz  
Talk       2,06 mg  
 
Kapsül  
Jelatin (sığır kaynaklı)  
Titanyum dioksit (E171) . 
 
6.2. Geçimsizlikler 
Geçerli değildir.  
 
6.3. Raf ömrü 
36 ay  
 
6.4. Saklamaya yönelik özel tedbirler  
25º C’nin a ltındaki oda sıcaklığında saklayınız.  
 
6.5. Ambalajın niteliği ve içeriği 
14 kapsül içeren 2 adet blister  de toplam 28 kapsül olarak piyasaya  sunulmuştur. 
 
6.6. Beşeri tıbbi üründen arta kalan maddelerin imhası ve diğ er özel önlemler 
Herhangi bir kullanılmamış ürün veya atık materyal “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmeliği”ne uygun olarak imha edilmelidir.  
 
7. RUHSAT SAHİBİ 
Galepharma İlaç Sanayi ve Ticaret A.Ş.  
Sarıgazi Mah. Osmangazi Cad.  
Karagöz Sok.  No:7/A Sancaktepe/İSTANBUL 
Tel: 0216  509 1552  
Fax: 0216  484 8392  
 
8. RUHSAT NUMARA SI 
108-64 
 
9. İLK RUHSAT TARİHİ / RUHSAT YENİLEME TARİHİ 
İlk ruhsat tarihi: 25.09 .2000  
 
10. KÜB’ÜN YENİLENME TARİHİ 
- 