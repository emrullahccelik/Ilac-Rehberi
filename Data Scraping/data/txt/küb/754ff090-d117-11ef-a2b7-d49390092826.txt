KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
DACOGEN50 mgIV konsantre infüzyonluk çözelti için toz
Steril -Sitotoksik
2. KALİTATİF VE KANTİTATİF BİLEŞİM
Etkin madde: Her flakon 50 mg desitabin içerir. 10 ml enjeksiyonluk su ile sulandırılan
DACOGEN enjeksiyonluk çözelti 5 mg/ml desitabin içerir.
Yardımcı maddeler:
Potasyum dihidrojen fosfat (E340) 6,8 mg/ml
Sodyum hidroksit (E524) 1,16 mg/ml
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti için konsantre toz.(infüzyonluk toz)
Beyaza yakın renkli steril liyofilize bir tozdur.
4. KLİNİK ÖZELLİKLER
4.1 Terapötik endikasyonlar
DACOGEN aşağıdaki hastalıkların tedavisinde endikedir:
 DACOGEN (desitabin) Dünya Sağlık Örgütü (WHO)’nun miyelodisplastik sendrom (MDS)
sınıflandırmasına göre aşırı blast artışı gösteren dirençli anemi tip I ve tip II (RAEB-1 ve RAEB-2)
erişkin hastaların tedavisinde endikedir. Ayrıca ek olarak diğer miyelodisplastik sendrom alt
tiplerinde eşlik eden sitogenetik kötü risk, ağır dishematopoez, yoğun enfeksiyonla seyreden
lökopeni, klinik kanamalara neden olabilecek trombositopeni ve tranfüzyonlarla düzeltilemeyen
derin refrakter anemi hallerinde de kullanılır.
 DACOGEN, standart indüksiyon kemoterapisi için aday olmayan yetişkinlerde, Dünya Sağlık
Örgütü (WHO)’nun sınıflandırmasına göre yeni tanı konmuş de novo ya da sekonder akut miyeloid
lösemi (AML)tedavisinde endikedir.
4.2 Pozoloji ve uygulama şekli
DACOGEN, kemoterapötik tıbbi ürünlerin kullanımı konusunda deneyimli bir hekim gözetiminde
uygulanmalıdır.
Pozoloji:
1Uygulama sıklığı ve süresi:
DACOGEN için iki farklı uygulama şeması önerilmektedir: AML tedavisi için 5 günlük tedavi
şeması ve MDS tedavisi için 3 ya da 5 günlük tedavi şeması önerilmektedir. Her iki tedavi
şemasında da hastaların en az 4 siklus tedavi görmesi önerilir; ancak tam veya kısmi remisyon 4
siklusla sağlanamayabilir. AML Faz 3 çalışmasında medyan yanıta kadar geçen süre (tam
remisyon ya da kısmi trombosit iyileşmesi ile birlikte tam remisyon) 4,3 ay olarak bildirilmiştir.
MDS’de, beş günlük tedavi şemasında Faz II çalışmalarda medyan yanıta kadar geçen süre (tam ve
kısmi remisyon) 3.5 siklus olarak bildirilmiştir. MDS’de üç günlük tedavi şemasında Faz III
çalışmasında yanıta kadar geçen medyan süre 3 siklus olarak bildirilmiştir. Hastada yanıt alındığı
sürece, hasta tedaviden fayda gördüğü sürece ya da hastalık stabil kaldığı sürece, yani belirgin bir
progresyon olmadığında tedaviye devam edilebilir.
Dört siklus sonra hastanın hematolojik parametreleri (örn. trombosit sayısı ya da mutlak nötrofil
sayısı) tedavi öncesi değerlere dönmezse ya da hastalık progresyonu görülürse (periferik blast
sayısı artmaya devam eder ya da kemik iliği blast sayısı giderek kötüleşirse) hastanın tedaviye
yanıt vermediğine karar verilerek, DACOGEN’e alternatif tedavi seçenekleri düşünülmelidir.
Bulantı ve kusma için premedikasyon rutin olarak önerilmemesine rağmen gerekiyorsa
uygulanabilir.
Akut Miyeloid Lösemide Tedavi Şeması
Tedavi siklusu sırasında, DACOGEN art arda 5 gün süreyle her gün vücut yüzey alanının
metrekaresi başına 20 mg dozda ve bir saatlik intravenöz infüzyon ile uygulanır (her bir siklusta
toplam 5 doz). Günlük toplam doz 20 mg/m2’yi geçmemeli ve her bir tedavi siklusunda toplam 100
mg/m2’lik toplam doz aşılmamalıdır. Dozun atlandığı durumlarda, tedaviye mümkün olan en kısa
zamanda kalındığı yerden devam edilmelidir. Bu siklus hastanın klinik yanıtı ve gözlenen
toksisiteye göre her 4 haftada bir tekrarlanır. Hastaların en az 4 siklusta tedavi edilmesi
önerilmektedir; ancak, bir tam ya da kısmi remisyon elde edilmesi 4 siklustan daha uzun zaman
alabilir. Hastalar tedaviye cevap verdiği, tedaviden yararlanmaya devam ettiği ya da stabil bir
durum (örneğin; aşikar bir ilerlemenin bulunmaması) sergilediği sürece tedavi devam edebilir.
Eğer 4 siklustan sonra, hastanın hematolojik değerleri (örneğin; trombosit sayısı ya da mutlak
nötrofil sayısı) tedavi öncesi değerlere dönmezse ya da hastalıkta ilerleme görülürse (periferik blast
sayısı artıyorsa ya da kemik iliği blast sayısı kötüleşiyorsa), hasta tedaviye cevap vermeyen olarak
değerlendirilebilir ve DACOGEN’e alternatif bir tedavi düşünülebilir.
Bulantı ve kusmayı önlemek amacıyla premedikasyon rutin olarak önerilmemekle birlikte,
gerektiğinde uygulanabilir.
Miyelodisplastik Sendromda Tedavi Şeması
MDS’de 3 Günlük Tedavi Şeması
Tedavi siklusu sırasında, DACOGEN art arda 3 gün süreyle her sekiz saatte bir, vücut yüzey
alanının metrekaresi başına 15 mg sabit dozda ve üç saatlik intravenöz infüzyon ile uygulanır (her
bir tedavi siklusunda toplam 9 doz). Bu siklus hastanın klinik yanıtı ve gözlenen toksisiteye bağlı
olarak yaklaşık 6 haftada bir tekrarlanır. Günlük toplam doz 45 mg/m2’yi geçmemeli ve her bir
tedavi siklusunda toplam 135 mg/m2’lik toplam doz aşılmamalıdır. Dozun atlandığı durumlarda,
tedaviye mümkün olan en kısa zamanda kalındığı yerden devam edilmelidir.
MDS’de 5 Günlük Tedavi Şeması
Tedavi siklusu sırasında, DACOGEN art arda 5 gün süreyle her gün vücut yüzey alanının
metrekaresi başına 20 mg dozda ve bir saatlik intravenöz infüzyon ile uygulanır (her bir siklusta
toplam 5 doz). Bu siklus hastanın klinik yanıtı ve gözlenen toksisiteye bağlı olarak 4 haftada bir
tekrarlanır. Günlük toplam doz 20 mg/m2’yi geçmemeli ve her bir tedavi siklusunda toplam 100
2mg/m2’lik toplam doz aşılmamalıdır. Dozun atlandığı durumlarda, tedaviye mümkün olan en kısa
zamanda kalındığı yerden devam edilmelidir. Bu şema ayaktan tedaviye olanak sağlar.
Miyelosupresyon ve İlişkili Komplikasyonların İdaresi
AML ve MDS’li hastaların hem tedavi görenlerinde hem de görmeyenlerinde miyelosupresyon ve
miyelosupresyonla ilişkili istenmeyen etkiler (trombositopeni, anemi, nötropeni ve febril
nötropeni) yaygın olarak görülür. Miyelosupresyonun komplikasyonları arasında enfeksiyonlar ve
kanama bulunmaktadır. Miyelosupresyon ve ilişkili komplikasyonların bulunduğu hastalarda
tedavi aşağıda belirtildiği şekilde modifiye edilebilir.
Akut Miyeloid Lösemi
Tedaviyi yürütmekte olan hekimin kararına göre aşağıda tarif edilen miyelosupresyonla ilişkili
komplikasyonların bulunduğu hastalarda tedavi ertelenebilir:
 Febril nötropeni (vücut ısısı ≥38,5°C ve mutlak nötrofil sayısı <1,000/µL)
 Aktif viral, bakteriyel veya fungal enfeksiyon (intravenöz anti-infektiflerin uygulanmasını ya da
yoğun destekleyici bakımı gerektiren)
 Kanama (trombosit sayısının <25,000/ µL olduğu gastrointestinal, genito-üriner ve pulmoner
sistem kanaması ya da merkezi sinir sistemindeki herhangi birkanama)
İyileşme olduğunda ya da uygun tedavilerle (anti-infektif tedavi, transfüzyonlar veya büyüme
faktörleri) hastanın durumu stabil hale geldiğinde DACOGEN tedavisi yeniden başlatılabilir.
Klinik çalışmalarda, DACOGEN alan hastaların yaklaşık üçte birinde doz ertelenmesi gerekmiştir.
Doz azaltılması önerilmez.
Miyelodisplastik Sendrom
5 Günlük Tedavi Şeması
Hastanın tedaviden yararını optimumda tutabilmek için bu klinik durumda dozda azaltma
önerilmez, doz aşağıda belirtildiği şekilde ertelenmelidir:
 İlk 3 Tedavi Siklusunda Doz Şeması Değişiklikleri
Tedavinin ilk sikluslarında Evre 3 ve 4 sitopeni yaygındır ve bu durum MDS progresyonu
anlamına gelmeyebilir. Üçüncü siklustan sonrasına kadar sitopeni durumlarının önceden tedavisi
işe yaramayabilir.
İlk üç siklus için, orta şiddette nötropeni durumunda (mutlak nötrofil sayısı <1000/µl), hastadaki
faydayı optimize etmek için standart tedavi siklusları sırasında tam dozla devam edilmesine
çalışılmalıdır. Granülosit düzeyi 500/µl üzerine çıkana kadar, tedaviyi yürüten kuruluşun
kılavuzları doğrultusunda ek antimikrobiyal profilaksi uygulanabilir. Klinisyenler, bu dönemde
MDS’li hastalardaki enfeksiyonların önlenmesi ya da tedavisi için büyüme faktörlerinin erken
uygulanmasının gerekip gerekmediğini değerlendirmelidir.
Benzer şekilde orta şiddette trombositopeni durumunda (trombosit sayısı <25.000/µl), hastadaki
faydayı optimize etmek için standart tedavi siklusları sırasında tedaviye tam dozla devam
edilmesine çalışılmalıdır; kanama olayları görüldüğünde eş zamanlı trombosit transfüzyonları
yapılmalıdır.
 Üçüncü Siklustan Sonraki Doz Şeması Değişiklikleri
Aşağıda belirtilen toksisitelerin tedaviyle ilişkisi en azından olası olarak değerlendirildiği
durumlarda dozun uygulanması geciktirilmelidir:
- Kemik iliği baskılanmasıyla ilişkili şiddetli komplikasyonlar (uygun anti-infektif tedaviye
rağmen düzelmeyen enfeksiyonlar, uygun tedaviye rağmen düzelmeyen kanamalar)
- Bir tedavi kürüne başlanmasından 6 hafta ya da daha uzun süreyle hastalıkta progresyon
olmamasıyla beraber hiposelüler kemik iliği olarak (sellüleritenin %5 ya da daha düşük olması)
tanımlanan uzamış kemik iliği baskılanması
3Eğer düzelme (mutlak nötrofil sayısı > 1.000/µl ve trombosit sayısı >50.000/µl) için 8 haftadan
uzun süre gerekirse hastada ilaç tedavisi kesilerek, bu 8 haftadan sonraki 7 gün içinde hastalık
progresyonu açısından değerlendirilmelidir (kemik iliği aspirasyonuyla). En az 6 siklus tedavi
görmüş ve tedaviden yarar görmeye devam eden hastalar için, progresyon olmadığı durumlarda
hekimin kararına göre 8 haftadan uzun bir gecikmeye izin verilebilir.
3 Günlük Tedavi Şeması
 İlk 3 Tedavi Siklusunda Doz Şeması Değişiklikleri
Tedavinin ilk sikluslarında Evre 3 ve 4 sitopeni yaygındır ve bu durum MDS progresyonu
anlamına gelmeyebilir. Üçüncü siklustan sonrasına kadar sitopeni durumlarının önceden tedavisi
işe yaramayabilir.
İlk üç siklus için, orta şiddette nötropeni durumunda (mutlak nötrofil sayısı < 1000/µl), hastadaki
faydayı optimize etmek için standart tedavi siklusları sırasında tam dozla devam edilmesine
çalışılmalıdır. Granülosit düzeyi 500/µl üzerine çıkana kadar, tedaviyi yürüten kuruluşun
kılavuzları doğrultusunda ek antimikrobiyal profilaksi uygulanabilir. Klinisyenler, bu dönemde
MDS’li hastalardaki enfeksiyonların önlenmesi ya da tedavisi için büyüme faktörlerinin erken
uygulanmasının gerekip gerekmediğini değerlendirmelidir.
Benzer şekilde orta şiddette trombositopeni durumunda (trombosit sayısı < 25.000/µl), hastadaki
faydayı optimize etmek için standart tedavi siklusları sırasında tedaviye tam dozla devam
edilmesine çalışılmalıdır; kanama olayları görüldüğünde eş zamanlı trombosit transfüzyonları
yapılmalıdır.
 Üçüncü Siklustan Sonraki Doz Şeması Değişiklikleri
Bir önceki DACOGEN tedavi siklusundaki kalıcı sitopeninin ilaç uygulamasıyla ilişkili kabul
edildiği durumlarda hematolojik düzelme için (mutlak nötrofil sayısı > 1.000/µl ve trombosit sayısı
>50.000/µl) gereken süre 6 haftayı geçtiğinde, bir sonraki DACOGEN siklusu geciktirilebilir ve
doz aşağıdaki algoritmaya göre azaltılabilir. Yapılacak daha sonraki sikluslarda bu azaltılmış
dozlarla devam edilmeli; doz yeniden ayarlanmamalıdır.
- Düzelme için gereken sürenin 6 haftadan uzun, 8 haftadan az olduğu durumlarda,
DACOGEN uygulaması 2 hafta daha geciktirilebilir ve her sekiz saatte bir intravenöz
infüzyonla uygulanan 11 mg/m2’ye (33 mg/m2/gün, 99 mg/m2/siklus) düşürülebilir.
- Düzelme için gereken sürenin 8 haftadan uzun, 10 haftadan az olduğu durumlarda,
DACOGEN uygulaması 2 haftaya kadar geciktirilebilir ve her sekiz saatte bir intravenöz
infüzyonla uygulanan 11 mg/m2’ye (33 mg/m2/gün, 99 mg/m2/siklus) düşürülür ve daha
sonraki sikluslarda bu dozlarla devam edilebilir.
- Düzelme için gereken sürenin 10 haftadan uzun olduğu durumlarda ilaç tedavisi kesilerek, bu
10 haftadan sonraki 7 gün içinde hastalık progresyonu değerlendirilmelidir (kemik iliği
aspirasyonuyla). Ancak en az 6 siklus tedavi görmüş ve tedaviden yarar görmeye devam
eden hastalar için, progresyon olmadığı durumlarda hekimin kararına göre 10 haftadan uzun
bir gecikmeye izin verilebilir.
Uygulama şekli:
DACOGEN, intravenöz infüzyon yoluyla uygulanır. Uygulama için bir santral venöz katetere
gerek yoktur.
Tıbbi ürünün uygulamadan önceki sulandırılması ve seyreltilmesiyle ilgili talimatlar için bölüm
6.6’ya bakınız.
Özel popülasyonlara ilişkin ek bilgiler:
Böbrek yetmezliği:
4Böbrek yetmezliği olan hastalarda çalışma yapılmamıştır. Böbrek yetmezliği olan hastalarda doz
ayarlamasına gerek olup olmadığı konusu araştırılmamıştır (bkz. Bölüm 4.4 ve 5.2).
Karaciğer yetmezliği:
Karaciğer yetmezliği olan hastalarda çalışma yapılmamıştır. Karaciğer yetmezliği olan hastalarda
doz ayarlamasına gerek olup olmadığı konusu araştırılmamıştır. Karaciğer fonksiyonlarında
kötüleşme olursa, hastalar dikkatle izlenmelidir (bkz. Bölüm 4.4 ve 5.2).
Pediyatrik popülasyon:
DACOGEN 18 yaşın altındaki AML’li çocuklarda kullanılmamalıdır, çünkü etkililik
kanıtlanmamıştır. Mevcut durumdaki veriler bölüm 4.8, 5.1 ve 5.2’ de tanımlanmıştır.
Geriyatrik popülasyon:
Yeterli ve iyi kontrollü klinik çalışmalara dahil edilmiş geriyatrik hastalara, genellikle daha genç
yetişkin hastalara verilen aynı dozlar uygulanmıştır. Toksisite için doz azaltımı, genel popülasyon
için belirlenen şekilde gerçekleştirilmelidir.
4.3 Kontrendikasyonlar
Desitabin ya da bölüm 6.1’ de listelenen yardımcı maddelerinden herhangi birine karşı aşırı
duyarlılığı olduğu bilinen hastalarda kontrendikedir.
Laktasyon döneminde kontrendikedir(bkz. Bölüm 4.6).
4.4 Özel kullanım uyarıları ve önlemleri
Miyelosupresyon
DACOGEN tedavisi ile MDS’li ya da AML’li hastalarda kemik iliği baskılanması ve bu
baskılanmaya bağlı enfeksiyon ve kanama dahil komplikasyonlarda alevlenme görülebilir. Bu
nedenle hastalar, potansiyel olarak ölümcül olaylarla sonuçlanabilen ciddi enfeksiyonlar (bakteri,
mantar ya da virüs gibi herhangi bir patojenden dolayı) için yüksek risk altındadır (bkz. Bölüm
4.8).Hastalar enfeksiyonun belirtileri ve semptomlarıiçin izlenmeli ve derhal tedavi edilmelidir.
AML klinik çalışmalarında, hastaların çoğunda başlangıçta Evre 3/4 kemik iliği baskılanması
vardı. Başlangıçta Evre 2 anormallikleri olan hastalarda, kemik iliği baskılanmasının kötüleşmesi
hastaların çoğunda görüldü ve başlangıçta Evre 1 veya 0 anormallikleri olan hastalardan daha sıktı.
DACOGEN ile oluşan kemik iliği baskılanması geri dönüşlüdür. Klinik açıdan gerekli olduğunda
ve her bir tedavi siklusu öncesinde tam kan ve trombosit sayımı düzenli bir şekilde yapılmalıdır.
Kemik iliği baskılanması ya da baskılanmaya bağlı komplikasyonların görülmesi durumunda,
Bölüm 4.2 ve 4.8’de önerildiği şekilde DACOGEN tedavisine ara verilebilir ve/veya destekleyici
önlemler alınabilir.
Solunum sistemi, göğüs bozuklukları ve mediastinal hastalıklar
Desitabin alan hastalarda, enfeksiyon etiyolojisinin belirtileri olmamasına rağmen interstisyel
akciğer hastalığı (ILD) (pulmoner infiltrasyonlar, organize pnömoni ve pulmoner fibröz dahil)
vakaları raporlanmıştır. ILD’yi dışlamak için, akut başlangıç ya da pulmoner semptomların
açıklanamayan kötüleşmesi durumunda hastalar dikkatli bir şekilde değerlendirilmelidir. Eğer ILD
olduğu tespit edilirse, uygun tedavi başlatılmalıdır (bkz. Bölüm 4.8).
Karaciğer yetmezliği
5Karaciğer yetmezliği olan hastalarda kullanım araştırılmamıştır. DACOGEN uygulanırken
karaciğer yetmezliği olan ve karaciğer yetmezliği belirti ve semptomları gösteren hastalarda
dikkatli olunmalıdır. Terapiye başlamadan önce, her tedavi siklusundan önce ve klinik olarak
endike olduğunda karaciğer fonksiyon testleri yapılmalıdır(bkz. Bölüm 4.2 ve 5.2).
Böbrek yetmezliği
Şiddetli böbrek yetmezliği olan hastalarda kullanım çalışılmamıştır. DACOGEN uygulanırken
şiddetli böbrek yetmezliği olan hastalarda (Kreatin klerensi [CrCl] <30 ml/dak) dikkatli
olunmalıdır. Terapiye başlanmadan önce, her tedavi siklusundan önce ve klinik olarak endike
olduğunda böbrek fonksiyon testleri yapılmalıdır(bkz. Bölüm 4.2).
Kalp hastalığı
Ağır konjestif kalp yetmezliği ya da klinik olarak unstabil kalp hastalığı hikayesi olan hastalar
klinik çalışmalara alınmamıştır ve bu nedenle DACOGEN'in bu hastalardaki etkililik ve güvenliliği
kanıtlanmamıştır. Kardiyak dekompansasyonu olan kardiyomiyopati vakalarının, bazı durumlarda
tedavinin kesilmesinden, dozun azaltılmasından veya düzeltici tedaviden sonra geri dönüşlü olduğu
pazarlama sonrası ortamda bildirilmiştir. Özellikle kalp hastalığı öyküsü olan hastalar, kalp
yetmezliği belirtileri ve semptomları açısından izlenmelidir.
Diferansiyasyon sendromu
Desitabin alan hastalarda diferansiyasyon sendromu (retinoik asit sendromu olarak da bilinir)
vakaları bildirilmiştir. Diferansiyasyon sendromu ölümcül olabilir (bkz. Bölüm 4.8).
Diferansiyasyon sendromunu düşündüren bulgu veya belirtiler ilk başladığında, yüksek doz IV
kortikosteroidler ile tedavi ve hemodinamik izlem düşünülmelidir. Belirtiler düzelene kadar
DACOGEN’in geçici olarak kesilmesi düşünülmelidir ve yeniden başlanması halinde dikkatli
olunması tavsiye edilir.
Yardımcı maddeler
Bu tıbbi ürün her flakonda 0,29 mmol (6,67 mg) sodyum ihtiva eder. Bu durum kontrollü sodyum
diyetinde olan hastalar için göz önünde bulundurulmalıdır. İntravenöz infüzyon için
sulandırıldıktan ve seyreltildikten sonra, bu ilaç bir dozunda 13,8 mg- 138 mg (0,6 ila 6 mmol)
arasında sodyum içerir (seyreltmek için kullanılan infüzyon sıvısına bağlı olarak), bu miktar da
WHO tarafından bir yetişken için önerilen maksimum günlük 2 g sodyumun % 0,7- 7’ sine
eşdeğerdir.
DACOGEN her ml’sinde 1 mmol (39 mg)’dan daha az potasyum ihtiva eder. Enjeksiyon yerinde
ağrıya neden olabilir. İntravenöz infüzyon için sulandırıldıktan ve seyreltildikten sonra, seyreltmek
için kullanılan infüzyon sıvısına bağlı olarak bu ilaç bir dozunda 1 ila 10 mmol arasında potasyum
içerebilir. Bu sebeple azalmış böbrek fonksiyonu olan veya kontrollü potasyum diyetinde
hastalarda dikkatli olunmalıdır.
4.5 Diğer tıbbi ürünler ile etkileşimler ve diğer etkileşim şekilleri
Desitabinle gerçekleştirilenherhangi bir resmi klinik ilaçetkileşim çalışması bulunmamaktadır.
Ardışık fosforilasyon ile aktive olan (intraselüler fosfokinaz aktivitesi yoluyla) ve/veya desitabinin
inaktivasyonunda rol alan enzimlerle (sitidin deaminaz gibi) metabolize olan diğer maddeler ile
ilaç – ilaç etkileşimine girme olasılığı vardır. Bu yüzden bu aktif maddeler desitabin ile kombine
edilirken dikkatli olunmalıdır.
Birlikte uygulanan ilaçların desitabin üzerine etkisi:
6Sitokrom (CYP) 450 aracılı metabolik etkileşimler beklenmemektedir çünkü desitabin
metabolizması bu sistem dışında oksidatif deaminasyon tarafından sağlanmaktadır.
Desitabinin birlikte uygulanan ilaçlar üzerindeki etkileri:
İn vitro olarak plazma proteinlerine düşük derecelerde (% 1) bağlandığından, desitabinin, birlikte
uygulanan tıbbi ürünleri bağlandıkları plazma proteinlerinden uzaklaştırılması olası değildir.
Desitabin, P-glikoprotein (P-gp) aracılı in vitro taşıma olayının zayıf bir inhibitörüdür ve bu
nedenle de birlikte uygulanan ilaçların P-gp aracılı taşınmasını etkilemesi beklenmez (bkz. Bölüm
5.2).
Özel popülasyonlara ilişkin ek bilgiler:
Böbrek yetmezliği:
Herhangi bir etkileşim çalışması yapılmamıştır.
Karaciğer yetmezliği:
Herhangi bir etkileşim çalışması yapılmamıştır.
Pediyatrik popülasyon:
Herhangi bir etkileşim çalışması yapılmamıştır.
Geriyatrik popülasyon:
Herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik Kategorisi: D
Çocuk doğurma potansiyeli bulunan kadınlar/doğum kontrolü (Kontrasepsiyon)
Desitabinin genotoksik potansiyeli nedeniyle (Bkz. 5.3), çocuk doğurma potansiyeli olan kadınlar
DACOGEN ile tedavi edilirken ve tedaviyi tamamladıktan sonra 6 ay süreyle etkili konstraseptif
yöntemler kullanmalı ve hamile kalmaktan kaçınmalıdır. DACOGEN kullanımından sonra hamile
kalmanın güvenli olduğu zaman aralığı bilinmemektedir.Erkekler etkili bir doğum kontrol yöntemi
kullanmalıdırlar. Erkeklere, DACOGEN kullanırken ve tedaviyi tamamladıktan sonra 3 ay süreyle
çocuk sahibi olmamaları önerilmelidir(bkz. Bölüm 5.3).
Hormonal doğum kontrol yöntemleri ile desitabinkullanımı çalışılmamıştır.
Gebelik dönemi
DACOGEN’in gebelik ve/veya fetus/yeni doğan üzerinde zaralı farmakolojik etkileri
bulunmaktadır. DACOGEN gerekli olmadıkça gebelik döneminde kullanılmamalıdır.
DACOGEN’in gebe kadınlarda kullanımına ilişkin yeterli veri yoktur. Yapılan çalışmalar
desitabinin fare ve sıçanlarda teratojen etkili olduğunu göstermiştir (bkz. Bölüm 5.3). İnsanlara
yönelik potansiyel risk bilinmemektedir. Hayvanlarda gerçekleştirilen çalışmalar ve etki
mekanizması nedeniyle DACOGEN gebelik döneminde ve etkili bir doğum kontrol yöntemi
kullanmayan çocuk doğurma potansiyeli olan kadınlarda kullanılmamalıdır. Tedaviye başlanmadan
önce tüm çocuk doğurma potansiyeline sahip kadınlarda gebelik testi yapılmalıdır. DACOGEN
gebelik döneminde kullanılırsa veya hasta DACOGEN kullanırken hamile kalırsa hasta, fetüse
karşı olası hasar konusunda bilgilendirilmelidir.
7Laktasyon dönemi
Desitabin ya da metabolitlerinin süte geçip geçmedikleri bilinmemektedir. DACOGEN laktasyon
döneminde kontrendikedir; bu nedenle bu dönemde desitabin tedavisine gerek duyulursa
emzirmeye son verilmelidir (bkz. Bölüm 4.3).
Üreme yeteneği /Fertilite
İnsanda fertilite üzerinde desitabinin etkisine ilişkin herhangi bir veri yoktur.
Klinik dışı hayvan çalışmalarında, desitabin erkek fertilitesini değiştirmiştir ve mutajeniktir.
DACOGEN tedavisine bağlı infertilite olasılığı nedeniyle, erkek hastalar, tedavi öncesi spermlerini
saklama; çocuk doğurma potansiyeli olan kadın hastaların ise oosit kriyoprezervasyonu konusunda
bir uzmandan destek almaları önerilmektedir.
4.7 Araç ve makine kullanımı üzerindeki etkiler
DACOGEN’in araç ve makina kullanımı üzerinde hafif etkisi vardır. Hastalar tedavi sırasında
anemi gibi olumsuz etkilerin görülebileceği konusunda bilgilendirilmelidir. Bu nedenle araç ve
makine kullanımı sırasında dikkatli olmaları önerilmelidir.
4.8 İstenmeyen etkiler
Güvenlilik profili özeti
Bildirilen en yaygın advers ilaç reaksiyonları (≥ %35) pireksi, anemi ve trombositopenidir.
En yaygın Derece 3/4 advers ilaç reaksiyonları (≥ %20) pnömoni, trombositopeni, nötropeni, febril
nötropeni ve anemiyi içermiştir.
Klinik çalışmalarda, DACOGEN ile tedavi edilen hastaların %30’u ve komparatör kolunda tedavi
edilen hastaların %25’i, tedavi sırasında veya çalışma ilacının son dozunu izleyen 30 gün içinde
ölümle sonuçlanan advers olaylar yaşamıştır.
DACOGEN tedavi grubunda, kadınlarda advers olaylar nedeniyle tedaviyi bırakma insidansı
erkeklere kıyasla daha yüksek olmuştur (%43’e karşı %32).
Aşağıdaki sıklık grupları kullanılmıştır:
Çok yaygın (≥1/10), yaygın (≥1/100 ila <1/10); yaygın olmayan (≥ 1/ 1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden tahmin
edilemiyor).
Her bir sıklık kategorisinde, advers reaksiyonlar azalan şiddet sırasına göre sunulmaktadır.
Tablo1:Dacogen ile tedavi edilen hastalarda görülen advers reaksiyonlar
Sıklık
Sıklık Tüm
(Tüm Advers İlaç evrelera Evre3-4a
Sistem organ sınıfı Dereceler) Reaksiyonu (%) (%)
Enfeksiyon ve Çok yaygın pnömoni* 24 20
enfestasyonlar idrar yolu 15 7
enfeksiyonu*
8diğer enfeksiyonlar 63 39
(ölümcül olanlar dahil
olmak üzere tüm viral,
bakteriyel, fungal
enfeksiyonlar)*, b, c, d
Yaygın septik şok * 6 4
sepsis* 9 8
sinüzit 3 1
Benign, malign ve Bilinmiyor diferansiyasyon bilinmiyor bilinmiyor
tanımlanmamış sendromu
neoplazmlar (kist ve
polipler dahil)
Kan ve lenf sistemi Çok yaygın febril nötropeni* 34 32
hastalıkları nötropeni* 32 30
trombositopeni*, e 41 38
anemi 38 31
lökopeni 20 18
Yaygın pansitopeni* <1 <1
olmayan
Bağışıklık sistemi Yaygın anafilaktik reaksiyon 1 <1
hastalıkları dahil hipersensitivitef
Metabolizma ve Çok yaygın hiperglisemi 13 3
beslenme
hastalıkları
Sinir sistemi Çok yaygın baş ağrısı 16 1
hastalıkları
Kardiyak hastalıklar Yaygın kardiyomiyopati <1 <1
olmayan (azalmış ejeksiyon
fraksiyonu dahil)
Solunum sistemi, Çok yaygın epistaksis 14 2
göğüs bozuklukları Bilinmiyor interstisyel akciğer bilinmiyor bilinmiyor
ve mediastinal hastalığı
hastalıklar
Gastrointestinal Çok yaygın diyare 31 2
hastalıklar kusma 18 1
bulantı 33 <1
Yaygın stomatit 7 1
Bilinmiyor nötropenik kolit dahil bilinmiyor bilinmiyor
enterokolit, çekum
iltihabı
Hepatobiliyer Çok yaygın hepatik fonksiyon 11 3
hastalıklar bozukluğu
Yaygın hiperbilirubinemig 5 <1
Deri ve deri altı Yaygın akut febril nötrofilik <1 Mevcut
dokusu hastalıkları olmayan dermatoz (Sweet’s değil
sendromu)
9Genel sistem Çok yaygın ateş 48 9
hastalıkları ve
uygulamayla ilgili
reaksiyonlar
a Ulusal Kanser Enstitüsü Advers Olaylar için Ortak Terminoloji Kriterleri En Kötü Derecesi
b Pnömoni, idrar yolu enfeksiyonu, sepsis, septik şok ve sinüzit dışında
c Çalışma DACO-016’da en sık rapor edilen “diğer enfeksiyonlar”: oral herpes, oral kandidiyazis,
faranjit, üst solunum yolu enfeksiyonu, selülit, bronşit, nazofaranjit
d Enterokolit enfeksiyonu dahil
e Trombositopeni ile ilişkili hemoraji dahil, fatal vakalar dahil
f Aşırı duyarlılık, ilaç alerjisi, anafilaktik reaksiyon, anafilaktik şok, anafilaktoid reaksiyon,
anafilaktoidşok dahil
g AML ve miyelodisplastik sendrom (MDS) klinik çalışmalarında, hiperbilirubinemi için bildirim
sıklığı Tüm Dereceler için %11 ve Derece 3-4 için %2’dir.
*Fatal sonuç içeren olaylar dahildir.
Seçilmiş advers ilaç reaksiyonlarının tanımı
Hematolojik advers ilaç reaksiyonları
DACOGEN tedavisiyle en sık olarak bildirilen hematolojik advers ilaç reaksiyonları arasında febril
nötropeni, trombositopeni, nötropeni, anemi ve lökopeni bulunur.
Desitabin tedavisi alan hastalarda, merkezi sinir sistemi (MSS) kanaması (% 2) ve gastrointestinal
(GI) kanama (% 2) gibi şiddetli trombositopeniye bağlı kanamayla ilişkili ve bazıları ölümle
sonuçlanan ciddi advers ilaç reaksiyonları bildirilmiştir.
Hematolojik advers ilaç reaksiyonları rutin tam kan sayımları ile izlenerek ve gerektiğinde erken
destekleyici tedaviler uygulanarak yönetilmelidirler. Destekleyici tedaviler arasında tedaviyi
yürüten kliniğin protokollerine göre profilaktik antibiyotik kullanımı ve/veya nötropeni için
büyüme faktörü (örn. G-CSF) desteği ile anemi ya da trombositopeni için transfüzyonlar yer alır.
Desitabin uygulamasının ertelenmesi gereken durumlar içinBölüm 4.2’ye bakınız.
Enfeksiyon ve Enfestasyonel advers ilaç reaksiyonları
DACOGEN tedavisi alan hastalarda septik şok, sepsis, pnömoni ve diğer enfeksiyonlar (viral,
bakteriyel ve fungal) gibi potansiyel olarak ölümle sonuçlanabilen enfeksiyonla ilişkili ciddi advers
ilaç reaksiyonları bildirilmiştir.
Gastrointestinal hastalıklar
Desitabin tedavisi sırasında nötropenik kolit dahil enterekolit ve çekum iltihabı vakaları
bildirilmiştir. Enterokolit septik komplikasyonlara neden olabilir ve fatal sonuçlar ile
ilişkilendirilebilir.
Solunum sistemi, göğüs bozuklukları ve mediastinal hastalıklar
Desitabin alan hastalarda, enfeksiyöz etiyolojisinin belirtileri olmamasına rağmen interstisyel
akciğer hastalığı (ILD) (pulmoner infiltrasyonlar, organize pnömoni ve pulmoner fibröz dahil)
vakaları raporlanmıştır.
Diferansiyasyon sendromu
10Desitabin alan hastalarda diferansiyasyon sendromu (retinoik asit sendromu olarak da bilinir)
vakaları bildirilmiştir. Diferansiyasyon sendromu ölümcül olabilmektedir. Belirtileri ve klinik
bulguları şunları içermektedir: respiratuvar distres, pulmoner infiltratlar, ateş, döküntü, pulmoner
ödem, periferik ödem, hızlı kilo artışı, plevral efüzyonlar, perikardiyal efüzyonlar, hipotansiyon ve
renal disfonksiyon. Diferansiyasyon sendromu, eşzamanlı lökositoz ile birlikte veya tek başına
görülebilir. Kapiller kaçış sendromu ve koagülopati de meydana gelebilir (bkz. Bölüm 4.4).
Pediyatrik popülasyon
Pediyatrik hastalarda yapılan güvenlilik değerlendirmesi, DACOGEN’in farmakokinetiğini,
güvenliliğini ve etkililiğini değerlendirmek için relaps veya refrakter AML’li (n=17) pediyatrik
hastalarda (1-14 yaş) yapılan Faz 1 ve 2 çalışmasından elde edilen sınırlı güvenlik verilerine
dayanmaktadır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr/; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
İnsanlarda doz aşımıyla ilgili doğrudan bir deneyim ve spesifik bir antidotu bulunmamaktadır.
Ancak ilk yapılan klinik çalışmalar ve yayınlanmış literatürde mevcut terapötik dozların 20 kat
fazlası dozlarda, uzamış nötropeni ve trombositopeni dahil kemik iliği baskılanmasında artış
bildirilmiştir. Toksisite durumu advers ilaç reaksiyonlarının, öncelikle kemik iliği baskılanmasının
alevlenmeleri şeklinde ortaya çıkar. Doz aşımının tedavisi destekleyici tedavi olmalıdır.
5 FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antineoplastikajanlar, antimetabolitler, pirimidin analogları
ATC Kodu: L01BC08
Etki mekanizması
Desitabin (5-aza-2-deoksisitidin), düşük dozlarda selektif olarak DNA metiltransferazı inhibe eden
bir sitidin deoksinükleosit analogudur; bu inhibisyon tümör baskılayıcı genlerin reaktivasyonu ile
sonuçlanabilen gen promoter hipometilasyonuna, hücresel farklılaşmanın indüksiyonu veya
hücresel yaşlanmasını takiben programlanmış hücre ölümüneneden olur.
Klinik deneyim:
MDS’de yapılan klinik çalışmalar
Faz-II Çalışma (DACO-020): 5 Günlük Tedavi Rejimi
FAB sınıflandırmasına göre herhangi bir alt gruptan miyelodisplastik sendromu olan hastalarda
DACOGEN’in etkililiğini değerlendirmek amacıyla açık etiketli, tek kollu, çok merkezli bir
çalışma (DACO-20) yürütülmüştür. Bu çalışmada IPSS sınıflandırması açısından Int-1, Int-2 ya da
yüksek riskli prognostik puanı olan 99 hastaya 5-günlük tedavi şeması doğrultusunda 1. ve 5.
günler arasında 20 mg/m2 dozda her 4 haftada 1 siklus ve bir saatlik intravenöz infüzyon şeklinde
DACOGEN uygulanmıştır. Tablo 2’de özetlenen çalışma sonuçları Faz-III çalışmada elde
edilenlerle uyumlu bulunmuştur.
11Tablo 2: Faz-II çalışma DACO-020’de DACOGEN’in etkililiği
Parametre DACOGEN (n=99)
Toplam yanıt oranı (CR + mCR + PR) 33 (%33)
Tam remisyon (CR) 17 (%17)
Kemik iliği tam remisyon (mCR) 16 (%16)
Toplam iyileşme oranı (CR + mCR + PR + HI) 51 (%52)
CR = tam remisyon; mCR = kemik iliği tam remisyon;
PR = kısmi remisyon; HI = hematolojik iyileşme.
Kaynak: DACO-020 CSR
Faz-III Çalışma (D-0007): 3 Günlük Tedavi Şeması
Randomize, açık etiketli, çok merkezli, kontrollü gruplu bir çalışmada (D-0007) DACOGEN, FAB
sınıflandırma kriterlerine uyan ve IPSS sınıflandırmasına göre yüksek risk, Int-2 ile Int-1
prognostik skorlu 170 miyelodisplastik sendromlu hastada değerlendirilmiştir. Bu çalışmada
DACOGEN 3-günlük tedavi şemasına göre 6 haftalık siklus şeklinde ardarda 3 gün süreyle her
sekiz saatte bir, vücut ağırlığının metrekaresi başına 15 mg dozunda ve üç saatlik sürekli
intravenöz infüzyon şeklinde uygulanmıştır.
Faz-III klinik çalışmada, tüm IPSS alt gruplarında CR’lar ya da PR’lar görülmüştür. Ancak Tablo
3’de görüldüğü gibi Int-2 ve yüksek riskli olarak sınıflandırılan hasta alt gruplarında yararlı etki
daha fazla belirgindir.
Tablo 3: Çalışma D-0007’de IPSS alt gruplarına göreetkililik
DACOGEN Destek bakımı
IPSS alt grubu
Toplam yanıt AML ya da Toplam yanıt AML ya da
oranı ölüme oranı ölüme kadar
(CR + PR) kadar geçen (CR + PR) geçen medyan
medyan süre (gün)
süre(gün)
Tüm hastalar 15/89 (%17) 340 0/81 219
Int-2 ve yüksek riskli 11/61 (%18) 335 0/57 189
Int-2 7/38 (%18) 371 0/36 263
Yüksek riskli 4/23 (%17) 260 0/21 79
AML = Akut miyeloid lösemi; CR = tam remisyon; IPSS = Uluslararası Prognostik
Puanlama Sistemi; Int-2 = Orta derece-2; PR = kısmi remisyon
Kaynak: D-0007 CSR
AML’de yapılmış klinik çalışmalar
Açık etiketli, randomize, çok merkezli bir Faz-III çalışmayla (DACO-016) WHO sınıflamasına
göre yeni tanımlanmış de novo veya sekonder AML hastalarında DACOGEN kullanımı
araştırılmıştır. DACOGEN tedavisi (n=242), ya tek başına destek tedavisi (n=28, %11,5) ya da her
4 haftada bir tekrarlanacak şekilde 10 ardışık gün boyunca günde tek doz subkutan 20 mg/m2
sitarabin tedavisi (n=215, % 88,5) şeklindeki doktor tavsiyesi doğrultusunda hastanın seçiminden
oluşan tedavi seçenekleri (TC, n=243) ile karşılaştırılmıştır. DACOGEN her 4 haftada bir
tekrarlanacak şekilde 5 gün ardarda tek günde bir kez 1- saatlik 20 mg/m2 intravenöz infüzyon
olarakuygulanmıştır.
Standart indüksiyon kemoterapi adayı olarak düşünülen hastalar sıralanan temel nitelikler
doğrultusunda çalışmaya dahil edilmemiştirler. Tedaviye alınan (ITT) popülasyonun medyan yaşı
73 yıl idi (64 ila 91 yaş arası). Hastaların %36’sı başlangıçta sitogenetik olarak kötü risk
12grubundadır. Geri kalan hastalar sitogenetik olarak orta risk grubundandı. Olumlu sitogenetiğe
sahip hastalar çalışmaya dahil edilmemiştir. Çalışmaya katılan hastaların %25’inin ECOG
performans skoru ≥2’dir. Hastaların % 81’inin önemli komorbiditesi (enfeksiyon, kalp yetersizliği,
akciğer yetersizliği gibi) bulunmaktaydı. DACOGEN ile tedavi edilen hastaların %86,4’ü (209)
beyaz, %13,6’sı (33) ise Asya kökenlidir.
Çalışmanın primer sonlanım noktası genel sağ kalım olarak belirlenmiştir. İkincil sonlanım noktası
olarak bağımsız uzman değerlendirmesiyle tam remisyon oranı alınmıştır. Progresyonsuz sağ kalım
ve olaysız sağ kalım ise üçüncül sonlanım noktalarıydı.
ITT popülasyonunda medyan genel sağ kalım DACOGEN ile tedavi edilenlerde 7,7 ay iken, TC
kolunda 5,0 ay olarak bulunmuştur (Tehlike oranı [hazard ratio; HR] 0,85; %95 Güven aralığı
[GA]: 0,69, 1,04, p=0,1079). Aradaki fark istatistiksel olarak anlamlı düzeylere ulaşamamasına
rağmen DACOGEN kolunda, ölüm riskinde %15'lik bir azalmayla sağ kalımda olumlu bir etki
bulundu (Şekil 1). Potansiyel olarak hastalığı modifiye eden sonraki tedavilerin (örn. indüksiyon
kemoterapisi ya da hipometilasyon ajanları) etkisinden arındırıldığında toplam sağ kalım
DACOGEN kolunda ölüm riskinde %20’lik bir azalma gösteriyordu (HR=0,80; 95% GA: 0,64;
0,99, p-değeri=0,0437).
Şekil 1. Genel Sağ kalım (ITT Popülasyon)
100
80
60
40
20
0
0 6 12 18 24 30 36
Time (Months)
13
evilA
stcejbuS
fo
tnecreP
N Ölüm (%) Medyan %95 GA
N Death (%) Median 95% CI
DACOGEN 242 197 (81) 7.7 (6.2, 9.2)
Total TC 243 199 (82) 5.0 (4.3, 6.3)
HR (95% CI): 0.85 (0.69, 1.04)
Logrank p-value: 0.1079
No. of Subjects at Risk
DACOGEN 242 137 65 28 12 1 0
Total TC 243 107 55 19 7 4 0
os.itt.s Wed Jan 12 17:56:26 2011
İlave bir yıllık tamamlanmış sağ kalım verileri ile yapılan analizde, DACOGEN’in genel sağ kalım
üzerindeki etkisi TC kolundakine kıyasla klinik olarak anlamlı bir iyileşme göstermiştir (sırasıyla
7,7 aya karşılık 5,0 ay, HR=0,82; %95 GA: 0,68, 0,99, nominal p-değeri=0,0373, Şekil 2).
ınaro
nirelkened
nalakğaS
HR (%95 GA) :
Logrank p-değeri:
Risk altındaki hastasayısı Süre (ay)Şekil 2. Olgunlaşmış Genel Sağ kalım Verisinin Analizi (ITT Popülasyon)
(Study DACO-016, Intent-to-Treat Analysis Set)
100
80
60
40
20
0
0 6 12 18 24 30 36 42 48
Time (Months)
14
evilA
stcejbuS
fo
tnecreP
N Death (%) Median 95% CI
DACOGEN 242 219 (90) 7.7 (6.2, 9.2)
Total TC 243 227 (93) 5.0 (4.3, 6.3)
HR (95% CI): 0.82 (0.68, 0.99)
Logrank p-value: 0.0373
Süre (ay)
Risk altındNaok. io df Seunbejekc tss aaty Rısisık
DACOGEN 242 137 78 50 28 11 2 0 0
Total TC 243 107 68 35 20 10 4 2 0
ITT popülasyonda yapılan ilk analizlere göre, tam remisyon oranında (CR+CRp) DACOGEN
kolundaki hastalar lehine istatistiksel olarak anlamlı bir farklılık sağlandı [DACOGEN kolunda %
17,8 (43/242); TC kolunda % 7,8 (19/243), tedavi farkı % 9,9 (% 95 GA: 4,07; 15,83), p=0,0011].
CR veya CRp sağlanan hastalarda en iyi yanıtın alınması için gereken medyan süre ve en iyi
yanıtın devam süresi sırasıyla 4,3 ay ve 8,3 ay idi. Progresyonsuz sağ kalım DACOGEN kolundaki
hastalarda [3,7 ay (%95 GA: 2,7; 4,6)] TC kolunda hastalardakine [2,1 ay (% 95 GA: 1,9; 3,1)]
göre istatistiksel olarak anlamlı derecede daha uzundu (HR=0,75; % 95 GA: 0,62; 0,91, p=0,0031).
Diğersonlanım noktaları ile birlikte bu sonuçlar Tablo 4'de gösterilmektedir.
Tablo 4: DACO-016 Çalışmasında Diğer Etkililik SonlanımNoktaları
(ITT popülasyonu)
DACOGEN TC (birleştirilmiş grup)
Sonuçlar n=242 n=243 p-değeri
CR + CRp 43 (%17,8) 19 (%7,8) 0,0011
OR=2,5
(1,40; 4,78)b
CR 38 (%15,7) 18 (%7,4) -
EFSa 3,5 2,1 0,0025
(2,5; 4,1)b (1,9; 2,8)b
HR=0,75
(0,62; 0,90)b
PFSa 3,7 2,1 0,0031
(2,7; 4,6)b (1,9; 3,1)b
HR=0,75
(0,62; 0,91)b
CR =tam remisyon; CRp= tam olmayan trombosit iyileşmesi ile birlikte tam remisyon,
ınaro
nirelkened
nalakğaS
N Ölüm (%) Medyan%95 GA
HR (%95 GA) :
Logrank p-değeri:EFS =olaysız sağ kalım, PFS =progresyonsuz sağ kalım, OR =Odds oranı, HR =tehlike oranı
-= Mevcut değil
a Medyan ay olarak bildirilmiştir
b %95 güven aralıkları
Önceden belirlenmiş hastalıkla ilişkili alt gruplarda (örn., sitogenetik risk, Eastern Cooperative
Oncology Group [ECOG] puanı, yaş, AML’nin tipi ve başlangıç kemik iliği blast sayısı) bulunan
genel sağ kalım ve tam remisyon oranları, toplam çalışma popülasyonunda bulunanlarla
uyumluydu.
DACOGEN’in başlangıç tedavisinde kullanımı, WHO sınıflamasına göre AML’si olan 60 yaş üstü
55 hastada açık etiketli, tek kollu bir Faz-II çalışmayla da (DACO-017) değerlendirildi. Primer
sonlanım noktası bağımsız uzmanlarca gözden geçirilerek değerlendirilen CR olarak belirlendi.
Çalışmanın ikincil sonlanım noktası toplam sağ kalım idi. DACOGEN, her 4 haftada bir
tekrarlanmak üzere 5 gün peşpeşe günde bir kez 1 saatlik 20 mg/m2 intravenöz infüzyon olarak
uygulandı. ITT analizinde DACOGEN ile tedavi gören 13/55 hastada % 23,6’lık bir CR oranı (%
95 GA: % 13,2 ila % 37) gözlendi. CR sağlanması için medyan süre 4,1 ay idi ve CR'nun medyan
devam süresi 18,2 ay idi. ITT popülasyonda medyan genel sağ kalım 7,6 ay idi (% 95 GA: 5,7,
11,5).
Akut promyelositik lösemi ya da merkezi sinir sistemi (MSS) lösemisi olan hastalarda
DACOGEN’in etkililiği ve güvenliliği değerlendirilmemiştir.
Pediyatrik popülasyon
Açık etiketli, çok merkezli bir Faz I/II çalışmasında, relaps veya refrakter AML'si olan 1 aylık ile
<18 yaş arasındaki çocuklarda DACOGEN'in sitarabin ile sıralı uygulamasının güvenliliğini ve
etkililiğini değerlendirilmiştir. Bu çalışmaya toplam 17 hasta kaydedilmiştir ve 20 mg/m2
DACOGEN almıştır, bunlardan 9 hasta 1 g/m2 sitarabin ve 8 hasta maksimum tolere edilebilir doz
olan 2 g/m2 sitarabin almıştır. Tüm hastalarda çalışma tedavisine son verilmiştir. Tedavinin
sonlanmasının nedenleri; hastalık progresyonu (12 [%70,6] denek), organ nakliyle ilerleyen
denekler (3 [%17,6]), araştırmacı kararı (1 [%5,9]) ve “diğer” (1 [%5,9])’dir. Bildirilen advers
olaylar, yetişkinlerde DACOGEN'in bilinen güvenlilik profili ile tutarlıdır (bkz. Bölüm 4.8). Bu
negatif sonuçlara dayanarak, DACOGEN 18 yaşından küçük AML'li çocuklarda
kullanılmamalıdır, çünkü etkililik belirlenmemiştir (bkz. Bölüm 4.2).
5.2 Farmakokinetik özellikler
Genel özellikler
Desitabinin popülasyon farmakokinetiği MDS ya da AML’si olan 45 hastada 5 günlük tedavi
şeması kullanılan 3 klinik çalışmadan elde edilmiştir. Her çalışmada, beş günlük tedavi şemasında
desitabinin farmakokinetiği ilk tedavi siklusunun beşinci gününde değerlendirilmiştir.
Emilim
Desitabin intravenöz yoldan uygulanan bir ilaç olduğundan, oral uygulamadaki emilimi
araştırılmamıştır. Desitabin lineer farmakokinetik gösterir ve intravenöz infüzyonu sonrası 0,5
saatte kararlı konsantrasyonlarına ulaşılır.
Dağılım
Bir saatlik intravenöz infüzyonu sonrası desitabinin farmakokinetiği, santral kompartmandan hızlı
eliminasyon ve periferik kompartmandan nispeten yavaş dağılımla karakterize lineer iki
15kompartmanlı model şeklinde tanımlanmıştır. Desitabinin tipik bir hastadaki (70 kg vücut
ağırlığı/1,73 m2 vücut yüzeyi) farmakokinetik parametreleri Tablo5’de listelenmiştir.
Tablo 5: Tipik bir Hastadaki Popülasyon Farmakokinetiği Analizinin Özeti (5-
Günlük ve 3-Günlük Tedavi Şeması)
5-Günlük Şema 3-Günlük Şema
Parametre Beklenen Değer %95 GA Beklenen 95 GA
Değer
C (ng/ml) 107 88,5 –129 42,3 35,2 –50,6
maks
EAA 580 480 –695 1161 972 –1390
küm
(ng.h/ml)
t (min) 68.2 54,2 –79.6 67,5 53,6 –78,8
1/2
Vd (L) 116 84,1 –153 49,6 34,9 –65,5
ss
CL (L/h) 298 249 –359 201 168 –241
EAA= eğri altında kalan alan; CL= toplam vücut klerensi; C = maksimum konsantrasyon; t =
maks 1/2
terminal eliminasyon yarılanma süresi; Vd = kararlı durumdaki ortalama dağılım hacmi; GA=
ss
güven aralığı
Desitabin doğrusal farmakokinetik gösterir ve intravenöz infüzyonu takiben, kararlı durum
konsantrasyonuna 0,5 saat içinde ulaşır. Model simülasyonu sonucu farmakokinetik parametreler
zamandan bağımsız olarak bulunmuştur (yani siklustan siklusa değişiklik göstermemiştir) ve bu
doz şemasıyla birikim görülmemiştir. Desitabinin plazma proteinlerine bağlanma oranı ihmal
edilebilir düzeydedir (<%1). Desitabinin kanser hastalarındaki kararlı durumdaki dağılım hacmi,
periferik dokulara dağıldığını gösterecek şekilde büyüktür. Yaş, kreatinin klerensi, total bilirubin
ya da hastalığabağlı olarak değişiklik göstermez.
Biyotransformasyon:
Hücre içinde desitabin, ilgili trifosfatlara etkili fosfokinaz aktivitesi yoluyla ardışık fosforilasyon
ile aktive olur; daha sonra DNA polimeraz ile hücreye inkorpere olur. In vitro metabolizma verileri
ve insan kütle denge çalışma sonuçları sitokrom P450 sisteminin desitabinin metabolizmasında
etkili olmadığını göstermiştir. Karaciğerde, böbrekte, bağırsak epitelinde ve kanda olmak üzere
sitidin deaminazın deaminasyonu, desitabininprimermetabolizma yoludur.
İnsan kütle-denge çalışmasının sonuçları plazmadaki değişmemiş desitabinin, plazmadaki toplam
radyoaktivitenin yaklaşık %2,4’ünden sorumlu olduğunu göstermiştir. Dolaşımdaki majör
metabolitlerin farmakolojik olarak etkin olmadıklarına inanılmaktadır. Yüksek vücut klerensi ve
desitabinin değişmeden düşük miktarda idrar yoluyla atılması (dozun yaklaşık %4’ü) ile birlikte bu
metabolitlerin idrardaki varlığı desitabinin gözle görülür derecein vivoolarak metabolize olduğunu
gösterir. In vitro çalışmalar desitabinin CYP450 enzimlerini terapötik maksimum gözlenen plazma
konsantrasyonunun (C ) 20 katına kadar ne inhibe ettiğini ne de indüklediğini göstermektedir.
maks
Bu sebeple CYP ile ilişkili metabolik ilaç etkileşimi beklenmemektedir ve desitabinin bu yolak ile
metabolize olan ajanlar ile etkileşim olasılığı düşüktür. Buna ek olarak in vitro veriler desitabinin
zayıf bir P-gp substratı olduğunu gösterir.
Eliminasyon:
Kanser hastalarında intravenöz uygulamayı takiben, bireysel farklılıklar orta dereceli olacak
şekilde (değişim katsayısı yaklaşık olarak %50’dir), ortalama plazma klerensi saatte >200 l/saat
olarak bulunmuştur. Değişmeden atılan ilacın, desitabin eliminasyonunda minör bir rol oynadığı
düşünülür.
16Kanser hastalarında radyoaktif 14C-desitabin ile gerçekleştirilen bir kütle-denge çalışmasının
sonuçları, uygulanan desitabin dozunun %90'ının idrarla atıldığını (%4'ü değişmemiş ilaç olarak)
göstermiştir.
Hastalardaki karekteristik özellikler
Böbrek veya karaciğer yetmezliğinin, cinsiyetin, yaşın ya da ırkın desitabinin farmakokinetiği
üzerine etkisi resmi olarak araştırılmamıştır. Özel popülasyona ilişkin bilgiler yukarıda bahsedilen
4 çalışmadan ve MDS’li hastalardaki bir Faz I çalışmasından (N= 14, 15 mg/m2 x 3 saat q8h x 3
gün) derlenmiştir.
Yaşlılar
Popülasyon farmakokinetiğinin analizi desitabinin farmakokinetiğinin yaşla ilişkili olmadığını
göstermiştir (40 ile 87 yaş arası çalışılmıştır; medyan yaş:70)
Pediyatrik popülasyon
Desitabinin popülasyon farmakinetik analizi, vücut ölçüsü hesabına göre AML’li pediyatrik
hastaların AML’li veya MDS’li yetişkin hastalar karşısında, desitabinin farmakokinetik
parametrelerinde bir farklılık olmadığını göstermektedir.
Cinsiyet
Desitabinin popülasyon farmakokinetik analizi erkeklerle kadınlar arasında klinik açıdan anlamlı
bir farklılık olmadığını göstermiştir.
Irk
Çalışmaya katılan hastaların çoğu beyaz ırktandı. Buna rağmen desitabinin popülasyon
farmakokinetiğinin analizi ırki özelliklerin desitabine maruziyette görünür bir etkisinin olmadığına
işaret etmektedir.
Karaciğer yetmezliği
Desitabinin farmakokinetiği karaciğer yetmezliği olan hastalarda resmi olarak araştırılmamıştır.
Gerçekleştirilen bir insan kütle-denge çalışmasının sonuçları ve yukarıda bahsedilen in vitro
deneyler, CYP enzimlerinin desitabinin biyotransformasyonunda yer almadığına işaret etmektedir.
Buna ek olarak popülasyon farmakokinetiğinden elde edilen kısıtlı veriler, geniş aralıktaki total
bilirubin düzeylerine rağmen total bilirubin konsantrasyonuna bağlı bir anlamlı farmakokinetik
parametre ilişkisine işaret etmemektedir. Bu nedenle karaciğer işlevleri bozulmuş hastalarda
desitabin maruziyetinin etkilenmesi beklenmemektedir.
Böbrek yetmezliği
Desitabinin farmakokinetiği böbrek yetmezliği olan hastalarda resmi olarak araştırılmamıştır.
Sınırlı desitabin verileri üzerindeki popülasyon farmakokinetiği analizi, böbrek işlevlerinin bir
göstergesi olan normalize kreatinin klerensinde önemli bir farmakokinetik parametre ilişkisine
işaret etmemektedir. Bu nedenle böbrek işlevleri bozulmuş hastalarda desitabin maruziyetinin
etkilenmesi beklenmemektedir.
5.3 Klinik öncesi güvenlilik verileri
Desitabin kullanılarak yapılan resmi karsinojenite çalışmaları bulunmamaktadır. Literatürden elde
edilen kanıtlar desitabinin karsinojen potansiyeli olduğuna işaret etmektedir.
In vitro ve in vivo çalışmalardan elde edilen veriler, desitabinin genotoksik potansiyeli olduğuna
dair yeterli kanıt sağlamaktadır.
17Literatürden elde edilen veriler, fertilite, embriyo-fetal gelişim ve post-natal gelişim dahil üreme
siklusunun her döneminde desitabinin advers etkileri bulunduğuna işaret etmektedir. Sıçan ve
tavşanlarda gerçekleştirilen multi-siklus ve tekrarlayan doz toksisite çalışmaları primer
toksisitenin, tedavinin kesilmesiyle geri dönen kemik iliği üzerindeki etkiler dahil kemik iliği
baskılanması olduğunu göstermektedir. Gastroinstestinal sistem toksisitesi ve erkeklerde planlanan
düzelme periyotlarından sonra da geri dönmeyen testis atrofisi gözlenmiştir. Neonatal/juvenil
sıçanlara desitabin uygulanması daha yaşlı sıçanlardakiyle kıyaslanabilir bir genel toksisite profili
göstermiştir. Neonatal/juvenil sıçanlara miyelosupresyon uyaracak doz düzeyinde desitabin
uygulandığında nörodavranışsal gelişim ve üreme kapasitesi etkilenmemiştir. Pediyatrik kullanıma
dair bilgi içn bölüm 4.2’ ye bakınız.
6 FARMASÖTİK ÖZELLİKLER
6.1 Yardımcı maddelerin listesi
Potasyum dihidrojen fosfat (E340)
Sodyum hidroksit (E524)
Hidroklorik asit (pH ayarlaması için)
6.2 Geçimsizlikler
Bu tıbbi ürün Bölüm 6.6’da bahsedilen tıbbi ürünlerden başka tıbbi ürünler ile karıştırılmamalıdır.
6.3 Raf ömrü
Açılmamış flakonlar: Raf ömrü 25°C’nin altındaki oda sıcaklığında 3 yıldır.
Seyreltildikten sonra: Konsantre (10 ml steril enjeksiyonluk su içinde) seyreltildikten sonraki 15
dakika içinde kullanılmayacaksa, soğuk [2 -8°C arası] infüzyon sıvıları (% 0,9 sodyum klorür, %5
dekstroz gibi infüzyon sıvıları) kullanılarak seyreltilmelidir. İntravenöz infüzyon için hazırlanan bu
seyreltilmiş çözelti 2°C ila 8°C arası sıcaklıkta en fazla 3 saat ve uygulama öncesinde oda
sıcaklığında (20°C -25°C) 1 saat bekletilmelidir.
Mikrobiyolojik açıdan, tıbbi ürün yukarıda önerilen zaman periyodu içinde kullanılmalıdır.
Önerilen saklama süresini ve saklama koşulunu takip etmek ve sulandırma işleminin aseptik
koşullarda yapıldığından emin olmak kullanıcın sorumluluğundadır.
6.4 Saklamaya yönelik özel tedbirler
Açılmamış flakonlar: 25C’nin altındaki oda sıcaklığında saklanmalıdır.
Seyreltildikten sonra: Konsantre (10 ml steril enjeksiyonluk su içinde) seyreltildikten sonraki 15
dakika içinde kullanılmayacaksa, soğuk [2 - 8°C arası] infüzyon sıvıları kullanılarak
seyreltilmelidir. İntravenöz infüzyon için hazırlanan bu seyreltilmiş çözelti 2°C ila 8°C arası
sıcaklıkta en fazla 3 saat ve uygulama öncesinde oda sıcaklığında (20°C - 25°C) 1 saat
bekletilmelidir.
6.5 Ambalajın niteliği ve içeriği
İçerisinde 50 mg desitabin içeren; butil plastik koruyuculu ve alüminyum contalı temiz Tip I 20 ml
cam flakon üzerine plastik geçme kapak
Steril, beyaza yakın renkli liyofilize toz, tek doz flakonda ve karton kutuda sunulmuştur.
186.6 Beşeri tıbbi üründen arta kalan maddelerin imhası ve diğer özel önlemler
Bu tıbbi ilaç tek kullanımlıktır.
Güvenli kullanım için öneriler
Çözelti ile deri temasından kaçınılmalı ve koruyucu eldiven takılmalıdır. Sitotoksik tıbbi ürünlerin
hazırlanması ve uygulanmasıyla ilgili standart prosedürlere uyulmalıdır.
Seyreltme prosedürü
DACOGEN, 10 ml’lik Enjeksiyonluk Steril Su ile aseptik olarak sulandırılmalıdır, sulandırıldıktan
sonra her bir ml, pH’ı 6,7 - 7,3 olan 5,0 mg desitabin içerecektir. Sulandırdıktan sonraki 15 dakika
içinde çözelti, % 0,9 sodyum klorür, % 5 dekstroz gibi infüzyon sıvıları ile 0,15 ila 1,0 mg/ml’lik
nihai bir konsantrasyona seyreltilmelidir. Raf ömrü ve seyreltildikten sonraki saklama önerileri için
Bölüm 6.3’e bakınız.
DACOGEN, diğer tıbbi ürünlerle aynı intravenöz hattan/yoldan infüze edilmemelidir.
İmha
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7 RUHSAT SAHİBİ
Johnson and Johnson Sıhhi Mal. San. ve Tic. Ltd. Şti.
Ertürk Sok.Keçeli Plaza No:13 34810 Kavacık/Beykoz/İstanbul
Tel: 0216 538 20 00
Faks: 0 216 538 2369
8 RUHSAT NUMARASI
125/16
9 İLK RUHSAT TARİHİ / RUHSAT YENİLEME TARİHİ
İlk ruhsat tarihi: 11.07.2008
Ruhsat yenileme tarihi: 24.06.2014
10 KÜB’ÜN YENİLENME TARİHİ
gg/aa/yyyy
19