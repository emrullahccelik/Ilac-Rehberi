1  KISA  ÜRÜN  BİLGİSİ  
 
 
1. BEŞERİ  TIBBİ  ÜRÜNÜN  ADI 
PLAQUENİL  200 mg film kaplı  tablet  
2. KALİTATİF  VE KANTİTATİF  BİLEŞİM  
Etkin  madde:  
Hidroksiklorokin  sülfat  200 mg 
Yardımcı  madde:  
Laktoz monohidrat  35, 25 mg (inek  sütü kaynaklı) 
Yardımcı maddeler için Bölüm 6.1’e bakınız.  
3. FARMASÖTİK  FORM  
 
Film  kaplı  tablet  
Beyaz,  bikonveks, düzgün yüzeyli, bir yüzü HCQ, diğer yüzü 200 işaretli, film  kaplı  tablet.  
 
4. KLİNİK  ÖZELLİKLER  
 
4.1 Terapötik  endikasyonlar  
Yetişkinler  
PLAQUENİL, romatoid artrit, diskoid ve sistemik lupus eritematozus ve güneş ışığına bağlı 
oluşan veya güneşle şiddetlenen dermatolojik durumların tedavisi için önerilir.  
 
Pediyatrik  popülasyon  
Juvenil  idiyopatik  artrit  (diğer  tedavilerle  kombine  halinde),  diskoid  ve sistemik  lupus 
eritematozus tedavisi.  
 
4.2 Pozoloji ve uygulama şekli 
Pozoloji/uygulama  sıklığı  ve süresi:  
PLAQUENİL  oral uygulama  içindir.  
Her bir doz, yiyecek  veya  bir bardak  süt ile  alınmalıdır.  
 
Hidroksiklorokin  etkisi  kümülatiftir  ve terapötik  etkinin  görülebilmesi  için birkaç  hafta  geçmesi 
gerekir.  Öte yandan  hafif  yan etkiler  göreceli  olarak  erken  oluşabilir.  Romatizmal  hastalıklarda 
6 aya kadar  düzelme  olmazsa  tedavi  kesilmelidir.  Işığa  duyarlı  rahatsızlıklarda,  tedavi  yalnızca 
ışığa maruziyetin en yüksek olduğu dönemlerde verilmelidir.  
 
Yetişkinler  (yaşlılar  dahil)  
En düşük  etkili  doz uygulanmalıdır.  Doz 6,5 mg/kg/günü  aşmamalıdır  (mevcut  vücut  ağırlığına 
göre değil, ideal vücut ağırlığına göre hesaplanır) ve günlük 200 mg veya 400 mg olarak 
uygulanır. İdeal vücut ağırlığı 62 kg’dan düşük olan yetişkinlerde 400 mg tablet 
kullanılmamalıdır.  2  Özel  popülasyonlara  ilişkin  ek bilgiler:  
Böbrek/Karaciğer  yetmezliği:  
Hepatik ya da renal bozukluğu olan ya da bu organları etkilediği bilinen ilaç kullanan hastalar 
yakından izlenmelidir ve gerektiğinde doz azaltılmalıdır.  
 
Pediyatrik  popülasyon:  
En düşük etkili doz uygulanmalı ve doz ideal vücut ağırlığına göre 6,5 mg/kg/günü 
aşmamalıdır.  Dolayısıyla  6 yaşından  küçük  (200 mg tablet,  vücut  ağırlığı  35 kg’dan  düşük  olan 
çocuklar  için uyarlanmamış)  ve ideal  vücut  ağırlığı  31 kg’dan  düşük  çocuklarda  uygun  değildir.  
Çok zayıf  hastalar, ideal vücut ağırlığı kullanıldığında önerilen dozdan (6,5 mg/kg/gün) daha 
yüksek dozda HCQ alma ve retinal toksisite riski altında olabileceğinden, gerçek vücut 
ağırlığına göre pozoloji ayarlanmalıdır.  
 
PLAQUENİL  tedavisine  başlanmadan  önce  tüm pediyatrik  hastaların  oftalmolojik  muayeneden 
geçmesi gerekir. Daha sonra göz muayenelerinin en az 12 ayda bir tekrarlanması 
gerekmektedir.  
 
Geriyatrik  popülasyon:  
Özel  kullanımı  yoktur.  
 
4.3 Kontrendikasyonlar  
- 4-aminokinolin bileşiklerine veya Bölüm 6.1’de yer alan yardımcı maddelere karşı bilinen 
aşırı duyarlılık  
- Gözde  önceden  var olan makulopati  
- 6 yaşından küçük çocuklarda (200 mg tablet, vücut ağırlığı 35 kg’dan düşük olan çocuklar 
için uyarlanmamış) ve ideal vücut ağırlığı 31 kg’dan düşük olan çocuklarda (bkz. Bölüm 4.2)  
 
4.4 Özel  kullanım  uyarıları  ve önlemleri  
Hepatotoksisite:  
PLAQUENİL  kullanımı  sırasında  hepatoselüler  hasar,  kolestatik  karaciğer  hasarı,  akut hepatit, 
karışık hepatoselüler/kolestatik karaciğer hasarı ve fulminan karaciğer yetmezliği (ölümcül 
vakalar  dahil)  dahil  olmak  üzere  ciddi  ilaca  bağlı  karaciğer  hasarı  (DILI)  vakaları  bildirilmiştir. 
Risk faktörleri  arasında  önceden  var olan karaciğer  hastalığı  veya  üroporfirinojen  dekarboksilaz 
eksikliği  ya da eşlik  eden  hepatotoksik  ilaçlar  gibi predispozan  durumlar  yer alabilir.  Karaciğer 
hasarına işaret edebilecek semptomlar bildiren hastalarda hızlı klinik değerlendirme ve 
karaciğer  fonksiyon  testlerinin  ölçümü  yapılmalıdır.  Önemli  karaciğer  fonksiyon  anormallikleri 
olan hastalar için (bkz. Bölüm 4.8), hekimler tedaviye devam etmenin yararlarını/risklerini 
değerlendirmelidir.  
 
Hepatit  B reaktivasyonu:  
Diğer immünosupresanlarla birlikte hidroksiklorokin ile tedavi edilen hastalarda hepatit B 
virüsünün reaktivasyonu bildirilmiştir.  
 
Retinopati:  
• PLAQUENİL ile tedaviye başlamadan önce tüm hastalara oftalmolojik muayene 
yapılmalıdır. Sonrasında en az 12 ayda bir oftalmolojik muayene tekrar edilmelidir.  
• Retinal toksisite büyük oranda doza bağlıdır. Retinal hasar riski ideal vücut ağırlığına göre 
6,5 mg/kg  vücut  ağırlığına  kadar  olan günlük  dozlarda  düşüktür.  Önerilen  dozun  aşılması  retinal 
toksisite riskini keskin bir biçimde arttırır.  3  Muayene,  görme  keskinliği  ve renkli  görme  testi,  dikkatli  oftalmoskopi,  fundoskopi  ve kırmızı 
bir hedef ile merkezi görme alanı testini içermelidir.  
 
Aşağıdaki  koşullarda  bu muayene  daha  sık ve hastaya  spesifik  olarak  yapılmalıdır:  
- Günlük dozun 6,5 mg/kg üzerinde olması. Bu doz hesaplanırken ideal vücut ağırlığı dikkate 
alınır. Aksi halde obez hastalarda doz aşımına neden olabilir.  
- Renal  yetmezlik  
- Görme  keskinliği  6/8 altında  olan kişilerde  
- 65 yaş üzeri  hastalar  
- 200 g üzerinde  kümülatif doz 
- Hidroksiklorokinin  sülfatın,  tamoksifen  gibi retinal  toksisiteyi  indüklediği  bilinen  ilaçlarla  eş 
zamanlı kullanımı  
 
Hastada pigmentli anormallikler, görme alanı bozukluğu veya akomodasyon güçlüğü ile 
açıklanamayan herhangi bir başka anormallik gelişmesi halinde PLAQUENİL derhal 
kesilmelidir (ayrıca bkz. Bölüm 4.8). Retinal değişiklikler ve görme bozuklukları tedavi 
kesildikten  sonra  bile ilerleyebileceğinden  hastalar  gözlenmeye  devam  edilmelidir  (ayrıca  bkz. 
Bölüm 4.8).  
 
Hastalara ilacı almayı derhal bırakmaları ve anormal renkli görme de dahil olmak üzere 
herhangi bir görme bozukluğu görülürse reçeteyi yazan doktorlarına danışmaları tavsiye 
edilmelidir.  
 
Hipoglisemi:  
Hidroksiklorokinin antidiyabetik ilaçlarla tedavi edilen/edilmeyen hastalarda yaşamı tehdit 
edebilen bilinç kaybı dahil olmak üzere şiddetli hipoglisemiye neden olduğu gösterilmiştir. 
Hidroksiklorokin ile tedavi edilen hastalar hipoglisemi riski ve ilgili klinik belirti ve 
semptomlar konusunda uyarılmalıdır. Hidroksiklorokin tedavisi sırasında hipoglisemi 
düşündüren klinik semptomları olan hastalarda kan glukoz düzeyi kontrol edilmeli ve 
gerektiğinde tedavi gözden geçirilmelidir.  
QT aralığı  uzaması:  
Hidroksiklorokinin, belirli risk faktörleri olan hastalarda QTc aralığını uzatma potansiyeli 
bulunmaktadır.  
Hidroksiklorokin  doğuştan  veya  belgelenen  kazanılmış  QT uzaması  bulunan  hastalarda  ve/veya 
aşağıda  listelenenler  gibi QT aralığında  uzamaya  yönelik  bilinen  risk faktörleri  olan hastalarda 
dikkatli kullanılmalıdır:  
• kardiyak  hastalık;  örneğin  kalp yetmezliği,  miyokard  enfarktüsü  
• proaritmik  rahatsızlıklar; örneğin  bradikardi  (< 50 bpm)  
• ventriküler  disritmi  öyküsü  
• düzeltilmemiş  hipokalemi  ve/veya  hipomagnezemi  
• QT aralığını  uzatan  ajanlarla  eş zamanlı  uygulama  sırasında,  ventriküler  aritmi  riskinde 
artışa sebep olabilir (bkz. Bölüm 4.5).  
İlaç konsantrasyonlarındaki artışla beraber, QT uzamasının boyutu artabilir. Bu sebeple, 
önerilen doz aşılmamalıdır (aynı zamanda bkz. Bölüm 4.5 ve 4.8).  4  Hidroksiklorokin tedavisi sırasında kardiyak aritmi belirtileri oluşursa, tedavi durdurulmalı ve 
EKG çekilmelidir.  
 
Kronik  kardiyak  toksisite:  
PLAQUENİL  ile tedavi  edilen  hastalarda  bazı olgularda  ölüm  ile sonlanan  kardiyak  yetmezliğe 
neden olan kardiyomiyopati olguları bildirilmiştir (bkz. Bölüm 4.8 ve Bölüm 4.9). 
Kardiyomiyopati belirti ve bulguları açısından klinik takip ve eğer kardiyomiyopati gelişirse 
PLAQUENİL tedavisinin kesilmesi önerilir.  
Kardiyak iletim bozuklukları (dal bloku / atriyoventriküler kalp bloku) ve aynı zamanda 
biventriküler hipertrofi saptanırsa kronik toksisiste düşünülmelidir (bkz. Bölüm 4.8).  
Myastenia  Gravis'in  şiddetlenmesi:  
Hidroksiklorokin tedavisi alan miyastenik hastalarda miyastenia gravis semptomlarının 
şiddetlendiği  (nefes  darlığı,  disfaji,  diplopi,  pitozis  vb. dahil  olmak  üzere  jeneralize  güçsüzlük) 
bildirilmiştir. Myastenia Gravis ile ilgili semptomların şiddetlenmesinden şüpheleniliyorsa 
PLAQEUNİL tedavisi kesilmelidir.  
 
Şiddetli  kutanöz  advers  reaksiyonlar  (SCAR’lar):  
PLAQUENİL  tedavisi  sırasında,  eozinofili  ve sistemik  semptomlarla  seyreden  ilaç reaksiyonu 
(DRESS),  akut jeneralize  ekzantematöz  püstüloz  (AGEP),  Stevens -Johnson  sendromu  (SJS)  ve 
toksik epidermal nekroliz (TEN) dahil olmak üzere şiddetli kutanöz advers ilaç reaksiyonları 
vakaları (SCAR) bildirilmiştir. Ciddi dermatolojik reaksiyonları olan hastalarda bu durumlar 
yaşamı tehdit edici ve ölümcül olabileceğinden hastaneye yatış gerekebilir. Şiddetli deri 
reaksiyonlarını düşündüren belirti ve semptomlar ortaya çıkarsa, PLAQUENİL hemen 
kesilmeli ve alternatif tedavi düşünülmelidir.  
 
İlaca  bağlı  fosfolipidoz:  
PLAQUENİL kullanımı sırasında hidroksiklorokine bağlı fosfolipidoz vakaları bildirilmiştir 
(bkz. bölüm 4.8). İlaca bağlı fosfolipidoz kardiyak, renal veya kas gibi farklı organ 
sistemlerinde ortaya çıkabilir. Toksisite açısından izlenmesi tavsiye edilir. İlaca bağlı 
fosfolipidoz ile ilişkili kardiyak, renal veya kas toksisitesinden şüphelenilirse veya doku 
biyopsisi ile gösterilirse PLAQUENİL tedavisi kesilmelidir.  
 
Diğer  önlemler:  
Advers  oküler  veya  deri reaksiyonlarına  sebep  olabilecek  ilaçlar  alan hastalarda  PLAQUENİL 
dikkatli kullanılmalıdır. Aşağıdaki durumlarda kullanımında da dikkatli olunmalıdır:  
• Hepatik ya da renal bozukluğu olan hastalar ve bu organları etkilediği bilinen ilaç kullanan 
hastalar. Renal veya hepatik fonksiyonları ciddi risk altında olan hastalarda plazma 
hidroksiklorokin seviyeleri için bir tahmin yürütülmeli ve bu doğrultuda doz ayarlaması 
yapılmalıdır.  
• Ciddi  gastrointestinal,  nörolojik  ya da hematolojik  bozukluğu  olan hastalar.  
• Ayrıca,  kinine  duyarlılığı  olan,  glukoz -6-fosfat  dehidrogenaz  eksiliği  olan,  hidroksiklorokin 
ile alevlenebilen  porfiria  kutena  tarda  rahatsızlığı  olan ve deri reaksiyonları  riskini  artırabileceği 
göründüğünden psöriazisi olan hastalarda dikkatli olunması tavsiye edilmektedir.  
Özellikle küçük çocuklar 4 -aminokinolinlerin toksik etkilerine çok duyarlıdır. Bu nedenle 
hastalar,  PLAQUENİL’i  çocukların  ulaşamayacağı  yerde  saklamaları  konusunda  uyarılmalıdır.  5  Uzun  süreli  tedavilerde  diğer  izlemler:  
Uzun süreli tedavi gören hastalarda, periyodik olarak tam kan sayımı yapılmalı ve 
anormalliklerin gelişmesi durumunda hidroksiklorokin tedavisi kesilmelidir (bkz. Bölüm 4.8). 
Uzun süreli tedavi gören tüm hastalara iskelet kası fonksiyonu ve tendon refleksleri açısından 
periyodik muayene yapılmalıdır. Güçsüzlük ortaya çıktığında, hidroksiklorokin tedavisi 
kesilmelidir (bkz. Bölüm 4.8).  
 
Potansiyel  karsinojenik  risk: 
Deneysel veriler, gen mutasyonlarına neden olma potansiyeli taşıyan bir risk olduğunu 
göstermiştir.  Hayvan  karsinojenisite  verileri  ana ilaç klorokin  ile yalnızca  bir tür için mevcuttur 
ve bu çalışma  negatiftir  (bkz.  Bölüm  5.3). İnsanlarda,  uzun  süreli  tedavi  alan hastalar  için kanser 
riski artışını göz ardı edebilecek yeterli veri bulunmamaktadır.  
 
İntihar  davranışı  ve psikiyatrik  bozukluklar:  
Hidroksiklorokin ile tedavi edilen bazı hastalarda intihar davranışı ve psikiyatrik bozukluklar 
bildirilmiştir  (bkz.  Bölüm  4.8). Psikiyatrik  yan etkiler  tipik olarak  hidroksiklorokin  tedavisinin 
başlamasından sonraki ilk ay içinde ortaya çıkar ve önceden psikiyatrik bozukluk öyküsü 
olmayan hastalarda da bildirilmiştir. Hastalara, tedavi sırasında psikiyatrik semptomlar 
yaşamaları halinde derhal tıbbi yardım almaları önerilmelidir.  
 
Ekstrapiramidal  bozukluklar:  
PLAQUENİL  ile ekstrapiramidal  bozukluklar  meydana  gelebilir  (bkz.  Bölüm  4.8). 
 
PLAQUENİL  laktoz  içerir.  
Nadir kalıtımsal galaktoz intoleransı, Lapp laktaz yetmezliği ya da glikoz -galaktoz 
malabsorbsiyon problemi olan hastaların bu ilacı kullanmamaları gerekir.  
 
4.5 Diğer  tıbbi  ürünler  ile etkileşimler  ve diğer  etkileşim şekilleri  
Farmakodinamik  etkileşimler:  
QT aralığını uzattığı bilenen/ kardiyak aritmiyi indükleme potansiyeline sahip ilaçlar: 
Hidroksiklorokin,  ventriküler  aritmi  riskinde  artış nedeniyle,  Sınıf  IA ve Sınıf  III antiaritmikler, 
trisiklik  antidepresanlar,  antipsikotikler,  bazı anti-enfektifler  (florokinolonlar  gibi 
antibakteriyeller,  örneğin   moksifloksasin,   makrolidler,  azitromisin,  sakinavir   gibi 
antiretroviraller, flukonazol gibi antifungaller, pentamidin gibi antiparaziter ilaçlar) gibi QT  
aralığını  uzattığı  bilinen  ilaçlar  alan hastalarda  dikkatli  kullanılmalıdır  (bkz.  Bölüm  4.4 ve 4.9). 
Halofantrin hidroksiklorokin ile birlikte uygulanmamalıdır.  
 
Hidroksiklorokin,  amiodaron  ve moksifloksasin  gibi diğer  aritmojenik  ilaçlarla  birlikte 
kullanıldığında ventriküler aritmileri indükleme riski artabilir.  
 
Makrolid  antibiyotikler:  
Klorokin ve hidroksiklorokin, ciddi advers kardiyovasküler olayları (QT uzaması, kardiyak 
aritmiler ve Torsade de Pointes dahil) tetikleme ve kardiyovasküler mortalite riskini artırma 
potansiyeli nedeniyle, QT aralığını uzattığı bilinen, bu ilaçları alan hastalarda dikkatli 
kullanılmalıdır.  
Hidroksiklorokin  hipoglisemik  tedavinin  etkilerini  artırabildiğinden,  insulin  ya da antidiyabetik 
ilaç dozunun azaltılması gerekebilir (ayrıca bkz. Bölüm 4.4 ve Bölüm 4.8).  
 
Hidroksiklorokinin  konvülziyon  eşiğini  düşürdüğü  bilinen  diğer  antimalaryal  ilaçlarla  (örn. 
meflokin) birlikte uygulanması konvülziyon riskinde artışa neden olabilir (bkz. Bölüm 4.8).  6  Siklosporin:  
Siklosporin ve hidroksiklorokin birlikte uygulandığında plazma siklosporin seviyesinde artış 
bildirilmiştir.  
 
Tamoksifen:  
Tamoksifen  ve hidroksiklorokin  sülfat  gibi retinal  toksisiteyi  indüklediği  bilinen  ilaçların 
birlikte kullanımı önerilmez.  
Hidroksiklorokin  ile birlikte  uygulandığında  antiepileptik  ilaçların  aktiviteleri  bozulabilir.  
Potansiyel aditif etki nedeniyle,  okülotoksik potansiyeli (ayrıca bkz. Bölüm 4.4 veya 
hemotoksik  potansiyeli  bulunan  ilaçlarla  birlikte  kullanımından  mümkünse  kaçınılmalıdır  (bkz. 
Bölüm 4.8).  
 
Hidroksiklorokin  agalsidaz  ile birlikte  uygulandığında  teorik  olarak  intrasellüler  α-galaktozidaz 
aktivitesinin inhibisyonu riski vardır.  
 
Hidroksiklorokin sülfat, buna ilişkin raporlar bulunmamakla birlikte, klorokinin bazı bilinen 
etkileşimleri ile de ilişkilendirilebilir. Bunlar aşağıdakileri içermektedir:  
Aminoglikosit antibiyotiklerin nöromüsküler kavşakta doğrudan blokaj etkisinin artması; 
antimalaryalin plazma konsantrasyonunu artırabilecek simetidin tarafından metabolizmasının 
inhibisyonu; neostigmin ve piridostigmin etkisini antagonize etme; insan diploid hücre 
intradermal kuduz aşısı ile primer bağışıklamada antikor yanıtında azalma.  
 
Farmakokinetik  etkileşimler:  
Diğer  tıbbi ürünlerin  hidroksiklorokin  üzerindeki  etkileri  
Antasitler ve kaolin:  
Magnezyum  içeren  antasitler  veya  kaolin  ile birlikte  uygulanması  klorokin  emiliminde  azalma 
ile sonuçlanabilir. Buradan çıkarım yapılarak; ekstrapolasyona göre hidroksiklorokin, 
antasitlerden veya kaolinden en az 4 saat arayla alınmalıdır.  
 
CYP  inhibitörleri  veya  indükleyicileri:  
İn vitro , hidroksiklorokin,  tek bir CYP'nin  önemli  bir tutulumu  olmadan,  esas olarak  CYP2C8, 
CYP3A4 ve CYP2D6 tarafından metabolize edilir. Bir pan spesifik CYP inhibitörü olan 
simetidinin eşzamanlı kullanımı, klorokin maruziyetinde 2 kat artışa neden olmuştur. İn vivo 
ilaç etkileşimi çalışmalarının yokluğunda, simetidin  veya güçlü CYP2C8 ve/veya CYP3A4 
veya CYP2D6 inhibitörleri (gemfibrozil, klopidogrel, ritonavir, itrakonazol, klaritromisin, 
greyfurt suyu, fluoksetin, paroksetin, kinidin) eş zamanlı olarak uygulanır.  
 
Güçlü CYP2C8 ve CYP3A4 indükleyicisi olan rifampisin ile birlikte uygulandığında 
hidroksiklorokinin etkililiğinin olmadığı bildirilmiştir. Güçlü CYP2C8 ve/veya CYP3A4 
indükleyicileri (rifampisin, St John’s Wort, karbamazepin, fenobarbital, fenitoin gibi)  ile 
birlikte uygulandığında dikkatli olunmalıdır (örneğin etkililiğin izlenmesi).  
 
Hidroksiklorokinin  diğer  tıbbi ürünler  üzerinde  etkisi:  
P-glikoprotein  substratları  
Hidroksiklorokin, P -gp’yi in vitro olarak yüksek konsantrasyonlarda inhibe eder. Dolayısıyla, 
hidroksiklorokin ile birlikte uygulandıklarında P -gp substratlarının konsantrasyonlarında artış 
potansiyeli bulunmaktadır. Digoksin ve hidroksiklorokin birlikte uygulandığında, digoksin 
serum  seviyelerinde  artış bildirilmiştir.  Dar terapötik  indeksi  bulunan  P-gp substratları  ile 7  (digoksin, dabigatran gibi) birlikte  uygulandığında, dikkatli olunmalıdır (örneğin yan etkilerin 
izlenmesi veya uygun görüldüğü şekliyle plazma konsantrasyonlarının izlenmesi).  
 
CYP2D6  substratları  
Hidroksiklorokin  in vitro  olarak  CYP2D6’yı  inhibe  eder.  Hidroksiklorokin ile  CYP2D6  probu 
olan tek doz metoprolol  alan hastalarda,  metoprololün  Cmaks  ve EAA  değerleri  1,7 kat artmıştır, 
bu da hidroksiklorokinin  hafif  bir CYP2D6  inhibitörü  olduğunu  gösterir.  Dar terapötik  indeksi 
bulunan CYP2D6 substratları ile (flekainid, propafenon gibi) birlikte uygulandığında, dikkatli 
olunması önerilir (örneğin advers etkilerin izlenmesi veya uygun görüldüğü şekliyle plazma 
konsantrasyonlarının izlenmesi).  
CYP3A4  substratları  
Hidroksiklorokin substratları, in vitro olarak CYP3A4’ü inhibe eder. Siklosporin ve 
hidroksiklorokin  birlikte  uygulandığında,  siklosporinin  (bir CYP3A4  ve p-gp substratı)  plazma 
seviyesinde artış rapor edilmiştir. Hassas CYP3A4 substratları ile in vivo etkileşim 
çalışmalarının yokluğunda, CYP3A4 substratları (siklosporin, statinler gibi) ile 
hidroksiklorokinin birlikte uygulandığında dikkatli olunması önerilir (örn. advers etkilerin 
izlenmesi).  
 
Prazikuantel  
Klorokinin prazikuantel biyoyararlanımını azalttığı, bir tek doz etkileşim çalışmasında 
saptanmıştır. Hidroksiklorokin ile praziquantel birlikte uygulandığında benzer bir etki olup 
olmadığı bilinmemektedir. Hidroksiklorokin ile klorokinin yapısal ve farmakokinetik 
benzerliklerine dayanarak hidroksiklorokinle de benzer bir etki gözlenebilir.  
 
Özel  popülasyonlara  ilişkin  ek bilgiler:  
Özel  popülasyonlara  ilişkin  veri bulunmamaktadır.  
 
Pediyatrik  popülasyon:  
Pediyatrik  popülasyona  ilişkin  veri bulunmamaktadır.  
 
4.6 Gebelik  ve laktasyon 
Genel tavsiye  
Gebelik  kategorisi:  D 
Çocuk  doğurma  potansiyeli  bulunan  kadınlar/Doğum  kontrolü  (Kontrasepsiyon) 
Gebelik dönemi  
Plasentayı geçebilmesine rağmen, gebelikte hidroksiklorokin kullanımının fetüse zarar verme 
riskinin düşük olduğu ve konjenital malformasyonlarda önemli bir artış olmadığı 
düşünülmektedir. SLE'de hidroksiklorokinin gebelik sırasında hastalık aktivitesini azalttığına 
dair kanıtlar bu tedaviye devam etmenin önemini pekiştirmektedir. Gerçekten de, gebeliğin 
kendisi lupus alevlenmelerine neden olabilir ve bu da hidroksiklorokin ile önlenebilir. Ön 
çalışmalar, hidroksiklorokinin anti -Ro pozitif olan lupus hastalarında neonatal lupus ve 
konjenital kalp bloğu riskini azaltabileceğini öne sürmüştür. Antifosfolipid sendromlu hamile 
hastalar üzerinde  yakın zamanda  yayınlanan bir çalışmada, hidroksiklorokine  maruz  kalmanın 
önemli ölçüde daha yüksek canlı doğum oranıyla bağlantılı olduğu bulunmuştur.  
 
Lupus ve anti -fosfolipid sendromu gibi otoimmün hastalıklar birlikte ele alındığında, fayda  
dengesi  fetüse  yönelik  potansiyel  zarardan  daha ağır basmaktadır  ve bu nedenle  8  hidroksiklorokine devam edilmelidir. Diğer hastalıklarda reçeteyi yazan hekim 
hidroksiklorokin için risk/fayda oranını değerlendirmeli ve buna göre hareket etmelidir.  
 
Laktasyon  dönemi  
Emzirme sırasındaki güvenliliğe ilişkin veriler sınırlıdır ancak zararlı bir etki gözlenmemiştir. 
Hidroksiklorokin anne sütüne az miktarda geçer ve bebeklerin maruziyetine ilişkin tahminler 
yetişkin dozunun < % 1'i ile yaklaşık % 3'ü arasında değişmektedir. Hamilelik sırasında 
hidroksiklorokine maruz kalan tüm bebekler emzirme sırasında da maruz kalmış olacaktır 
çünkü  hidroksiklorokinin  yarı ömrü  40 günden  fazladır.  Hidroksiklorokin  bebek  için düşük  bir 
zarar riski taşıyor gibi görünmektedir. Emzirme döneminde hidroksiklorokin tedavisi alıp 
almama  konusunda,  emzirmenin  çocuk  için faydası  ve tedavinin  kadın  için faydası  göz önünde 
bulundurularak dikkatli bir fayda -risk değerlendirmesi yapılmalıdır.  
 
Üreme  yeteneği/  Fertilite  
Hayvan çalışmalarında, hidroksiklorokin ile ilişkili bir madde olan klorokin, erkek fertilitesi 
üzerinde advers etkiler göstermiştir (bkz. Bölüm 5.3). Hidroksiklorokinin insan fertilitesi 
üzerindeki etkilerine dair veri bulunmamaktadır.  
 
4.7 Araç  ve makine  kullanımı  üzerindeki  etkiler  
Tedavi başlangıcından kısa bir süre sonra bulanık görmeye sebep olabilecek görsel 
akomodasyonunda bozulma  bildirilmiştir ve hastalar araç ve makine kullanma konusunda 
uyarılmalıdır.  Durum  kendini  sınırlamadığı  koşulda,  dozu  azaltmak  veya  tedaviyi  durdurmakla 
düzelecektir.  
 
4.8 İstenmeyen  etkiler  
Advers  ilaç reaksiyonları aşağıdaki  sıklık  derecesine  göre belirtilmiştir:  
Çok yaygın (≥ 1/10); yaygın (≥ 1/100 ila ≤ 1/10); yaygın olmayan (≥ 1/1.000 ila ≤ 1/100); 
seyrek (≥ 1/10.000 ila ≤ 1/1.000); çok seyrek (≤ 1/10.000); bilinmiyor (eldeki verilerden 
hareketle tahmin edilemiyor)  
 
Kan ve lenf sistemi hastalıkları  
Bilinmiyor: Kemik iliği depresyonu, anemi, aplastik anemi, agranulositoz, lökopeni, 
trombositopeni  
 
Bağışıklık  sistemi  hastalıkları  
Bilinmiyor:  Ürtiker,  anjiyoödem,  bronkospazm  
 
Metabolizma  ve beslenme  hastalıkları  
Yaygın:  Anoreksi.  
Bilinmiyor:  Hipoglisemi.  Hidroksiklorokin  porfiriyi  alevlendirebilir.  
Fosfolipidoz*  
* Hidroksiklorokine  bağlı  fosfolipidoz  vakaları  bildirilmiştir.  İlaca  bağlı  fosfolipidoz  kardiyak, 
renal veya kas gibi farklı organ sistemlerinde toksisiteye neden olabilir (bkz. Bölüm 4.4).  
 
Psikiyatrik hastalıkları 
Yaygın:  Duygusal  hareketlilik 
Yaygın olmayan: Sinirlilik  
Bilinmiyor:  Psikoz,  intihar  davranışı,  depresyon,  halüsinasyonlar,  anksiyete,  ajitasyon, 
konfüzyon, sanrılar, mani ve uyku bozuklukları  9  Sinir  sistemi  hastalıkları  
Yaygın:  Baş ağrısı  
Yaygın  olmayan:  Sersemlik  
Bilinmiyor:  Bu sınıf ilaçlar  ile konvülziyonlar  bildirilmiştir.  
Distoni,  diskinezi,  tremor  gibi ekstraprimidal  bozukluklar  (bkz.  Bölüm  4.4) 
Göz hastalıkları  
Yaygın:  Akomodasyon  bozukluğuna  bağlı  bulanık  görme  doza  bağlıdır  ve geri dönüşlü  olabilir. 
Yaygın olmayan: Pigmentasyon değişiklikleri ve görme alanı defekti ile birlikte retinopati 
gelişebilir.  İlk evrelerde, hidroksiklorokin  tedavisinin  kesilmesi  ile geri dönüşlü  olabilir.  Fakat 
durumun  ilerlemesine  izin verilirse,  tedavi  kesilmesinden  sonra  da ilerlemeye  devam  etme  riski 
olabilir.  
 
Retinal değişikliği olan hastalar başlangıçta asemptomatik olabilirler ya da parasantral, 
perisantral halka tipleri ile skotomatöz görme, temporal skotom ve anormal renkli görme 
semptomları olabilir.  
 
Ödem ve opasiteyi içeren korneal değişiklikler bildirilmiştir . Asemptomatik olabilirler ya da 
halo, bulanık görme ya da fotofobi gibi bozukluklara yol açabilirler. Bu etkiler geçici olabilir 
ya da tedavi kesilince geçebilir.  
 
Bilinmiyor: Makülopati ve maküler dejenerasyon bildirilmiştir ve bunun geri dönüşü 
olmayabilir.  
 
Kulak  ve iç kulak  hastalıkları  
Yaygın  olmayan:  Vertigo,  kulak  çınlaması  
Bilinmiyor:  İşitme  kaybı  
 
Kardiyak  hastalıkları  
Bilinmiyor:  Belirli  risk faktörleri  bulunan  hastalarda,  aritmiye  neden  olabilecek  (Torsades  de 
Pointes,  ventriküler  taşikardi)  QT aralığında  uzama  
 
Bazı olgularda  ölüm  ile sonlanan  kardiyak  yetmezlikle  sonuçlanabilecek  kardiyomiyopati  (bkz. 
Bölüm 4.4 ve 4.9)  
 
Kardiyomiyopati  iletim  bozuklukları  (dal bloğu,  AV kalp bloğu)  ve aynı zamanda  biventriküler 
hipertrofi saptandığında kronik toksisite düşünülmelidir. Hidroksiklorokin tedavisinin 
kesilmesi düzelme sağlayabilir.  
 
Gastrointestinal hastalıkları 
Çok yaygın:  Karın  ağrısı,  bulantı 
Yaygın: Diyare, kusma  
Bu semptomlar  genellikle  doz azaltılması  ya da ilacın  kesilmesi  ardından  hemen  düzelir.  
 
Hepato -bilier  hastalıkları  
Yaygın  olmayan:  Karaciğer  fonksiyon  testlerinde  bozulma  
Bilinmiyor: İlaç kaynaklı karaciğer hasarı (DILI), hepatoselüler hasar, kolestatik karaciğer 
hasarı, akut hepatit, karışık hepatoselüler/kolestatik karaciğer hasarı ve fulminan karaciğer 
yetmezliğini içerebilir.  10  Deri  ve deri altı doku  hastalıkları  
Yaygın:  Deri döküntüleri,  kaşıntı  
Yaygın  olmayan:  Deri ve mukoz  membranlarda  renk değişiklikleri,  saçlarda  beyazlama,  
alopesi.  
Genellikle  tedavi  kesildiğinde  bu etkiler  kolayca düzelir.  
Bilinmiyor: Eritema multiforme, fotosensitivite, eksfolyatif dermatit, Sweet sendromu ve 
Stevens -Johnson Sendromu (SJS) dahil ciddi kutanöz advers reaksiyonlar (SCAR'lar), toksik 
epidermal nekroliz, eozinofili ve sistemik semptomlarla birlike ilaç döküntüsü (DRESS 
Sendromu), akut jeneralize ekzantematöz püstüloz (AGEP) (bkz. Bölüm 4.4).  
Hidroksiklorokin psöriazis ataklarını tetikleyebilmekle birlikte, AGEP’in psöriazisten ayırıcı 
tanısı  yapılmalıdır.  Bu vakalarda  ateş ve hiperlökositoz  görülebilir.  Genellikle  hidroksiklorokin 
tedavisininkesilmesi ardından sonlanım iyidir.  
 
Kas iskelet  bozuklukları,  bağ doku  ve kemik  hastalıkları  
Yaygın  olmayan:  Duyusal  motor  bozukluklar  
Bilinmiyor: Proksimal kas gruplarında ilerleyen güçsüzlük ve atrofiye yol açan iskelet 
kaslarında miyopati ya da nöromiyopati. Miyopati ilaç kesildikten sonra düzelebilmekle 
birlikte, düzelmesi aylar sürebilir.  Tendon reflekslerinde baskılanma ve anormal sinir iletimi.  
 
Şüpheli  advers  reaksiyonların  raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans  Merkezi  (TÜFAM)’ne  bildirmeleri  gerekmektedir  (www.titck.gov.tr ; e-posta: 
tufam@titck.gov.tr ; tel: 0 800 314 00 08; faks: 0 312 218 35 99).  
 
4.9 Doz aşımı ve  tedavisi  
4-aminokinolinlerin  doz aşımı  özellikle  yenidoğanlarda  tehlikelidir  ve 1-2 g’lık  küçük  dozların 
bile ölümcül olduğu kanıtlanmıştır.  
 
Doz aşımı semptomları baş ağrısı, görme bozuklukları, kardiyovasküler kollaps, 
konvülziyonlar, hipokalemi, QT uzaması, Torsades de Pointes, ventriküler taşikardi ve 
ventriküler fibrilasyon, genişliği -artmış QRS kompleksi, bradiaritmiler, nodal ritim 
atriyoventriküler bloku içeren ritim ve iletim bozuklukları ve ardından ani, potansiyel olarak 
ölümcül olan solunum ve kalp durmasıdır. Bu etkiler aşırı dozun alınmasından hemen sonra 
ortaya çıkabildiğinden, acil tıbbi müdahale gereklidir. Kusturma ya da lavaj ile mide 
boşaltılmalıdır. Emilimi baskılamak için alınan dozun en az beş katı aktif karbon verilmelidir. 
Bu işlem lavaj sonrası tüp ile mideye bırakılarak ve ilacın alınmasından sonraki 30 dakika 
içinde yapılmalıdır.  
 
Çalışmalarla klorokin kardiyotoksisitesinin düzeltilmesinde yararlı etkilerini gösterdiğinden 
parentaral diazepam verilmesi düşünülmelidir.  
 
Gerektiğinde  solunum  desteği  ve şok tedavisi  yapılmalıdır.  
 
5. FARMAKOLOJİK  ÖZELLİKLER  
 
5.1 Farmakodinamik  özellikler  
Farmakoterapötik  grup:  Aminokinolonlar  11  ATC  kodu:  P01BA02  
 
Klorokin ve hidroksiklorokin gibi antimalaryal ajanların romatoid hastalıkların tedavisinde 
terapötik etkililiğini sağlayan birçok farmakolojik mekanizması olmasına rağmen herbirinin 
rolü bilinmemektedir. Etkilerinin bağlı olduğu mekanizmalar, sülfidril grupları ile etkileşim, 
enzim aktiviteleri ile etkileşim (fosfolipaz, NADH -sitokrom C redüktaz, kolinesteraz, proteaz 
ve hidrolaz), DNA bağlama, lizozomal membranların stabilizasyonu, prostaglandin 
oluşumunun baskılanması, PMNL kemotaksis ve fagositozunun baskılanması, monositlerden 
interlökin -1 salımının engellenmesi ve nötrofil superoksit salımının baskılanmasını 
içermektedir.  
 
5.2 Farmakokinetik  özellikler  
Emilim:  
Oral yoldan alındıktan sonra doruk plazma ve kan konsantrasyonlarına yaklaşık 3 ila 4 saatte 
ulaşılmaktadır.  Açlık  koşullarında,  ortalama  mutlak  oral biyoyararlanımı  % 79’dur  (SS %  12). 
Gıda, hidroksiklorokinin oral biyoyararlanımını değiştirmez.  
 
Dağılım:  
Hidroksiklorokin, yaygın doku akümülasyonu (gözler, böbrek, karaciğer ve akciğer gibi) 
doğrultusunda  geniş  bir dağılım  hacmine  sahiptir  (kanda  5.500  L, plazmada  44.000  L) ve 7,2’lik 
kan/plazma oranıyla kan hücrelerinde akümüle olduğu gösterilmiştir. Hidroksiklorokinin 
yaklaşık % 50’si plazma proteinlerine bağlanır.  
 
Biyotransformasyon:  
Hidroksiklorokin  temel  olarak,  N-desetilhidroksiklorokin,  ve desetilklorokin  ve 
bidesetilklorokin olmak üzere klorokin ile ortak olan diğer iki metabolitine metabolize olur.  
Hidroksiklorokin  in vitro  olarak  esas olarak  CYP2C8,  CYP3A4  ve CYP2D6'nın  yanı sıra FMO - 
1 ve MAO -A tarafından metabolize edilir ve tek bir CYP veya enzimin önemli bir katılımı 
olmaz.  
 
Eliminasyon:  
Hidroksiklorokin, 30 ila 50 gün arasında değişen uzun bir terminal yarılanma ömrü ile, çoklu 
faz bir eliminasyon  profili  sergiler.  Hidroksiklorokin  dozunun  yaklaşık  % 20-25’i üre içerisinde 
değişmemiş  ilaç halinde  elimine  olur. Lupus  veya  romatoid  artritli  yetişkin  hastalara  günde  bir 
kez 200 mg ve 400 mg hidroksiklorokin  sülfatın  kronik  tekrarlanan  oral uygulamasından  sonra, 
kandaki  ortalama  kararlı  durum  konsantrasyonları  sırasıyla  450-490 ng/mL  ve 870-970 ng/mL 
civarında olmuştur.  
 
Doğrusal -doğrusal  olmayan  durum:  
Hidroksiklorokinin  farmakokinetiği,  200 ila 500 mg/gün  terapötik  doz aralığında  doğrusal 
görünmektedir.  
 
Farmakokinetik  etkileşimler  
Hidroksiklorokinin  diğer  tıbbi ürünler  üzerindeki etkisi:  
Hidroksiklorokinin, CYP1A2, CYP2B6, CYP2C8, CYP2C9 ve CYP2C19’u in vitro olarak 
inhibe  etme  potansiyeli  yoktur.  Hidroksiklorokin  in vitro  olarak  CYP2D6  ve CYP3A4'ü  inhibe 
eder. Bir etkileşim çalışması, hidroksiklorokinin hafif bir CYP2D6 inhibitörü olduğunu 
göstermiştir (bkz. Bölüm 4.5).  12  Hidroksiklorokinin, CYP1A2, CYP2B6 ve CYP3A4'ü in vitro olarak indüklemek için önemli 
bir potansiyeli yoktur. Hidroksiklorokin, ana taşıyıcılar olan BCRP, OATP1B1, OATP1B3, 
OAT1 ve OAT3’ü in vitro olarak önemli ölçüde inhibe etmemiştir. Hidroksiklorokin, yüksek 
konsantrasyonlarda P -gp'yi inhibe etmiştir (bkz. Bölüm 4.5). Hidroksiklorokinin, OCT1, 
OCT2, MATE1 ve MATE2 -K taşıyıcılarını in vitro olarak  inhibe etme potansiyeli vardır.  
 
Hastalardaki  karakteristik  özellikler  
Böbrek  yetmezliği:  
Hidroksiklorokin esas olarak metabolize edildiğinden ve hidroksiklorokin dozunun sadece % 
20-25'i değişmemiş ilaç olarak idrarla atıldığından, böbrek yetmezliği olan hastalarda 
hidroksiklorokinin farmakokinetiğini önemli ölçüde değiştirmesi beklenmemektedir. Orta ve 
ciddi böbrek yetmezliği olan hastalarda hidroksiklorokin maruziyeti % 46'ya kadar artabilir 
(bkz. Bölüm 4.4).  
 
Karaciğer  yetmezliği:  
Karaciğer yetmezliğinin, hidroksiklorokin farmakokinetiği üzerindeki etkisi, spesifik bir 
farmakokinetik çalışmasında değerlendirilmemiştir. Hidroksiklorokin esas olarak metabolize 
edildiğinden, karaciğer yetmezliği olan hastalarda hidroksiklorokin maruziyetinin artması 
beklenmektedir (bkz. Bölüm 4.4).  
 
Yaşlı  hastalar:  
Yaşlı  romatoid  artrit  hastalarında  mevcut  olan sınırlı  veriler,  hidroksiklorokin  maruziyetlerinin 
genç hastalarda gözlemlenenlerle aynı aralıkta kaldığını göstermektedir.  
 
Pediyatrik  hastalar:  
18 yaşın  altındaki  çocuklarda  hidroksiklorokinin  farmakokinetiği  belirlenmemiştir.  
 
5.3 Klinik  öncesi  güvenlilik  verileri  
Genotoksisite/karsinojenisite:  
Yapılan araştırmalara göre hidroksiklorokin genotoksik bulunmamıştır. Hidroksiklorokin ile 
ilgili klinik olmayan karsinojenisite çalışmaları mevcut değildir.  
 
Üreme  ve gelişimsel  toksisite:  
Hidroksiklorokin plasentayı geçer. Farelerde ve maymunlarda gerçekleştirilen non -GLP 
çalışmalarında, hidroksiklorokin ile ilişkili bir madde olan klorokinin, adrenal corteks 
akümülasyonu, fötal göz ve kulak dokusunda akümülasyonu ile transplasental transferi 
gösterilmiştir. Klorokinin yüksek maternal dozları fötotoksik olmuştur ve anoftalmi ve 
mikrooftalmiye sebep olmuştur. Sıçanlarda yapılan çalışmalarda, klorokin testosteron 
salgılanmasını, testis ve epididim ağırlığını azaltmış ve anormal sperm üretimine neden 
olmuştur.  
 
Reçete  eden  hekime  yönelik  olarak,  bu “Kısa  Ürün  Bilgisi”ne  dahil  edilen  bilgiler  dışında,  ilgili 
bir klinik öncesi güvenlilik verisi bulunmamaktadır.  
 
6. FARMASÖTİK  ÖZELLİKLERİ  
 
6.1 Yardımcı maddelerin listesi 
Laktoz  monohidrat  (inek  sütü kaynaklı) 
Povidon  
Mısır  nişastası  13  Magnezyum  stearat  
Opadry  OY-L-28900  (Hipromelloz,  makrogol  4000, titanyum  dioksit  (E171),  laktoz 
monohidrat)  
 
6.2 Geçimsizlikler  
Geçerli  değildir.  
6.3 Raf ömrü  
36 ay 
6.4 Saklamaya  yönelik  özel tedbirler  
Bu tıbbi ürün herhangi  bir özel saklama  koşulu  gerektirmez.  
6.5 Ambalajın  niteliği  ve içeriği  
30 tabletlik  PVC/Al  blister  ambalajlarda  kullanıma  sunulmuştur.  
 
6.6 Beşeri tıbbi üründen arta kalan maddelerin imhası ve diğer özel önlemler 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmeliği” ne uygun olarak imha edilmelidir.  
 
7. RUHSAT  SAHİBİ  
 
Sanofi  Sağlık  Ürünleri  Ltd. Şti. 
Şişli-İstanbul  
 
8. RUHSAT  NUMARASI  
 
2014/840  
 
9. İLK RUHSAT  TARİHİ  /RUHSAT  YENİLEME  TARİHİ  
 
İlk ruhsat  tarihi:  19.11.2014 
Ruhsat yenileme tarihi:  
 
10. KÜB’ÜN  YENİLENME  TARİHİ  