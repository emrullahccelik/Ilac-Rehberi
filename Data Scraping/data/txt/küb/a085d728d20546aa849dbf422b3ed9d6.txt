KISA ÜRÜN BİLGİSİ
1. BEŞERİ TIBBİ ÜRÜNÜN ADI
MODİOGEN 200 mg Tablet
2. KALİTATİF VE KANTİTATİF BİLEŞİM  
Etkin madde:
Her tablet; 200 mg modafinil içerir.
Yardımcı maddeler:
Laktoz monohidrat 130 mg 
Yardımcı maddeler için 6.1’e bakınız.
3. FARMASÖTİK FORM
Tablet
Beyaz renkli, bikonveks, oblong tabletler
4. KLİNİK ÖZELLİKLER
4.1 Terapötik endikasyonlar
MODİOGEN, narkolepsiye bağlı aşırı uyku eğiliminin tedavisinde endikedir.
4.2 Pozoloji ve uygulama şekli  
Pozoloji/uygulama sıklığı ve süresi:
Önerilen günlük doz 200-400 mg’dır. Hastanın yanıtına göre 200 mg ile başlanmalı ve klinik 
yanıta göre günde bir kez veya ikiye bölünmüş olarak sabah ve öğlen verilebilir.
Uygulama şekli:
Oral uygulama içindir. Tabletler bütün olarak yutulmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Şiddetli hepatik veya renal yetmezliği olan hastalarda doz yarıya indirilmelidir (Günde 100 veya 
200 mg).
1/11
Pediyatrik popülasyon:
Çocuklarda etkinlik ve güvenilirliği henüz kanıtlanmamış olduğundan ötürü çocuklarda kullanımı 
önerilmez (bkz bölüm 4.4).
Geriyatrik popülasyon:
Modafinilin yaşlılarda kullanımı ile ilgili sınırlı veri bulunmaktadır. Yaşlılarda azalmış hepatik ve 
renal fonksiyonlar nedeniyle, 65 yaş üzerindeki hastalarda günde 100 mg ile tedaviye başlanması 
önerilmektedir. Maksimum doz olan 400 mg sadece renal veya hepatik bozukluk olmadığı 
durumlarda kullanılmalıdır.
Diğer:
Tedaviye uyku bozuklukları konusunda deneyimli bir hekimin önerisiyle veya kontrolünde 
başlanmalıdır.
4.3 Kontrendikasyonlar
MODİOGEN orta ağır hipertansiyon, aritmide, hamilelik ve laktasyonda kontrendikedir.
Modafinil veya formülasyonda kullanılan yardımcı maddelerden herhangi birine aşırı duyarlığı 
olduğu bilinen hastalarda kullanılmamalıdır.
4.4 Özel kullanım uyarıları ve önlemleri
Her ne kadar modafinilin fonksiyonlarda bozulma yaratabilecek bir etkisi görülmemiş olsa da; 
santral sinir sistemini etkileyen her ilaç muhakeme, düşünme veya motor becerilerde değişikliğe 
neden olabilir. Hastalara, MODİOGEN tedavisi sırasında araç veya makine kullanım 
kabiliyetlerinin etkilenmediğinden emin olana kadar dikkatli olmaları önerilmelidir.
Sol ventrikül hipertrofisi olan hastalar ve SSS uyarıcıları ile bağlantılı iskemik EKG değişiklikleri, 
göğüs ağrısı, aritmi veya mitral kapak prolapsinin diğer belirgin klinik tablolarını geliştirmiş 
hastalarda modafinil kullanılması önerilmez. Modafinil yakın zamanda miyokard enfarktüs geçiren 
veya stabil olmayan angina şikayeti olan hastalarda değerlendirilmemiştir. Bu kişilerde tedavi 
dikkatle takip edilmelidir. Modafinil hipertansiyonlu hastalarda sistemik olarak 
değerlendirilmemiştir. Bu hastalar da periyodik olarak takip edilmelidir.
Sağlıklı bir gönüllüde 600 mg modafinil kullanımı sırasında referans sanrılar, paranoid sanrılar ve 
duyusal halüsinasyonlar ile uyku yoksunluğu gelişmiştir. İlacın kesilmesinden 36 saat sonra psikoz
2/11
ile ilgili hiçbir delil kalmamıştır. Psikoz hikâyesi olan hastalarda MODİOGEN kullanımında 
dikkatli olunmalıdır.
Ciddi böbrek bozukluğu olan hastalarda tek doz 200 mg modafinil farmakokinetiği etkilememekte 
ancak modafinilin inaktif metaboliti olan modafinil asidin açığa çıkışı normal böbrek fonksiyonu 
olan kişilere göre çok daha fazla olmaktadır.
Siroz ile birlikte olan veya olmayan ciddi karaciğer yetmezliği durumunda modafinil dozu 
azaltılmalıdır (Bakınız doz ve uygulama).
Yaşlı hastalarda karaciğer ve/veya böbrek fonksiyonlarında azalma olabileceğinden doz azaltılması 
düşünülmelidir (Bakınız doz ve uygulama).
Modafinil ile birlikte kullanıldıklarında steroid kontraseptiflerin etkileri tedavi sırasında ve 
tedaviden sonraki bir ay içinde azalabilir. Bu süre içinde alternatif veya eşlik eden kontrasepsiyon 
metodları önerilmelidir.
Deride döküntü, ürtiker veya ilgili alerjik bir durumda hasta doktorunu bilgilendirmelidir.
12 yaş altı çocuklarda etkinlik ve güvenirliliği bilinmediğinden kullanılmamalıdır.
65 yaş üzerindeki kullanımın etkinlik ve güvenirliliği bilinmemektedir. 65 yaş üzeri 15 hastada 
gözlemlenen advers etki insidansi diğer yaş gruplarındakilere benzemektedir.
MODİOGEN 130 mg laktoz monohidrat içermektedir. Nadir kalıtımsal galaktoz intoleransı, lapp 
laktaz yetmezliği ya da glukoz-galaktoz malabsorpsiyon problemi olan hastalar bu ilacı 
kullanmamalıdır.
4.5 Diğer tıbbi ürünler ile etkileşimler ve diğer etkileşim şekilleri
Modafinil kendi metabolizasyonunu CYP3A4/5 aktivitesini uyararak artırabilirse de etkisi düşüktür 
ve ciddi klinik sonuçları olmamaktadır.
Antikonvülzanlar:  Karbamazepin veya fenobarbital gibi CYP aktivitesini uyaran ilaçlar ile birlikte 
alındığında modafinilin plazma düzeyi azalabilmektedir. CYP2C19’un olası inhibisyonuna ve 
CYP2C9’un supresyonuna bağlı olarak, fenitoinin klerensi modafinil ile birlikte kullanıldığında 
azalabilir. Hastalar fenitoin toksisitesi açısından izlenmeli ve fenitoin plazma düzeyleri 
tekrarlayarak ölçülmeli gerekirse modafinil tedavisi kesilmelidir.
Steroid Kontraseptifler:  Steroid kontraseptiflerin etkinlikleri, modafinilin CYP3A4/5 enzimi 
uyarılmasına bağlı olarak bozulabilir. Alternatif kontraseptif yöntemlerin alınması önerilmektedir. 
Modafinil tedavisi kesildikten iki ay sonra kontraseptiflerin yeterli etkinliği gösterecektir. 
Antidepresanlar:  Bazı trisiklik ve SSRI antidepresanlar büyük ölçüde CYP2D6 tarafından 
metabolize edilirler. CYP2D6 enzimi eksikliği olanlarda (beyaz ırkın yaklaşık %10’u) CYP2C19
3/11
daha önem kazanır. Modafinil CYP2C19’u inhibe ettiği için daha düşük antidepresan 
kullanılmalıdır.
Antikoagülanlar:  CYP2C9’un modafinil tarafından olası supresyonu nedeniyle birlikte 
kullanıldıklarında Varfarinin klerensi azalabilir. Modafinil tedavisi başladıktan sonraki 2 ay 
süresince ve doz değiştirildikçe protrombin zamanları izlenmelidir.
Diğer İlaçlar:  CYP2C19 tarafından metabolize olan ilaçlar (diazepam, propranolol ve omeprazol) 
modafinil ile birlikte kullanıldıklarında klirensleri azalabilir. Buna ek olarak, in vitro olarak 
CYP1A2, CYP2B6 ve CYP3A4/5 aktivitelerinin uyarılması sonucunda bu enzimler tarafından 
metabolize olan ilaçların kan düzeylerinin azaldığı görülmüştür ki, bu in vivo olarak da ortaya 
çıkabilir. Klinik çalışma sonuçları, özellikle gastrointestinal kanalda CYP3A4 enzimi ile 
presistemik eliminasyona giren CYP3A4 enzim substratlarında en büyük etkinin olabileceği 
öngörülmektedir. Bunlar arasında örnekler: siklosporin, HIV proteaz inhibitörleri, buspirone, 
triazolam, midazolam, kalsiyum kanal blokerlerinin çoğu ve statinlerdir.
4.6 Gebelik ve laktasyon
Genel tavsiye
Gebelik kategorisi C'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
MODİOGEN ’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/ doğum 
/ve-veya/ doğum sonrası gelişim üzerindeki etkiler bakımından yetersizdir (bkz. kısım 5.3). 
İnsanlara yönelik potansiyel risk bilinmemektedir.
Gebelik dönemi
Modafinilin hamilelerde kullanımı ile ilgili yeterli veri bulunmamaktadır.
Modafinil maksimum klinik dozdan yüksek dozlarda sıçan ve tavşanlarda teratojenik etki 
göstermemiştir. Ancak, preklinik çalışmalarda plazma düzeyleri metabolik otoindüksiyona bağlı 
olarak hastalarda beklenen düzeyde veya altındadır. Hamilelikte modafinilin kullanımı 
kontrendikedir.
4/11
Laktasyon dönemi
Modafinil ve asit ve sulfon metabolitleri sıçanlarda anne sütüne geçmektedir. İnsanlarda ise anne 
sütüne geçip geçmediği bilinmemektedir.
Laktasyonda modafinilin kullanımı kontrendikedir.
Emzirmenin durdurulup durdurulmayacağına ya da MODİOGEN tedavisinin durdurulup 
durdurulmayacağına/tedaviden kaçınılıp kaçınılmayacağına ilişkin karar verilirken, emzirmenin 
çocuk açısından faydası ve MODİOGEN tedavisinin emziren anne açısından faydası dikkate 
alınmalıdır.
Üreme yeteneği /Fertilite
Veri yoktur.
4.7 Araç ve makine kullanımı üzerindeki etkiler
Modafinilin araç ve makine kullanımı üzerine etkisi değerlendirilmemiştir. Bu nedenle dikkatli 
olunmalıdır. Ortaya çıkabilecek görme bulanıklığı veya sersemlik hali araç kullanma yeteneğini 
bozabilir.
4.8 İstenmeyen etkiler
Aşağıdaki yan etkilerin çoğu, modafinil tabletler ile yapılan klinik çalışmalar ya da rutin kullanım 
sırasında bildirilmiştir. Bu yan etkilerin çoğunun modafinil tablet tedavisi ile bağlantısı 
kanıtlanmamıştır.
Yan etkilerin görülme sıklığı şu şekilde tanımlanmıştır ve gözlenen istenmeyen etkilerin sınıfı ve 
sıklık dereceleri, çok yaygın (>1/10); yaygın (>1/100 ila <1/10); yaygın olmayan (>1/1.000 ila 
<1/100); seyrek (>1/10.000 ila <1/1.000), çok seyrek (< 1/10.000) olarak aşağıda listelenmiştir.
En sık karşılaşılan yan etki hastaların yaklaşık %21’ini etkileyen baş ağrısıdır. Genellikle hafif ve 
orta şiddette olup doza bağımlıdır ve birkaç gün içinde geçer.
Enfeksiyon ve infestasyon  
Seyrek: Farinjit, sinüzit 
Kan ve lenfatik sistem bozuklukları  
Seyrek: Eozinofili, lökopeni 
Bağışıklık sistemi bozuklukları
Seyrek: Minör alerjik reaksiyonlar (örneğin saman nezlesi belirtileri)
Bilinmeyen sıklıkta: Anjioödem, ürtiker, aşırı duyarlılık reaksiyonları (ateş, döküntü, lenfadenopati 
ve diğer etkilenen organ belirtileri ile birlikte)
5/11
Metabolizma ve beslenme bozuklukları
Yaygın: İştah azalması
Seyrek: Hiperkolesterolemi, hiperglisemi, diabetes mellitus, iştah 
artması
Psikiyatrik bozukluklar
Yaygın: Sinirlilik, insomnia, anksiyete, anormal düşünceler, konfüzyon
Seyrek: Uyku bozuklukları, duygusal labilite, azalmış libido, düşman tavırlar, depersonalizasyon,
kişilik bozuklukları, ajitasyon, anormal rüyalar, agresyon
Bilinmeyen sıklıkta: Psikoz, mani, delüzyon, halüsinasyon, intihara meyil
Sinir sistemi bozuklukları
Çok yaygın: Baş ağrısı
Yaygın: Sersemlik, somnolans, parestezi
Seyrek: Diskinezi, hipertoni, hiperkinezi, amnezi, migren, tremor, vertigo, MSS uyarılması, 
hipoestezi, koordinasyon bozuklukları, hareket bozuklukları, konuşma bozuklukları, tat duyu 
kaybı
Görme bozuklukları
Yaygın: Görme bulanıklığı 
Seyrek: Anormal görme, kuru göz 
Kardiyak bozukluklar  
Yaygın: Taşikardi, palpitasyon 
Seyrek: Ekstrasistol, aritmi, bradikardi 
Vasküler bozukluklar  
Yaygın: Vazodilatasyon 
Seyrek: Hipertansiyon, hipotansiyon
Solunum, torasik, mediastinal bozukluklar  
Seyrek: Dispne, öksürükte artış, astım, epistaksis, rinit 
Gastrointestinal bozukluklar
Yaygın: Karın ağrısı, bulantı, kuru ağız, diare, dispepsi, konstipasyon 
Seyrek: Gaz, reflü, kusma, disfaji, glossit, ağız ülserleri 
Deri ve derialtı doku bozuklukları  
Seyrek: Terleme, döküntü, akne, pruritus
Bilinmeyen sıklıkta: Ciddi deri reaksiyonları (eritema multiforme, Stevens Johnson Sendromu, 
toksik epidermal nekrolizis, eozinofili ve sistemik semptomlar ile ilaç döküntüsü (DRESS))
6/11
Kas-İskelet sistemi ve bağ dokusu bozuklukları
Seyrek: Sırt ağrısı, boyun ağrısı, myalji, myasteni, bacak krampları, artralji
Renal ve üriner sistem bozuklukları
Seyrek: Anormal idrar, idrar sıklığında artış
Üreme sistemi ve meme bozuklukları
Seyrek: Menstrüel bozukluklar
Genel bozukluklar
Yaygın: Asteni, göğüs ağrısı
Seyrek: Periferik ödem, susama hissi
Araştırmalar
Yaygın: Anormal karaciğer fonksiyon testleri, doz bağımlı alkalin fosfataz ve gama glutamil 
transferaz değerlerinde artış gözlenebilir.
Seyrek: Anormal AKG bulguları, kilo artışı, kilo verme
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem taşımaktadır. 
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık 
mesleği mensuplarının herhangi bir şüpheli advers reaksiyonu Türkiye Farmakovijilans Merkezi 
(TÜFAM)’ne bildirmeleri gerekmektedir (www.titck.gov.tr; e-posta: tufam@titck.gov.tr; tel: 0 800 
314 00 08; faks: 0 312 218 35 99)
4.9 Doz aşımı ve tedavisi
Belirtiler: Tek başına veya diğer ilaçlar ile birlikte modafinil aşırı dozajında; insomnia, 
dinlenememe, dezoryantasyon, konfüzyon, eksitasyon gibi santral sinir sistemi bozuklukları, 
halüsinasyon, bulantı, diare gibi sindirim sistemi bozuklukları, taşikardi, bradikardi, hipertansiyon 
göğüs ağrısı gibi kardiyovasküler sistem bozuklukları
Tedavi: Kusma uyarılması veya gastrik lavaj düşünülmelidir. Psikomotor ve kardiyovasküler 
belirtilerin izlenmesi amacıyla hospitalizasyon yapılabilir. Hastadaki belirtiler ortadan kalkıncaya 
dek gözlem altında tutulması önerilir.
7/11
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Santral etkili 
sempatomimetik ATC Kodu: N06BA07
Modafinil insan dâhil birçok canlıda uyanıklılığı uyarır. Uyanıklılığı sağlamadaki kesin etki 
mekanizması bilinmemektedir.
Klinik öncesi çalışmalar: Modafinil, doğrudan veya dolaylı olarak, alfa1  adrenoseptör veya 
dopamin reseptör antagonisti olarak etki göstermemektedir. Amfetamin ile uyarılan uyanıklılık, 
dopamin reseptör antagonisti haloperidol ile antagonize edilirken, modafinil ile uyarılanda aynı etki 
antagonize edilmez. Metilfenidat ve amfetamin ile tüm beyinde nöronal aktivasyon görülürken, 
modafinil ile seçici olarak, özellikle hipotalamusda olmak üzere beynin belli bölgelerinde uyarı 
sağlanmaktadır.
İnsanlarda, modafinil, gündüz canlılığını ve uyanıklılığı sağlar veya iyileştirir. Modafinil 
uygulaması, uyanıklılığın sürdürülebilmesini sağlar ve bu uyanıklık elektrofizyolojik değişiklikler 
gibi objektif olarak gösterilebilir. Modafinil uyku yoksunluğuna bağlı bilişsel, psikomotor ve 
nörosensoriyel performanstaki bozukluklara karşı etki eder. Bu değişiklikler, davranış ve iştahta 
herhangi bir olumsuz değişikliğe neden olmadan gerçekleşir.
Narkolepsili hastalarda sabahları 400 mg veya sabah ve öğle 200’er mg modafinil uygulanmalıdır. 
Bu şekilde uygulandığında gece uykusu olumsuz yönde etkilenmemektedir.
Aşırı uyku, uyanıklığın sürdürülmesinde zorluk ve uygun olmayan koşullarda uykuya dalma olarak 
tanımlanmaktadır. Aşırı uyku, Epworth uyku skalasına göre 11 veya daha fazla değer ile 
görülmektedir.
Orta uyku, gün boyunca görülen uyku dönemleri ile belirlidir ve hafif fiziksel aktivitede veya orta 
derecede konsantrasyon gerektiren durumlarda ortaya çıkar. Uykuya dalma konser, tiyatro, sinema, 
araba kullanma, toplantılarda ortaya çıkar. Bu derecede uyku bozukluğu, çoklu fazlı uyku testi ile 
birliktedir ve ortalama uyku gizliliği 5-10 dakikadır.
8/11
5.2 Farmakokinetik özellikler  
Genel özellikler
Modafinil rasemik bir karışımdır. Enantiomerleri farklı farmakokinetik özelliklere sahiptir. 
Modafinilin yarılanma ömrü d enantiomerinden üç kat daha fazladır. Toplam maruziyet süresi 
AUC, bu süre olarak değerlendirilir. Görünen kararlı durum doza başlandıktan sonra 2-4 
günde oluşur.
Emilim
Modafinil kolaylıkla emilir ve 2-4 saat içinde doruk konsantrasyona ulaşır. Yemeğin 
modafinilin emilimi üzerine herhangi bir etkisi yoktur. Ancak, yemekle birlikte alındığında 
tm ax  yaklaşık 1  saat süreyle gecikir.
Dağılım
Modafinil vücut dokularında iyi dağılım gösterir. Dağılım hacmi toplam vücut sıvısından daha 
fazladır. İnsan plazmasında, plazma proteinlerine (%60 oranında albümine) bağlanır. Proteine 
bağlanma derecesi, diğer proteine bağlanan ilaçlar ile etkileşim riski düşüktür. 
Biyotransformasyon
Modafinil karaciğerde esteraz ve CYP3A4/5 enzimleri ile metabolize olur ve iki temel 
metabolit modafinil asit ve modafinil sülfon ortaya çıkar. Preklinik modellerde metabolitlerin 
modafinilin canlandırıcı etkisine neden olmadığı görülmüştür. İn vitro çalışmalar, insan 
hepatositlerinde modafinilin konsantrasyon bağımlı bir şekilde: CYP1A2, CYP2B6 ve 
CYP3A4’ü uyardığını göstermiştir. Buna ek olarak CYP2C9 enzimi baskılanmaktadır. İnsan 
karaciğer mikrozomlarında modafinil ve modafinil sulphone parsiyel kompetitetif geri dönüşlü 
CYP2C19 enzimini inhibe etmektedir (bkz. 4.5).
Eliminasyon
Modafinil ve metabolitlerinin atılımı genellikle renal yoldan olur ve küçük bir bölümü, 
değişime uğramadan atılır (< %10). Eliminasyon yarı ömrü, çoklu doz sonrası 15 saattir ve 
tedavi rejimi günde 1  -2 kezdir.
Doğrusal/ doğrusal olmayan durum
Modafinil farmakokinetiği lineerdir ve bu linearite uygulanan 200-600 mg günde bir kez doz 
uygulamadan bağımsızdır. Sistemik maruziyet uygulanan doz ile doğru orantılıdır.
9/11
Hastalardaki karekteristik özellikler
Böbrek/Karaciğer yetmezliği
Ciddi kronik renal yetmezlikte modafinilin farmakokinetiği değişmez ancak, modafinilin 
aside maruziyeti 9 kat artar. Metabolitin bu düzeyi ile maruziyeti sonucundaki güvenlik 
hakkında bilgi yoktur. Ciddi hepatik yetmezliği olan hastalarda modafinil klerensi %60 
oranında azalır ve kararlı düzey iki katına çıkar. Modafinil dozu ciddi hepatik veya renal 
yetmezliği olan hastalarda yarıya azaltılmalıdır.
Yaşlılar
Yaşlılarda hepatik ve renal fonksiyonlarda azalma olabileceğinden ötürü, doz azaltılması 
düşünülmelidir.
5.3 Klinik öncesi güvenlilik verileri
Tek ve tekrarlayan toksikolojik çalışmalar, hayvanlarda özel bir toksisiteye neden olmadığını 
göstermiştir.
Üreme fonksiyon çalışmaları fertilite üzerine bir etkisi olmadığını ve teratojenik bir etki 
göstermediğini göstermiştir. Ayrıca fetus üzerine canlılığı, gelişimi büyümeyi etkileyen bir 
etki olmadığını göstermiştir.
Modafinil mutajenik veya karsinojenik değildir.
Hayvanlarda toksikolojik, üreme ve karsinojenisite çalışmaları, insanlara göre daha az veya 
aynıdır. Bu durumun, preklinik çalışmalarda, metabolik oto indüksiyona bağlı olduğunu 
düşündürmektedir. Sıçanlarda, peri - post natal çalışmalarda, sütteki konsantrasyonun 
plazmadakinden 11,5 kez daha fazla olduğu görülmüştür.
6. FARMASÖTİK ÖZELLİKLER
6.1 Yardımcı maddelerin listesi
Prejelatinize Nişasta 
Kolloidon CL Krospovidon 
Povidon
Mikrokristalin Selüloz 
Magnezyum Stearat 
Laktoz Monohidrat
10/11
6.2 Geçimsizlikler
Geçerli değil.
6.3 Raf ömrü
24 ay
6.4 Saklamaya yönelik özel uyarılar
250 C’nin altındaki oda sıcaklığında saklayınız.
6.5 Ambalajın niteliği ve içeriği
PVC/PVDC - Alüminyum blisterlerde 30 tablet, kullanma talimatı ile birlikte karton kutuda 
bulunur.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereksinim yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” 
ve “Ambalaj ve Ambalaj Atıklarının Kontrolü Yönetmeliği”ne uygun olarak imha 
edilmelidir.
7. RUHSAT SAHİBİ
GEN İLAÇ VE SAĞLIK ÜRÜNLERİ SAN. ve TİC. A.Ş.,
Mustafa Kemal Mah., 2119.Sok. No:3 D:2-3 06520,
Çankaya/ANKARA.
Tel :  0312 219 62 19 (pbx)
Faks: 0312 219 60 10 
e-posta: info@genilac.com
8. RUHSAT NUMARASI(LARI)
2015/625
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 17.08.2015 
Ruhsat yenileme tarihi :
10. KÜB’ÜN YENİLENME TARİHİ
11/11
