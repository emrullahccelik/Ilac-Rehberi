KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
ROFLUNG 0,5 mg saşe
2. KALİTATİF VE KANTİTATİF BİLEŞİM
Etkin madde:
Roflumilast 0,5 mg
Yardımcı maddeler:
Sorbitol 499,5 mg
Yardımcı maddeler için 6.1.’e bakınız.
3. FARMASÖTİK FORM
Saşe
Beyaz renkli toz.
4. KLİNİK ÖZELLİKLER
4.1. Terapötik endikasyonlar
ROFLUNG, sık alevlenme öyküsü olan yetişkin hastalarda kronik bronşitle ilişkili şiddetli
kronik obstrüktif akciğer hastalığının (KOAH) (bronkodilatör sonrası FEV1’in beklenilenin
%50’sinden düşük olması durumunda) idame tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Önerilen doz günde bir kez aç veya tok karnına alınmak üzere bir adet 0,5 mg’lık roflumilast
saşedir.
ROFLUNG uzun süreli bir tedavi olup, faydalı etkisinin elde edilmesi için haftalarca
kullanılması gerekebilir. Roflumilast klinik çalışmalarda bir yıla varan sürelerde çalışılmıştır.
Uygulama şekli:
Oral kullanım içindir. ROFLUNG saşe bir bardak suda eritilerek içilir. Suda hazırlanan ilaç
bekletilmeden içilmeli ve her gün aynı saatte alınmalıdır. Saşe, yemekle birlikte veya ayrı
olarak alınabilir.
Özel popülasyonlara ilişkin ek bilgiler:
Pediyatrik popülasyon:
ROFLUNG pediyatrik popülasyonda (18 yaş altı) kullanılmaz.
1Geriyatrik popülasyon:
Geriyatrik popülasyonda (65 yaş ve üstü) doz ayarlaması gerekli değildir.
Böbrek yetmezliği:
Herhangi bir doz ayarlaması gerekli değildir.
Karaciğer yetmezliği:
Child-Pugh A olarak sınıflandırılan hafif karaciğer yetmezliği olan hastalar üzerinde yapılan
çalışmalar, doz ayarlaması tavsiyesi için yeterli değildir (Bkz. Bölüm 5.2); bu nedenle
ROFLUNG bu hastalarda dikkatli kullanılmalıdır.
Child Pugh B veya C olarak sınıflandırılan orta şiddette veya şiddetli karaciğer yetmezliği
olan hastalar ROFLUNG kullanmamalıdır (Bkz. Bölüm 4.3).
4.3. Kontrendikasyonlar
ROFLUNG, roflumilasta ya da yardımcı maddelerden herhangi birine karşı aşırı duyarlılık
gösteren hastalarda kontrendikedir (Bkz. Bölüm 6.1).
Orta şiddette veya şiddetli karaciğer yetmezliğinde (Child-Pugh B veya C) kontrendikedir.
4.4. Özel kullanım uyarıları ve önlemleri
Kurtarma ilacı:
Roflumilast sık alevlenme öyküsü olan yetişkin hastalarda kronik bronşit ile ilişkili şiddetli
KOAH'ın idame tedavisinde bronkodilatör tedavisine ek olarak endike olan antiinflamatuar
bir maddedir. Akut bronkospazmların hafifletilmesinde kurtarma ilacı olarak endike değildir.
Kilo kaybı:
1 yıllık çalışmalarda (M2-124, M2-125) plasebo ile tedavi edilen hastalara kıyasla roflumilast
ile tedavi edilen hastalarda daha sık olarak kilo kaybı meydana gelmiştir. Hastaların çoğu
roflumilastı bıraktıktan sonraki 3 ayda kaybettikleri kiloları yeniden almışlardır.
Zayıf hastaların vücut ağırlıkları her vizitede kontrol edilmelidir. Açıklanamayan ve klinik
olarak önemli bir kilo kaybı durumunda ROFLUNG kullanımı durdurulmalı ve vücut ağırlığı
izlenmelidir.
Özel klinik durumlar:
İlgili deneyim eksikliği nedeniyle, şiddetli immünolojik hastalıkları (örneğin: HIV
enfeksiyonu, multipl skleroz, lupus eritematozus, progresif multifokal lökoensefalopati),
şiddetli akut enfeksiyöz hastalıkları, kanser (bazal hücre karsinomu haricinde) olan hastalarda
veya immünosupresif ilaçlarla (örneğin: metotreksat, azatiyoprin, infliksimab, etanersept
veya uzun süreli kullanılan oral kortikosteroidler; kısa süreli sistemik kortikosteroidler hariç)
tedavi edilen hastalarda ROFLUNG ile tedavi başlatılmamalı ve mevcut tedavi
durdurulmalıdır. Tüberküloz, viral hepatit, herpes viral enfeksiyonu ve herpes zoster gibi
latent enfeksiyonlu hastalarda deneyim sınırlıdır.
Konjestif kalp yetmezliği (NYHA sınıf 3 ve 4) olan hastalarla çalışılmamış olup, bu nedenle
bu hastaların ROFLUNG ile tedavisi önerilmemektedir.
2Psikiyatrik hastalıklar:
ROFLUNG insomnia, anksiyete, sinirlilik ve depresyon gibi psikiyatrik hastalıkların riskini
artırabilir. Depresyon öyküsü olan veya olmayan hastalarda, genellikle tedavinin ilk
haftalarında seyrek olarak intihar düşüncesi ve davranışı (tamamlanmış intihar eylemi dahil)
gözlenmiştir (Bkz. Bölüm 4.8). Psikiyatrik bozukluk durumu veya öyküsü bildirildiğinde
veya psikiyatrik durumlara neden olabilecek başka ilaçlarla eşzamanlı tedavi düşünülüyor ise
ROFLUNG tedavisine başlanılıp başlanılmaması veya tedaviye devam edilip edilmemesi ile
ilgili riskler dikkatli şekilde değerlendirilmelidir. ROFLUNG, intihar düşüncesi veya
davranışı ile ilişkili depresyon öyküsü olan hastalarda tavsiye edilemez. Hastalar ve
hastabakıcılar, hastaların davranışlarında veya ruh hallerinde meydana gelebilecek
değişiklikler veya herhangi bir intihar düşüncesi durumunda doktorlarını uyarmaları gerektiği
konusunda bilgilendirilmelidir. Hastaların, yeni veya kötüleşen psikiyatrik semptomlardan
muzdarip olmaları, veya intihar düşüncesi veya teşebbüsü durumunda ROFLUNG tedavisinin
sonlandırılması tavsiye edilir.
Persistan intolerans:
Diyare, bulantı, karın ağrısı ve baş ağrısı gibi advers reaksiyonlar büyük ölçüde tedavinin ilk
birkaç haftası içinde meydana gelip, çoğu kez devam eden tedavi ile düzelir. Persistan
intolerans durumunda ROFLUNG tedavisi tekrar değerlendirilmelidir. Sigara içmeyen siyahi
kadınlar gibi daha yüksek maruziyete sahip özel popülasyonlarda (Bkz. Bölüm 5.2) veya
eşzamanlı olarak CYP1A2/2C19/3A4 inhibitörleri (örneğin: fluvoksamin ve simetidin) veya
CYP1A2/3A4 inhibitörü enoksasin ile tedavi edilen hastalarda (Bkz. Bölüm 4.5) bu durum
geçerli olabilir.
Teofilin:
İdame tedavisi için teofilin ile eşzamanlı tedaviyi destekleyen herhangi bir klinik veri yoktur.
Bu nedenle teofilin ile eşzamanlı tedavi önerilmemektedir.
Sorbitol:
ROFLUNG saşe sorbitol içerir. Nadir kalıtımsal fruktoz intolerans problemi olan hastaların
bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Etkileşim çalışmaları yalnızca yetişkinler üzerinde yapılmıştır.
Roflumilast metabolizmasındaki majör basamak roflumilastın CYP3A4 ve CYP1A2 ile
roflumilast N-oksit’e N-oksidasyonudur. Hem roflumilast hem de roflumilast N-oksit
intrinsik fosfodiesteraz 4 (PDE4) inhibe edici aktiviteye sahiptir. Bu nedenle, roflumilast
uygulamasını takiben toplam PDE4 inhibisyonunun roflumilast ve roflumilast N-oksidin
kombine etkisi olduğu kabul edilmektedir. CYP1A2/3A4 inhibitörü enoksasin ve
CYP1A2/2C19/3A4 inhibitörleri simetidin ve fluvoksamin ile yapılan etkileşim çalışmaları,
total PDE4 inhibisyon aktivitesinde sırasıyla %25, %47 ve %59 oranında artışla
sonuçlanmıştır. Test edilen fluvoksamin dozu 50 mg idi.
3ROFLUNG’un bu etkin maddelerle kombinasyonu, maruziyette artışa ve persistan
intolerabiliteye neden olabilir. ROFLUNG tedavisi yeniden değerlendirilmelidir (Bkz. Bölüm
4.4).
Sitokrom P450 enzimini indükleyen rifampisinin uygulanması toplam PDE4 inhibe edici
aktivitede yaklaşık %60’lık bir azalma ile sonuçlanmıştır. Bu nedenle, güçlü sitokrom P450
indükleyicilerinin kullanılması (örn., fenobarbital, karbamazepin, fenitoin) roflumilastın
terapötik etkililiğini azaltabilir. Dolaysıyla kuvvetli sitokrom P450 enzim indükleyicileri alan
hastalarda ROFLUNG tedavisi önerilmez.
Teofilin ile eşzamanlı uygulama toplam PDE4 inhibe edici aktivitede %8’lik bir artışla
sonuçlanmıştır. Gestoden ve etinil estradiol içeren bir oral doğum kontrol hapı ile yapılan bir
etkileşim çalışmasında toplam PDE4 inhibe edici aktivite %17 artmıştır. Bu etkin maddeleri
alan hastalarda doz ayarlaması gerekli değildir.
İnhale salbutamol, formoterol, budesonid ile ve oral montelukast, digoksin, varfarin,
sildenafil ve midazolam ile herhangi bir etkileşim gözlenmemiştir.
Bir antasid (alüminyum hidroksit ile magnezyum hidroksit’in kombinasyonu) ile eşzamanlı
uygulama roflumilast veya N-oksidinin emilim ve farmakokinetiğini değiştirmemiştir.
İmmünosupresif ilaçlarla (örneğin: metotreksat, azatiyoprin, infliksimab, etanersept veya
uzun süreli kullanılan oral kortikosteroidler; kısa süreli sistemik kortikosteroidler hariç)
tedavi edilen hastalarda ROFLUNG ile tedavi başlatılmamalı ve mevcut tedavi
durdurulmalıdır (Bkz. Bölüm 4.4).
Özel popülasyonlara ilişkin ek bilgiler
Pediyatrik popülasyon:
Herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma yaşındaki kadınlara tedavi sırasında etkili bir kontrasepsiyon metodu
kullanmaları önerilmektedir. Hayvanlar üzerindeki araştırmalar üreme toksisitesinin
bulunduğunu göstermiştir (Bkz. Bölüm 5.3). ROFLUNG, tedavi sırasında doğum kontrolü
uygulamayan çocuk doğurma yaşındaki kadınlarda önerilmemektedir.
Gebelik dönemi
Roflumilastın gebe kadınlarda kullanımına ilişkin bilgi sınırlıdır.
4Hayvan çalışmalarında üreme toksisitesi görülmüştür (Bkz. Bölüm 5.3). Gebelikte
önerilmemektedir.
Gebe sıçanlarda roflumilastın plasentayı geçtiği gösterilmiştir.
Laktasyon dönemi
Hayvanlardan elde edilen mevcut farmakokinetik veriler, roflumilast veya metabolitlerinin
süte geçtiğini göstermiştir. Emzirilen bebeğin karşılaştığı risk göz ardı edilemez. ROFLUNG
emzirme sırasında kullanılmamalıdır.
Üreme yeteneği / Fertilite
Bir insan spermatogenez çalışmasında, 0,5 mg’lık roflumilast ile 3 aylık tedavi periyodu
boyunca ve tedavi periyodunun sona ermesinden sonraki 3 ayda semen parametreleri veya
üreme hormonları üzerinde herhangi bir etkiye sahip bulunmamıştır.
4.7. Araç ve makine kullanımı üzerindeki etkiler
Roflumilast araç ve makine kullanma yeteneği üzerinde herhangi bir etkiye sahip değildir.
4.8 İstenmeyen etkiler
Klinik KOAH çalışmalarında hastaların yaklaşık %16’sı roflumilast ile advers reaksiyon
yaşamıştır (plaseboda %5). En yaygın olarak rapor edilen advers reaksiyonlar arasında diyare
(%5,9), kilo kaybı (%3,4), bulantı (%2,9), karın ağrısı (%1,9) ve baş ağrısı (%1,7) yer
almıştır. Bu advers reaksiyonların çoğunun hafif veya orta şiddette olduğu saptanmıştır. Bu
advers reaksiyonlar başlıca tedavinin ilk birkaç haftası içinde meydana gelmiş olup,
çoğunlukla tedaviye devam edilmesi ile düzelmiştir.
Aşağıdaki tabloda advers reaksiyonlar şu sıklık sınıflandırmasına göre
derecelendirilmektedir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları
Yaygın olmayan: Aşırı duyarlılık
Seyrek: Anjiyoödem
Endokrin hastalıklar
Seyrek: Jinekomasti
Metabolizma ve beslenme hastalıkları
Yaygın: Kilo kaybı, iştah bozuklukları
5Psikiyatrik hastalıklar
Yaygın: Uyku bozuklukları
Yaygın olmayan: Endişe
Seyrek: İntihar düşüncesi veya davranışı*, sinirlilik, depresyon
Sinir sistemi hastalıkları
Yaygın: Baş ağrısı
Yaygın olmayan: Titreme, vertigo, sersemlik hissi
Seyrek: Tat alma duyusunda bozukluk
Kardiyak hastalıklar
Yaygın olmayan: Çarpıntı
Solunum, göğüs hastalıkları ve mediastinal hastalıklar
Seyrek: Solunum yolu enfeksiyonları (Pnömoni hariç)
Gastrointestinal hastalıklar
Yaygın: Diyare, bulantı, karın ağrısı
Yaygın olmayan: Gastrit, kusma, gastro-özofageal reflü hastalığı, hazımsızlık
Seyrek: Hematokezi, kabızlık
Hepato-biliyer hastalıklar
Seyrek: Gama-GT artışı, aspartat aminotransferaz (AST) artışı
Deri ve deri altı doku hastalıkları
Yaygın olmayan: Döküntü
Seyrek: Ürtiker
Kas iskelet bozuklukları, bağ doku ve kemik hastalıkları
Yaygın olmayan: Kas spazmları ve güçsüzlüğü, miyalji, sırt ağrısı
Seyrek: Kan kreatinin fosfokinaz (CPK) artışı
Genel bozukluklar ve uygulama bölgesine ilişkin hastalıklar
Yaygın olmayan: Bitkinlik, halsizlik, yorgunluk
* Klinik çalışmalarda ve pazarlama sonrası deneyimlerde, intihar düşüncesi ve davranışı
(tamamlanmış intihar dahil) bildirilmiştir. Hasta ve hastabakıcılar, herhangi bir intihar
düşüncesini doktorlarına bildirmeleri konusunda uyarılmalıdır (Ayrıca bkz. Bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35 99)
64.9. Doz aşımı ve tedavisi
Faz I çalışmalarda 2,5 mg’lık tekli oral dozlar ve 5 mg’lık (önerilen dozun on katı) tek bir
dozdan sonra şu semptomlar artmış bir oranda gözlenmiştir: Baş ağrısı, gastrointestinal
bozukluklar, sersemlik, çarpıntı, baş dönmesi, ciltte terden kaynaklanan yapışkanlık hissi ve
arteriyel hipotansiyon.
Doz aşımı durumunda uygun destekleyici tıbbi tedavinin sağlanması önerilmektedir.
Roflumilast yüksek oranda proteine bağlandığından, uzaklaştırılmasında hemodiyalizin etkili
bir yöntem olması muhtemel değildir. Roflumilastın peritoneal diyalizle diyaliz edilip
edilemeyeceği bilinmemektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup : Obstrüktif havayolu hastalıkları için ilaçlar,
Obstrüktif havayolu hastalıkları için diğer ilaçlar
ATC kodu : R03DX07
Etki mekanizması:
Roflumilast KOAH ile ilişkili sistemik ve pulmoner inflamasyonu hedef almak üzere
tasarlanmış non-steroidal, antiinflamatuar bir PDE4 inhibitörüdür. Etki mekanizması,
KOAH’ın patogenezi için önemli yapısal ve inflamatuar hücrelerde bulunan majör bir siklik
adenozin monofosfat (cAMP) metabolize edici enzim olan PDE4’ün inhibisyonudur.
Roflumilast nanomolar aralıkta benzer potensli PDE4A, 4B ve 4D sıralı varyantlarını hedef
alır. PDE4C sıralı varyantlarına afinite 5 ila 10 kat daha düşüktür. Bu etki mekanizması ve
seçicilik ayrıca roflumilastın majör aktif metaboliti olan roflumilast N-oksit için de geçerlidir.
Farmakodinamik etkiler:
PDE4’ün inhibisyonu deneysel modellerde artmış intraselüler cAMP düzeylerine yol açar ve
lökositler, hava yolu ve pulmoner vasküler düz kas hücreleri, endotel ve hava yolu epitel
hücreleri ve fibroblastlardaki KOAH’la ilişkili bozuklukları azaltır. İnsan nötrofil, monosit,
makrofaj veya lenfositlerinin in vitro uyarılması durumunda roflumilast ve roflumilast N-
oksit lökotrien B4, reaktif oksijen türleri, tümör nekroz faktörü α, interferon γ ve granzim B
gibi enflamatuar aracıların salınmasını baskılar.
Roflumilast KOAH’lı hastalarda balgam nötrofillerini azaltmıştır. Roflumilast ayrıca
endotoksin ile uyarılan sağlıklı gönüllülerin hava yollarına nötrofil ve eozinofil akışını da
azaltmıştır.
Klinik etkililik
Birbirinin tekrarı 1 yıllık iki doğrulayıcı çalışmada (M2-124 ve M2-125) ve iki ilave altı aylık
çalışmada (M2-127 ve M2-128) toplamda 4.768 hasta randomize edilmiş ve bunların 2.374’ü
roflumilast ile tedavi edilmiştir. Çalışmalar paralel grup, çift kör ve plasebo kontrollü olarak
tasarlanmıştır.
7Bir yıllık çalışmalara, önceki yılda en az bir belgelenmiş alevlenmesi ve başlangıçta öksürme
ve balgam skoru ile belirlendiği üzere semptomları olan şiddetli veya çok şiddetli kronik
bronşit ilişkili KOAH [FEV (bir saniyedeki zorlu ekspiratuar hacim) öngörülenin ≤%50'si]
1
öyküsü olan hastalar dahil edilmiştir. Çalışmalarda uzun etkili beta agonistlere (LABA’lar)
izin verilmiş olup, bunlar çalışma popülasyonunun yaklaşık %50'sinde kullanılmıştır. LABA
kullanmayan hastalar için kısa etkili antikolinerjiklere (SAMA’lar) izin verilmiştir. Çalışma
sırasında inhale kortikosteroid ve teofilin kullanılmasına izin verilmemiştir. Alevlenme
öyküsü olmayan hastalar çalışmaya dahil edilmemiştir.
Bir yıllık çalışmalar M2-124 ve M2-125’e ilişkin bir toplu analizde günde bir kez 0,5 mg
roflumilast plaseboya kıyasla akciğer fonksiyonunu ortalama 48 ml (bronkodilatör öncesi
FEV , birincil sonlanım noktası, p<0,0001) ve 55 ml (bronkodilatör sonrası FEV , p<0,0001)
1 1
değerinde anlamlı olarak iyileştirmiştir. Akciğer fonksiyonundaki iyileşme bir yıllık tedavi
periyodu boyunca korunmuştur. Orta şiddette alevlenme (sistemik glukokortikosteroidlerle
müdahale gerektiren) veya şiddetli alevlenme (hastaneye yatırılma ile sonuçlanan ve/veya
ölüme yol açan) oranı 1 yıl sonra roflumilast ile 1.142, plasebo ile 1.374 olup ortalama risk
azalması %16,9’a tekabül etmektedir (%95 CI: %8,2 ila %24,8) (birincil sonlanım noktası,
p=0,0003). Sık alevlenme (önceki yıl boyunca en az 2 alevlenme) öyküsü olan hasta alt
grubunda alevlenme oranı roflumilast ile 1.526, plasebo ile 1.941 olup %21,3’lük bağıl
azalmaya tekabül etmektedir (%95 CI: %75 ila %33,1) Roflumilast, orta şiddette KOAH
hasta alt grubunda alevlenmelerin oranını anlamlı ölçüde azaltmamıştır.
Plasebo ve LABA’ya kıyasla roflumilast ve LABA ile orta şiddette ve şiddetli
alevlenmelerdeki azalma ortalama %21 (p=0,0011) olarak belirlenmiştir. Alevlenmelerde
eşzamanlı LABA kullanmayan hastalarda görülen azalma ortalama %15 olarak saptanmıştır
(p=0.0387). Herhangi bir nedenle ölen hasta sayısı iki tedavi grubu arasında da eşit
bulunmuştur (her bir grupta 42 ölüm; her bir grupta %2,7; toplu analiz).
İki adet 1 yıllık destekleyici çalışmaya (M2-111 ve M2-112) toplamda 2.690 hasta dahil
edilip randomize edilmiştir. Teyit edici iki çalışmanın aksine, kronik bronşit ve KOAH
alevlenmelerine ilişkin bir öykü istenmemiştir. İnhale kortikosteroidler roflumilast ile tedavi
edilen 809 hastada (%61) kullanılırken, LABA ve teofilin kullanımına izin verilmemiştir.
Günde bir kez 0,5 mg roflumilast, plaseboya kıyasla akciğer fonksiyonunu ortalama 51 ml
(bronkodilatör öncesi FEV , p<0,0001) ve 53 ml (bronkodilatör sonrası FEV , p<0.0001)
1 1
değerinde anlamlı olarak iyileştirmiştir. Alevlenmelerin oranı (protokollerde tanımlanmıştır),
bireysel çalışmalarda roflumilast ile anlamlı olarak azalmamıştır (bağıl risk azalması:
Çalışma M2-111’de %13,5 ve M2-112’de %6,6; p=anlamlı değil). Advers olaylar inhale
kortikosteroidlerle eşzamanlı tedaviden bağımsız olmuştur.
İki adet altı aylık destekleyici çalışmaya (M2-127 ve M2-128) başlangıçtan önce en az 12 ay
boyunca KOAH öyküsü olan hastalar dahil edilmiştir. Her iki çalışma da geri dönüşümsüz bir
hava yolu tıkanmasına ve öngörülenin %40 ila %70’i bir FEV değerine sahip orta şiddette
1
veya şiddetli hastaları dahil etmiştir.
8Bir LABA ile (M2-127 çalışmasında salmeterol ve M2-128 çalışmasında tiotropium ile)
sürekli tedaviye roflumilast veya plasebo tedavisi ilave edilmiştir. Altı aylık iki çalışmada,
bronkodilatör öncesi FEV çalışma M2-127’de salmeterol ile eşzamanlı tedavinin
1
bronkodilatör etkisinin ötesinde 49 ml (birincil sonlanım noktası, p<0,0001) ve çalışma M2-
128’de tiotropium ile eşzamanlı tedaviye artımlı olarak 80 ml (birincil sonlanım noktası,
p<0,0001) ile anlamlı olarak iyileşmiştir.
Roflumilastın LABA artı inhale kortikosteroidler kombinasyonu ile veya LABA artı inhale
kortikosteroidler kombinasyonunun üzerine ilavesi ile karşılaştırılması için bir çalışma
yapılmamıştır.
5.2. Farmakokinetik özellikler
Genel Özellikler
Roflumilast insanlarda farmakodinamik olarak aktif majör metaboliti roflumilast N-oksit
oluşumu ile geniş ölçüde metabolize edilir. Hem roflumilast hem de roflumilast N-oksit
in vivo PDE4 inhibe edici aktiviteye katkıda bulunduğundan, farmakokinetik
değerlendirmeler toplam PDE4 inhibe edici aktiviteyi temel almaktadır (yani, roflumilast ve
roflumilast N-okside toplam maruziyet).
Emilim:
Roflumilastın 0,5 mg’lık bir oral dozu takiben mutlak biyoyararlanımı yaklaşık %80’dir.
Roflumilastın maksimum plazma konsantrasyonları tipik olarak açlık durumundaki doz
uygulamasından yaklaşık bir saat sonra (0,5 ila 2,0 saat arasında değişir) meydana gelir.
N-oksit metabolitinin maksimum konsantrasyonlarına yaklaşık sekiz saat sonra (4 ila 13 saat
arasında değişir) ulaşılır. Besin alımı toplam PDE4 inhibe edici aktiviteyi etkilemez, ancak
roflumilastın maksimum konsantrasyonuna kadar geçen zamanı (t ) bir saat geciktirip,
maks
C ’ı yaklaşık %40 azaltır. Ancak, roflumilast N-oksidin C ve t ’ı etkilenmez.
maks maks maks
Dağılım:
Roflumilastın ve N-oksit metabolitinin plazma proteinine bağlanması sırasıyla yaklaşık %99
ve %97’dir. 0,5 mg’lık tekli roflumilast dozu için dağılım hacmi yaklaşık 2,9 l/kg’dır.
Fizikokimyasal özellikleri nedeniyle roflumilast fare, hamster ve sıçanların yağ dokularını da
içeren dokularına ve organlarına kolaylıkla dağılır. Dokulara belirgin penetrasyon ile erken
dağılım fazını yağ dokularından büyük olasılıkla ana bileşiğin roflumilast N-okside
parçalanması nedeniyle belirgin bir eliminasyon fazı takip etmektedir. Radyolojik olarak
işaretlenmiş roflumilastlı sıçanlarda yapılan bu çalışmalar ayrıca kan beyin bariyerinden
düşük bir penetrasyon olduğunu göstermektedir. Roflumilast veya metabolitlerinin
organlarda veya yağ dokusunda spesifik birikimi veya tutulumuna ilişkin herhangi bir kanıt
yoktur.
9Biyotransformasyon:
Roflumilast Faz I (sitokrom P450) ve Faz II (konjugasyon) reaksiyonlarla kapsamlı olarak
metabolize edilir. N-oksit metaboliti insanların plazmasında gözlenen majör metabolittir.
N-oksit metabolitinin ortalama plazma AUC’si roflumilastın plazma AUC’sinden yaklaşık 10
kat daha büyüktür. Bu nedenle N-oksit metabolitinin in vivo toplam PDE4 inhibe edici
aktiviteye katkıda bulunan başlıca faktör olduğu düşünülmektedir.
İn vitro çalışmalar ve klinik etkileşim çalışmaları roflumilastın N-oksit metabolitine
metabolizmasına CYP1A2 ve 3A4’ün aracılık ettiğini düşündürmektedir. İnsan karaciğer
mikrozomlarındaki ilave in vitro bulgulara dayalı olarak roflumilast ve roflumilast N-oksidin
terapötik plazma konsantrasyonları CYP1A2, 2A6, 2B6, 2C8, 2C9, 2C19, 2D6, 2E1, 3A4/5
veya 4A9/11’i inhibe etmez. Bu nedenle bu P450 enzimleri ile metabolize edilen maddelerle
ilgili etkileşimler için düşük bir olasılık söz konusudur. Ayrıca, in vitro çalışmalar
roflumilastla CYP1A2, 2A6, 2C9, 2C19 veya 3A4/5 indüksiyonu olmadığını ve sadece zayıf
bir CYP2B6 indüksiyonu olduğunu göstermiştir.
Eliminasyon:
Roflumilastın kısa süreli intravenöz infüzyonundan sonra plazma klerensi yaklaşık 9,6 l/s'dir.
Bir oral dozu takiben, roflumilast ve N-oksit metabolitinin medyan plazma etkililik yarılanma
ömrü sırasıyla yaklaşık 17 ve 30 saattir. Günde bir kez doz uygulamasını takiben roflumilast
ve N-oksit metabolitinin kararlı durum plazma konsantrasyonlarına roflumilast için yaklaşık
4 gün ve N-oksit için 6 gün sonra ulaşılır. Radyoaktif olarak işaretli roflumilastın intravenöz
veya oral uygulamasını takiben radyoaktivitenin yaklaşık %20'si feçeste ve %70'i idrarda
inaktif metabolit olarak geri kazanılmıştır.
Doğrusallık/Doğrusal Olmama Durumu:
Roflumilast ve N-oksit metabolitinin farmakokinetiği 0,25 ila 1 miligram doz aralığında doz
orantılıdır.
Hastalardaki karakteristik özellikler
Yaşlılarda, kadınlarda ve beyaz ırka mensup olmayanlarda toplam PDE4 inhibe edici aktivite
artmıştır. Toplam PDE4 inhibe edici aktivite sigara içenlerde bir miktar azalmıştır. Bu
değişikliklerden hiçbirinin klinik olarak anlamlı olmadığı kabul edilmiştir. Bu hastalarda
herhangi bir doz ayarlaması gerekmemektedir. Zenci olma, sigara içmeme, kadın olma gibi
birtakım faktörlerin kombinasyonu, maruziyet riskinde artışa ve persistan toleranssızlığa yol
açabilir. Bu durumda ROFLUNG tedavisi yeniden değerlendirilmelidir.
Böbrek yetmezliği:
Toplam PDE4 inhibe edici aktivite şiddetli renal bozukluğu (kreatinin klerensi 10-30 ml/dak)
olan hastalarda %9 azalmıştır. Herhangi bir doz ayarlaması gerekli değildir.
10Karaciğer yetmezliği:
Günde bir kez 0,25 mg roflumilastın farmakokinetiği Child Pugh A ve B olarak
sınıflandırılan hafif ila orta derecede hepatik bozukluğu olan 8 hastada test edilmiştir. Bu
hastalarda toplam PDE4 inhibe edici aktivite Child Pugh A’lı hastalarda yaklaşık %20 ve
Child Pugh B’li hastalarda yaklaşık %90 artmıştır. Simülasyonlar hafif ila orta şiddette
hepatik bozukluğu olan hastalarda 0,25 ve 0,5 mg roflumilast arasında doz oransallığı
olduğunu düşündürmektedir. Child Pugh A hastalarında dikkatli olunmalıdır. (Bkz. Bölüm
4.2). Child Pugh B veya C olarak sınıflandırılan orta şiddette veya şiddetli karaciğer
bozukluğu olan hastalar roflumilast kullanmamalıdır (Bkz. Bölüm 4.3).
5.3. Klinik öncesi güvenlilik verileri
İmmünotoksik, deriyi duyarlı hale getiren veya fototoksik potansiyele ilişkin herhangi bir
kanıt yoktur.
Sıçanlarda erkek fertilitesinde epididimal toksisite ile bağlantılı olarak hafif bir azalma
görülmüştür. Diğer kemirgen ve maymunları da içeren kemirgen olmayan diğer türlerde
semen parametrelerinde yüksek maruziyete rağmen herhangi bir epididimal toksisite veya
değişiklik görülmemiştir.
İki sıçan embriyofetal gelişim çalışmasından birinde maternal toksisite oluşturan bir dozda
tamamlanmamış kafa iskeleti ossifikasyonuna ilişkin daha yüksek bir insidans görülmüştür.
Fertilite ve embriyofetal gelişimle ilgili üç sıçan çalışmasından birinde implantasyon sonrası
kayıplar gözlenmiştir. İmplantasyon sonrası kayıplar tavşanlarda görülmemiştir. Farelerde
gestasyon uzaması görülmüştür.
Bu bulguların insanlarda anlamlı olup olmadığı bilinmemektedir.
Güvenlilik farmakolojisi ve toksikoloji çalışmalarında en ilgili bulgular klinik kullanım için
amaçlanandan daha yüksek dozda ve maruziyette meydana gelmiştir. Bu bulgular başlıca
gastrointestinal bulgular (yani, kusma, artmış gastrik salgılama, gastrik aşınma, bağırsak
enflamasyonu) ve kardiyak bulgulardan (yani, köpeklerde sağ atriyumda fokal hemoraji,
hemosiderin depoları ve lenfo-histiyositik hücre infiltrasyonu ve sıçanlarda, kobaylarda ve
köpeklerde azalmış kan basıncı ve artmış kalp hızı) oluşmuştur.
Tekrar eden doz toksisitesi ve karsinojenisite çalışmalarında nazal mukozada kemirgene özgü
toksisite gözlenmiştir. Bu etki özellikle kemirgen olfaktör mukozasında bu türlerde özel
bağlanma afinitesi ile oluşan bir ADCP N-oksit ara maddesinden kaynaklanıyor
görünmektedir (örneğin: fare, sıçan ve hamster).
6. FARMASÖTİK ÖZELLİKLER
6.1. Yardımcı maddelerin listesi
Sorbitol
116.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında ve kuru yerde saklanmalıdır.
6.5. Ambalajın niteliği ve içeriği
30 ve 90 saşe strip (PE/ALU/PET Kuşe Folyo) ambalaj içerisinde ve karton kutuda kullanma
talimatı ile beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
Celtis İlaç San. ve Tic. A.Ş
Yıldız Teknik Üniversitesi Davutpaşa Kampüsü
Teknoloji Geliştirme Bölgesi D1 Blok Kat:3
Esenler/İSTANBUL
Telefon : 0 850 201 23 23
Faks : 0 212 481 61 11
e-mail : info@celtisilac.com.tr
8. RUHSAT NUMARASI (LARI)
2014/256
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 31.03.2014
Ruhsat yenileme tarihi :
10. KÜB’ÜN YENİLENME TARİHİ
12