1/ 7 
 KULLANMA TALİMATI  
STARL İX 120 mg film kaplı tablet  
Ağız  yolu ile alınır.  
• Etkin madde:  Her bir tablet 120 mg nateglinid  içerir.  
• Yardımcı maddeler : Laktoz monohidrat  (sığır kaynaklı) , mikrokristalin  selüloz, 
povidon, kroskarmeloz sodyum, kolloidal silikon dioksit, magnezyum stearat, 
hidroksipropil metil selüloz, polietilen glikol 4000, talk, sarı  demir oksit  (E 172) , titan 
dioksit  (E 171) . 
Bu ilacı kullanmaya başlamadan önce bu KULLANMA  TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. 
Bu K ullanma T alimatında:  
1. STARLİX  nedir ve ne için kullanılır?  
2. STARLİX ’i kullanmadan önce dikkat edilmesi gerekenler  
3. STARLİX  nasıl kullan ılır? 
4. Olası yan etkiler nelerdir?  
5. STARLİX ’in saklanması  
 
Başlıkları yer almaktadır. 
1. STARLİX nedir ve ne için kullanılır?  
STARLİX  tabletler, 84 film  tablet içeren blister ambalajlarda sunulmaktadır.  
STARLİX , kan şekerini ( Glukoz) düşürmek için kullanılan ve ağız yoluyla alınan bir ilaçtır ( Bu 
tür ilaçlara oral antidiyabetikler adı verilir).  
Durumları yalnızca diyet ve egzersizle kontrol edilemeyen tip 2 şeker (Diyabet) hastalarında 
kullanılır. Bu şeker hastalığı (Diyabet) türü, insüline bağımlı olmayan diabetes mellitus olarak 
da adlandırılır.  
İnsülin ( Pankreas adı verilen bir organ tarafından üretilir .), özellikle yemeklerden sonra kan 
şekeri düzeylerinin düşürülmesine yardımcı olan bir maddedir. Tip 2 şeker (Diyabet) 
hastalarında, vücut insüline gerektiği şekilde yanıt vermez ve yanıt vermeye yemeklerden sonra 
yeterince hızlı bir şekilde başlamayabilir. STARLİX, pankreası insülini daha hızlı üretmesi için uyararak etki gösterir ve bu etki yemeklerden sonra kan şekerinin kontrol altında tutulması na 
yardımcı olur.  
 2/ 7 
 Doktorunuz size STARLİX’i tek başına ya da kan şekeri düzeyinizin kontrolünde tek ilaç 
yeterli olmuyorsa başka ağız yolu ile kullanılan şeker ilaçlarıyla ( Oral antidiyabetiklerle) 
birlikte verecektir. Ş eker hastalığı (Diyabet) için bir ilaç kullanmaya başlıyor olsanız dahi, size 
önerilen diyeti ve/veya egzersizi uygulamaya devam etmeniz önemlidir.   
Doktorunuz almakta olduğunuz S TARLİX  miktarını düzenli olarak kontrol etmek isteyebilir. 
İhtiyaçlarınız doğrultusunda dozu değiştirebilir.  
STARLİX tablet, alındıktan çok kısa bir süre sonra etkisini göstermeye başlar ve vücuttan hızla 
atılır.  
Bu ilacın size ne sebeple verildiği konusunda sorularınız varsa doktorunuza danışınız.  
2. STARLİX’i  kullanmadan önce dikkat edilmesi gerekenler  
STARLİX’i  aşağıdaki durumlarda KULLANMAYINIZ  
Eğer:    
• Nateglinide veya STARLİX’in içeriğinde bulunan yardımcı maddelerden herhangi birine 
karşı aşırı duyarlılığınız ( Alerjiniz) varsa.  
• Vücudunuz hiç insülin üretmiyorsa (Tip 1 diyabetiniz varsa)  
• Hamile iseniz  ya da hamile kalmayı planlıyorsanız  
• Bebeğinizi emziriyorsanız  
• Şiddetli hiperglisemi ( Kan şekerinin çok yüksek olması .) semptomlarından ( Örneğin aşırı 
susama, sık idrara çıkma, halsizlik veya yorgunluk, bulantı, nefes darlığı veya konfüzyon) 
herhangi birini yaşıyorsanız. Bu durum, şeker hastalığının kontrol edilememesine bağlı 
kanda keton cisimciklerinin ( İstenmeyen madde) birikmesi sonucu komaya kadar gidebilen 
diyabetik ketoasidoza neden olabilir.  
• Şiddetli bir karaciğer sorununuz varsa  
Bunlardan herhangi biri sizin için geçerliyse doktorunuza söyleyiniz ve STARLİX  almayınız.  
Eğer alerjiniz olabileceğini düşünüyorsanız doktorunuza danışınız . 
STARLİX’i  aşağıdaki durumlarda DİKKATLİ KULLANINIZ   
Eğer:  
• Karaciğer yetmezliğiniz varsa.  
• Şiddetli bir böbrek sorununuz varsa . 
• İlaç metabolizması ile ilgili sorunlarınız varsa.  
• Yakın bir zamanda ameliyat olacaksanız.  
• Kısa bir süre önce ateşiniz yükseldiyse, kaza veya enfeksiyon geçirdiyseniz. 
• Diyabetik hastalarda düşük kan şekeriyle ilgili semptomlar  gelişebilir ( Bu durum 
hipoglisemi olarak da bilinir). STARLİX de dahil olmak üzere ağız yolu ile kullanılan şeker hastalığı ilaçları (Oral antidiyabetikler) da baş dönmesi, sersemlik, açlık, titreme gibi 
hipoglisemi semptomlarına neden olabilir. Bu semptomlar,  “4. Olası yan etkiler nelerdir?” 
bölümünde de tarif edilmiştir.  Bu tür semptomlar görülürse, şeker içeren yiyecek ya da 
içecekler tüketip doktorunuz ile görüşünüz. 
• Bazı kişilerde düşük kan şekeri belirtilerinin ortaya çıkma olasılığı, diğerle rine göre daha 
yüksektir. Eğer 65 yaş ve üzeriyseniz, yetersiz beslenmişseniz veya kan şekerinin 3/ 7 
 düşmesine neden olabilecek başka bir tıbbi durumunuz varsa (örn. yeterince çalışmayan 
hipofiz bezi veya böbrek üstü bezi) dikkatli olunuz. 
• Eğer her zamankinden daha ağır spor yaptıysanız veya alkol aldıysanız düşük kan şekerinin 
işaretlerine karşı tetikte olunuz.  
• Alkol kan şekeri kontrolünü bozabileceğinden, bu konuda doktorunuza danışmanız tavsiye 
edilir.  
Bu durumlardan herhangi biri sizin için geçerliyse derha l doktorunuzu bilgilendiriniz. Kan 
şekeri düzeyinizin daha dikkatli takip edilmesi, tedavinizde ayarlama yapılması gerekebilir.  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
STARL İX’in yiyecek ve içecek ile kullanılması 
STARLİX’i yemeklerden önce alınız ( Bkz. “3. STARLİX nasıl kullanılır ?” bölümü); yemek 
sırasında ya da yemeklerden sonra alındığı takdirde etkisi gecikebilir.  
Hamilelik  
İlacı kullanmadan önce doktorunuza veya eczacınıza danışınız . 
Hamile iseniz ya da hamile kalmayı planlıyorsanız, bunu STARLİX kullanmadan önce 
doktorunuza bildirmelisiniz. STARLİX hamilelik sırasında kullanılmamalıdır  (Bkz “2. 
STARL İX’i kullanmadan önce dikkat edilmesi gerekenler ” bölümü ). Gebelik sırasında 
STARL İX almanın potansiyel riski konusunda doktorunuz sizinle görüşecektir. 
Tedaviniz sırasında hamile olduğ unuzu fark ederseniz hemen doktorunuza veya eczacınıza 
danışınız. 
Emzirme  
İlacı kullanmadan önce doktorunuza veya eczacınıza danışınız.  
Emziriyorsanız ya da  emzirmeyi planlıyorsanız, doktorunuza danışınız. STARLİX ile tedavi 
edilen anneler bebeklerini emzirmemelidir  (Bkz. “2. STARL İX’i kullanmadan önce dikkat 
edilmesi gerekenler ” bölümü ) . 
Araç ve makine kullanımı  
Araç kullanan tüm diyabetli hastalar, kan şekerinin düşmesini önlemek için özellikle dikkatli 
davranmalıdır. Düşük kan şekerinin belirtileri ve bunlar meydana geldiği takdirde alınacak 
tedbirler “4.Olası yan etkiler nelerdir?” bölümünde açıklanmıştır. Bu t ür semptomlar ortaya 
çıktığı takdirde araç ya da makine kullanmamalısınız.  
STARL İX’in içeriğinde bulunan bazı yardımcı maddeler hakkında önemli bilgiler  
STARL İX, laktoz ( Süt şekeri) içerir. Eğer daha önceden doktorunuz tarafından bazı şekerlere 
karşı intoleransınız olduğu söylenmişse bu tıbbi ürünü almadan önce doktorunuzla temasa 
geçiniz.  
Diğer ilaçlar ile birlikte kullanımı 
Başka ilaçlar STARLİX’in etkisini, STARLİX de başka ilaçların etkilerini değiştirebilir. Bu da 
kan şekeri düzeyinizin yükselmesi ne ya da düşmesine neden olabilir.  
Özellikle aşağıdaki ilaçlardan herhangi birisini alıyorsanız doktorunuzun ya da eczacınızın bunu bilmesi çok önemlidir:  
• Steroid yapıda olmayan iltihap giderici ( Nonsteroidal antiinflamatuar ) ilaçlar ( Örneğin kas 
ve eklem  ağrılarının tedavisinde kullanılır) , 4/ 7 
 • Aspirin gibi salisilat grubu ilaçlar ( Ağrı kesici olarak kullanılır) , 
• Monoamin oksidaz inhibitörleri ( Depresyon tedavisinde kullanılır) , 
• Beta-blokörler  ve anjiyotensin dönüştürücü enzim inhibitörleri  (ADE ) (Örneğin yük sek kan 
basıncının ve kalple ilgili bazı durumların tedavisinde kullanılır) , 
• Prednizon ve kortizon gibi kortikosteroidler ( İltihabi  hastalıkların tedavisinde kullanılır) , 
• İlaç metabolizmasını engelleyen maddeler; s ülfinpirazon ( Kronik gut hastalığının 
tedavisinde kullanılır .), gemfibrozil ( Kandaki yüksek yağ (lipid) düzeylerinin düşürülmesi 
amacıyla kullanılır .), flukonazol ( Mantar enfeksiyonlarının tedavisinde kullanılır .), 
• Anabolik hormonlar ( Örneğin methandrostenolon) ,  
• Sarı kantaron (St. John’s wort)  (Bitkisel ilaçlar) , 
• Somatropin ( Büyüme hormonu) , 
• Somatostatin analogları ( Örneğin lanreotid, oktreotid)  (akromegali tedavisinde kullanılır.) ,  
• Rifampin ( Örneğin  tüberküloz tedavisinde kullanılır) , 
• Fenitoin ( Örneğin  nöbetlerin tedavisinde kullanılır) , 
• Diüretikler (yüksek tansiyon tedavisinde kullanılır). 
Doktorunuz bu ilaçların dozunu ayarlayabilir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakk ında bilgi veriniz.  
3. STARL İX nasıl kullanılır?  
Uygun kullanım ve doz/uygulama sıklığı için talimatlar:  
Doktorunuz ya da eczacınız tarafından verilen tüm talimatlara uyunuz. Doktorunuzun verdiğinden daha fazla STARLİX almayınız. 
Normal STARLİX günlük dozu, ana öğünlerden ( Genellikle kahvaltı, öğle yemeği ve akşam 
yemeği) önce 120 mg’dır. Doktorunuzun ilacın dozunu sizin özel ihtiyaçlarınıza göre 
ayarlaması gerekebilir.  
Doktorunuz size STARLİX’i tek başına ya da kan şekeri düzeyinizin kontrolünde tek il aç 
yeterli olmuyorsa başka bir ağız yolu ile kullanılan şeker ilacıyla ( Oral antidiyabetiklerle) 
birlikte verecektir.  
STARLİX’i, doktorunuzun önerdiği süre boyunca her gün ana öğünlerden önce alınız. STARL İX’i ne kadar süre kullanmanız gerektiğine ilişkin sorularınız varsa doktorunuza 
danışınız.   
Diyabetiniz için ilaçlar alıyor olsanız da doktorunuz un sizin için önerdiği diyete ve/veya 
egzersiz programına uymaya devam etmeniz önemlidir.  
Uygulama yolu ve metodu:  
Tabletler bir bardak suyla bütün olarak yutulmalıdır.  
STARL İX’in alınabileceği en iyi zaman bir ana öğünün hemen öncesidir, ama yemeğe 
başlanmadan önceki 30 dakika içindeki herhangi bir zamanda alınabilir. Bir ana öğünü atlamanız gerekiyorsa, bu ana öğüne karşılık gelen STARLİX dozunu almayınız.  
Değişik yaş grupları:  5/ 7 
 Çocuklarda kullanım ı: 
STARL İX’in çocuklarda  ve ergenlerde (18 yaş altı)  kullanımı araştırılmamış olduğundan, bu 
ilacın çocuklarda kullanılması önerilmez.   
Yaşlılarda kullanım ı: 
STARLİX , 65 yaşın üzerindeki kişiler tarafından kullanılabilir. Bu gibi hastalar düşük kan 
şekerinden kaçınmak için özel özen göstermelidir.  
Özel kullanım durumları:  
Böbrek yetmezliği:  
Hafif ila orta dereceli b öbrek fonksiyonları bozuk olan hastalarda doz ayarlanmasına ihtiyaç 
yoktur. Orta ila şiddetli böbrek yetmezliği olan diyabetik hastalarda, hastanın özel ihtiyaçlarına 
göre ilaç dozunun doktor tarafından ayarlaması gerekebilir.  
Karaciğer yetmezliği:  
Hafif ila orta şiddette karaciğer yetmezliği olan vakalarda doz ayarlanmasına ihtiyaç yoktur. 
Ağır karaciğer yetmezliği olan hastalar incelenmemiştir ve STARL İX bu grupta, ihtiyatla 
kullanılmalıdır . 
Eğer STARL İX’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
Kullanmanız gerekenden daha fazla STARL İX kullandıysanız : 
Kazayla kullanmanız gerekenden çok fazla tablet aldıysanız doktora başvurunuz. Düşük kan 
şekeri semptomlarıyla karşılaşırsanız ( Örneğin  sersemlik hissi, baş dönmesi, açlık hissi, 
sinirlilik ve titre me, uyku hali, konfüzyon ve/veya terleme) şekerli bir şey yemeli ya da 
içmelisiniz.  
Şiddetli bir kan şekeri düşüşü ( Hipoglisemi) geçirecekmişsiniz gibi hissediyorsanız ( Bilinç 
kaybı, nöbet), acil tıbbi yardım çağırınız ya da birinin bunu sizin için yapması nı sağlayınız.  
STARL İX’ten kullanmanız gerekenden fazlasını kullanmışsanız bir doktor veya eczacı ile 
konuşunuz. 
STARL İX’i kullanmayı unutursanız : 
STARL İX’i kullanma yı unutursanız, bir sonraki öğününüzden önce ilacınızı almanız yeterlidir.  
Unutulan dozları dengelemek için çift doz almayınız. STARL İX ile tedavi sonlandırıldığındaki oluşabilecek etkiler:  
Doktorunuz STARLİX ile tedavinizin ne kadar süreceğini size bildirecektir. Tedaviyi erken 
kesmeyiniz çünkü yüksek kan şekeri düzeyiniz kontrol edilemeyebilir.  
4. Olası yan etkiler nelerdir?   
Tüm ilaçlar gibi STARL İX’in içeriğinde bulunan maddelere duyarlı olan kişilerde yan etkiler 
olabilir.   
Aşağıdakilerden biri olursa STARLİX’i kullanmayı durdurunuz ve DERHA L 
doktorunuza bildiriniz veya size en yakın hastanenin acil bölümüne başvurunuz:  
• Deri döküntüsü ve kaşıntı gibi alerjik reaksiyonlar (Aşırı duyarlılık reaksiyonları),  
• Dudaklarda, gözlerde ve/veya ağızda görülen, kabarcıkların eşlik ettiği, bazen baş 
ağrısı , ateş ve/veya ishal ile birlikte seyreden deri döküntüsü. 
STARL İX’in kullanılması sonucunda aşağıda belirtilen yan etkiler ortaya çıkabilir. 6/ 7 
 Yan etkiler aşağıdaki kategorilerde gösterildiği şekilde sıralanmıştır: 
Çok yaygın   :10 hastanın en az 1’inde görülebilir.  
Yaygın   :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla görülebilir. 
Seyrek   :1.000 hastanın birinden az görülebilir.  
Çok seyrek   :10.000 ha stanın birinden az görülebilir.  
Sıklığı bilinmeyen  :Eldeki veriler ile belirlenemeyecek kadar az hastada görülebilir.  
STARLİX’in neden olduğu yan etkiler genellikle hafif ila orta derecelidir.  
En yaygın görülen ve genellikle hafif olan yan etkiler, düşük kan şekeri ( Hipoglisemi) 
semptomlarıdır.  Bu semptomlar arasında : 
• Terleme,  
• Sersemlik hissi,  
• Titreme , 
• Güçsüzlük, 
• Açlık hissi , 
• Çarpıntı ( Hissedilebilir ve hızlı kalp atışı) , 
• Yorgunluk, 
• Bulantı (Hasta hissetme)  
• Karın ağrısı,  
• Hazımsızlık , 
• İshal  
yer alır.  
Bu d urum, açlıktan ya da aldığınız herhangi bir şeker hastalığı ( Antidiyabetik) ilacının çok 
yüksek dozda olmasından da kaynaklanabilir. Kan şekerinin düşmesi ( Hipoglisemi) 
semptomlarıyla karşılaşırsanız, şekerli bir şey yemeli ya da içmelisiniz. 
Yaygın olmaya n: 
• Kusma  
Seyrek : 
• Karaciğer fonksiyon testlerinde hafif anormallikler ve  
• Deri döküntüsü  ve kaşıntı gibi alerjik reaksiyonlar ( Aşırı duyarlılık reaksiyonları) 
bildirilmiştir.  
Çok s eyrek : 
• Dudaklarda, gözlerde ve/veya ağızda görülen, kabarcıkların eşlik ettiği, bazen baş 
ağrısı, ateş ve/veya ishal ile birlikte seyreden deri döküntüsü 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz . 
Yan etkilerin raporlanması  7/ 7 
 Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr   sitesinde yer alan “İlaç Yan Etki B ildirimi” ikonuna tıklayarak ya da 
0 800 314 00 08  numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
5. STARL İX’in saklanması  
STARL İX’i çocukların göremeyeceği, erişemeyeceği yerlerde ve ambalajında saklayınız.  
30○C’nin altındaki oda sıcaklığında saklayınız. 
STARL İX’i orijinal ambalajında saklayınız.  
Son kullanma  tarihiyle uyumlu olarak kullanınız. 
Blister veya ambalajın üzerinde belirtilen son kullanma tarihinden sonra STARL İX’i 
kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen topla ma sistemine veriniz.  
Eğer ambalajın hasar gördüğünü fark ederseniz STARL İX’i kullanmayınız.  
Ruhsat sahibi:  Novartis Sağlık, Gıda ve Tarım Ürünleri San. ve Tic. A.Ş. 
 Kavacık/Beykoz/İstanbul      
Üretim Yeri:       Novartis Farma S.p.A., T orre Annunziata /İtalya  
Bu kullanma talimatı          tarihinde onaylanmıştır. 