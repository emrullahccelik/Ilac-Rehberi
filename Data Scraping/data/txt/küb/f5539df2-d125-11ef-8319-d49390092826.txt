KISA ÜRÜN BİLGİSİ
1. BEŞERİ TIBBİ ÜRÜNÜN ADI
CRUTER 100 mg/5 ml oral süspansiyon için granül
2. KALİTATİF VE KANTİTATİF BİLEŞİM
Etkin madde:
Hazırlanmış süspansiyonun 5 ml’sinde (1 kaşık), 137 mg sefpodoksim proksetil (100
mg + % 5 eksez doz sefpodoksim’e eşdeğer) içerir.
Yardımcı maddeler:
Her 5 ml’lik ölçek:
Sakkaroz (Pudra şekeri): 1667,17 mg
Aspartam: 25 mg
Sodyum benzoat: 4,16 mg
Sodyum glutamat: 10 mg
Sodyum sitrat: 10,83 mg
Sodyum klorür: 16,70 mg
Sodyum karboksimetil selüloz: 25 mg
Yardımcı maddeler için 6.1’e bakınız.
3. FARMASÖTİK FORM
Oral süspansiyon için granül
Sarı renkli, muz aromalı granüldür ve sulandırıldıktan sonra sarı renkli, muz aroması
kokulu homojen süspansiyon görünümündedir.
4. KLİNİK ÖZELLİKLER
4.1. Terapötik endikasyonlar
CRUTER süspansiyon, geniş bir aralıktaki Gram-negatif ve Gram-pozitif
mikroorganizmalara bakterisit etkili sefalosporin grubu bir antibiyotiktir. Aşağıda
belirtilen enfeksiyonların tedavisinde endikedir:
• Alt solunum yolu enfeksiyonlarında (akut bronşit, toplumda kazanılmış
pnömoni, kronik bronşitin akut bakteriyel alevlenmesi): Hastalık nedeni
organizmalar Streptococcus pneumoniae, Haemophilus influenzae (beta
laktamaz üreten suşlar dahil), Moraxella (Branhamelia) catarrhalis.
• Üst solunum yolları enfeksiyonlarında (farenjit, bademcik iltihaplanması,
akut orta kulak iltihabı, akut maksillar sinüzit): Hastalık nedeni organizmalar
Streptococcus pyogenes, Haemophilus influenzae (beta laktamaz üreten
suşlar dahil), Streptococcus pneumoniae (penisilin dirençli suşlar hariç),
Moraxella (Branhamella) catarrhalis (beta laktamaz üreten suşlar dahil).
• Seksüel yolla bulaşan hastalıklarda (akut komplike olmayan ureteral ve
servikal gonore): Hastalık nedeni organizma Neisseria gonorrheae
(penisilinaz üreten suşlar dahil).
• Kadınlarda görülen akut komplike olmayan ano-rektal enfeksiyonlarda:
Hastalık nedeni organizma Neisseria gonorrheae (penisilinaz üreten suşlar
dahil).
1• Üriner enfeksiyonlarda (sistit): Hastalık nedeni organizmalar Escherichia
coli, Klebsiella pneumoniae, Proteus mirabilis, Staphylococcus
saprophyticus.
• Cilt ve yumuşak doku enfeksiyonları: Hastalık nedeni organizmalar
Staphylococcus aureus (penisilinaz üreten suşlar dahil), Streptococcus
pyogenes.
4.2. Pozoloji ve uygulama şekli
Pozoloji/uygulama sıklığı ve süresi:
Enfeksiyona göre önerilen dozlar ve tedavi süreleri aşağıdaki tabloda gösterilmiştir:
Yetişkinler (12 yaş ve yukarısı)
Toplam
Enfeksiyon Çeşidi Doz Aralığı Süre
Günlük Doz
12 saatte bir
Toplumda kazanılmış akut pnömoni 400 mg 14 gün
200 mg
Kronik bronşitin akut bakteriyel alevlenmesi 400 mg 12 saatte bir 200 mg 10 gün
Komplike olmayan gonore (Kadın ve Erkek)
200 mg Tek doz
ve Rektal Gonococcal enfeksiyonlar (Kadın)
12 saatte bir
Cilt ve yumuşak doku 800 mg 7-14 gün
400 mg
12 saatte bir
Farenjit ve/veya bademcik iltihabı 200 mg 5-10 gün
100 mg
12 saatte bir
Akut maksillar sinüzit 400 mg 10 gün
200 mg
12 saatte bir
Komplike olmayan idrar yolları enfeksiyonu 200 mg 7 gün
100 mg
Bebek – Pediatrik Hastalar (2 ay – 12 yaş)
Enfeksiyon Çeşidi Toplam Günlük Doz Doz Aralığı Süre
10 mg/kg/gün 12 saatte bir 5 mg/kg
Akut orta kulak iltihabı 5 gün
(Maksimum 400 mg/gün) (Maksimum 200 mg/doz)
Farenjit ve/veya bademcik 10 mg/kg/gün 12 saatte bir 5 mg/kg 5-10
iltihabı (Maksimum 200 mg/gün) (Maksimum 100 mg/doz) gün
10 mg/kg/gün 12 saatte bir 5 mg/kg
Akut maksillar sinüzit 10 gün
(Maksimum 400 mg/gün) (Maksimum 200 mg/doz)
Uygulama şekli:
Eşit olarak dağılmış bir süspansiyon elde etmek için; içerisinde oral süspansiyon için
granül bulunan şişeye, şişe üzerindeki işaret çizgisinin yarısına kadar kaynatılmış,
soğutulmuş su eklenerek, iyice çalkalanır.
Daha sonra şişe üzerindeki işaret çizgisine kadar tekrar kaynatılmış, soğutulmuş su
ekleyerek çalkalanır ve kullanıma hazır hale getirilir.
Optimal absorpsiyonu elde etmek için süspansiyon yemek esnasında alınmalıdır.
2Özel popülasyonlara ilişkin ek bilgiler:
Böbrek yetmezliği:
Kreatinin klerensi 40 mL/dak.’yı aşarsa, CRUTER süspansiyonun dozajı için
düzenleme gerekmez. Farmakokinetik çalışmalar, bu değerin altında plazma
eliminasyon yarı ömründe ve maksimum plazma konsantrasyonlarında bir artış
olduğunu göstermiştir, bu nedenle dozaj uygun bir şekilde ayarlanmalıdır.
Kreatinin Klerensi (mL/dakika)
24 saatte bir tek doz olarak alınan birim doz1
39 – 10
(örneğin, yetişkin mutat dozunun yarısı).
48 saatte bir tek doz olarak alınan birim doz1
< 10
(örneğin, yetişkin mutat dozunun ¼’ü).
Hemodiyaliz hastaları Her bir diyaliz seansından sonra alınan birim doz1.
NOT: 1 Birim doz, enfeksiyon tipine bağlı olarak 100 mg ya da 200 mg‘dır.
Karaciğer yetmezliği:
Karaciğer yetmezliği olan vakalar için doz ayarlaması gerekmez.
Pediyatrik popülasyon:
2 aylıktan küçük bebeklerde kullanılmamalıdır.
Geriyatrik popülasyon:
Doz ayarlanmasına gerek yoktur. Ancak, yaşla birlikte renal fonksiyonlarda bozulma
olabileceği göz önünde bulundurulmalıdır.
4.3.Kontrendikasyonlar
Sefpodoksime ya da sefalosporin grubu antibiyotiklerden herhangi birine bilinen bir
alerjisi olan hastalarda kontrendikedir.
4.4. Özel kullanım uyarıları ve önlemleri
Sefpodoksim proksetil ile tedaviye başlanmadan önce, hastanın daha önceden
sefpodoksim, diğer sefalosporinler, penisilinler ve diğer ilaçlara karşı hipersensitivite
reaksiyonları olup olmadığı bilinmelidir. Penisilin duyarlılığı olan hastalara
sefpodoksim uygulanırsa, beta laktam antibiyotikleri arasında meydana gelen çapraz
hipersensitivite, kaydedilmelidir. Penisiline karşı alerjisi olan hastalarda, sefpodoksim
proksetile karşı da alerjik reaksiyonlar gözlenebilir. Böyle bir durumda ilaç
kullanımına devam edilmemelidir. Ciddi akut hipersensitivite reaksiyonlarının,
epinefrin ile ve oksijen, intravenöz sıvılar, intravenöz antihistaminik içeren acil
önlemlerle tedavisi gerekebilir.
Sefpodoksim, Legionella, Mycoplasma ve Chlamydia gibi organizmaların neden
olduğu atipik pnömoninin tedavisinde kullanılmaz ve stafilokok kaynaklı pnömoninin
tedavisinde de tercih edilen bir antibiyotik değildir.
Ciddi renal yetmezlik durumunda, kreatinin klerensine bağlı olarak dozaj rejiminin
indirgenmesi gerekebilir.
Mide bulantısı, kusma ve abdominal ağrı gibi gastrointestinal rahatsızlıkları içeren yan
etkiler, olasıdır. Yalancı membran koliti sefpodoksim dahil pek çok antibakteriyel
ajanda tespit edilmiş ve hayati tehlike oluşturabileceği gözlenmiştir. Antibiyotikler,
3gastrointestinal hastalık öyküsü olan hastalarda – özellikle koliti olanlarda – her zaman
dikkatle reçetelendirilmelidir. Sefpodoksim; diyare, antibiyotikle ilişkili kolit ve
psödomembranöz koliti indükleyebilir. Sıklıkla uzun süre yüksek doz alan hastalarda
gözlenebilen bu yan etkilerin, potansiyel ciddiyeti göz önünde bulundurulmalıdır.
Yalancı membran koliti teşhisi konulan hastalarda, terapötik önlemler alınmalıdır.
C.difficile’nin varlığı araştırılmalıdır. Tüm olası kolit vakalarında, tedavi hemen
kesilmelidir. Teşhis, sigmoidoskopi ile konfirme edilmeli ve klinik olarak gereklilik
göz önünde bulundurularak spesifik antibiyotik (vankomisin) tedavisine geçilmelidir.
Hafif yan etkiler ilacın kesilmesiyle geçebilir. Ancak orta ve ciddi şiddetteki etkilerde,
sıvı ve elektrolit, protein sağlanması ve C.difficile’ye karşı oral antibakteriyel ilaç
tedavisi düşünülmelidir. Feçes stazına neden olabilecek ürünlerin alınmasından
kaçınılmalıdır.
Tüm beta laktam antibiyotiklerinde, özellikle uzamış tedaviler sırasında, nötropeni ve
çok nadiren agranülositoz gelişebilir. 10 günden uzun süren uzamış tedavili vakalar
için, kan sayımı izlenmeli, nötropeni bulunursa tedavi kesilmelidir.
Sefalosporinler, kırmızı hücre membranının yüzeyinde absorplanabilir ve ilaca karşı
direk olarak antikor oluşumu reaksiyonu görülebilir. Bu, pozitif bir Coombs’ testi ve
çok nadir olarak hemolitik anemi ortaya çıkarabilir. Bu reaksiyonla penisilin ile çapraz
reaksiyon oluşabilir.
Aynı sınıf antibiyotiklerle, özellikle aminoglikozitler ve /veya kuvvetli diüretikler gibi
potansiyel nefrotoksik ilaçlar ile birlikte verildiği zaman, renal fonksiyonlarda
değişiklikler gözlenmiştir. Bu gibi vakalarda renal fonksiyon izlenmelidir.
Diğer antibiyotiklerde olduğu gibi, sefpodoksim proksetilin uzamış kullanımı, duyarlı
olmayan organizmaların gelişmesiyle sonuçlanabilir. Sefalosporinler gibi geniş
spektrumlu antibiyotiklerde bu risk daha yüksektir. Psödomembranöz kolitle
sonuçlanan, klostridianın aşırı yayılması gibi, oral antibiyotiklerle, normal kolonik
flora değişebilir. Hastanın tekrarlı değerlendirilmesi önemlidir ve eğer tedavi sırasında
süperinfeksiyon oluşursa, uygun ölçümler yapılmalıdır.
CRUTER süspansiyon, etkin madde potensine bağlı olarak yaklaşık 1.7 g sakkaroz
içermektedir. Nadir kalıtımsal früktoz intoleransı, glikoz-galaktoz malabsorpsiyon
veya sükraz-izomaltaz yetmezliği problemi olan hastaların bu ilacı kullanmamaları
gerekir.
CRUTER süspansiyon aspartam içerdiğinden fenilalanin için bir kaynak içermektedir.
Fenilketonürisi olan insanlar için zararlı olabilir.
4.5. Diğer tıbbi ürünler ile etkileşimler ve diğer etkileşim şekilleri
Antiasitler: Histamin H2-antagonistleri ve antiasitler, sefpodoksimin biyoyaralanımını
azaltır. Gastrik pH’ı nötralize eden veya asit sekresyonunu inhibe eden ilaçlar ile
sefpodoksim verildiği zaman, çalışmalar, biyoyararlanımın yaklaşık olarak %30
oranında azaldığını göstermiştir. Bu yüzden, mineral tip antiasitler gibi ve gastrik
pH’da bir artışa neden olabilecek ranitidin gibi H blokörü ilaçlar, sefpodoksim
2
alındıktan 2 – 3 saat sonra alınmalıdır.
Probenesid: Diğer beta laktam antibiyotiklerde olduğu gibi, probenesid,
sefpodoksimin böbreklerden salgılanmasını inhibe ederek, eliminasyonunu yavaşlatır.
Bu şekilde, EAA’da yaklaşık %31 artış ve sefpodoksim plazma seviyelerini gösteren
dorukta %20 artış görülmüştür.
4Kumarinler: Sefalosporinler, kumarinlerin antikoagülan etkisini potansiyel olarak
arttırır.
Estrojenler: Sefalosporinler, estrojenlerin kontraseptif etkisini azaltır.
Nefrotoksik ilaçlar: Sefpodoksim proksetil yalnız verildiğinde, nefrotoksisite
gözlenmemesine rağmen, aminoglikozitler ve /veya kuvvetli diüretikler gibi
nefrotoksik potansiyeli bilinen bileşiklerle verildiğinde, böbrek fonksiyonunun kontrol
edilmesi önerilir.
Yiyecekler: Sefpodoksim yiyeceklerle birlikte alınırsa, biyoyararlanımı artar.
Laboratuar Testleri ile etkileşim: Diğer sefalosporinlerde olduğu gibi, pozitif Coombs’
testinin oluştuğunu gösteren izole vakalar raporlanmıştır (bkz. bölüm 4.4).
İdrarda glukoz testi için Benedict veya Fehling çözeltileri veya bakırsülfat test
tabletleri ile yanlış pozitif reaksiyon oluşabilir, fakat enzimatik glukoz oksidaz
reaksiyonlarına dayanan testlerde bu durum olmaz.
Özel popülasyonlara ilişkin ek bilgiler
Sefpodoksim için herhangi bir etkileşim çalışması bulunmamaktadır.
Pediyatrik popülasyon:
2 aylıktan küçük bebeklerde kullanılmamalıdır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Sefpodoksimin çocuk doğurma potansiyeli olan kadınlarda kullanımına ilişkin yeterli
veri mevcut değildir.
Gebelik dönemi
Hayvanlar üzerinde yapılan çalışmalar, gebelik / embriyonal / fetal gelişim / doğum ya
da doğum sonrası gelişim ile ilgili olarak doğrudan ya da dolaylı zararlı etkiler
olduğunu göstermemektedir.
Sefpodoksim için, gebeliklerde maruz kalmaya ilişkin klinik veri mevcut değildir.
Gebe kadınlara verilirken dikkatli olunmalıdır.
Laktasyon dönemi
Sefpodoksim anne sütüne geçer. Bu nedenle emziren annelerde kullanılmamalıdır ya
da emziren anne süt vermeyi kesmelidir.
Üreme yeteneği /Fertilite
Sefpodoksimin insanlarda üreme yeteneği üzerindeki etkisine ilişkin yeterli veri
mevcut değildir. Hayvan çalışmalarında herhangi bir istenmeyen etki oluşmamıştır.
4.7. Araç ve makine kullanımı üzerindeki etkiler
Sersemlik hissi nedeniyle araç ya da makine kullanımı konusunda dikkatli
olunmalıdır.
4.8. İstenmeyen etkiler
Sefpodoksim kullanımı sırasında aşağıdaki istenmeyen etkiler bildirilmiştir:
5İstenmeyen etkilerin görülme sıklığı aşağıdaki gibi derecelendirilmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Kan ve lenf sistemi hastalıkları
Seyrek: Hemolitik anemi
Çok seyrek: Nötropeni, agranülositoz
Bilinmiyor: Hemoglobin seviyesinde azalma, trombositoz, trombositopeni, lökopeni
ve eozinofili
Bağışıklık sistemi hastalıkları
Seyrek: Mukokutanöz aşırı duyarlılık reaksiyonları, deri döküntüleri ve kaşıntı (prurit)
anafilaktik reaksiyonlar, bronkospazm, purpura ve anjiyoödem, döküntü, ateş ve
artralji ile birlikte serum hastalığına benzer reaksiyonlar
Sinir sistemi hastalıkları
Yaygın olmayan: Baş ağrısı, baş dönmesi, tinnitus, parestezi
Gastrointestinal hastalıklar
Yaygın: Diyare, antibiyotik-ilişkili kolit, bulantı, kusma, karın ağrısı
Hepato-bilier hastalıklar
Seyrek: AST, ALT ve alkalin fosfataz, bilirubin seviyelerinde artış
Bilinmiyor: Karaciğer hasarı
Deri ve deri altı doku hastalıkları
Yaygın: Ürtiker, kaşıntı, deri döküntüsü
Seyrek: Stevens-Johnson sendromu, toksik epidermal nekroliz, erythema multiforme
Böbrek ve idrar hastalıkları
Seyrek: Kan üre ve kreatinin seviyelerinde artış
Genel bozukluklar ve uygulama bölgesine ilişkin hastalıklar
Yaygın olmayan: Asteni, kırıklık (malez)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)'ne bildirmeleri
gerekmektedir (www.titck.gov.tr; e- posta: tufam@titck.gov.tr; tel: 0 800 314 00 08;
faks: 0 312 218 35 99)
4.9. Doz aşımı ve tedavisi
Sefpodoksimin doz aşımı vakasında, destekleyici ve semptomatik tedavi endikedir.
Doz aşımı vakalarında, özellikle renal yetmezliği olan hastalarda, ensefalopati
oluşabilir. Ensefalopati, sefpodoksim plazma düzeyi düşürüldüğü zaman genellikle
reversibildir.
Doz aşımından meydana gelen ciddi toksik reaksiyonlarda, böbrek fonksiyonlarında
bozukluk görülen hastalarda hemodiyaliz ya da peritonal diyaliz, sefpodoksimin
6vücuttan atılmasına yardımcı olabilir. Beta-laktam antibiyotiklerinin doz aşımından
kaynaklanan toksik belirtiler mide bulantısı, kusma, mide ekşimesi ve diyaredir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Üçüncü kuşak sefalosporinler
ATC Kodu: J01DD13
Sefpodoksim proksetil, oral alımı takiben, gastro intestinal duvarda hızla, bakterisit bir
antibiyotik olan sefpodoksime hidrolize olur ve gastro intestinal duvarda emilir.
Sefpodoksim, sistemik olarak absorplanır.
Bakteriyoloji:
Sefpodoksimin etki mekanizması, bakteriyel hücre duvarı sentezinin inhibisyonuna
dayanır. Çok sayıda beta-laktamaz enziminin varlığında stabildir.
Sefpodoksimin geniş spektrumda Gram pozitif ve Gram negatif bakterilere karşı in
vitro bakterisit aktiviteye sahip olduğu görülmüştür.
Gram-pozitif organizmalara karşı oldukça etkilidir:
• Streptococcus pneumoniae,
• A grubu (S. pyogenes), B grubu (S. agalactiae), C, F ve G grubu streptokoklar.
• Diğer streptokoklar (S. mitis, S. sanguis ve S.salivarius),
• Propionibacterium acnes
• Corynebacterium diphteriae,
Gram-negatif organizmalara karşı oldukça etkilidir:
• Haemophilus influenzae (beta-laktamaz ve non beta-laktamaz üreten suşlar),
• Haemophilus para-influenzae (beta-laktamaz ve non beta-laktamaz üreten
suşlar),
• Moraxella catarrhalis (beta-laktamaz ve non beta-laktamaz üreten suşlar),
• Neisseria meningitidis,
• Neisseria gonorrhoeae,
• Escherichia coli,
• Klebsiella türleri (K. pneumoniae; K. oxytoca),
• Proteus mirabilis.
Metisiline duyarlı stafilokoklar, penisilinaz ve non-penisilinaz üreten suşlara (S.
aureus ve S. epidermidis) karşı ılımlı olarak etkilidir.
Ayrıca, çoğu sefalosporinlerde olduğu gibi, aşağıda belirtilen organizmalar,
sefpodoksime dirençlidir: enterococci, metisiline dirençli stafilokoklar (S. aureus ve S.
epidermidis), Staphylococcus saphrophyticus, Pseudomonas aeruginosa ve
Pseudomonas türleri, Clostridium difficile, Bacteroides fragilis ve ilgili türleri.
Tüm antibiyotiklerde olduğu gibi, mümkün olan her zaman, duyarlılık in vitro testlerle
konfirme edilmelidir.
75.2. Farmakokinetik özellikler
Genel özellikler
Emilim:
Sefpodoksim proksetil, bağırsaklarda aktif metaboliti sefpodoksime hidrolize olur ve
emilir. Biyoyararlanımı %50’dir ve yemekle beraber alındığında bu değer artabilir.
Dağılım hacmi 32.3 L’dir ve sefpodoksimin doruk seviyesi, dozlamadan 2 – 3 saat
sonra oluşur. 100 ve 200 mg dozlardan sonra maksimum plazma konsantrasyonları
sırasıyla, 1.2 mg/L ve 2.5 mg/L’dir. Günde iki kez 100 mg ve 200 mg dozların
verilmesini takiben 14.5 günden sonra, sefpodoksimin plazma farmakokinetik
parametreleri değişmeden kalır.
Dağılım:
Sefpodoksimin serum proteinlerine – özellikle albumine – bağlanma oranı %40’tır. Bu
bağlanma doygunluğa ulaşmayan tiptedir.
Yaygın patojenler için minumum inhibisyon seviyelerini (MIC) aşan sefpodoksim
konsantrasyonlarına; akciğer parankiması, bronşiyal mukoza, plevral sıvı, tonsiller,
interstisyel sıvı ve prostat dokularında rastlanır.
Sefpodoksim majör olarak idrardan elimine olduğu için, konsantrasyonu yüksektir
(Yaygın üriner patojenlerin MIC ‘ı aşan tek bir dozu sonrası 0-4, 4-8, 8-12 saatlik
90
fraksiyonlardaki konsantrasyonlar). Yaygın üriner patojenlerin MIC ‘ı üzerindeki
90
konsantrasyonlarda, 200 mg’lık (1.6-3.1 µg/g) tek bir dozun verilişinden sonra, renal
dokularda da sefpodoksimin, 3-12 saatlerinde iyi bir difüzyonu görülür.
Sefpodoksimin konsantrasyonları medullar ve kortikal dokularda benzerdir.
Sağlıklı gönüllülerdeki çalışmalar, N. gonorrhoeae’nın MIC ‘ının üzerindeki 200
90
mg’lık tek dozunun verilmesini takiben 6 – 12 saatlerinde toplam ejekulasyonda
sefpodoksimin medyan konsantrasyonlarını gösterir.
Biyotransformasyon:
Sefpodoksim proksetil, bağırsaklarda aktif metaboliti sefpodoksime hidrolize olur ve
emilir.
Eliminasyon:
Ana eliminasyon yolu renaldir, bir eliminasyon yarı ömrü yaklaşık olarak 2.4 saattir
ve %80’i idrardan değişmeden atılır.
Doğrusallık/ Doğrusal olmayan durum:
Sefpodoksim 100-400 mg doz aralığında doğrusal farmakokinetik gösterirken, 400 mg
üstündeki dozlarda doğrusal olmayan farmakokinetik göstermektedir.
Hastalardaki karakteristik özellikler
Çocuklar:
Çocuklarda yapılan çalışmalar dozlama sonrası yaklaşık 2-4 saat sonra maksimum
plazma konsantrasyonu meydana geldiğini göstermiştir. 4-12 yaşındakilerde
5mg/kg’lık bir doz, 200 mg’lık bir doz verilen yetişkindekine benzer bir maksimum
konsantrasyon göstermiştir.
12 saatte bir 5 mg/kg’lık tekrarlanan dozları alan 2 yaşın altındaki hastalarda,
dozlamadan 2 saat sonra ortalama plazma konsantasyonları 2.7 mg/l (1-6 ay) ve 2.0
mg/l (7 ay-2 yaş) arasındadır.
812 saatte bir 5 mg/kg’lık tekrarlanan dozları alan 1 aylık ve 12 yaş arasındaki
hastalarda, kararlı durumdaki rezidüel plazma konsantrasyonları 0.2-0.3 mg/l (1 aylık-
2 yaş) ve 0.1 mg/l (2-12 yaş) arasındadır.
5.3. Klinik öncesi güvenlilik verileri
Uygulanabilir değildir.
6. FARMASÖTİK ÖZELLİKLER
6.1. Yardımcı maddelerin listesi
Sakkaroz (Pudra şekeri)
Kalsiyum karboksimetil selüloz
Sodyum karboksi metil selüloz
Hidroksi propil selüloz LF
Sarı demir oksit
Aspartam
Sodyum glutamat
Muz aroması
Sitrik asit
Sodyum sitrat
Sodyum benzoat
Sodyum klorür
Sorbitan trioleat (span 85)
Talk
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
Sulandırıldıktan sonra oda sıcaklığında 10 gün saklanabilir.
6.4. Saklamaya yönelik özel tedbirler
25 C’nin altındaki oda sıcaklığında saklayınız.
6.5. Ambalajın niteliği ve içeriği
Karton kutu içerisinde, 1.25 ml ve 5 ml ölçekli çift taraflı kaşık ile birlikte kilitli
kapaklı bal rengi şişelerde 100 mL’lik süspansiyon hazırlamak için granül.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmelik”lerine uygun
olarak imha edilmelidir.
7. RUHSAT SAHİBİ
Adı : ASET İLAÇ SAN. VE TİC. A.Ş.
Adresi : 34460 İstinye - İstanbul
Tel : (212) 362 18 00
Faks : (212) 362 17 38
98. RUHSAT NUMARASI
244/98
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 19.09.2012
Ruhsat yenileme tarihi: -
10. KÜB’ÜN YENİLENME TARİHİ
10