1  KULLANMA  TALİMATI  
 
 
  ENZARİS® 7,5 mg film kaplı  tablet  
Ağızdan alınır.  
• Etkin  madde:  Her bir film kaplı  tablet  7,5 mg siklobenzaprin HCl içerir.  
• Yardımcı maddeler: Laktoz monohidrat (sığır kaynaklı) , mısır nişastası, prejelatinize 
nişasta , magnezyum stearate ve  kaplama materyali içeriği olarak  hipromelloz, titanyum 
dioksit, ma krogol . 
▼ Bu ilaç  ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
 
 
Bu Kullanma  Talimatında:  
1. ENZARİS ® nedir  ve ne için kullanılır?  
2. ENZARİS®’i kullanmadan  önce dikkat  edilmesi gerekenler  
3. ENZARİS® nasıl  kullanılır?  
4. Olası  yan etkiler  nelerdir?  
5. ENZARİS®’in saklanması  
 
Başlıkları yer almaktadır.  
 
1. ENZARİS® nedir  ve ne için kullanılır?  
• ENZARİS®, beyaz renkli, bir yüzü “ 7,5” baskılı, yuvarlak film kaplı tablettir.  30 adet 
film kaplı tablet içeren ambalajlarda sunulmaktadır.   
• Her bir film kaplı  tablet  7,5 mg siklobenzaprin HCl içerir.  
• Akut ( hastada belirgin bir hastalığın bulgusu olarak aniden başlayan ağrı) ağrılı kas  
iskelet sistemi hastalıklarına bağlı kas spazmlarının kısa süreli tedavisinde kullanılır.  
 Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını  saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız.  
• Bu ilaç kişisel  olarak  sizin için reçetelendirilmiştir,  başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında yüksek 
veya düşük doz kullanmayınız. 
2   
2. ENZARİS®’i kullanmadan  önce dikkat  edilmesi  gerekenler  
ENZARİS®’i aşağıdaki durumlarda KULLANMAYINIZ  
Eğer;  
• Siklobenzaprin veya  ENZARİS ®’in içeriğindeki diğer yardımcı maddelere karşı aşırı 
duyarlılığınız varsa,  
• Monoamin oksidaz (MAO) inhibitörleri olarak bilinen antidepresan ilaçları 
kullanıyorsanız veya MAO inhibitörü almayı 14 gün önce veya daha kısa süre önce 
bıraktıysanız,  
• Yakın  zamanda bir kalp krizi geçirdiyseniz,  
• Kalp  yetmezliğiniz  varsa,  
• Kalp  ritim problemleriniz  (aritmi)  varsa,  
• Aşırı aktif tiroidiniz varsa  (hipertiroidizm) varsa , 
• Kas veya  kasların  görev yapamaması  (kasılamaması)  durumu varsa . 
 
ENZARİS ®’i aşağıdaki  durumlarda  DİKKATLİ  KULLANINIZ  
Eğer;  
• Karaciğer  rahatsızlığınız  varsa,  
• Mesanenizi boşaltmakta sorun yaşıyorsanız (idrar retansiyonu)  
• Dar açılı glokom  (göz tansiyonu)  varsa , 
• Artmış  göz içi basıncınız  varsa,  
• Antikolinerjik  (parasempatik  sinir sisteminden  doku ve organlara  giden uyarıları  
önleyen, bu uyarıların etkisini ortadan kaldıran ilaç ) tedavi alıyorsanız,  
• Depresyon tedavisi  için ilaç ( trisiklik  antidepresanlar;  örneği  amitriptilin,  imipramin 
gibi) kullanıyorsanız. 
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
ENZARİS®’in yiyecek  ve içecek  ile kullanılması 
ENZARİS®’in yiyecek  ve içecekler  ile etkileşimi yoktur.  
 
Hamilelik  
İlacı kullanmadan önce  doktorunuza veya eczacınıza  danışınız . 
 
Hamile  olma  ihtimaliniz  varsa,  hamile  iseniz  veya hamile  kalmayı  planlıyorsanız  doktorunuza 
danışınız.  
 
 Tedaviniz sırasında hamile olduğunuzu fark ederseniz hemen doktorunuza danışınız. 
 
Emzirme 
İlacı kullanmadan önce  doktorunuza veya eczacınıza  danışınız.  
 
3  ENZARİS®’in anne  sütüne  geçip  geçmediği  bilinmemektedir.   ENZARİS®, bazı annelerin  
sütüne geçtiği bilinen trisiklik antidepresanlarla (depresyon tedavisinde kullanılan bir ilaç 
grubu) yakından ilişkili olduğu için ENZARİS ® emziren annelerde dikkatle kullanılmalıdır. 
 
Araç  ve makine  kullanımı  
Araç ve makine kullanırken dikkatli olunmalıdır. ENZARİS ®, özellikle alkol veya diğer 
merkezi sinir sistemi (MSS)  depresanlarıyla birlikte kullanıldığında, makine kullanmak veya 
motorlu araç kullanmak gibi tehlikeli görevlerin yerine getirilmesi için gereken zihinsel ve/veya 
fiziksel yetenekleri bozabilir. 
 
ENZARİS®’in içeriğinde bulunan bazı yardımcı maddeler hakkında önemli bilgiler  
ENZARİS®, laktoz  monohidrat  içerir. Eğer  daha önceden doktorunuz tarafından bazı şekerlere 
karşı intoleransınız olduğu söylenmişse bu tıbbi ürünü almadan önce doktorunuzla temasa 
geçiniz.  
 
Diğer ilaçlar  ile birlikte  kullanımı  
ENZARİS®, depresyon  tedavisinde  kullanılan  ve monoamin oksidaz  (MAO) inhibitörleri olarak 
adlandırılan ilaçlar ile birlikte yaşamı tehdit eden etkileşimlere neden olabilir. Bu etkileşimin 
bir sonucu olarak değerlendirilen serotonin sendromunun pazarlama sonrası vakaları 
siklobenzaprin hidroklorür ve depresyon tedavisinde kullanılan selektif serotonin geri alım 
inhibitörleri (SSRI), serotonin noradrenalin geri alım inhibitörleri (SNRI), trisiklik 
antidepresanlar  (TCA),  tramadol,  bupropion, meperidin, verapamil  veya  monoamin oksidaz  
(MAO)   inhibitörleri gibi diğer ilaçların kombine kullanımı sırasında bildirilmiştir. Eğer 
ENZARİS® ve diğer vücuttaki serotonin ismi verilen  maddeyi  artıran  serotonerjik ilaçların  
kullanımı klinik  olarak  gerekliyse, özellikle de tedavinin başlatılmasında veya doz artışlarında 
dikkatli gözlem yapılması tavsiye edilmektedir.  
 
ENZARİS®; alkolün, sedatif (sakinleştirici) bir ilaç grubu olan barbitüratların ve diğer santral 
sinir sistemi depresanlarının (baskılayıcılarının) etkisini artırabilir.  
Depresyon tedavisinde kullanılan bir ilaç grubu olan trisiklik antidepresanlar, hipertansiyon 
(yüksek tansiyon) tedavisinde kullanılan guanetidin ve benzer etki gösteren bileşiklerin antihipertansif (tansiyon düşürücü) etkisini bloke edebilir. 
 
Depresyon  tedavisinde kullanılan bir ilaç grubu olan trisiklik antidepresanlar, bir tür analjezik 
(ağrı kesici) olan tramadol kullanan hastalarda nöbet riskini artırabilir. 
 
ENZARİS®  ile bir tür ağrı kesici  olan naproksen veya  diflunisalın  eş zamanlı  uygulamasında 
hiçbir beklenmeyen yan etki raporlanmamıştır. Fakat naproksen ile  ENZARİS®’in 
kombinasyon tedavisi, tek başına naproksen tedavisine göre daha fazla yan etki (öncelikle 
sersemlik oluşumunda) ile ilişkili bulunmuştur. 
 
Eğer reçeteli ya da reçetesiz herhangi bir ürünü şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz. 
  
4  3. ENZARİS® nasıl  kullanılır?  
Uygun  kullanım  ve doz/uygulama sıklığı için talimatlar  
Doktor tarafından başka şekilde tavsiye edilmediği takdirde günde 3 defa uygulanır. Önerilen 
ENZARİS® dozu günde  üç kez 5 mg’dır. Doz, bireysel hasta  yanıtına  dayanarak, günde  üç kez 
ya 7,5 mg ya  da 10 mg’a yükseltilebilir. ENZARİS®’in iki  veya üç  haftadan daha uzun süreyle 
kullanılması önerilmemektedir . 
 
Uygulama yolu ve metodu  
Sadece ağızdan  kullanım  içindir.  Tabletleri  çiğnemeyiniz. 
Tabletler aç veya tok karnına su ile alınmalıdır. 
Doktorunuz  ayrı bir tavsiyede  bulunmadıkça, bu talimatları takip  ediniz.  
İlacınızı zamanında  almayı unutmayınız.  
 
Değişik  yaş gruplarında  kullanım  
Çocuklarda k ullanımı 
Bu ilacı 15 yaşın  altındaki çocuklarda  kullanmayınız.  
 
Yaşlılarda  kullanımı  
Siklobenzaprinin kandaki miktarı yaşlılarda artmaktadır. Yaşlılar halüsinasyonlar (gerçekte 
olmayan şeyleri görme vs.) ve bilinç bulanıklığı gibi istenmeyen santral sinir sistemi olayları, 
düşmeler veya diğer hastalıklardan kaynaklanan kalp ve damar sistem i ile ilgili olaylar, ilaç - 
ilaç ve ilaç- hastalık etkileşimleri açısından daha fazla risk altında olabilirler. Bu nedenlerden 
dolayı  ENZARİS® yaşlı  hastalarda ancak  açıkça ihtiyaç  varsa kullanılmalıdır.  Bu gibi hastalarda 
ENZARİS® 5 mg dozla başlatılmalı ve yavaşça yukarıya doğru artırılmalıdır. 
 
Özel  kullanım  durumları  
Karaciğer yetmezliği:  
ENZARİS®, hafif  dereceli  karaciğer  yetmezliği bulunan hastalarda 5 mg ile tedaviye  başlanmalı 
ve doz yukarıya doğru dikkatlice artırılmalıdır.  
Ciddi  karaciğer  yetmezliği bulunan hastalardaki  verinin yetersizliğinden  dolayı, ENZARİS®’in 
orta dereceli ve ciddi karaciğer yetmezliği bulunan hastalarda kullanılması önerilmemektedir.  
 
Böbrek  yetmezliği:  
Böbrek rahatsızlığınız  varsa  doktorunuz  dozu değiştirebilir.  
 
Eğer  ENZARİS®’in etkisinin  çok güçlü veya zayıf  olduğuna dair bir izleniminiz  var ise 
doktorunuz veya eczacınız ile konuşunuz.  Kullanmanız  gerekenden  daha  fazla  ENZARİS
® kullandıysanız  
ENZARİS®’ten kullanmanız  gerekenden  fazlasını  kullanmışsanız  bir doktor  veya eczacı  
ile konuşunuz.  
Nadir olmasına karşın, siklobenzaprin HCl doz aşımı nedeniyle ölümler oluşabilir. Kasıtlı 
siklobenzaprin doz aşımında birden fazla ilaç alımı (alkol dahil) yaygındır. Doz aşımının 
yönetimi karmaşık  ve değişken olduğundan, hekimin  tedavi  hakkındaki  güncel  bilgiler  için 
5  Ulusal  Zehir Danışma Merkezi (114) ile iletişime geçmesi önerilmektedir. Siklobenzaprin doz 
aşımından sonra zehirlenme belirtileri ve semptomları hızlı şekilde gelişebilir; bu nedenle 
mümkün olan en kısa süre içinde hastane izlemesi gerekmektedir.  
Siklobenzaprin doz aşımıyla ilişkili olan en yaygın etkiler uyuşukluk ve taşikardidir (kalbin 
normalden daha  hızlı atması).  Daha seyrek görülen belirtiler ; titreme,  ajitasyon (çırpınma  
durumu), koma, ataksi (dengenin bozulması), hipertansiyon, konuşma  bozukluğu, konfüzyon 
(zihin bulanıklığı, sersemlik),  baş dönmesi, bulantı, kusma  ve halüsinasyonlardır. Doz aşımının 
nadir ancak potansiyel olarak kritik belirtileri; kardiyak arrest (kalp durması), göğüs ağrısı, 
kardiyak disritmiler (ritim bozukluğu), şiddetl i hipotansiyon, nöbetler ve nöroleptik malign 
sendrom (solukluk, yüksek ateş, hareket bozuklukları ve akciğer anormallikleri).  
 
ENZARİS®’i kullanmayı  unutursanız  
İlacınızı almayı unutursanız, unuttuğunuzu fark eder etmez bu dozu alın ve sonraki dozu her 
zamanki saatte alınız.  
Eğer, unuttuğunuzu fark ettiğinizde sonraki doz saatine yaklaştıysanız, o zaman unuttuğunuz 
dozu atlayınız.  
 
Unutulan dozları  dengelemek için çift doz almayınız. 
 
ENZARİS® ile tedavi  sonlandırıldığındaki  oluşabilecek  etkiler  
Bu ilacı kesmeden  önce  doktorunuza  danışmalısınız.  
Bu ürün ile ilgili herhangi  bir sorunuz  varsa  doktor  veya  eczacınıza danışınız.  
 
4. Olası yan etkileri  nelerdir?  
Tüm  ilaçlar  gibi, ENZARİS®’in içeriğinde  bulunan  maddelere duyarlı  olan kişilerde  yan etkiler 
olabilir.  
 
Aşağıdakilerden  biri olursa  ENZARİS®’i kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz.  
• Yüzde,  dudakta, dilde  ve/veya  boğazda  şişme  olmaksızın  gelişen  nefes  alma  zorluğu,  
• Yüzde,  dudakta, dilde  ve/veya  boğazda  şişme  ve buna  bağlı  olarak  gelişebilen  yutma 
zorluğu,  
• Ciltte  kabarmalar  ile görülen şiddetli kaşınma , 
• Aritmi (kalp atım düzensizliği),  
• Kalp  iletim bozuklukları,  
• Depresyon tedavisinde kullanılan bir ilaç grubu olan MAO inhibitörleri ile 
kullanılmamalıdır; kullanılması durumunda hiperpiretik (yüksek ateş) krizine ve ölüme 
neden olabilir.  
• Konjestif  kalp yetmezliği (kalbin vücudun  ihtiyaçlarını karşılayabilecek  kadar  kan 
pompalayamaması durumu)  
 
Bunların hepsi  çok ciddi  yan etkilerdir.  Eğer  bunlardan  biri  sizde  mevcut  ise  sizin ENZARİS®’e 
karşı ciddi alerjiniz var demektir. A cil  tıbbi  müdahaleye  veya  hastaneye  yatırılmanıza gerek 
olabilir.  
 
  
6  Yan etkiler  aşağıdaki  kategorilerde  gösterildiği  şekilde  tanımlanmıştır:  
 
Çok yaygın: 10 hastanın en az birinde görülebilir.  
Yaygın:  10 hastanın  birinden az, fakat  100 hastanın  birinden fazla görülebilir.  
Yaygın olmayan:  100 hastanın  birinden az, fakat  1.000 hastanın  birinden fazla görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir. Çok seyrek: 10.000 hastanın birinden az görülebilir. Bilinmiyor: 
Eldeki  verilerden  hareketle tahmin  edilemiyor.  
 
Çok yaygın:  
• Uyuşukluk  
• Baş dönmesi  
• Ağız  kuruluğu  
 
Yaygın:  
• İshal (diyare)  
• Hoş olmayan tat  
• Bulanık görme  
• Yorgunluk 
• Kabızlık  ve şişkinlik  
• Baş ağrısı   
• Zihinsel  keskinlikte azalma (düşünme, anlama yetisinde  azalma)  
• Sinirlilik  
• Karın ağrısı  
• Asidik mide içeriğinin kendiliğinden ağıza gelmesi  (asit regürjitasyonu)  
• Bulantı  
• Çabuk öfkelenme  (irritabilite)  
• Üst solunum  yolu enfeksiyonu ve boğaz  iltihabı ( farenjit)  
• Hazımsızlık  
• Güç/enerji yokluğu  
• Bilinç bulanıklığı  
 
Yaygın  olmayan:  
• Havaleler (konvülziyonlar) ve  nöbetler  
• İstemli hareketlerdeki uyum bozukluğu)  (ataksi)  
• Uykusuzluk  
• Zaman  ve yer bilincinin  bozulması  (dezoryantasyon)  
• Depresif  ruh hali 
• Kaygı bozukluğu  (anksiyete)   
• Kışkırtma  (ajitasyon)  
• Ruhsal  hastalık  (psikoz) , ve Duyu organlarımızın  gerçekte var olmayan  şeylerin  algılaması)  
(halüsinasyonlar)  
• Anormal  düşünme  ve hayal  kurma  
• Konuşma  bozukluğu  disartri  
• Ciltte karıncalanma,  uyuşma  (parestezi)  
7  • Çift görme  (diplopi)  
• Fazla serotinin ile oluşan ve hayati tehlikeye dahi neden olan bir durum  (serotonin sendromu)  
• Derinin alt tabakalarını tutan ve ani ortaya çıkan şişlik (anjiyoödem) , aniden başlayan ve ölüme 
neden olabilen ciddi alerjik reaksiyon (anaf ilaksi) , kaşıntı  (prurit), yüz bölgesinde ödem  (fasiyal 
ödem) , kurdeşen (ürtiker) ve döküntü  
• Kas veya bir organın tonusunda  anormal  artış (hipe rtoni) , kas seğirmesi  ve titremeler  
• Bayılma  (senkop)  
• Keyifsizlik  
• Kalp atım hızında artma  (taşikardi)  
• Kalp atım düzensizliği  (aritmi)  ve kalp çarpıntısı  (palpitasyon)  
• Tansiyon düşüklüğü (hipotansiyon)  
• Damar ların genişlemesi  (vazodilatasyon)  
• Kusma  
• Yeme bozukluğu (anoreksiya ) 
• Mide -bağırsak  ağrısı 
• Mide iç zarının iltihabı (gastrit)  
• Susama 
• Dilde ödem  
• Karaciğer fonksiyonlarında anormallik ve safra kanalı tıkanıklığı  (kolestaz)  
• Karaciğer iltihabı (hepatit)  ve sarılık  
• Kaslarda  zayıflık  
• Terleme  
• Tat alamama (aguzi )  
• Kulak çınlaması  
• Sık idrara çıkma veya idrar tutulması (birikmesi)  
• Baş dönmesi  (iç kulak kaynaklı)  
• Anormal hisler  
• Heyecan  
 
Bilinmiyor:  
• Göğüs ağrısı  
• Ödem  
• Tansiyon yüksekliği  (hipertansiyon)  
• Kalp krizi  (miyokardiyal enfarktüs)  
• Kalp hızının yavaşlaması  (kalp bloğu)  
• İnme  
• Bağırsak tıkanıklığı  (paralitik ileus)  
• Dilde renk değişikliği   
• Ağız iltihabı (stomatit)  
• Tükürük bezi şişmes i 
• Böbrek kanallarının su geçirgenliğinin bozulması   
• Deride görülen kırmızı -morumsu renk (purpura)  
• Kemik  iliği baskılanması  
• Beyaz kan hücresinin azalması  (lökopeni)  
• Kanda eozinofil hücre artışı  (eozinofili)  
8  • Kanda trombosit sayısının azalması  (trombositopeni)  
• Kan şekeri düzeylerinin yükselmesi veya düşmesi  
• Kilo artışı veya kaybı  
• Kas ağrısı  (miyalji)  
• Azalmış veya artmış libido (cinsel dürtü)  
• Anormal yürüyüş  
• Sanrılar  (delüzyonlar)  
• Agresif davranış  
• Aşırı endişe veya korkuyla karakterize edilen, sıkça mantıksız kuruntularla bilinen ruhsal  
rahatsızlık  (paranoya)  
• Vücudun beyin ve omurilik dışında bulunan sinir sistemi bölgelerinde oluşan hasara bağlı ağrı  
(periferal nöropati)  
• Yüz felci  (bell paralizi)  
• Psikiyatrik ilaçların neden olduğu kaslarda kasılmalar, titreme, sallanma, hareketlerde 
yavaşlamalar, yerinde duramama gibi motor bozukluklar  (ekstrapiramidal semptomlar)  
• Beyin dalgaları aktivitesinde değişiklik (EEG modelinde değişiklik)  
• Solunum güçlüğü  
• Işığa hassasiyet  (fotosensitizasyon)  
• Saç dökülmesi  
• Bozulmuş idrar  boşaltımı 
• İdrar yolunda daralma  
• Cinsel iktidarsızlık  (impotans)  
• Testislerde şişme  
• Meme büyümesi  (erkeklerde ve kadınlarda)  
• Memelerden sütlü akıntı gelmesi (galaktore)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya  da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olac aksınız. 
 
5. ENZARİS®’in saklanması  
ENZARİS®’i çocukların  göremeyeceği,  erişemeyeceği  yerlerde  ve ambalajında saklayınız.  
 
25˚C  altındaki  oda sıcaklığında  saklayınız.  
 
Son kullanma  talimatı  ile uyumlu olarak  kullanınız.  
 Ambalajdaki  son kullanma tarihinden sonra ENZARİS
®’i kullanmayınız.  
 Eğer  üründe  ve/veya ambalajında  bozukluklar  fark ederseniz ENZARİS
®’i kullanmayınız.  
9   
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve İklim 
Değişikliği Bakanlığınca belirlenen toplama sistemine veriniz.  
 
Ruhsat  sahibi:  Ali Raif İlaç San. A.Ş.  
Kağıthane/İstanbul  
 
Üretim yeri:   Ali Raif İlaç San. A.Ş.  
  Başakşehir / İSTANBUL  
 
Bu kullanma talimatı 02.12.2024 tarihinde  onaylanmı ştır. 
