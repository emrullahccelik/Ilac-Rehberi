 1 / 12 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında  
yüksek veya düşük doz kullanmayınız. KULLANMA TALİMATI  
 
PULMOLİN® 20 mcg/  mL nebulizasyon  çözeltisi  
İnhalasyon  yolu ile  uygulanır.  
Steril  
 
• Etkin madde: Her 1 mL nebulizasyon çözeltisi; 20 mikrogram iloprost içerir.  
•   Yardımcı maddeler: Trometamol, etanol  %96 , sodyum klorür, hidroklorik asit (pH 
ayarlayıcı olarak)  ve enjeksiyonluk su. 
 
 
Bu Kullanma Talimatında:  
 
1. PULMOLİN  nedir ve ne için  kullanılır?  
2. PULMOLİN ’i kullanmadan önce dikkat edilmesi  gerekenler  
3. PULMOLİN  nasıl  kullanılır?  
4. Olası yan etkiler  nelerdir?  
5. PULMOLİN ’in saklanması  
 
Başlıkları yer almaktadır. 
 
1. PULMOLİN  nedir ve ne için  kullanılır?  
• PULMOLİN, 1 mL  nebulizatör çözeltisi 20 mcg iloprost içermektedir. Nebulizatör 
olarak isimlendirilen özel bir cihaz aracılığıyla  kullanılır.  
• Renksiz, berrak çözelti şeklindedir. 
• PULMOLİN’in etkin maddesi olan iloprost, sentetik bir prostasiklin benzeridir. 
Akciğer damarlarında genişleme sağlar.  
• PULMOLİN, 1 mL   çözelti  içeren 168 ampul olarak aşağıdaki  ambalajda kullanıma  
sunulmuştur.    
1 mL çözelti içeren ampuller kırılma halkası ile işaretlidir.   
 2 / 12 • PULMOLİN kan damarlarında istenmeyen tıkanma veya daralmayı engell er ve 
damarlardan daha fazla kanın akışına izin verir.  
• PULMOLİN yetişkin hastalarda orta şiddette primer pulmoner hipertansiyon (PPH) 
vakalarının tedavisinde kullanılır. PPH yüksek kan basıncının nedeninin bilinmediği bir 
pulmoner hipertansiyon kategorisi dir.  
• Bu rahatsızlık, kan basıncının kalp ve akciğerler arasındaki kan damarlarında çok 
yüksek olduğu bir rahatsızlıktır.  
• PULMOLİN egzersiz kapasitesini (fiziksel aktivite gerçekleştirme yeteneği) ve belirtileri iyileştirmek için kullanılır.  
• Buharın solunması PULMOLİN’i akciğerlere taşır, burada en fazla etkiyi kalp ve 
akciğerler arasındaki arterde gösterir. İyileşmiş kan akışı vücuda daha iyi oksijen 
tedariğine ve kalp üzerindeki yükün azalmasına yol açar.  
 
 
2. PULMOLİN ’i kullanmadan önce dikkat edilmesi  gerekenler   
PULMOLİN ’i aşağıdaki durumlarda KULLANMAYINIZ  
Eğer;  
• İloprost veya PULMOLİN ’in içindeki diğer maddelere alerjiniz  varsa,  
• Kanama riskiniz varsa (örneğin; aktif mide ülseri veya ince bağırsağın ilk kısmında 
ülseriniz (duodenal ülser) varsa, fiziksel yaralanma (travma) geçirmişseniz, kafatasınızda 
kanama riskiniz  varsa),  
• Aşağıdakiler gibi bir kalp probleminiz  varsa:  
− Kalp kaslarına zayıf kan akışı (Ağır kalp damar hastalığınız veya stabil olmayan anjina 
yani harekete bağlı olmayan göğüs ağrınız  varsa);  
Belirtiler arasında göğüs ağrısı olabilir.  
− Son 6 ay içinde kalp krizi  geçirdiyseniz,  
− Yakın tıbbi takibi yapılmayan kalp yetmezliğiniz (dekompanse kalp yetmezliği)  varsa,  
− Şiddetli kalp rit im bozukluğunuz varsa,  
− Akciğer hipertansiyonuna bağlı olmayan, klinik olarak belirgin, kalp kasında işlev bozukluğu olan doğumsal veya edinsel kalp kapak bozuklukları  varsa.  
• Son 3 ay içinde inme geçirdiyseniz ya da beyne kan tedariğini azaltan başka bir olay (örn 
geçici iskemik atak)  yaşadıysanız,  
• Akciğerlerd e sıvı birikimi (pulmoner konjesyon) şüphesi  varsa,  
• Toplardamar tıkayıcı hastalığına (tıkalı veya daralmış damara bağlı) bağlı akciğer 
hipertansiyonunuz  varsa, 
 
PULMOLİN ’i aşağıdaki durumlarda DİKKATLİ KULLANINIZ  
PULMOLİN'i kullanmadan önce doktorunuza, eczacınıza veya hemşirenize danışınız:  
• PULMOLİN'i solumak özellikle bronkospazm (küçük hava kanallarının duvarlarındaki 
kasların ani kasılması) ve hırıltılı solunum olan hastalarda solunum güçlüklerini tetikleyebilir. Akci ğer enfeksiyonunuz, kronik tıkayıcı akciğer hastalığı (kronik obstrüktif 
pulmoner hastalık) veya ağır astımınız varsa, doktorunuza bildiriniz. Doktorunuz sizi 
 3 / 12 yakından takip edecektir.  
• Tedaviden önce kan basıncınız kontrol edilecektir ve kan basıncınız çok düşükse 
(büyük tansiyonunuz 85 mmHg’nın altındaysa) PULMOLİN  tedavisi başlanmamalıdır.  
 
• Genel olarak, bayılma ve baş dönmesi gibi düşük kan basıncı etkilerinden kaçınmak 
için dikkatli olmalısınız : 
o PULMOLİN ile birlikte kullanıldığında; kan basıncınızı (tansiyon) daha da 
düşürebilecek başka herhangi bir ilaç kullanıyorsanız, doktorunuza bildiriniz (bkz. 
"Diğer ilaçlar ile birlikte  kullanımı").  
o Sandalye veya yataktan yavaşça kalkın.  
o Yatak tan çıkar çıkmaz bayılacak gibi olursanız, günün ilk dozunu yatakta uzanırken 
almanız yararlı  olabilir.  
 
• Bayılma nöbetleri yaşama eğiliminiz olursa, örneğin fiziksel efor gibi herhangi bir 
istisnai zorlanmadan kaçının; önce PULMOLİN  solumanız faydalı  olabilir.  
 
  Bayılma nöbetleri altta yata n bir hastalığa bağlı olabilir. Bu nöbetler kötüleşirse doktorunuza       
söyleyiniz. Doktorunuz, dozunuzu ayarlamayı veya tedavinizi değiştirmeyi düşünebilir. 
 
Eğer;  
• Sağ kalp yetmezliği gibi kalp hastalığınız varsa  veya kalp yetmezliğinizin kötüleştiğini 
düşünüyorsanız, doktorunuza söyleyiniz. Belirtiler; ayak ve bileklerin şişmesi, nefes darlığı, 
çarpıntı, gece daha sık idrara çıkmayı  ya da ödemi  kapsayabilir. Doktorunuz tedavinizi 
değiştirmeyi düşünebilir.  
• Nefes almada güçlük çekme, kanlı öksürük ve aşırı terleme gibi akciğerinizde su 
toplanmasının (akciğer ödemi) belirtileri görülürse,  PULMOLİN  kullanmayı bırakın ve 
hemen doktorunuza söyleyiniz. Doktorunuz nedenini araştıracak ve uygun önlemleri  alacaktır.  
• PULMOLİ N’in solunması  özellikle  akciğeri  ile ilgili sorunları  olan hastalarda, 
bronkospazmı (olası solunum güçlüğü ile hava yollarının daralması)  tetikleyebilir.  
• Ameliyat uygun ise, PULMOLİN tromboembolik pulmoner hipertansiyonda ilk seçenek 
tedavi olarak kullanılmamalıdır.  
• Bayılma nöbetleri altta yatan bir hastalığın sebebi olabilir. Eğer daha kötüleşirseniz doktorunuza bildiriniz.  
• Karaciğer hastalığınız veya diyaliz gerektiren ağır böbrek yetmezliğiniz varsa, 
doktorunuza söyleyiniz. Kademeli olarak reçete edilen doz verilebilir veya diğer hastalardan 
daha düşük PULMOLİN  dozu reçete edilebilir.  
 
PULMOLİN cilt ve göz ile temas etmemeli; PULMOLİN ’in yutulması önl enmelidir. Eğer 
temas oluştuysa deri ve göz hemen bol su ile yıkanmalıdır. Kazara içildiyse bol su içilmeli ve doktora başvurulmalıdır. Nebulizatör seansları sırasında yüz maskesinden kaçınılmalı ve sadece bir ağızlık kullanılmalıdır. 
 
 4 / 12    Çocuklar ve ergenler  
PULMOLİN’in 18 yaş altındaki çocuklarda etkililiği ve güvenliliği kanıtlanmamıştır.  
 
Bu uyarılar, geçmişteki herhangi bir dönemde dahi olsa sizin içi n geçerliyse lütfen doktorunuza 
danışınız.  
 
Yeni doğanlar, bebekler ve hamileler ilaç kullanırken aynı  odada bulunmamalıdırlar. 
 
PULMOLİN ’in yiyecek ve içecek ile kullanılması  
PULMOLİN solunum yoluyla uygulanır. Bu nedenle yiyecek ve içeceklerle etkileşmesi 
beklenmemektedir. Bununla birlikte ilacın solunması esnasında yiyecek ve içecek alımından 
kaçınılmalıdır.  
 
Hamilelik  
İlacı kullanmadan önce doktorunuza veya eczacınıza danışınız.  
 
-Pulmoner hipertansiyonunuz varsa, gebe  kalmaktan kaçınınız, çünkü gebelik  durumunuzun 
kötüleşmesine yol açabilir ve hatta yaşamınızı tehlikeye sokabilir.  
 
-Gebeyseniz , gebe  olabileceğinizi düşünüyorsanız veya bebek yapmayı planlıyorsanız, derhal 
doktorunuza söyleyiniz. PULMOLİN gebelik sırasında sadece doktor, potansiyel faydanın 
sizin ve fetüs için potansiyel riske ağır bastığına karar verirse kullanılmalıdır.  
Tedavi sıras ında gebe kalınırsa, anne adayına pulmoner hipertansiyonun bu durumda 
yaratabileceği riskler anlatılır. Anne adayı, anlatılan risklere rağmen gebeliğe devam etmek 
isterse, PULMOLİN ’in kullanılmasının yararları ve riskleri dikkatlice değerlendirilerek karar  
verilir.   Çocuk doğurma potansiyeliniz varsa, PULMOLİN  ile tedavi sırasında güvenilir doğum kontrol 
yöntemleri kullanmalısınız.  
 
Yeni doğanlar, bebekler ve hamile kadınlar PULMOLİN  kullanılırken aynı  odada 
bulunmamalıdırlar.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
PULMOLİN’in veya vücuttaki ara ürünlerinin anne sütüne geçip geçmed iği bilinmemektedir. 
Bu nedenle PULMOLİN  ile tedavi sırasında emzirmeden kaçınılmalıdır.  
 
  
 5 / 12 Araç ve makine kullanımı  
 
    PULMOLİN kan basıncınızı düşürür ve bazı insanlarda baş dönmesine veya denge kaybına  
    sebep olabilir. Bu etkiler oluşuyorsa araç ve makine kullanmayınız. 
 
PULMOLİN ’in içer iğinde bulunan bazı yardımcı maddeler hakkında önemli bilgiler  
PULMOLİN her dozunda 1 mmol (23 mg)’dan daha az sodyum içerir; yani esasında “sodyum 
içermez” ve az miktarda (her dozda 100 mg’dan daha az) etanol (alkol) içerir. 
    
Diğer ilaçlar ile birlikte  kullanımı 
• PULMOLİN’i aşağıdaki ilaçlarla birlikte kullanıyorsanız doktorunuza bildiriniz. Bazı kan 
testlerinin yapılması uygun  olabilir: 
- Yüksek tansiyon tedavisinde ya da kalp hastalıkları tedavisinde kullanılan ilaçlar (beta 
blokörler, nitrovazodilatörler, ACE inhibitörleri vb.) ile tansiyonunuz daha da  düşebilir. 
- Kan sulandırıcı ya da kanın pıhtılaşmasını engelleyen ilaçlar (Aspirin veya asetilsalisilik 
asit, heparin, varfarin ve fenprokumon gibi kumarin tipi antikoagülanlar, steroid ol mayan 
antienflamatuvarlar, fosfodiesteraz inhibitörleri ve nitrovazodilatörler vb)  Doktorunuz sizi 
dikkatle izleyecektir.  
 
Eğer reçeteli ya da reçetesiz herhangi bir ilacı şu anda kull anıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. PULMOLİN  nasıl  kullanılır?  
 
Uygun kullanım ve doz/uygulama sıklığı için talimatlar:  
 
PULMOLİN tedavisi, yalnızca pulmoner hipertansiyon konusunda deneyimli bir hekim  
tarafından başlatılmalıdır.  
 
      İlacınızı her zaman doktorunuzun açıkladığı şekilde kullanınız. Eğer emin değilseniz  
doktorunuz veya eczacınızla kontrol ediniz.  
 
      Sizin için doğru olan PULMOLİN dozu ve tedavi süresi kişisel durumunuza bağlıdır. 
Doktorunuz size tavsiye edecekti r. Önerilen dozu doktorunuza danışmadan değiştirmeyiniz. 
 
Tedavinin süresi klinik koşullara bağlıdır ve doktorun takdirine bırakılır.  
 
PULMOLİN ile tedavinin başlangıcında  ilk inhale edilen  iloprost dozu 2,5 mikrogram 
olmalıdır. Eğer doz iyi tolere ediliyorsa, doz 5 mikrograma kadar arttırabilir ve bu dozda devam edilebilir. 5  mikrogramlık dozun düşük tolerabilitesi durumunda ise, doz 2,5 
mikrograma düşürülebilir.  
 6 / 12 5 mikrogram dozunda idame tedavisi alan ve uzamış tedavi zamanlarına defalarca ihtiyaç  
duyan hastaların (bu durum inhalasyonun tamamlanamamasına yol açabilir) PULMOLİN  
20 mikrogram/mL’ye geçmesi düşünülebilir. 
 
PULMOLİN 20 mikrogram/mL tedavisi, PULMOLİN 10 mikrogram/mL tedavisine kıyasla iki kat konsantrasyona sahiptir. Etkin madde akciğerleriniz e daha hızlı alınabilmektedir. Eğer  
PULMOLİN 10 mikrogram/mL tedavisinden PULMOLİN 20 mikrogram/mL tedavisine  
geçtiyseniz, iki kat konsantrasyonu iyi tolere edebildiğinizi kontrol etmek için doktorunuz  
tedavinizi gözlemleyecektir.  
 
PULMOLİN 20 mikrogram/mL  çözeltisi, Breelib nebulizatörü ile uygulanmalıdır.  
 
Breelib nebulizatör  
 
PULMOLİN tedavisine başlıyorsanız veya alternatif bir cihazdan geçiş yapıyorsanız, ilk  
inhalasyon PULMOLİN 10 mikrogram/mL (beyaz ve sarı halkalı 1 mL ampul) ile olmalıdır. 
Eğer bu dozu iyi tolere edebildiyseniz, bir sonraki inhalasyonunuz PULMOLİN  20 
mikrogram/mL (sarı ve kırmızı halkalı ampul) ile olmalı ve bu dozda devam edilmelidir.  Eğer PULMOLİN 20 mikrogram/mL’yi tolere edemiyorsanız, doktorunuzla konuşunuz. Doktorunuz PULMOLİ N mikrogram/mL (1 mL ampul ) kullanmanız gerektiğine karar 
verebilir.  
 Çoğu kişi , gün içinde toplam 6 ila 9 inhalasyon seansı almaktadır . Breelib ile bir inhalasyon  
seansı genellikle 3 dakika sürmektedir.  
 Doktorunuz, Breelib nebulizatörü kullanmaya başladığınızda, dozu ve inhalasyon hızını iyi  
tolere ettiğinizden emin olmak için sizi gözlemleyecektir.  
 İnhalasyon seansı başına saptanan doz kişisel ihtiyaç ve toleransa göre günde 6 – 9 kere  
tekrarlanır.  
 Kişisel ihtiyaçlarınıza bağlı olarak, PULMOLİN uzun dönem tedavide kullanılabilmektedir. 
  Uygulama yolu ve metodu:  
 
İlacın solunması esnasında yiyecek ve içecek alımından kaçınmalısınız.  
 
Her inhalasyon seansında yeni bir ampul PULMOLİN kullanılmalıdır. Kullanımdan hemen önce ampul içeriğinin tamamı nebulizatörün odacığına konmalıdır.  
 Ek olarak, nebulizatör hijyeni ve temizliği ile ilgili nebulizatör ile sağlanan talimatlara 
 7 / 12 uyulmalıdır.  
 
İlacınızı her zaman doktorunuzun açıkladığı şekilde alınız.  − PULMOLİN 20 mikrogram/mL nebulizatör çözeltisini B reelib nebulizatör ile kullanınız.  
− Nebulizatör, PULMOLİN çözeltisini ağzınızdan soluduğunuz buğuya dönüştürmektedir. − PULMOLİN’in cilt ile temasını önlemek için inhalasyon sırasında ağızlık kullanılmalıdır. Yüz maskesi kullanmayınız.  
− Nebulizatör ile gelen talimatları dikkatlice takip ediniz. Eğer emin değilseniz  
doktorunuz veya eczacınızla kontrol ediniz.  
− Bir inhalasyon seansında kullanılmayan PULMOLİN çözeltisi atılmalıdır (bkz. “Bölüm  
5.PULMOLİN’in saklanması”).    
 
     Odanın havalandırılması:  
PULMOLİN tedavisi alırken, odanın iyi havalandırıldığından emin olunmalıdır. Odanın 
havası yolu ile diğer insanlar kazara PULMOLİN’e maruz kalabilmektedir. Yeni doğanlar, bebekler ve gebe kadınlar siz PULMOLİN kullanırken aynı odada bulunmamalıdırlar.  
• Bre elib 
 
Kullanımdan hemen önce ilaç haznesini PULMOLİN ile doldurunuz. Dolum için nebulizatörün kullanım talimatlarını takip ediniz.  
 
Cihaz  Tıbbi ürün  Ağız parçasındaki 
iloprost dozu  
 Tahmini 
inhalasyon süresi  
 
Breelib  PULMOLİN  20 mcg/mL 
nebulizasyon çözeltisi (kırılma halkalı 1 mL’lik ampul)  
 5 mcg  3 dakika  
 
Daha detaylı bilgi için nebulizatör cihazının kullanım talimatına bakınız veya doktorunuza             sorunuz. 
 
Değişik yaş grupları:  
Çocuklarda  kullanım:  18 yaşın  altında  hastalarda  ilacın  güvenliliği  ve etkililiği 
kanıtlanmadığından kullanımı  önerilmez.  
Yaşlılarda kullanımı: Yaş ve cinsiyet iloprostun vücuda alınması, vücuttaki etki süresi, 
dağılımı ve vücuttan atılımı araştırılmamıştır.  
 
  
 8 / 12 Özel kullanım durumları:  
Böbrek yetmezliği: Hafif ve orta derece böbrek yetmezliğinde doz ayarlaması gerekmez.  
İleri derecede böbrek yetmezliği olan hastalar klinik çalışmalarda incelenmemiştir. Damar 
yoluyla uygulanan iloprost ile elde edilen veriler temelinde diyaliz gerektiren böbrek yetmezliği olan h astalarda vücuttan atılımı düşüktür. Ağır böbrek yetmezliği olan hastalarda 
ve diyalize giren hastalarda doz doktor tarafından karaciğer yetmezliğindeki kullanım örnek alınarak  ayarlanmalıdır.  
Karaciğer yetmezliği: Karaciğer işlev bozukluğu olan hastalarda  PULMOLİN’in vücuttan 
atılımı azalmıştır. Gün boyunca istenmeyen birikimi engellemek için, başlangıç doz 
ayarlaması sırasında bu hastalara özel dikkat gösterilmelidir. Başlangıçta 3 -4 saatlik  doz 
aralıkları ile PULMOLİN 10 mcg/ml kullanılarak (2,5 mikrogr amlık dozlar ) uygulanmalıdır 
(günde en fazla 6 uygulamaya karşılık olarak). Bundan sonra, bireysel olarak tolere edilebilen 
doz aralıkları dikkatle kısaltılabilir. Şayet tam doz (5,0 mikrogram) gerekiyorsa, başlangıçta 
3-4 saatlik doz aralıkları seçilmeli ve bireysel tahammüle göre süre kısaltılmalıdır. Preparatın 
günlerce süren tedaviyi takiben birikimi, ürünün gece kullanımına verilen ara nedeni ile olası  
değildir.  
 
Eğer PULMOLİN ’in etkisinin çok güçlü ya da çok zayıf olduğuna dair bir izleniminiz var ise  
doktorunuz veya eczacınız ile konuşunuz. 
 
Kullanmanız gerekenden daha fazla PULMOLİN  kullandıysanız:  
PULMOLİN’d en kullanmanız gerekenden fazlasını kullanmışsanız bir doktor veya eczacı ile 
konuşunuz. 
Kullanmanız gerekenden daha fazla PULMOLİN kullandıysanız, baş dönmesi, baş ağrısı, ani kızarma, mide bulantısı, çene ağrısı veya sırt ağrısı görülebilir. Kan basıncında azalma ya da artış, bradikardi (kalp atış hızının azalması) ya da taşikardi (kalp atış  hızının artması), kusma, 
ishal veya eklem ağrısı da görülebilir. Bunlardan herhangi birisi olursa inhalasyon seansını durdurunuz ve doktorunuza danışınız. Doktorunuz sizi izleyecek ve belirtileri tedavi edecektir. Spesifik bir antidotu bilinmemektedir.  
  
PULMOLİN  kullanmayı unutursanız:  
Unutulan dozları dengelemek için çift doz almayınız. 
 
Bu ilacın kullanımıyla ilgili başka sorularınız olursa, doktorunuza sorunuz. 
 
PULMOLİN  ile tedavi sonlandırıldığındaki oluşabilecek etkiler  
Tedaviyi durdurduysanız veya durdurmak istiyorsanız, bunu öncelikle doktorunuzla görüşünüz.  
 
4. Olası yan etkiler  nelerdir?  
Tüm ilaçlar gibi, PULMOLİN ’in içeriğinde bulunan maddelere duyarlı olan kişilerde yan 
etkiler olabilir.  
 
 9 / 12 PULMOLİN ile görülen yan etkilerin tamamı aşağıdaki kategorilerde gösterildiği şekilde 
sıralanmıştır: 
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinde veya birinden fazla görülebilir.  
Yaygın olmayan: 100 hastanın birinden az, fakat 1.000 hasta nın birinde veya birinden fazla 
görülebilir.  
Seyrek: 1 .000 hastanın birinden az, fakat 10.000 hastanın birinde veya birinden fazla 
görülebilir.  
Çok seyrek: 10.000 hastanın birinden az görülebilir. 
Bilinmiyor: Eldeki veriler ile tahmin edilememektedir.  
 
Aşağıdakilerden biri olursa, PULMOLİN’i kullanmayı durdurun ve DERHAL 
doktorunuza bildirin veya size en yakın hastanenin acil bölümüne başvurunuz:  
• Aşırı duyarlılık  (örn. alerji, nefes alma veya yutkunmada zorlanmaya sebep olabilecek 
yüzde, dudaklarda, dilde ve boğazda şişme)  (bilinmiyor)  
• Döküntü (yaygın)  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin PULMOLİN’e karş ı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
• Düşük tansiyon (hipotansiyon  * ) (yaygın)  
• Kanama olayları * [Yüksek oranda, kanın pıhtılaşmasını önleyen maddeler 
(antikoagülan) ek tedavisi de alan bu hasta grubundan beklendiği gibi kanama olayları da (çoğunlukla epistaksis (burun kanaması) ve hemoptizi (bölgesel kan birikmesi) ) 
sıktır. Kanama riski kan pulcuklarının kümelenme (trombosit agregasyon) inhibitörleri veya antikoagülanları beraber kullanan hastalarda artabilir.] (çok yaygın) Çok nadir ölümcül beyin ve kafaiçi kanama vakaları  bildirilmiştir.  
• Bayılma (senkop)  (yaygın)  
• Nefes darlığı (dispne) (yaygın)   
• Göğüste rahatsızlık hissi/Göğüs ağrısı (çok yaygın) 
Diğer yan etkiler sıklıklarına göre aşağıda  listelenmektedir: 
* Hayatı tehdit edici ve/ veya ölümcül vakalar bildirilmiştir.  
 
Çok yaygın  
• Damarlarda genişleme (vazodilatasyon - belirtileri ciltte ve yüzde kızarma, tansiyon 
düşüklüğü)  
• Öksürük 
• Baş ağrısı  
• Bulantı  
 10 / 12 • Çene ağrısı/çene kitlenmesi (trismus)  
• Kol ve bacaklarda  su tutulmasına bağlı  şişme (periferal  ödem)  
 
Yaygın  
• Nefes almada güçlük (dispne),  
• Baş dönmesi 
• Hızlı kalp atımı  (taşikardi)  
• Hızlı ve sert kalp atışı dahil farkedilir kalp atışları, çarpıntı hissi  (palpitasyon)  
• İshal  
• Kusma  
• Boğaz ağrısı (yutkunurken)  
• Boğazda  tahriş  
• Ağrı ile birlikte ağız ve dilde  tahriş  
• Sırt ağrısı  
• Döküntü  
 
Bilinmiyor  
• Trombositopeni (trombosit- kan pulcuğu - sayısında  azalma)  
• Aşırı duyarlılık (hipersensitivite (örneğin alerji)),  
• Tat bozukluğu (disguzi)  
• Burun tıkanıklığı (nazal  konjesyon)  
• Solunum yolunda daralma (bronkospazm- belirtileri nefes  darlığı),  
• Hırıltılı solunum 
 
* Hayatı tehdit  edici ve/ veya ölümcül vakalar bildirilmiştir.  
 
Diğer olası yan etkiler  
• Çoğunlukla bileklerin ve bacakların su tutulması nedeniyle şişmesi (periferal ödem) 
hastalığın çok yaygın bir belirtisidir fakat aynı zamanda PULMOLİN  tedavisi 
esnasında da  çok yaygın  sıklıkta oluşabilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer al an “İlaç Yan Etki Bildirimi” ikonuna tıklayarak  ya  
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 11 / 12  
5. PULMOLİN ’in saklanması  
PULMOLİN ’i çocukların göremeyeceği, erişemeyeceği yerlerde ve ambalajında saklayınız. 
25°C altındaki  oda sıcaklığında saklayınız. 
 
Son kullanma tarihiyle uyumlu olarak kullanınız.  
 
Ambalajın üzerindeki son kullanma tarihinden sonra PULMOLİN’i kullanmayınız. 
 
Eğer üründe ve/veya ambalajında bozukluklar fark ederseniz PULMOLİN’i kullanmayınız.  
    
  Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
     Farma -Tek İlaç San. ve Tic. A.Ş.  
Ümraniye/İstanbul  
     
Üretim yeri:  
Rompharm İlaç Sanayi ve Ticaret Ltd. Şti.  
Çerkezköy/ Tekirdağ 
 
Bu kullanma talimatı 13/12/2023 tarihinde onaylanmıştır.  
 
 
 
   AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR.  
 
Geçimsizlikler  
Geçimlilik çalışmaları olmadığından; bu tıbbi ürün diğer tıbbi ürünler ile karıştırılmamalıdır.  
 
Beşeri tıbbi üründen arta kalan maddelerin imhası ve diğer özel önlemler    
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim Değişikliği Bakanlığınca belirlenen toplama sistemine veriniz.  
   
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve “Ambalaj Atıklarının Kontrolü Yönetmeliği”ne uygun olarak imha edilmelidir. 
 
Her inhalasyon seansında yeni bir ampul PULMOLİN kullanılmalıdır. Kullanımdan hemen önce ampul içeriğinin tamamı nebulizatör ün odacığına konmalıdır.  
 
Her inhalasyondan sonra, nebulizatörde kalan çözelti atılmalıdır.  Ek olarak, nebulizatör 
 12 / 12 hijyeni ve temizliği ile ilgili cihaz üreticisi tarafından sağlanan talimatlara dikkatle 
uyulmalıdır.  
 
    Kullanım talimatları:  
Kullanıma hazır nebulizer çözeltisi, Breelib kullanılarak inhale edilmelidir.  
 PULMOLİN’in istemeden inhalasyon riskini minimuma indirmek için odanın 
havalandırılması önerilir.  
 
Breelib  
Breelib nebulizatörü kullanırken cihaz ile verilen kullanım talimatları takip e dilmelidir. 
Kullanımdan hemen önce ilaç haznesi PULMOLİN ile doldurulmalıdır. 
 
Cihaz  Tıbbi ürün  Ağız parçasındaki 
iloprost dozu  
 Tahmini 
inhalasyon süresi  
 
Breelib  PULMOLİN  20 mcg/mL 
nebulizasyon çözeltisi 
(kırılma halkalı 1 mL’lik ampul)  
 5 mcg  3 dakika  
 
İloprost çözeltisinin farklı nebulizasyon özelliklerinin ortaya çıkmasına yol açan diğer nebulizatör sistemler ile inhale iloprost uygulanmasının, etkililik ve güvenliliği 
kanıtlanmamıştır.  
