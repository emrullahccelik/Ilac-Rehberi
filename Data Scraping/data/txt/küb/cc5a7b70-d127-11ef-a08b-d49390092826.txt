KISA ÜRÜN BİLGİSİ
1. BEŞERİ TIBBİ ÜRÜNÜN ADI
COLEDAN-A 200.000 IU/10 ml + 100.000 IU/10 ml oral damla, çözelti
2. KALİTATİF VE KANTİTATİF BİLEŞİM
Etkin madde(ler):
Her 1 ml’de;
Vitamin A palmitat (Retinol palmitat) 11,236 mg (20.000 IU’ya eşdeğer)
Vitamin D (Kolekalsiferol) 0,25 mg (10.000 IU’ya eşdeğer)
3
1 ml= 34 damla
Yardımcı madde(ler):
Her 1 ml’de;
Susam yağı k.m. 1 ml
Yardımcı maddeler için 6.1.’e bakınız.
3. FARMASÖTİK FORM
Oral damla, çözelti.
Açık sarı–sarımsı renkte, partikül içermeyen homojen çözelti.
4. KLİNİK ÖZELLİKLER
4.1 Terapötik endikasyonlar
COLEDAN-A,
 A ve D vitamini eksikliğinde ve bu eksikliklere bağlı olarak görülen durumlarda kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
4 haftadan büyük bebekler ve çocuklar – günde 2 damla
Gençler ve yetişkinler - günde 2 damla
Hamile ve emziren bayanlar - günde 2 damla
1 / 14Uygulama şekli:
COLEDAN-A oral yolla kullanılır. Süt çocuklarına besin maddelerine karıştırılarak
uygulanabilir.
Özel popülasyonlara ilişkin ek bilgiler:
Böbrek yetmezliği:
COLEDAN-A böbrek yetmezliği olan hastalarda kullanılmamalıdır.
Karaciğer yetmezliği:
COLEDAN-A’nın içeriğindeki retinol palmitat ve kolekalsiferolün karaciğer yetmezliği olan
hastalarda kullanımı ile ilgili veri bulunmamaktadır.
Pediyatrik popülasyon:
COLEDAN-A, 4 haftadan küçük bebeklerde kullanılmamalıdır.
Geriyatrik popülasyon:
COLEDAN-A’nın içeriğindeki retinol palmitat ve kolekalsiferolün geriyatrik popülasyonda
kullanımı ile ilgili veri bulunmamaktadır.
4.3. Kontrendikasyonlar
COLEDAN-A,
 Retinol palmitata, kolekalsiferole veya yardımcı maddelerden herhangi birine karşı
aşırı duyarlılığı olan hastalarda (bkz. bölüm 6.1),
 A vitamini hipervitaminozu, D vitamini hipervitaminozu olan hastalarda,
 Böbrek yetmezliği olan hastalarda,
 Hiperkalsemisi ve hiperkalsiürisi olan hastalarda,
 Malabsorbsiyon problemi olan hastalarda,
 Hamileliğin erken dönemlerinde (günlük gereksinim miktarının üstünde),
 4 haftadan küçük bebeklerde,
 Retinoidlerle tedavi edilen hastalarda,
 Karaciğer sirozu olanlarda,
 Kalsiyum içeren böbrek taşı olan hastalarda,
 Kalsiyum hipersensivitesinde,
 Ağır hipertansiyon, ileri derecede arteriyoskleroz ve aktif akciğer tüberkülozunda
uzun müddet yüksek dozlarda kullanılması kontrendikedir.
2 / 14COLEDAN-A, A ve D vitamini içeren diğer preparatlarla kullanılmamalıdır.
4.4. Özel kullanım uyarıları ve önlemleri
 Hasta, COLEDAN-A’nın doz aşımından kaçınmalıdır.
 COLEDAN-A ile tedavi sırasında bol miktarda A vitamini içeren yiyecekler (örn. ciğer)
tüketilmemelidir.
 COLEDAN-A’nın uzun süreli yüksek dozda kullanımı veya aşırı doz aşımı, kronik A ve
/veya D hipervitaminozuna neden olabilir.
3
 Digital glikozitleri, tiazid veya diğer diüretik ilaçları kullanan hastalar, böbrek taşı, kalp
rahatsızlıkları olan hastalar COLEDAN-A kullanırken dikkatli olmalıdırlar.
 COLEDAN-A kullanan hastaların periyodik olarak kan ve idrarlarındaki kalsiyum ve
fosfat düzeyleri kontrol edilmelidir.
 D vitamini yüksek dozda kalsiyum, fosfat ve magnezyum içeren ürünler ile birlikte
3
kullanılmamalıdır.
 Ön frontal lobu doğuştan itibaren küçük olan bebeklere COLEDAN-A çok daha dikkatli
uygulanmalıdır.
 Bebeklerde uzun süre A vitamini kullanımı epifizlerin zamansız kapanmasına neden
olabilir.
 Yüksek dozda A vitamini alınırsa, akut ve kronik zehirlenme tabloları ortaya çıkar (bkz.
4.8.). Uzun süre yüksek doz (2500 IU/kg’ın üstünde) A vitamini verilen hastalar
hipervitaminöz belirtileri için gözlenmeli ve günde 5000 IU/kg’lık maksimum doz
aşılmamalıdır. 150.000 IU’nin üstündeki günlük dozlar altı hafta sonra hastalığın seyrine
göre 50.000–100.000 IU'lik idame dozlarına düşürülmeli veya tedavi sonlandırılmalıdır.
18 aydan daha uzun bir süre, günde 50.000 IU, 2 ay boyunca günde 500.000 IU ve 3 gün
üst üste 1 milyon IU A vitamini alınması durumunda kronik toksisite ortaya çıkar.
COLEDAN-A gerekmedikçe önerilen doz ve sürenin üstünde kullanılmamalıdır.
– Hareketliliği kısıtlanmış,
– Benzotiyadiazin türevleri ile tedavi edilen,
– Böbrek taşı geçmişi olan,
– Sarkoidozlu,
– Pseudohipoparatiroidizmli,
hastalar için özel bir uyarı yapılmalıdır.
3 / 14 Eğer COLEDAN-A, vitamin D içeren diğer ürünler ile birlikte verilecekse, toplam
3
vitamin D dozuna dikkat edilmelidir. Vitamin D yağda çözünür ve vücutta birikebilir. Bu
durum doz aşımında ve aşırı dozlarla uzun süreli tedavide toksik etkiye neden olabilir.
 Yüksek vitamin D dozlarında böbrek taşı geçmişi olan hastaların serum kalsiyum
3
seviyeleri izlenebilir ve bu hastalara özel önem tavsiye edilir.
 Renal fonksiyon yetersizliği olan hastalarda vitamin D dikkatli kullanılmalıdır ve
3
kalsiyum ile fosfat seviyelerine etkisi mutlaka izlenmelidir. Yumuşak doku kireçlenmesi
göz önünde bulundurulmalıdır. Ağır renal yetmezliği olan hastalarda kolekalsiferol
formundaki vitamin D normal olarak metabolize olmaz ve bundan dolayı farklı bir
vitamin D formuna ihtiyaç duyulabilir.
 Uzun süreli tedavilerde serum ve ürin kalsiyum seviyeleri ve serum kreatini ölçümü ile
böbrek fonksiyonları her 3 ila 6 ayda bir mutlaka kontrol edilmelidir. Bu kontroller
özellikle yaşlı hastalarda ve kardiyak glikozidleri veya diüretikler ile eş zamanlı tedavide
önemlidir. Hiperkalsemi veya azalmış böbrek fonksiyonu semptomlarında doz mutlaka
azaltılmalıdır veya tedavi ertelenmelidir.
 Vitamin D ’ün aktif metaboliti (125-dihidroksikolekalsiferol) fosfat dengesini etkileyebilir.
3
Bundan dolayı, fosfat seviyelerindeki artış durumunda fosfat bağlayıcılar ile tedavi
düşünülmelidir.
 Vitamin D , sarkoidoz ve diğer granülomatöz bozuklukları bulunan hastalarda, vitamin
3
D’nin aktif formuna metabolizasyonunda artış riski nedeniyle dikkatle verilmelidir. Bu
hastalar serum ve ürindeki kalsiyum içeriği hususunda izlenmelidirler.
 D vitamininin terapötik indeksi bebek ve çocuklarda oldukça düşüktür. Hiperkalsemi uzun
sürerse bebeklerde mental ve fiziksel gelişmede gerileme yapar. Farmakolojik dozda
D vitamini alan emziren annelerin bebeklerinde hiperkalsemi riski vardır.
COLEDAN-A susam yağı içermektedir. Susam yağı nadir olarak ciddi alerjik reaksiyonlara
sebebiyet verebilir.
4.5. Diğer tıbbi ürünler ile etkileşimler ve diğer etkileşim şekilleri
Yüksek dozda E vitamini, A vitamininin absorbsiyonunu azaltır. COLEDAN-A, E vitamini
içeren multivitamin preparatları ile aynı anda kullanılmamalıdır.
COLEDAN-A, kolestiramin, kolestipol, neomisin, tetrasiklin, mineral yağ (besin takviyesi
gıda) ile birlikte kullanıldığında A vitamini emilim bozukluğu gözlenebilir. Böyle bir
4 / 14durumda A vitamininin dozunu arttırmak gereklidir.
A vitamini emilim bozukluğunun bir nedeni de eş zamanlı olarak orlistat içeren ilaçların
kullanılmasıdır. Orlistat, A vitamini gibi yağda çözünen vitaminlerin gastrointestinal
sistemden absorpsiyonunu azaltabilir. Orlistat ve vitamin A uygulamaları arasında en az
2 saat bulunmalıdır.
Varfarin, yüksek doz vitamin A’nın hipoprotrombinemik etkisini artırabilir.
Oral yolla kullanılan doğum kontrol ilaçları kan plazmasındaki A vitamininin oranını arttırır.
A vitamininin diğer retinoidler ile paralel olarak uygulanması, A vitamininin toksisitesinde
artışa yol açabilir.
Yüksek dozlarda A vitamininin (50.000 IU) tetrasiklin ile birlikte kullanımı intrakranial
hipertansiyona neden olabilir.
Alkol ile eşzamanlı kullanım, hepatotoksik etkilerin güçlenmesine sebep olabilir.
Hepatik mikrozomal enzim indüksiyonu yapan antikonvülsanlar, hidantoin, rifampisin,
barbitüratlar veya pirimidon ile birlikte kullanıldığında vitamin D aktivitesi azalabilir.
Kalsitonin, etidronat, galyum nitrat, pamidronat veya pliamisin ile hiperkalsemi tedavisinde
aynı anda birlikte kullanımı adı geçen bu ilaçları antagonize eder.
Yüksek dozda kalsiyum içeren ilaçlar veya diüretikler ve tiazid ile aynı anda birlikte
kullanıldığında hiperkalsemi riski artar. Bununla birlikte, vitamin D ve kalsiyumun birlikte
verilmesi gereken yaslı ve yüksek risk gruplarında bu durum bir avantaj olabilmektedir. Bu
tür uzun süreli tedavilerde serum kalsiyum konsantrasyonlarının dikkatlice gözlenmesi
gereklidir.
D vitamini veya analoglarını içeren diğer ilaçlarla birlikte kullanılması toksisite olasılığının
artması nedeni ile tavsiye edilmez.
İzoniyazid, vitamin D’nin metabolik aktivasyonunu kısıtlaması nedeniyle vitamin D
3
5 / 14etkinliliğini azaltabilir.
Kardiyak glikozidleri ile tedavi edilen hastalar, yüksek kalsiyum seviyelerine karşı duyarlı
olabilir ve bu nedenle bu hastaların EKG parametreleri ve kalsiyum seviyeleri mutlaka
izlenmelidir.
Yağ malabsorpsiyonuna neden olabilen, orlistat ve kolestramin gibi, ilaçlar vitamin D
absorpsiyonunu azaltabilir.
D vitamininin alüminyum içeren antiasitler ile uzun süre birlikte kullanımı, kandaki
alüminyum düzeyinin artmasının yanı sıra kemiklere de toksik etki gösterebilir.
D vitamininin magnezyum içeren antiasitler ile birlikte kullanımı (özellikle böbrek yetmezliği
olan hastalarda) hipermagnezemiye yol açabilir.
D vitamini ve fosfor içeren preparatların paralel olarak uygulanması, hiperfosfatemi riskini
3
yükseltir.
Glukokortikoidler ile birlikte kullanılması, D3 vitamininin etkisini azaltabilir.
Özel popülasyonlara ilişkin ek bilgiler
Özel popülasyonlara ilişkin herhangi bir klinik etkileşim çalışması yürütülmemiştir.
Pediyatrik popülasyon:
Pediyatrik popülasyonda herhangi bir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: A
Yüksek dozlarda gebelik kategorisi: X
Çocuk doğurma potansiyeli bulunan kadınlar / Doğum kontrolü (Kontrasepsiyon)
Oral yolla kullanılan doğum kontrol ilaçları kan plazmasındaki A vitamininin oranını arttırır.
6 / 14Gebelik dönemi
Fetuse zarar verici etkisinden dolayı hamile bayanlar 4 000 IU’yi aşan yüksek dozlarda A ve
D vitaminin kullanımından kaçınmalıdır. Hamilelik ve emzirme döneminde günde 4 000
3
IU’yi aşan dozlarda kullanmayınız. Teratojenik riskini yüksek dozun yanında ilacın uzun
süreli kullanımı da arttırır. Yüksek doz A vitamininin potansiyel teratojenik etkisi nedeniyle
özellikle bir A vitamini eksikliği tedavisi için gerekli olmadıkça hamileliğin erken
dönemlerinde kullanılmamalıdır.
A vitaminin teratojenik özelliklerinden dolayı hamile veya emziren bayanlarda sadece
kesinlikle gerekli vakalarda, A vitaminin eksikliği uygun diyet ile giderilemediği bayanlarda
kullanılmalıdır.
Laktasyon dönemi
Vitamin A’nın süte geçip geçmediği bilinmemektedir. Bebeklerde bir problem yarattığı da
gösterilmemiştir. Ancak pek çok ilaç süte geçtiği için tedbir olarak ilacın bu durumda
kullanılmaması tavsiye edilmektedir.
İnsan sütünde vitamin D metabolitlerinin sadece küçük bir miktarı görülür.
D vitamininin terapötik indeksi bebek ve çocuklarda oldukça düşüktür. Hiperkalsemi uzun
sürerse bebeklerde mental ve fiziksel gelişmede gerilemenin yanı sıra konjenital kalp ve göz
hastalıkları yapar. Farmakolojik dozda D vitamini alan emziren annelerin bebeklerinde
hiperkalsemi riski vardır.
Laktasyon döneminde yüksek dozlarda A ve D vitamini kullanımından kaçınılmalıdır.
3
Üreme yeteneği / fertilite
COLEDAN-A içeriğindeki A ve D vitamininin üreme yeteneği/fertilite üzerine etkileri
3
bulunmamaktadır.
4.7. Araç ve makine kullanımı üzerindeki etkiler
Vitamin A ve Vitamin D kombinasyonunun araç ve makine kullanımı üzerinde bilinen bir
3
etkisi yoktur.
7 / 144.8. İstenmeyen etkiler
İstenmeyen etkiler MedDRA sistem-organ sınıfına göre şu esaslar kullanılarak
sıralandırılmaktadır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Vitamin D3:
Geniş kapsamlı klinik çalışmalar yapılmamış olması nedeniyle istenmeyen etkilerin görülme
sıklığı bilinmemektedir.
D vitamininin normal dozlar ve sürelerde yan etki olasılığı azdır. D vitamininin yüksek
3 3
dozlarda verilmesi ve tedavi süresinin kontrolsüz bir şekilde uzatılması sonucu aşağıdaki
istenmeyen etkiler gelişebilir.
Metabolizma ve beslenme hastalıkları
Bilinmiyor: Hiperkalsüri, hiperkalsemi ve kanda arta kalan (rezidüel) azot miktarının
yükselmesi, kilo kaybı, iştah azalması,
Psikiyatrik hastalıklar
Bilinmiyor: Depresyon, psikotik bozukluklar
Kardiyak hastalıklar
Bilinmiyor: Aritmi
Gastrointestinal hastalıklar
Bilinmiyor: Kabızlık, mide gazı, bulantı, abdominal ağrı, diyare, kusma,
Deri ve deri altı doku hastalıkları
Bilinmiyor: Kaşıntı, döküntü, ürtiker gibi aşırı duyarlılık reaksiyonları.
Kas-iskelet sistemi, bağ dokusu ve kemik hastalıkları
Bilinmiyor: Kas/eklem ağrıları, artralji,
Böbrek ve idrar yolu hastalıkları
Bilinmiyor: Poliüri, polidipsi, anüri, kanda ve/veya idrardaki kalsiyum seviyesi, böbrek taşları
ve doku kalsifikasyonu artışı
Genel bozukluklar ve uygulama bölgesine ilişkin hastalıklar
Bilinmiyor: Ateş, baş ağrısı, ağız kuruluğu
8 / 14Vitamin A:
Önerilen normal doz Vitamin A alınması sonucu ile genellikle yan etki oluşmaz. Aşırı doz
A vitamini alınması sonucu ortaya çıkan semptomlar ise aşağıda özetlenmiştir:
* Akut hipervitaminöz A:
Sinir sistemi hastalıkları
Bilinmiyor: Baş ağrısı, baş dönmesi, halsizlik, bebeklerde fontanellerde şişme (Maria-see
sendromu), yetişkinlerde ise beyin psödotümor denilen beningn intrakranial hipertansiyon
şeklinde kafa içi basınçta artma, sinirlilik
Gastrointestinal hastalıklar
Bilinmiyor: Bulantı-kusma, karın ağrısı
* Kronik hipervitaminöz A:
Kan ve lenf sistemi hastalıkları
Bilinmiyor: Burun kanaması, nadiren hipoprotrombinemi, anemi, kanda yüksek kalsiyum
Psikiyatrik hastalıklar
Bilinmiyor: Psişik bozukluklar.
Sinir sistemi hastalıkları
Bilinmiyor: Yorgunluk, uyuşukluk, uyku bozuklukları, hiperirritabilite, baş ağrısı, sinirlilik
Göz hastalıkları
Bilinmiyor: Papilla ödemi, çift görme.
Gastrointestinal hastalıklar
Bilinmiyor: İştahsızlık, bulantı-kusma, karın ağrısı
Hepatobilier hastalıkları
Bilinmiyor: Hepatomegali ve daha nadir görülen splenomegali.
Deri ve deri altı doku hastalıkları
Bilinmiyor: Epitel dokularının dökülmesi, kaşıntı, saç dökülmesi, ciltte kuruma, dudaklarda
çatlama.
Kas-iskelet sistemi, bağ dokusu ve kemik hastalıkları
Bilinmiyor: Kemik ve eklem ağrıları, uzun kemiklerde kortikal hiperostoz, çocuklarda
epifizin zamanından önce kapanması.
Üreme sistemi ve meme hastalıkları
Çok seyrek: Menstrual bozukluklar.
9 / 14Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Akut A vitamini zehirlenmesinde, özellikle çocuklarda, yüksek intrakranial basınç ve kusma
görülür. Kronik A vitamini zehirlenmesinde ise, iştah kaybı, çift görme, keyifsizlik, baş ağrısı,
saç dökülmesi, dudak çatlaması, aşırı heyecanlanma, kemik zarının alt kısmında kalınlaşma,
karaciğer büyümesi, hipoplastik anemi, lökopeni, bazen yüksek intrakronial basınç ve
hidrosefali ile çocuklarda erken epifiz kemikleşmesi gözlenir.
D vitamini zehirlenmesinin belirtileri arasında, hiperkalsemi, hiperkalsiüri, nefrokalsinozis ve
kemik hasarı yer almaktadır. D vitamini doz aşımının klinik belirtileri olarak baş ağrısı,
uyuşukluk, iştah kaybı, aşırı susama, poliüri, mide bulantısı, kusma, kabızlık, kas zayıflığı,
kilo kaybı, konjunktivit, fotofobi, pankreatit, burun akıntısı, kaşıntı, hipertermi, libido
azalması, hiperkolesterolemi, aminotransferaz aktivitesinde artış, hipertansiyon ve aritmi
gözlenir. Doz aşımında böbrek taşı geçmişi olan hastaların serum kalsiyum seviyeleri
izlenebilir ve bu hastalara özel önem tavsiye edilir.
Hamilelikte D vitamini doz aşımı:
Hamilelik boyunca masif dozlar, yeni doğanlarda aortik stenoz sendromu ve idiopatik
hiperkalsemi oluşumu ile ilişkili bulunmuştur. Ayrıca yüzde anomaliler, fiziksel ve mental
gerilik, şaşılık, dişte enamel bozukluklar, kraniyosinostoz, süper valvular aortik stenoz,
pulmoner stenoz, kasık fıtığı, erkeklerde kriptorşidizm, kızlarda ikincil cinsiyet
karakteristiklerinin erken gelişimi rapor edilmiştir.
Ancak oldukça yüksek dozlar alan hipoparatiroitli annelerden normal çocukların doğmuş
olduğunu gösteren bazı vaka raporları da mevcuttur.
Tedavi
Eğer masif doz alındıysa, karbon uygulaması ile birlikte ventriküler boşaltım göz önünde
bulundurulmalıdır. Güneş ışığından ve vitamin D uygulamasına devam etmekten
kaçınılmalıdır. Yeterli idrar söktürümünü sağlamak için rehidrasyon ve furosemid gibi
10 / 14diüretiklerle tedavi uygulanmalıdır. Hiperkalsemi durumunda bifosfonatlar veya kalsitonin ve
kortikosteroidler verilebilir. Tedavi semptomlara yöneliktir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Vitamin A ve Vitamin D kombinasyonu.
ATC Kodu: A11CB
Yağda çözünen vitaminlerden biri olan A vitamini vücudun büyümesi ve derinin epitel
dokusunun ve mukozanın gelişmesi için gereklidir. Serbest radikaller ile bağlanarak hücreleri
korumakta ve antioksidan etkisini göstermektedir. Karanlıkta görme mekanizmasında önemli
rol oynayan pigmentin (rodopsin) üretiminde gereklidir. Protein, karbonhidrat ve steroid
hormonların metabolizmasında aktif rol oynamaktadır. Tiroid hormonunun üretiminde etkili
olup, dokudaki tiroksini etkisiz hale getirmektedir. Karaciğerin enzimatik aktivitesini
uyarmaktadır. A vitamininin eksikliği kseroftalmiye, gece körlüğüne, cilt ve mukoza
kuruluğuna yol açmaktadır. D vitamini ve onun metabolitleri kandaki kalsiyum ve fosfatın
3
fizyolojik konsantrasyonunu korumaktadır. Paratiroid hormonu ile birlikte sindirim
sisteminde kalsiyum emilimini, böbrek kanalında ise kalsiyum reabsorbsiyonunu arttırmakta
ve kemik dokusunda osteoblast tarafından üretilen kemik hücrelerarası maddesinin
mineralizasyonunu gerçekleştirmektedir. Kalsiyum oranının doğru seviyede kalması kas ve
sinir sistemi açısından önemlidir.
A ve D vitaminlerinin etkileşimi, RXR (9-sis retinoik asit reseptörü) veya RAR (retinoik asit)
retinoid reseptörünün heterodimeri sayesinde A ve D vitamini transkripsiyon işlemini
uyararak, protein sentezinden sorumlu olan genin ekspresyonunu etkilemekle birlikte vücutta
bir takım süreçleri düzenler. Bu şekilde yaklaşık 40 proteinin sentezi (örn; epidermal büyüme
faktörü reseptörü, keratin, hücrenin kılıf proteini ve hücre büyümesini düzenleyen ornitin
dekarboksilaz) kontrol edilmektedir. D vitamini reseptörü 9-sis retinoik asit reseptörü
olmadan, D vitamini ile etkileşen fragmentler birleşmemektedir.
A ve D vitaminlerinin etkileşimi, reseptör heterodimeri sayesinde, birbirinin etkilerini
düzenlemektedir. Buna ek olarak hücre proliferasyonu ve farklılaşmasında benzer etki
gösterdiğinden cilt hastalıklarının tedavisinde kullanılmaktadır. A ve D vitaminlerinin
kombinasyonu sedef hastalığı, akantozis ve T-hücreli lenfoma tedavisinde kullanılmaktadır.
11 / 145.2. Farmakokinetik özellikler
Genel özellikler
Emilim:
A vitamini sindirim sisteminde hızlı bir şekilde emilir. Emilim genel olarak ince bağırsakta
gerçekleşmektedir. Emilim sürecinin verimliliği %60–90 arasındadır. Sindirim sisteminde
D vitamininin emilimi genellikle ince bağırsakta safra asidini kullanarak pasif difüzyon ile
gerçekleşmektedir. Uygulanan dozun %50–80’i emilmektedir.
Dağılım:
D vitamini, karaciğerde sentezlenen spesifik bağlayıcı protein ile plazma yoluyla karaciğere
taşınmaktadır.
Biyotransformasyon:
A vitamininin yarılanma ömrü uzun olup karaciğerde (retinol esteri olarak lipositlerde)
birikmektedir. Kana karışmadan önce retinol esterlerinin hidrolizi sonucunda ortaya çıkan
retinol apoprotein tarafından bağlanmaktadır. Karaciğerde birikmeyen retinol, karaciğerde
metabolize olup glukuronik asit ile birleştikten sonra retinale ve retinoik aside
oksitlenmektedir. Karaciğerde D vitamini 25 pozisyonunda hidroksilasyon olup kan
dolaşımına tekrar salınmaktadır. Kanda spesifik globülin ile birleşmiş olarak bulunmaktadır.
D vitamininin metabolik aktivasyonu genellikle karaciğerde ve böbrekte gerçekleşmektedir.
D vitamininin yarılanma ömrü 19-25 saattir.
Eliminasyon:
A vitamininin metabolitleri böbrek tarafından atılmaktadır. Metabolitlerin bir kısmı
glukuronik asit veya taurin ile birleşip safra ile atılmaktadır. D vitamini ve onun metabolitleri
ise genel olarak safra ile atılmaktadır. D vitamini kalsitriol asit olarak idrar ile atılmaktadır.
Doğrusallık / Doğrusal olmayan durum:
Veri bulunmamaktadır.
5.3. Klinik öncesi güvenlilik verileri
Hayvanlar üzerinde yapılan çalışmaların sonuçları A vitamininin, özelliklede endojen
metabolitlerinin teratojenik etki göstererek fetusa zarar vermektedir. Özellikle hamileliğin ilk
trimesterinde A vitamini kullanımı fetusta ciddi malfarmasyonlara (örn. yüzde, iç kulakta,
kardiyovasküler sistemde, sinir sisteminde deformasyon) ve mikroftalmiye yol
açabilmektedir.
12 / 146. FARMASÖTİK ÖZELLİKLER
6.1. Yardımcı maddelerin listesi
Tutti frutti aroması
Bütilhidroksi anisol (E320)
Susam yağı
6.2. Geçimsizlikler
Bilinen geçimsizliği yoktur.
6.3. Raf ömrü
24 ay.
6.4. Saklamaya yönelik özel tedbirler
25°C altındaki oda sıcaklığında saklayınız. Buzdolabında veya derin dondurucuda
saklamayınız. Güneş ışığından uzak tutunuz.
6.5. Ambalajın niteliği ve içeriği
COLEDAN-A 200.000 IU/10 ml + 100.000 IU/10 ml oral damla, çözelti, ağzı damlalıklı
beyaz renkli plastik kapak ile kapatılmış 10 ml’lik amber renkli tip III cam şişeler içerisinde
kullanma talimatı ile birlikte karton kutuda ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar / İSTANBUL
8. RUHSAT NUMARASI
2019/242
13 / 149. İLK RUHSAT TARİHİ/ RUHSAT YENİLEME TARİHİ
İlk ruhsat tarihi : 09.05.2019
Ruhsat yenileme tarihi :
10. KÜB’ÜN YENİLENME TARİHİ
14 / 14