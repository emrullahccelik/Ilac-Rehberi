1/13 
 
KULLANMA TALİMATI  
 
KOVALTRY® 250 IU IV Enjeksiyonluk Çözelti Hazırlamak İçin Toz ve Çözücü  
Damar yoluyla uygulanır.  
Steril  
 
• Etkin madde:  Rekombinant insan koagülasyon faktörü VIII (Oktokog alfa) .  
- Enjeksiyon için liyofilize toz içeren flakon (ilaç şişesi) 250 IU (internasyonel ünite) oktokog 
alfa içerir.  
- Kutu içinde bulunan 2.5 mL enjeksiyonluk su ile sulandırılarak hazırlanan ürün, mililitre 
başına yaklaşık 100 IU oktokog alfa içerir.  
• Yardımcı  maddeler:  Sükroz, histidin, glisin  (E 640) , sodyum klorür, kalsiyum klorür  dihidrat 
(E 509) ,  polisorbat 80  (E 433) , glasiyel asetik as it (E 260), enjeksiyonluk su . 
 
             Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini sağlayacaktır. Meydana gelen herhangi bir yan etkiyi raporlayarak yardımcı 
olabilirsiniz. Yan etkilerin nasıl raporlanacağını öğrenmek için 4. Bölümün  sonuna 
bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmistir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde, doktorunuza bu 
ilacı kullandığınızı söyleyiniz . 
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu Kullanma Talimatında:  
 
1.  KOVALTRY nedir ve ne için kullanılır?  
2.  KOVALTRY kullanmadan önce dikkat edilmesi gerekenler  
3.  KOVALTRY nasıl kullanılır?  
4.  Olası yan etkiler nelerdir?  
5.  KOVALTRY’nin saklanması  
 
Başlıkları yer almaktadır.  
 
1. KOVALTRY  nedir ve ne için kullanılır?  
• KOVALTRY,  etkin madde olarak oktokog alfa da denilen insan rekombinant 
koagülasyon faktörü VIII içeren bir ilaçtır. İnsan faktör VIII geninin yerleştirildiği yavru 
hamster böbrek hücrelerinde rekombinant DNA teknolojisi kullanılarak üretilir.  
KOVALTRY , üretim işlem leri sırasında insan veya hayvan kaynaklı herhangi bir 
bileşen eklenmeden, rekombinant teknoloji kullanılarak üretilir. Faktör VIII, kanda 
bulunan ve kanın pıhtılaşmasına yardımcı olan doğal bir proteindir.  
• KOVALTRY,  hemofili A (doğuştan faktör VIII eksikl iği) bulunan tüm yaş 
gruplarındaki yetişkinler, ergenler ve çocuklarda kanamanın önlenmesi ve tedavisi için 2/13 
 kullanılır.  
• KOVALTRY, liyofilize toz içeren flakon ve kullanıma hazır enjektörde çözücü olarak 
sunulur; kuru, beyaz ila hafif sarı toz ya da hamur f ormundadır. Çözelti sulandırma 
sonrasında berrak olmalıdır.  
• Bir KOVALTRY ambalajında toz içeren bir adet flakon, çözücü içeren bir adet 
kullanıma hazır enjektör ile ayrı bir piston çubuğu, bir flakon adaptörü ve bir adet 
damara girme seti (damar içine enje ksiyon için) yer alır.  
• KOVALTRY , sadece damar içine kullanım içindir.  
 
2. KOVALTRY  kullanmadan önce dikkat edilmesi gerekenler  
KOVALTRY’yi a şağıdaki durumlarda KULLANMAYINIZ  
Eğer;  
• Oktokog alfa veya KOVALTRY içindeki yardımcı  maddelerden herhangi birine  karşı  
alerjiniz  (aşırı duyarlılığınız) varsa,  
• Fare veya hamster proteinlerine karşı alerjiniz (aşırı duyarlılığınız) varsa . 
 
Yukarıdaki durumlardan biri sizin için geçerliyse, KOVALTRY  kullanmayınız. Emin 
olmadığınız bir konu varsa, bu ilacı kullanmadan önce doktorunuza danışınız.  
 
  KOVALTRY’yi aşağıdaki durumlarda DİKKATLİ KULLANINIZ  
 
Eğer;  
• Göğüste sıkışma hissi,  baş dönmesi ( otururken veya yatarken kalkınca hissedilen dahil ),  
kurdeşen, deride kaşıntılı döküntü (ürtiker), hırıltılı solunum, kendini hasta hissetme veya 
bayılma. Bunlar, KOVALTRY  ile nadir görülen ciddi bir alerjik reaksiyonun (anafilaktik 
reaksiyon ) belirtileri olabilir. Böyle bir durumla karşılaştığınız takdirde, ürünü 
uygulamayı hemen bırakınız  ve tıbbi yardım alınız.  
• Normalde kullandığınız dozda KOVALTRY  ile kanama kontrolü sağlanamıyorsa  
doktorunuzla görüşünüz . İnhibitör (antikor) gelişimi, tüm faktör VIII ilaçlarıyla tedavi 
sırasında ortaya çıkabilen, bilinen bir komplikasyondur. Bu inhibitörler, özellikle yüksek 
düzeyde bulundukları takdirde, tedavinin yeterli etki gösterememesine yol açar. 
KOVALTRY kullanan h astalar için, bu tip inhibitörlerin gelişimi açısından dikkatli bir 
izlem yapılacaktır. Sizdeki veya çocuğunuzdaki kanama KOVALTRY  ile kontrol altına 
alınamıyorsa, hemen doktorunuza haber veriniz.  
• Önceden başka bir faktör VIII ürünü kullandınız ve bu ürüne karşı inhibit ör geliştiyse  
doktorunuzla görüşünüz . Bir faktör VIII ürününden diğerine geçtiğinizde, inhibitörlerin 
tekrar ortaya çıkma riski olabilir.  
• Doğrulan mış kalp hastalığınız  var ise  veya kalp hastalığı riskiniz olduğu söylendiyse  
doktorunuzla görüşünüz . 
• KOVALTRY  uygulaması için santral venöz damar yolu cihazı ( SVDC ) kullanılması 
gerekiyorsa  doktorunuzla görüşünüz . Lokal enfeksiyonlar, kanda bakteri bulunması 
(bakter iyemi) ve kateterin yerleştirildiği bölgedeki bir kan damarı içinde kan pıhtısı 
oluşumu (tromboz) dahil olmak üzere, SVDC  ile ilgili komplikasyonlar bakımından risk 
altında olabilirsiniz.  
 
Çocuklar ve ergenler  
Listelenen uyarılar ve önlemler her yaştan yetiş kinler ve çocuklar için geçerlidir.  
 3/13 
 Dokümantasyon  
Biyoteknolojik tıbbi ürünlerin izlenebilirliğinin iyileştirilmesi amacıyla, uygulanan ürünün adı 
ve seri numarası açık bir şekilde kaydedilmelidir.  
 
Bu uyarılar, geçmişteki herhangi bir dönemde dahi olsa, sizin için geçerliyse lütfen doktorunuza 
danışınız.  
 
KOVALTRY ’nin yiyecek ve içecek ile kullanılması:  
   KOVALTRY uygulaması yiyecek ve içeceklerden etkilenmez.  
 
Hamilelik  
İlacı kullanm adan önce doktorunuza veya eczacınıza danışınız.  
Hamileyseniz bu durumu doktorunuza bildiriniz. Doktorunuz, hamilelik sırasında 
KOVALTRY kullanıp kullanamayacağınıza karar verecektir.  
 
Tedaviniz  sırasında hamile olduğunuzu fark ederseniz, hemen doktorunuza veya eczacınıza 
danışınız.  
   
  Emzirme  
İlacı kullanm adan önce doktorunuza veya eczacınıza danışınız.  
Bebeğinizi emziriyorsanız, bu durumu doktorunuza bildiriniz.  Doktorunuz, emzirme sırasında 
KOVALTRY kullanıp kullanamayacağınıza karar verecektir.  
 
Araç ve makine kullanımı  
Konsantre olma ve tepki verme yetinizi etkileyebilecek baş dönmesi veya herhangi bir diğer 
belirti olduğu takdirde bu etki geçene kadar araç ya  da makine kullanmayınız.  
 
KOVALTRY içeriğinde bulunan bazı yardımcı maddeler hakkında önemli bilgiler  
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında 
“sodyum içermez.   
 
Diğer ilaçlar ile birlikte kullanımı  
Şu anda kullanmakta olduğunuz, son zamanlarda kullandığınız veya kullanmayı düşündüğünüz 
herhangi bir ilaç varsa, bunu doktorunuza veya eczacınıza söyleyin iz. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
 
3. KOVALTRY  nasıl kullanılır?  
 
Uygun kullanım ve doz/uygulama sıklığı için talimatlar:  
KOVALTRY  ile tedavi, hemofili A hastalarının tedavisinde deneyimli bir doktor  tarafından 
başlatılacaktır. Bu ilacı her zaman doktorunuzun önerdiği şekilde kullanınız. Emin olmadığınız 
durumlarda doktorunuza danışınız.  
 
Kanama tedavisi  
Kanınızda gereken düzeyde faktör VIII aktivitesi elde etmek için bu ilacı hangi dozda ve 
sıklıkta kullanmanız gerektiğini doktorunuz hesaplayacaktır. Doktorunuz dozu ve uygulama 
sıklığını daima size özgü ihtiyaçlar doğrultusunda ayarlayacaktır. Kullanmanız  gereken 
KOVALTRY  dozu ve uygulama sıklığı aşağıdakilerin dahil olduğu çeşitli faktörlere bağlıdır:  4/13 
 • Kilonuz  
• Hemofili şiddeti  
• Kanamanın yeri ve ciddiyeti  
• İnhibitör bulunup bulunmadığı ve inhibitör titresinin yüksekliği  
• Gereken faktör VIII düzeyi.  
 
Kanamanın önlenmesi  
KOVALTRY ’yi kanamayı önleme (profilaksi) amacıyla kullanıyorsanız, dozu doktorunuz 
hesaplayacaktır. Doz genellikle bir kg vücut ağırlığı için 20 ila 40 IU oktokog alfa aralığında 
olacak, haftada iki ila üç kez enjekte edilecektir. Ancak  bazı durumlarda, özellikle genç 
hastalarda, daha kısa doz aralıkları veya daha yüksek dozlar gerekli olabilir.  
 
Laboratuvar tetkikleri  
Uygun faktör VIII düzeylerine ulaşılıp bu düzeylerin korunduğundan emin olunması için, 
sizden alınan plazma örnekleri ku llanılarak uygun aralıklarla gerekli laboratuvar tetkiklerinin 
yapılması önemle tavsiye edilir. Özellikle büyük ameliyatlarda, koagülasyon analizi yapılarak 
yerine koyma (replasman) tedavisi yakından izlenmelidir.  
 
Çocuklarda ve ergenlerde kullanım  
KOVALTR Y her yaştan çocukta kullanılabilir. On iki yaşından küçük çocuklarda yetişkinler 
için reçete edilene kıyasla daha yüksek dozlar kullanılması veya daha sık enjeksiyon yapılması 
gerekebilir.  
 
Faktör VIII inhibitörü geliştiren hastalar  
Doktorunuz sizde faktör VIII inhibitörü geliştiğini söylediyse, kanama kontrolü için daha 
yüksek dozda KOVALTRY  kullanmanız gerekebilir. Bu dozla kanama kontrolü sağlanamadığı 
takdirde, doktorunuz size başka bir ilaç vermeyi düşünebilir.  Bu konuyla ilgili ayrıntılı bilgi 
almak için doktorunuzla görüşebilirsiniz.  Kanama kontrolü sağlamak için doktorunuza 
danışmadan kullandığınız KOVALTRY  dozunu arttırmayınız.  
 
Tedavi süresi  
Bu ilacın ne sıklıkta ve hangi aralıklarla uygulanması gerektiğini doktorunuz belirle yecektir. 
Hemofili nedeniyle uygulanan KOVALTRY  tedavisi genellikle yaşam boyu devam ettirilir.  
 
Uygulama yolu ve metodu:  
Bu ilaç toplam hacme ve kendinizi rahat hissetmenize bağlı olarak 2 ila 5 dakikalık bir 
enjeksiyon olarak damar içine uygulanır. Ürün sulandırıldıktan sonra 3 saat içinde 
kullanılmalıdır.  
 
KOVALTRY ’nin uygulama için hazırlanması  
Yalnızca ilacın ambalajıyla birlikte sunulan malzemeleri (flakon adaptörü, çözücü içeren 
kullanıma hazır şırınga, damara girme seti) kullanınız. Bu malzemelerin kullanılması mümkün 
değilse, doktorunuzla görüşün. Ambalaj bileşenlerinden herhangi biri açık veya hasarlı ise, o 
bileşeni kullanmayınız.  
 
Çözeltideki olası partikülleri uzaklaştırmak için, ürünü uygulamadan önce filtre etmeniz 
gerekmektedir. Filtreleme işlemi için flakon adaptörünü kullanınız.  
 5/13 
 Ürünle birlikte sunulan damara girme seti hat içi filtre içerdiğinden, kan alma işlemi için 
kullan ılmamalıdır.  
 
Değişik yaş grupları:  
Çocuklarda kullanımı: 0-12 yaş grubundaki çocuklarda güvenlilik ve etkililik çalışması 
yapılmıştır; 1 yaşından küçük çocuklara ilişkin veriler sınırlıdır. Önerilen kanamayı önleme  
dozları haftada iki kez 20 -50 IU/kg’dır; hastaya özgü gereksinime göre haftada üç kez veya gün 
aşırı uygulama yapılabilir. On iki yaşından büyük çocuk  hastalara yönelik doz önerileri 
yetişkinlere yönelik önerilerle aynıdır.  
 
Yaşlılarda kullanımı: Klinik çalışmalara, daha genç hastalara k ıyasla farklı yanıt verip 
vermediklerinin belirlenmesi amacıyla 65 yaş ve üzeri hastalar dahil edilmemiştir. Ancak, diğer 
faktör  VIII ürünleriyle elde edilen klinik deneyimlerde yaşlı ve genç hastalar arasında fark 
görülmemiştir. rFVIII kullanan tüm hastal ar gibi, yaşlı hastalarda da doz seçimi hastaya göre 
uyarlanmalıdır.  
 
Özel kullanım durumları:  
Böbrek yetmezliği:  
Böbrek yetmezliği olan hastalarda doz ayarlamaya ilişkin klinik çalışma yürütülmemiştir.  
 
Karaciğer yetmezliği:  
Karaciğer yetmezliği olan hastalarda doz ayarlamaya ilişkin klinik çalışma yürütülmemiştir.  
 
Eğer KOVALTRY ’nin etkisinin çok güçlü ya da çok z ayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Bu ilacı başka infüzyon çözeltileriyle karıştırmayınız . Görünür partikül içeren veya bulanık 
çözeltileri kullanmayınız. Doktorunuzun talimatlarını aynen takip ediniz ve bu  kullanma 
talimatının sonunda yer alan ayrıntılı sulandırma ve uygulama talimatlarına uyunuz . 
 
Kullanmanız gerekenden daha fazla KOVALTRY  kullan dıysanız:  
KOVALTRY’den kullanmanız gerekenden fazlasını kullanmışsanız, bir doktor veya eczacı ile 
konuşunuz.  
 
Rekombinant koagülasyon faktörü VIII ile doz aşımı olgusu bildirilmemiştir. Kullanmanız 
gerekenden fazla KOVALTRY  kullandığınız takdirde, doktorunuzla görüşün üz. 
 
KOVALTRY  kullanmayı unutursanız  
• Bir sonraki dozu hemen uygulayın ız ve uygulamaya doktorunuzun önerdiği düzenli 
aralıklarla devam edin iz. 
• Atladığınız bir dozu telafi etmek için çift doz kullanmayınız . 
 
Unutulan dozları dengelemek için çift doz kullanmayınız.  
 
KOVALTRY  ile tedavi sonlandırıldığında oluşabilecek etkiler:  
Doktorunuza danışmadan bu ilacı kullanmayı bırakmayınız . 
 
Bu ilacın kullanımıyla ilgili başka sorularınız olursa doktorunuza sorunuz.  
 
 6/13 
 4. Olası yan etkiler  nelerdir?  
Tüm ilaçlar gibi, KOVALTRY’nin içeriğinde bulunan maddelere duyarlı olan kişilerde yan 
etkiler olabilir.  
 
En ciddi  yan etkiler alerjik reaksiyonlar  veya anafilaktik şok tur (yaygın olmayan, tansiyonu 
ve solunumu etkileyen şiddetli alerjik reaksiyon). Alerj ik veya anafilaktik reaksiyonlar geliştiği 
takdirde, enjeksiyonu/infüzyonu hemen durdurmalı ve en kısa süre içinde doktorunuzla 
görüşmelisiniz .  
 
Aşağıdakilerden biri olursa KO VALTRY kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz.  
• Göğüste sıkışma hissi/genel olarak iyi hissetmeme  
• Baş dönmesi  
• Ayakta yken bayılacak gibi hissetme ( kan basıncında düşme )  
• Bulantı  
 
Önceden faktör VIII ilaçlarıyla tedavi al mamış çocuklarda inhibitör antikorlar (bkz. Bölüm 2) 
çok yaygın bir şekilde (10 hastada 1’den fazla) görülür. Önceden faktör VIII ilaçlarıyla tedavi 
(150 günden uzun süreli tedavi) almış hastalarda inhibitör antikorlar (bkz. Bölüm 2) yaygın 
olmayan bir şekilde (100 hastada 1’den az)  görülür. Böyle bir durumda, ilacınız yeterli etki 
gösteremeyebilir ve inatçı kanamalar görülebilir. Bu gibi bir durumda, hemen doktorunuzla 
görüşmelisiniz.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın:         10 has tanın en az 1’inde görülebilir.  
Yaygın:                10 hastanın birinden az, fakat 100 hastanın birinde veya birinden fazla 
görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek:       1.000 ha stanın birinden az, fakat 10.000 hastanın birinden fazla görülebilir.  
Çok seyrek:         10.000 hastanın birinden az görülebilir.  
Bilinmiyor:          Eldeki veriler ile tahmin edilemiyor.  
 
KOVALTRY’nin olası yan etkileri aşağıda sıklıklarına  göre sıralanmıştır:  
 
Çok yaygın   
• Faktör VIII’e karşı nötralize edici antikorların (inhibitör) oluşumu  (HTGH) * 
 
Yaygın   
• Lenf nodlarında büyüme (boyun, koltuk altı veya kasık bölgesinde deri altında şişlik  
(lenfadenomegali , lenfadenopati )) 
• Kalp çarpıntısı (kalbin çok sert, hızlı veya düzensiz atması hissi  (taşikardi veya aritmi) ) 
• Hızlı kalp atışı  
• Karın ağrısı veya karında rahatsızlık hissi  
• Hazımsızlık  (dispepsi)  
• Ateş 
• Göğüs ağrısı veya göğüste rahatsızlık hissi (anjina)  
• İlacın enjekte edildiği bölgede lokal reaksiyonlar (örn. deri altında kanama, yoğun kaşıntı, 
şişme, yanma hissi, geçici kızarıklık)  
• Baş ağrısı  7/13 
 • Baş dönmesi  
• Uykusuzluk  
• Deride döküntü/kaşıntılı döküntü  
 
Yaygın olmayan  
• Şiddetli ani alerjik reaksiyon dahil alerjik reaksiyonlar  
• Tat alma bozukluğu  (disguzi ) 
• Ürtiker (deride kaşıntılı döküntü)  
• Ateş basması (yüzde kızarıklık)  
• Faktör VIII’e karşı nötralize edici antikorların (inhibitör) oluşumu  (TGH) ** 
 
* HTGH (Daha önce hiç tedavi görmemiş hastalar)  
** TGH (Daha önce tedavi görmüş hastalar)  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr   sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08   numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında d aha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 
5. KOVALTRY ’nin saklanması  
KOVALTRY’yi çocukların göremeyeceği, erişemeyeceği yerlerde ve ambalajında saklayınız.  
Buzdolabında (2°C –8°C) sakla yınız . Dondurmayınız.  İlacı ışıktan korumak için orijinal 
ambalajında muhafaza ediniz.  Bu ilaç dış ambalajı içinde muhafaza edilmesi şartıyla oda 
sıcaklığında (en f azla 25°C) 12 ayla sınırlı bir süre boyunca saklanabilir. İlacın kullanım süresi, 
oda sıcaklığında saklandığı takdirde 12 ay sonunda veya son kullanma tarihinde (hangisi daha 
önce ise) sona erer.  
 
Yeni son kullanma tarihi dış ambalaja yazılmalıdır.  
 
Suland ırdıktan sonra buzdolabında saklamayınız . Çözelti sulandırıldıktan sonra 3 saat içinde 
kullanılmalıdır. Bu ürün tek kullanımlıktır. Kullanılmayan çözeltinin tamamı atılmalıdır.  
 
Çözeltinin partikül içerdiğini veya bulanık olduğunu fark ederseniz, ilacı kullanmayınız . 
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra KOVALTRY’yi kullanmayınız.  
“Son Kull. Ta.:” ibaresinden sonra yazılan rakam ayı temsil eder ve o ayın son günü son 
kullanım tarihidir. Eğer üründe ve/veya ambalajında bozukluklar fark ederseniz 
KOVALTRY’yi kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 8/13 
 Ruhsat sahibi:  
Bayer Türk Kimya San. Ltd. Şti.  
Fatih Sultan Mehmet Mah.  
Balkan Cad. No: 53 34770 Ümraniye/İstanbul  
Tel: 0216 528 36 00  Faks: 0216 645 39 50   
 
Üretim yeri: Bayer HealthCare LLC, Berkeley/California/ABD  
 
Bu kullanma talimatı 10/09/2021  tarihinde onaylanmıştır.    
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 9/13 
 ------------------------------------------------------------------------------------------------------------  
 
AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR:  
 
KOVALTRY’nin flakon adaptörü ve flakon kullanılarak sulandırılması ve uygulanma sı 
ile ilgili ayrıntılı talimatlar:  
Alkollü pamuk, gazlı bez ve plaster gereklidir. Bu malzemeler KOVALTRY ambalajına dahil 
değildir.  
1.  Ellerinizi su ve sabun kullanarak iyice yıkayınız.  
2. Açılmamış bir flakon ve şırıngayı uygun bir sıcaklığa getirmek üzere elleriniz içinde 
ısıtınız (37°C’yi geçmeyiniz).  
3. Flakondaki koruyucu kapağı (A) çıkarınız ve flakondaki kauçuk 
tıpayı alkollü pamukla sildikten sonra kullanmadan önce oda 
havasında kurumasını bekleyiniz.  
 
4. Toz içeren flakonu  sert, kaygan olmayan bir yüzeye yerleştiriniz. 
Flakon adaptörünün plastik muhafazası üzerindeki kağıt kılıfı 
çekerek çıkarınız. Adaptörü plastik muhafazasından 
çıkarmayınız . Adaptör muhafazasını tutarak toz flakonunun 
üzerine yerleştiriniz ve sıkıca aşağı ya doğru bastırınız (B). 
Adaptör flakonun kapağına oturacaktır. Adaptörün plastik 
muhafazasını bu aşamada çıkarmayınız .  
5. Çözücü içeren k ullanıma hazır  şırıngayı  dik tutarak, piston 
çubuğunu şekilde görüldüğü gibi kavrayınız ve çubuğu saat 
yönünde sıkıca döndürerek dişli tıpaya geçiriniz (C). 
 
6. Şırıngayı haznesinden tutarken, şırınganın kapağını ucundan 
döndürerek çıkarınız (D). Şırınganın ucuna dokunmayınız, 
şırınganın ucunu hiçbir yüzeye değdirmeyiniz. Şırıngayı daha 
sonra kullanmak üzere ayarlayınız.  
 
 
10/13 
 7. Bu aşamada adaptör muhafazasını çıkarınız ve atınız (E). 
 
8. Kullanıma hazır şırıngayı saat yönünde döndürerek dişli flakon 
adaptörüne takınız (F). 
 
9. Piston çubuğunu yavaşça aşağı iterek çözücüyü enjekte ediniz 
(G). 
 
10. Tozun tamamı çözünene kadar flakonda hafif girdap oluşacak 
şekilde karıştırınız (H). Flakonu çalkalamayınız. Tozun 
tamamen çözündüğünden emin olunuz. Uygulamadan önce, 
flakonun içeriğini partikül madde veya renk değişimi 
bakımından görsel olarak inceleyiniz. Gör ünür partikül içeren 
veya bulanık çözeltileri kullanmayınız.  
 
11.  Flakonu flakon adaptörü ve şırınga üzerinde tutunuz (I). 
Pistonu yavaş ve hassas bir şekilde çekerek şırıngayı 
doldurunuz. Flakonun tüm içeriğinin şırıngaya çekildiğinden 
emin olunuz. Şır ıngayı dik tutunuz ve şırınga içinde hiç hava 
kalmayana kadar pistonu itiniz.  
 
12. Kolunuza bir turnike uygulayınız.  
13. Enjeksiyon yapacağınız noktayı belirleyiniz ve o bölgedeki deriyi alkollü pamukla 
siliniz.  
14. Damara giriniz ve damara girme setini bir plasterle sabitleyiniz.  
11/13 
 15.  Flakon adaptörünü yerinde tutarak, şırıngayı flakon 
adaptöründen çıkarınız (adaptörün flakona takılı kalmasına 
dikkat ediniz). Şırıngayı damara girme setine takınız ve 
şırıngaya kan gelmediğinden emin olunuz (J). 
 
16. Turnikeyi çıkarınız.  
17. İğnenin pozisyonuna dikkat ederek, çözeltiyi 2 ila 5 dakika içinde damara enjekte 
ediniz. Enjeksiyon süresi kendinizi rahat hissetmenize bağlı olmalı, ancak dakikada                     
2 mL’den hızlı olmamalıdır.  
18. Bir dozun daha uygulanması gerekt iği takdirde, yukarıda açıklandığı gibi sulandırılan 
tozla yeni bir şırınga kullanınız.  
19. Bir doz daha uygulanması gerekmiyorsa, damara girme setini ve şırıngayı çıkarınız. 
Kolunuzu yaklaşık 2 dakika açık tutarak enjeksiyon bölgesine bir parça pamukla s ıkıca 
bastırınız. Son olarak, enjeksiyon bölgesine hafif bir basınç sargısı uygulayınız ve 
gerekirse bir plaster yapıştırınız.  
 
Pozoloji/ Uygulama sıklığı ve süresi:  
Tedavinin seyri  boyunca uygulanacak dozu ve tekrarlanan infüzyonların sıklığını n uygun 
şekilde belirlenen faktör VIII düzeylerin e göre  yapılması  tavsiye edilir. Bazı hastalarda yarı 
ömür ve iyileşme süreçleri farklılıklar gösterebileceğinden faktör VIII’e cevaplarda bireysel 
farklılıklar görülebilir.  Vücut ağırlığına dayalı olarak b elirlenen doz, düşük veya aşırı kilolu 
hastalarda ayarlama yapılmasını gerektirebilir.  
Özellikle majör cerrahi girişimlerde, yerine koyma tedavisinin koagülasyon analiziyle (plazma 
faktör VIII aktivitesi) kesin bir şekilde izlenmesi şarttır.  
 
Pozoloji:  
Yerine koyma tedavisinin dozu ve süresi faktör VIII eksikliğinin derecesine, ayrıca kanamanın 
yeri ve büyüklüğü ile hastanın klinik durumuna bağlıdır.  
 
Uygulanan faktör VIII ünitelerinin sayısı faktör VIII ürünleri için güncel DSÖ standardı olan 
Uluslararası Birim (internasyonel ünite; IU) olarak ifade edilir. Plazmadaki faktör VIII 
aktivitesi yüzde oran olarak (normal insan plazmasına oranla) veya IU (plazmadaki faktör VIII 
için bir Uluslararası Standarda göre) cinsinden ifade edilir.  
 
Bir IU (Uluslararası Birim) faktör VIII aktivitesi, bir mL normal insan plazmasında bulunan 
faktör VIII miktarına eşdeğerdir.  
 
Gerektiğinde Tedavi:  
Gereken faktör VIII dozu nun hesaplanması, bir kg vücut ağırlığı için 1 IU faktör VIII’in plazma 
faktör VIII aktivitesini normal aktiviteye göre %1.5 ila %2.5 oranında yükselttiği yönündeki 
ampirik bulguya dayalıdır.  
 
 
12/13 
 Gereken doz, aşağıdaki formül kullanılarak belirlenir:  
Gereken  ünite = vücut ağırlığı (kg) x faktör VIII düzeyinde istenen yükselme (% veya IU/dL) 
x gözlenen iyileşmenin  resiprokal değeri (karşılık gelen değer) (%2.0 iyileşme  için 0.5).  
 
Uygulanacak miktar ve uygulama sıklığı daima olgu bazında istenen klinik etkinl iği hedef 
almalıdır.  
 
Aşağıda belirtilen hemorajik olaylarda, faktör VIII aktivitesi karşılık gelen dönemdeki belirtilen 
düzeyin altına (normale göre %) düşmemelidir. Kanama epizodları ve ameliyatta dozlama  için 
aşağıdaki tablodan yararlanılabili nir: 
 
Tabl o 1: Kanama epizodları ve ameliyat için dozlama kılavuzu  
 
Hemoraji derecesi/  
Cerrahi prosedür tipi  İstenen faktör VIII 
düzeyi (%) ( IU/dL) Doz sıklığı (saat)/Tedavi süresi 
(gün)  
Hemoraji  
 
Erken hemartoz, kas içi 
kanama veya ağız içi kanama   
 
20 - 40 12 ila 24 saatte bir tekrarlanır. En az  
1 gün; kendini ağrıyla gösteren 
kanama epizodu düzelene veya 
iyileşme elde edilene kadar.  
Daha yaygın hemartoz,                
kas içi kanama veya 
hematom  30 - 60 İnfüzyon 3 -4 gün süreyle 12-24 saatte 
bir veya ağrı ve akut engellilik 
düzelene kadar tekrarlanır.  
Hayatı tehdit edici 
hemorajiler  60 - 100 İnfüzyon tehdit ortadan kalkana kadar 
8 ila 24 saatte bir tekrarlanır.  
Ameliyat  
Diş çektirme dahil minör 
ameliyat   
 
30 - 60  
En az 1 gün s üreyle, iyileşme elde 
edilene kadar 24 saatte bir  kullanılır . 
Majör ameliyat  80 - 100 
(preoperatif ve 
postoperatif)  Yarada yeterli iyileşme olana kadar 
infüzyon 8 -24 saatte bir tekrarlanır, 
daha sonra faktör VIII aktivitesinin 
%30 ila %60 düzeyinde ( IU/dL) 
korunması için tedavi en az 7 gün 
süreyle devam ettirilir.  
 
Profilaksi:  
Şiddetli hemofili A hastalarında kanamaya karşı uzun dönem profilaksi için adolesanlarda                
(12 yaş ve üzeri) ve yetişkin hastalarda uygulanan doz genellikle haftada iki -üç kez bir kg vücut 
ağırlığı için 20 ila 40 IU KOVALTRY şeklindedir.  
 
Bazı durumlarda, özellikle genç hastalarda, daha kısa doz aralıkları veya daha yüksek dozlar 
gerekli olabilir.  
 
Uygulama şekli:  
İntravenöz yoldan kullanılır.  
KOVALTRY toplam hacme bağlı olarak 2 ila 5 dakikalık intravenöz enjeksiyon olarak 
uygulanır. Uygulama hızı hastanın rahatlık düzeyine göre belirlenmelidir (maksimum infüzyon 
hızı: 2 mL/dak).  
 13/13 
 Bu tıbbi ürünün uygulanmadan önce sulandırılmasına ilişkin talimatlar için bkz. Bölüm 6.6 ve 
kullanma talimatı.  
 
Özel popülasyonlara ilişkin ek bilgiler:  
Böbrek yetmezliği:  
Böbrek yetmezliği olan hastalarda doz ayarlamaya ilişkin klinik çalışma yürütülmemiştir.  
 
Karaciğer yetmezliği:  
Karaciğer yetmezliği olan hastalarda doz ayarlamaya ilişkin klinik çalışma yürütülmemiştir.  
 
Pediyatrik popülasyon:  
0-12 ya ş grubundaki çocuklarda bir güvenlilik ve etkililik çalışması yapılmıştır (bkz. Bölüm 
5.1); 1 yaşından küçük çocuklara ilişkin veriler sınırlıdır.  
Önerilen profilaksi dozları haftada iki kez 20 -50 IU/kg’dır; hastaya özgü gereksinime göre 
haftada üç kez vey a gün aşırı uygulama yapılabilir. On iki yaşından büyük pediyatrik hastalara 
yönelik doz önerileri yetişkinlere yönelik önerilerle aynıdır.  
 
Geriyatrik popülasyon:  
Klinik çalışmalara, daha genç hastalara kıyasla farklı yanıt verip vermediklerinin belirlenmesi 
amacıyla 65 yaş ve üzeri hastalar dahil edilmemiştir. Ancak, diğer faktör  VIII ürünleriyle elde 
edilen klinik deneyimlerde yaşlı ve genç hastalar arasında fark görülmemiştir. rFVIII kullanan 
tüm hastalar gibi, yaşlı hastalarda da doz seçimi hastaya göre uyarlanmalıdır.  
 
 