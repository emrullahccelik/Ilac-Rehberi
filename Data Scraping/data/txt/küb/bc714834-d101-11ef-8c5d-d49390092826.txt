KISA ÜRÜN BİLGİSİ
1. BEŞERİ TIBBİ ÜRÜNÜN ADI
NICORETTE COOLS 4 mg naneli pastil
2. KALİTATİF VE KANTİTATİF BİLEŞİMİ
Etkin madde:
Her bir pastil 4 mg nikotin’e eşdeğer 21 mg nikotin rezinat içerir.
Yardımcı maddeler:
Sodyum karbonat, susuz (E500) (i) 7 mg
Yardımcı maddelerin tam listesi için bölüm 6.1’e bakınız.
3. FARMASÖTİK FORMU
Pastil
Bir tarafında "n" ve diğer tarafında "4" yazılı olan, oval, beyaz ila beyazımsı renkte pastil
Pastilin boyutu yaklaşık 14 x 9 x 7 mm'dir.
4. KLİNİK ÖZELLİKLER
4.1 Terapötik endikasyonlar
NICORETTE COOLS, 18 yaş ve üzeri sigara kullanan kişilerde nikotin yoksunluk
semptomlarının ve sigara isteğinin azaltılması yoluyla tütün bağımlılığının tedavisinde
kullanılmalıdır. Nihai amaç tütün kullanımının kalıcı olarak bırakılmasıdır. NICORETTE
COOLS tercihen davranışsal bir destek programı ile birlikte kullanılmalıdır.
4.2 Pozoloji ve uygulama şekli
Pozoloji/uygulama sıklığı ve süresi:
Pozoloji
Kullanılacak pastilin dozu, bireyin sigara içme alışkanlıklarına bağlı olarak değişir.
Yetişkinler
NICORETTE COOLS 4 mg naneli pastil, günün ilk sigarasını uyandıktan sonraki 30 dakika
içinde içenler veya günde 20'den fazla sigara içenler gibi, nikotin bağımlılığı yüksek seviyede
olan sigara kullanıcı için uygundur.
Ürün hekim gözetiminde ve hekim reçetesiyle kullanılmalıdır ve 9 aydan fazla
kullanılmamalıdır. Davranışsal terapi tavsiyesi ve desteği doğal olarak başarı oranını
artıracaktır.
1 / 12Sigaranın aniden bırakılması:
Kullanıcı, NICORETTE COOLS ile tedavi sırasında sigarayı tamamen bırakmak için her türlü
çabayı göstermelidir.
Pastil sigara içme isteği hissedildiğinde kullanılmalıdır.
Her gün belirli sayıda pastil kullanılmalıdır. Çoğu sigara kullanıcıları, genellikle 8 ila 12 pastile
ihtiyaç duyar, ancak bu sayı 15'i geçmemelidir.
Tedavi süresi kişiye özeldir, ancak sigara içme alışkanlığını kırmak için altı haftaya kadar tedavi
önerilir. Daha sonra, nikotin dozu, günlük kullanılan toplam pastil sayısı azaltılarak kademeli
olarak azaltılmalıdır. Günlük tüketim 1-2 pastile düştüğünde tedavi durdurulmalıdır.
Her sigara içme isteği hissedildiğinde bir pastil kullanılmalıdır. Ani sigara içme isteğine veya
dürtüsüne karşı, yedek bir pastil saklanmalıdır.
Sigaranın giderek azaltılması yoluyla kademeli olarak bırakma:
NICORETTE COOLS 4 mg naneli pastil, sigarayı birdenbire bırakmak istemeyen veya
bırakamayan kişiler içindir.
Sigara içme dürtüsünü yönetmek, sigarasız geçirilen süreleri uzatmak ve sigara sayısını
olabildiğince azaltmak için, sigara içtikten sonraki aralarda bir pastil kullanılmalıdır.
Günlük pastil sayısı değişebilir ve kişinin ihtiyacına bağlıdır. Ancak, günlük pastil sayısı 15'i
geçmemelidir.
Ürün hekim gözetiminde kullanılmalıdır ve 6 haftadan sonra günlük sigara sayısında azalma
sağlanmadıysa kullanım sonlandırılmalıdır.
Tütün tüketiminin azaltılmasının amacı, sigaranın tamamen bırakılmasıdır. Sigara içen kişi
kendini hazır hisseder hissetmez ve tedaviye başladıktan sonra en geç 6 ay içinde, sigarayı
bırakma girişiminde bulunmalıdır. Sigara sayısı, kullanıcı sigarayı tamamen bırakabileceğini
hissettiği bir düzeye düştüğünde, yukarıda verilen “ani bırakma” programı başlatılmalıdır.
Birey, tedavinin başlamasından sonraki 6 ay içinde sigarayı tamamen bırakma girişiminde
bulunmuyorsa, bir doktora danışılması önerilir.
Uygulama şekli
Oromukozal (ağız içi) kullanım.
Ağız içine bir pastil alındıktan sonra pastilin çözülmesi için beklenmelidir. Pastil, düzenli
olarak ağzın bir tarafından diğerine geçirilmeli ve bu işlem, pastil tamamen çözülene kadar
(yaklaşık 16-19 dakika) tekrarlanmalıdır. Pastil çiğnenmemeli veya bütün olarak
yutulmamalıdır.
Kullanıcı ağzında pastil varken başka bir şey yememeli ve içmemelidir.
2 / 12Özel popülasyonlara ilişkin ek bilgiler :
Böbrek/Karaciğer yetmezliği:
Orta ila şiddetli karaciğer yetmezliği ve/veya şiddetli böbrek yetmezliği olan hastalarda
nikotinin veya metabolitlerinin klerensi azalabileceği ve advers etkilerin potansiyeli
artabileceği için dikkatli kullanılmalıdır.
Pediyatrik popülasyon:
NICORETTE COOLS 18 yaşın altındaki çocuklar tarafından kullanılmamalıdır.
NICORETTE COOLS’un çocuklarda ve adolesanlarda etkililik ve güvenliliğine ilişkin veri
bulunmamaktadır.
Geriyatrik popülasyon:
Yaşa bağlı doz ayarlaması gerekmemektedir.
4.3 Kontrendikasyonlar
• Nikotine veya bölüm 6.1’de listelenen yardımcı maddelerden herhangi birine karşı aşırı
duyarlılığı olanlarda,
• 18 yaşın altındaki çocuklarda,
• Hiç sigara içmemiş olan kişilerde kontrendikedir.
4.4 Özel kullanım uyarıları ve önlemleri
Bu ilaç sigara içmeyenler tarafından kullanılmamalıdır.
Sigarayı bırakmanın faydaları, doğru şekilde uygulanan nikotin replasman tedavisi (NRT) ile
ilişkili risklerden ağır basmaktadır.
Aşağıdaki koşullara sahip hastalar için bir risk-fayda değerlendirmesi uygun bir sağlık uzmanı
tarafından yapılmalıdır:
• Kardiyovasküler hastalık: Yakın zamanda miyokart enfarktüsü geçiren, Prinzmetal anjina
dahil stabil olmayan veya kötüleşen anjinası olan, şiddetli kardiyak aritmileri olan, yakın
zamanda serebrovasküler olay geçiren ve/veya kontrolsüz hipertansiyonu olan sigara
bağımlıları, farmakolojik olmayan müdahalelerle (danışmanlık gibi) sigarayı bırakmaya
teşvik edilmelidir. Eğer bu başarısız olursa NICORETTE COOLS düşünülebilir, ancak bu
hasta grubunda güvenlilikle ilgili veriler sınırlı olduğundan, başlatılması sadece yakın tıbbi
gözetim altında olmalıdır.
• Diyabetes mellitus: Diyabetes mellitus hastalarına sigara içmesi bıraktırıldığında ve NRT
başlatıldığında, nikotin kaynaklı katekolamin salıverilmesindeki azalma karbonhidrat
3 / 12metabolizmasını etkileyebileceği için kan şekeri seviyelerini normale göre daha yakından
izlemeleri önerilmelidir.
• Alerjik reaksiyonlar: Anjiyoödem ve ürtikere duyarlılık.
• Böbrek ve karaciğer yetmezliği: Orta ila şiddetli karaciğer yetmezliği ve/veya şiddetli böbrek
yetmezliği olan hastalarda nikotinin veya metabolitlerinin klerensi azalabileceği ve advers
etkilerin potansiyeli artabileceği için dikkatli kullanılmalıdır.
• Feokromositoma ve kontrolsüz hipertiroidizm: Nikotin, katekolaminlerin salıverilmesine
neden olduğu için kontrolsüz hipertiroidizm veya feokromositoma olan hastalarda dikkatli
kullanılmalıdır.
• Gastrointestinal hastalık: Yutulan nikotin; özofajit, gastrik veya peptik ülseri olan
hastalarda belrtileri şiddetlendirebilir ve oral NRT preparatları bu koşullarda dikkatli
kullanılmalıdır.
• Nöbetler: Nikotin ile ilişkili olarak konvülsiyon vakaları bildirildiğinden, anti-konvülsan
tedavi alan veya epilepsi öyküsü olan hastalarda dikkatli kullanılmalıdır. (Bkz. Bölüm 4.8).
Pastiller boğulma tehlikesi oluşturabilir. Aspirasyon ve yutma problemi olan hastalarda dikkatli
kullanılmalıdır.
Pediyatrik popülasyon
Sigara kullanıcıları tarafından tolere edilen nikotin dozları, çocuklarda ölümcül olabilecek
şiddetli toksisite yaratabilir. Nikotin içeren ürünler, çocuklar tarafından alınabilecekleri veya
kullanabilecekleri yerlerde bırakılmamalıdır (Bkz. bölüm 4.9).
Sigara içmeyi bırakmak: Tütün dumanındaki polisiklik aromatik hidrokarbonlar, CYP 1A2
tarafından (ve muhtemelen CYP 1A1 tarafından) metabolize edilen ilaçların metabolizmasını
indükler. Sigara içen biri sigarayı bıraktığında, bu daha yavaş metabolizmaya ve sonucunda
bunun gibi ilaçların kan seviyelerinde artışa neden olabilir. Bu, dar bir terapötik pencere içeren
ürünler, örneğin teofilin, takrin, klozapin ve ropinirol için potansiyel klinik öneme sahiptir.
Aktarılan bağımlılık (Sigara bağımlılığının NICORETTE COOLS Pastil ürününe aktarılması):
Aktarılan bağımlılık nadir görülürve sigara içme bağımlılığından hem daha az zararlı hem de
kurtulması daha kolaydır.
Bu ilaç her bir pastil başına 1 mmol'den (23 mg) daha az sodyum içerir, yani esasen "sodyum
içermez"olarak kabul edilir.
4.5 Diğer tıbbi ürünler ile etkileşim ve diğer etkileşim şekilleri
Nikotin replasman tedavisi ile diğer ilaçlar arasında klinik olarak anlamlı hiçbir etkileşim
belirlenmemiştir. Bununla birlikte nikotin muhtemelen adenozinin hemodinamik etkilerini
artırabilir, yani , kan basıncında ve kalp hızında artış ve ayrıca adenozin uygulamasıyla
4 / 12tetiklenen ağrı yanıtı artışını (anjina-pektoris tipi göğüs ağrısı) artırabilir (sigarayı bırakırken
belirli ilaçların metabolizmasındaki değişme hakkında daha fazla bilgi için bkz. bölüm 4.4).
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin herhangi bir etkileşim çalışması yürütülmemiştir.
4.6 Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
İnsanlarda sigara içmenin doğum kontrolü ve gebeliği üzerinde advers etkilerinin bilinmesinin
aksine, terapötik nikotin tedavisinin etkileri bilinmemektedir. Bu nedenle, bugüne kadar
kadınların doğum kontrolüne duyulan ihtiyaç konusunda ilişkin özel bir tavsiyeye ihtiyaç
duyulmamıştır, ancak hamile kalmayı planlayan kadınlar için en ideali, hem sigara içmemek
hem de NRT kullanmamaktır.
Sigara içmenin erkeklerin doğurganlığı üzerinde olumsuz etkileri olabilir, ancak NRT tedavisi
sırasında erkekler için özel doğum kontrol önlemlerinin gerekli olduğuna dair hiçbir kanıt
yoktur.
Gebelik dönemi
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
bölüm 5.3). İnsanlara yönelik potansiyel risk bilinmemektedir.
Nikotinin gebe kadınlarda kullanımına ilişkin yeterli veri mevcut değildir.
NICORETTE COOLS doktor tarafından önerilmedikçe gebelik döneminde kullanılmamalıdır.
Gebelik sırasında sigara içmek, intrauterin gelişme geriliği, erken doğum veya ölü doğum gibi
risklerle ilişkilidir. Sigara içmeyi bırakmak, hem gebe olan sigara kullanıcısı hem de bebeğinin
sağlığını iyileştirmesi için en etkili müdahaledir. Sigara ne kadar erken bırakılırsa o kadar iyidir.
Nikotin fetüse geçer ve solunum hareketlerini ve dolaşımını etkiler. Dolaşıma etkisi doza
bağımlıdır.
Bu nedenle, gebe sigara kullanıcısına, nikotin replasman tedavisi kullanılmadan sigarayı
tamamen bırakması tavsiye edilmelidir. Sürekli sigara içme riski, gözetimli bir sigara bırakma
programında nikotin replasman ürünlerinin kullanımına kıyasla fetüs için daha büyük tehlike
oluşturabilir. Bu ilacın gebe sigara içen bir kişi tarafından kullanımına, sadece doktor
tavsiyesinden sonra başlanmalıdır.
5 / 12Laktasyon dönemi
Nikotin, tedavi amaçlı dozlarda bile çocuğu etkileyebilecek miktarlarda anne sütüne serbestçe
geçmektedir. Bu nedenle, emziren kadınlar NICORETTE COOLS kullanmaktan kaçınmalıdır.
Sigarayı bırakmayı başaramayan emziren kadınlarda, NICORETTE COOLS kullanımı, ancak
bir doktor tavsiyesi ile başlatılmalıdır. Nikotin replasman tedavisinin emziren kadınlarda
kullanıldığı durumlarda, NICORETTE COOLS anne bebeğini emzirdikten hemen sonra
alınmalı ve emzirmeden önceki iki saat içinde alınmamalıdır.
Üreme yeteneği/Fertilite
Sigara içmek kadınlarda ve erkeklerde infertilite riskini arttırır. In vitro çalışmalar, nikotinin
insan sperm kalitesini olumsuz yönde etkileyebileceğini göstermiştir. Sıçanlarda, sperm
kalitesinin bozulduğu ve fertilitenin azaldığı gösterilmiştir (bkz. Bölüm 5.3).
4.7 Araç ve makine kullanımı üzerindeki etkiler
NICORETTE COOLS’un araç ve makine kullanma becerisi üzerinde herhangi bir etkisi yoktur
veya bu etki göz ardı edilebilir düzeydedir. Bununla birlikte, nikotin replasman tedavisi
altındaki kullanıcılar , sigarayı bırakmanın davranışlarında bazı değişikliklere neden
olabileceğinin farkında olmalıdır.
4.8 İstenmeyen etkiler
Sigara içmeyi bırakmanın etkileri
Kullanılan yollardan bağımsız olarak alışkanlık haline gelmiş tütün kullanımının
bırakılmasıyla çeşitli semptomların ilişkili olduğu bilinmektedir. Bunlar arasında, disfori veya
depresif ruh hali gibi duygusal veya bilişsel etkiler; uykusuzluk; sinirlilik, hayal kırıklığı veya
öfke; kaygı; konsantrasyon güçlüğü ve huzursuzluk veya sabırsızlık bulunmaktadır. Kalp atış
hızının düşmesi, artan iştah veya kilo alımı, baş dönmesi veya presenkop semptomları, öksürük,
kabızlık, dişeti kanaması veya aftöz ülser veya nazofarenjit gibi fiziksel etkiler de söz konusu
olabilir. Ek olarak ve klinik öneme sahip olan nikotin yoksunluğu, güçlü sigara içme isteğine
neden olabilir.
NICORETTE COOLS, başka yollarla alınan nikotin ile ilişkili olan reaksiyonlara benzer
istenmeyen reaksiyonlara neden olabilir.
Bireyler tarafından bildirilen istenmeyen etkilerin çoğu, tedavinin erken evresinde ortaya çıkar
ve temel olarak doza bağlıdır.
Ağız ve boğazda tahriş yaşanabilir, ancak çoğu kullanıcı devam eden kullanımla buna uyum
sağlamaktadır.
NICORETTE COOLS kullanımı sırasında alerjik reaksiyonlar (anafilaksi belirtileri dahil)
nadiren ortaya çıkmaktadır.
Klinik çalışmalardan ve pazarlama sonrası deneyimler sırasında tespit edilen oromukozal
nikotin formülasyonları ile ilgili advers reaksiyonlar aşağıda sunulmuştur. Pazarlama sonrası
6 / 12deneyim sırasında tespit edilen advers reaksiyonlar için sıklık kategorisi yapılan klinik
çalışmalardan tahmin edilmiştir.
Çok yaygın: (≥1/10); yaygın: (≥1/100 ila <1/10); yaygın olmayan: (≥1/1000 ila <1/100); seyrek:
(≥1/10.000 ila <1/1000) ve çok seyrek: (<1/10.000); bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Yaygın: Aşırı duyarlılık
Bilinmiyor: Anjiyoödem ve anafilaksi dahil alerjik reaksiyonlar
Psikiyatrik hastalıklar
Yaygın olmayan: Anormal rüya
Sinir sistemi hastalıkları
Çok yaygın: Baş ağrısı
Yaygın: Disguzi, parestezi
Bilinmiyor: Nöbet*
*Anti-konvülsan tedavi alan veya epilepsi öyküsü olan kişilerde nöbet vakaları rapor
edilmiştir.
Göz hastalıkları
Bilinmiyor: Bulanık görme, lakrimasyon artışı
Kardiyak hastalıklar
Yaygın olmayan: Çarpıntı, taşikardi, atriyal fibrilasyon
Vasküler hastalıkları
Yaygın olmayan: Kızarma, hipertansiyon
Solunum, göğüs bozuklukları ve mediastinal hastalıklar
Çok yaygın: Öksürük, hıçkırık, boğaz tahrişi
Yaygın olmayan: Bronkospazm, disfoni, dispne, burun tıkanıklığı, orofarengeal ağrı,
hapşırma, boğaz sıkışması
Gastrointestinal hastalıklar
Çok yaygın: Bulantı, ağız/boğaz ve dilde tahriş
Yaygın: Abdominal ağrı, ağız kuruluğu, ishal, dispepsi, şişkinlik, aşırı tükürük
salgısı, stomatit, kusma, mide ekşimesi
Yaygın olmayan: Geğirme, glossit, oral mukozal kabarcıklar ve pul pul dökülme, oral
parestezi
Seyrek: Disfaji, oral hipoestezi, öğürme
Bilinmiyor: Boğaz kuruluğu, gastrointestinal rahatsızlık, dudak ağrısı
7 / 12Deri ve deri altı doku hastalıkları
Yaygın olmayan: Hiperhidroz, kaşıntı, döküntü, ürtiker
Bilinmiyor: Eritem
Genel bozukluklar ve uygulama bölgesine ilişkin hastalıkları
Yaygın: Yanma hissi, yorgunluk
Yaygın olmayan: Asteni, göğüste rahatsızlık ve ağrı, halsizlik
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
İnsanda akut minimum ölümcül oral nikotin dozunun 40 ila 60 mg olduğu düşünülmektedir.
Tarif edildiği gibi kullanıldığında nikotin doz aşımı semptomları, tedavi öncesi düşük nikotin
alımı olan hastalarda veya diğer nikotin kaynaklarıyla eşzamanlı olarak kullanıldığında ortaya
çıkabilir.
Semptomlar
Doz aşımı semptomları, akut nikotin zehirlenmesinin belirtileridir ve bulantı, kusma, tükürük
salgısı artışı, abdominal ağrı, ishal, terleme, baş ağrısı, baş dönmesi, duyma bozukluğu ve
belirgin güçsüzlüğü içerir. Yüksek dozlarda bu semptomları hipotansiyon, zayıf ve düzensiz
nabız, solunum güçlüğü, bitkinlik, dolaşım yetmezliği ve yaygın konvülsiyonlar izleyebilir.
Pediyatrik popülasyon
Yetişkin sigara kullanıcıları tarafından tedavi sırasında tolere edilen nikotin dozları, çocuklarda
şiddetli zehirlenme semptomlarını ortaya çıkarabilir ve ölümcül olabilir. Çocukta şüpheli
nikotin zehirlenmesi tıbbi acil durum olarak düşünülmeli ve derhal tedavi edilmelidir.
Doz aşımı tedavisi:
Nikotin uygulaması derhal durdurulmalı ve hasta semptomatik olarak tedavi edilmelidir. Aşırı
miktarda nikotin yutulursa, aktif kömür nikotinin gastrointestinal emilimini azaltır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer sinir sistemi ilaçları, Nikotin bağımlılığında kullanılan ilaçlar
ATC kodu: N07BA01
Tütün ürünlerindeki ana alkaloit ve doğal olarak oluşan otonomik bir madde olan nikotin,
periferik ve merkezi sinir sistemindeki nikotinik asetilkolin reseptörlerinin bir agonistidir ve
8 / 12merkezi sinir sistemi ve kardiyovasküler sistem üzerinde belirgin etkileri bulunur. Tütün
ürünleri halinde tüketildiğinde bağımlılık yapıcı olduğu ve sigarayı bıraktıktan sonra şiddetli
istek ve yoksunluk belirtileri ortaya çıktığı gösterilmiştir. Bu şiddetli istek ve yoksunluk
belirtileri arasında sigara içme dürtüsü, depresif ruh hali, uykusuzluk, sinirlilik, hayal kırıklığı
veya öfke, anksiyete, konsantrasyon güçlüğü, huzursuzluk ve artan iştah veya kilo alımı yer
alır. Pastil, tütünün sağladığı nikotinin bir kısmını sağlamaktadır ve bu istek ve yoksunluk
belirtilerinin şiddetini azaltmaya yardımcı olur.
Referans Nikotin Pastilleri için klinik çalışmalardan elde edilen sigara bırakma oranları
aşağıdaki şekilde bildirilmiştir:
2 mg Nikotin Pastili 4 mg Nikotin Pastili
Tedavi Aktif Plasebo Merkez etkiye Aktif Plasebo Merkez etkiye
süresi göre ayarlanan göre ayarlanan
olasılık olasılık
oranları oranları
6-hafta %46,0 %29,7 2,10 %48,7 %20,8 3,69
6-ay %24,2 %14,4 1,96 %23,6 %10,2 2,76
NICORETTE COOLS kullanımından sonra, biyoeşdeğerlik çalışmasındaki katılımcılarının
çoğu, 5 dakikadan itibaren şiddetli sigara içme isteğinde bir rahatlama (yani sigara içme
dürtüsünde rahatlama) yaşamıştır.
5.2 Farmakokinetik özellikler
Absorpsiyon:
NICORETTE COOLS, ağız boşluğunda tamamen çözünür ve pastil içerisindeki tüm nikotin
miktarı, bukkal emilim veya sindirme (yutma) için uygun hale gelir. NICORETTE
COOLS’untamamen çözünmesi tipik olarak 16-19 dakika sürer. NICORETTE COOLS’un tek
bir dozundan sonra ulaşılan doruk plazma nikotin konsantrasyonu, yaklaşık 8 ng/mL'dir.
NICORETTE COOLS dozlama talimatlarına uygun olmayan şekilde (çiğneme, ağızda tutma
ve yutma; çiğneme ve hemen yutma) yutulması nikotin emilimini yavaşlatır ve biraz azaltır.
Dağılım:
Nikotinin plazma proteinlerine bağlanması düşük olduğundan (% 4,9 -% 20), nikotinin dağılım
hacmi büyüktür (2.5 L/kg). Nikotinin dokuya dağılımı pH'a bağımlıdır ve en yüksek nikotin
konsantrasyonları beyinde, midede, böbrekte ve karaciğerde bulunur.
Biyotransformasyon:
Nikotin büyük ölçüde, tümü ana bileşikten daha az aktif olan bir dizi metabolite metabolize
edilir. Nikotin metabolizması temel olarak karaciğerde ve ayrıca akciğer ve böbrekte meydana
gelir. Nikotin, öncelikle kotinine metabolize edilir ancak aynı zamanda nikotin N-okside de
metabolize edilir.
Kotininin yarılanma ömrü 15-20 saattir ve kan seviyeleri nikotinden 10 kat daha yüksektir.
Kotinin ayrıca idrarda en bol bulunan nikotin metaboliti olan trans-3-hidroksikotinine
oksitlenir. Hem nikotin hem de kotinin glukuronidasyona uğrayarak metabolize olur.
9 / 12Eliminasyon:
Nikotinin eliminasyon yarılanma ömrü yaklaşık 2 saattir (1-4 saat aralığında). Nikotin toplam
klirensi yaklaşık 62 ila 89 L/saat arasında değişir. Nikotin için böbrek dışı klirensin toplam
klirensin yaklaşık %75'i kadar olduğu tahmin edilmektedir. Nikotin ve metabolitleri neredeyse
tamamen idrarla atılır. Nikotinin değişmeden böbrekten atılması, yüksek oranda idrar pH'ına
bağımlıdır ve asidik pH'ta daha fazla atılır.
Doğrusallık/doğrusal olmayan durum:
2 mg’lık pastilin tek dozundan sonra sonsuza ekstrapole edilen (EAA∞) zamana karşı plazma
konsantrasyonu eğrisinin altındaki alan, yaklaşık 16 saat.ng/mL olup 4 mg pastil için yaklaşık
31 saat.ng/mL'dir.
5.3 Klinik öncesi güvenlilik verileri
Nikotinin genel toksisitesi iyi bilinmektedir ve önerilen pozolojide bu durum dikkate alınmıştır.
Nikotin, ilgili tetkiklerde mutajenik etki bulunmamıştır. Karsinojenite deneylerinin sonuçları,
nikotinin tümörijenik etkisine dair net bir kanıt sağlamamıştır. Gebe hayvanlarda yapılan
çalışmalarda nikotin, annede toksisiteye bunun sonucunda fetüste hafif toksisiteye neden
olmuştur. Diğer etkiler arasında doğum öncesi ve sonrası büyüme geriliği ve doğum sonrası
merkezi sinir sistemi gelişiminde gecikme ve değişiklikler bulunmaktadır.
Dişi kemirgenlerde yapılan araştırmalar, nikotinin fallop tüplerindeki oosit sayısını
azaltabildiğini, serum estradiol konsantrasyonunu düşürebildiğini ve yumurtalık ve uterusta bir
dizi değişikliğe yol açabildiğini göstermiştir. Erkek sıçanlarda yapılan araştırmalar, nikotinin
testis ağırlığını azaltabildiğini, spermatogenezde bozulma ile Sertoli hücre sayılarında geri
dönüşlü bir azalmaya neden olabildiğini ve epididim ve vas deferenste çeşitli değişikliklere yol
açabildiğini göstermiştir.
Bu etkiler yalnızca önerilen NICORETTE COOLS pastil miktarından daha yüksek miktarlarda
nikotine maruz kalınmasıyla ortaya çıkmıştır.
6. FARMASÖTİK ÖZELLİKLER
6.1 Yardımcı maddelerin listesi
Pastil çekirdeği:
Mannitol (E421)
Ksantan sakızı
Spreyle kurutulmuş Winterfresh RDE4-149 (Arap sakızı (E414), Nane, Mentol ve Okaliptol
aromaları)
Sodyum karbonat, susuz (E500) (i)
Sukraloz (E955)
Asesülfam potasyum (E950)
Magnezyum stearat (E470b)
10 / 12Kaplama:
Hipromelloz (E464)
Winterfresh RDE4-149 (Nane, Mentol ve Okaliptol aromaları)
Titanyum dioksit (E171)
Sükraloz (E955)
Mikrokristalin selüloz (E460)
Potasyum alüminyum silikat (E555)
Asesülfam potasyum (E950)
Polisorbat 80 (E433)
6.2 Geçimsizlikler
Geçerli değildir.
6.3 Raf ömrü
36 ay
6.4 Saklamaya yönelik özel tedbirler
25°C’nin altındaki oda sıcaklığında, nemden korumak için orijinal ambalajında saklayınız.
6.5 Ambalajın niteliği ve içeriği
20 pastil içeren silika jel kurutuculu polipropilen kap (açılıp kapanır kapak).
Ambalaj Boyutu: 20 (1x20) veya 80 (4x20) veya 160 (8x20) pastil
Tüm ambalaj boyutları pazarlanmayabilir.
6.6 Beşeri tıbbi üründen arta kalan maddelerin imhası ve diğer özel önlemler
Kalan kullanılmamış tıbbi ürünler, sulu ortamlara ulaşması durumunda zararlı olabilir.
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj
Atıklarının Kontrolü Yönetmeliği” yönetmeliklerine uygun olarak imha edilmelidir.
7. RUHSAT SAHİBİ
JNTL Turkey Tüketici Sağlığı Ltd. Şti. Beykoz/İstanbul
8. RUHSAT NUMARASI
2022/706
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 30.11.2022
Ruhsat yenileme tarihi:
11 / 1210. KÜB’ÜN YENİLENME TARİHİ
12 / 12