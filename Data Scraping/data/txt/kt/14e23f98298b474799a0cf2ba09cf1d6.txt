1/8 
 KULLANMA TALİMATI  
OLİVİA  % 20 I.V. infüzyonluk lipid emülsiyonu  
Damar içine uygulanır  
Steril  
 
 Etkin madde:  Her 100 mililitre emülsiyon 20 g saf zeytin yağı ve saf soya yağı karışımı  
                             (% 80 zeytinyağı, %  20 soya yağı) içerir.  
 Yardımcı maddeler : Yumurta fosfatidleri (tavuk), gliserol, sodyum oleat, sodyum hidroksit  
                                        ve enjeksiyonluk su.  
 
 
 
 
 
 
 
 
 
 
 
Bu Kullanma Talimatında:  
1. OLİVİA  % 20 nedir ve ne için kullanılır?  
2. OLİVİA  % 20 kullanmadan önce dikkat edilmesi gerekenler  
3. OLİVİA  % 20 nasıl kullanılır?  
4.Olası yan etkiler nelerdir?  
5. OLİVİA  % 20’nin saklanması  
Başlıkları yer almaktadır.  
 
1.  OLİVİA  % 20 nedir ve ne için kullanılır?   
 OLİVİA  % 20, zeytinyağı  (% 80) ve soya yağı (%  20) içeren infüzyonluk lipid 
emülsiyondur.  OLİVİA  % 20 steril olan süt görünümlü bir sıvıdır (steril emülsiyon diye de 
adlandırılır).  
Ürün 500 mililitrelik torbalarda kullanıma sunulmuştur.  Torba tek portlu şeffaf, çok katmanlı 
poliolefin plastikten  oluşmaktadır. Dışında oksijen bariyerli bir dış ambalaj bulunmaktadır. 
Koruyucu dış ambalaj içinde oksijen absorbanı bir saşe bulunmaktadır (Dış ambalaj açıldıktan 
sonra bu saşeyi atınız).  
 OLİVİA  % 20 şunları içerir;  
o bir enerji kaynağı,  
o esansiyel yağ asidi denilen bazı yağlar içerir.  
 OLİVİA  % 20, ağız yoluyla yeterli besin alınamadığında, besini doğrudan kanınıza vermek 
için kullanılır. Bu yöntemle beslenme (parenteral beslen me), yiyecek ve içeceklerin tıbbi 
nedenlerle sindirim sistemi yoluyla alınamadığı durumlarda uygulanır.  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına  vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük  doz kullanmayınız.  2/8 
  Genellikle şekerler (karbonhidratlar) ve proteinlerin yapı taşları (amino asitler) gibi diğer 
besin öğeleri ile  birlikte verilir.  
 
2. OLİVİA  % 20’yi kullanmadan önce dikkat edilmesi gerekenler  
OLİVİA  % 20’yi aşağıdaki  durumlarda KULLANMAYINIZ  
 Eğer yumurta, soya veya yer fıstığı proteinlerine ya da içeriğindeki diğer maddelere (bkz. 
bu dokümanın başlangıç kısmındaki “etkin madde” ve “yardımcı madd eler” bölümleri) 
alerjiniz varsa. Aniden soluk kesilmesi, hırıltılı solunum, deri döküntüleri, kaşıntı ya da 
vücudunuzda şişme gibi belirtileri durumunda.  OLİVİA %  20, soya yağı ihtiva eder. Eğer 
fıstık ya da soyaya alerjiniz varsa bu tıbbi ürünü kullanmayınız.  
 Eğer vücudunuzun yağlara karşı oluşturduğu tepkide  bir sorun  varsa, özellikle testler 
kanınızda yüksek miktarda yağ olduğunu gösteriyorsa.  
 Kandaki yüksek yağ düzeyleriyle birlikte böbrek rahatsızlığınız (lipoid nefrosis  (böbreğin 
yapısında bazı değişiklikler ve yağ birikiminin görüldüğü bir hastalık)) veya pankreas 
iltihabı (akut pankreatit) varsa.  
 
OLİVİA  % 20’yi aşağıdaki  durumlarda D İKKATL İ KULLANINIZ  
Size damar yoluyla herhangi bir ilaç uygulanmaya başlandığında (int ravenöz infüzyon) özel 
klinik izlem gerekmektedir.  
 
Eğer ilacı kullanmaktayken sizde alerjik reaksiyona dair herhangi bir belirti ortaya çıkarsa 
infüzyon hemen sonlandırılacaktır. Belirtiler terleme, ateş, titreme, baş ağrısı, cilt döküntüsü, 
solunum güçl üğü (dispne) olabilir. Bu ilaç soya fasulyesi ve yumurta proteinleri içermektedir. 
Soya fasulyesi ve yumurta proteinleri aşırı duyarlılık tepkilerine yol açabilir. Ayrıca yer fıstığı 
proteinine karşı bir alerjiniz varsa, soya fasulyesi proteinlerine karşı da alerjiniz (aşırı 
duyarlılığınız) olabilir.  
 
Bazı hastalıklar ve ilaçlar sizde enfeksiyon (mikroplara bağlı iltihabi durumlar) ve sepsis (kanda 
bakteri bulunması) gelişme riskini artırabilir. Damarlarınıza bir tüp (kateter) takıldığında 
enfeksiyon ve sepsis riski artmaktadır. Doktorunuz tedaviniz sırasında sizde herhangi bir 
enfeksiyon belirtisi olup olmadığını yakından izleyecektir.  
 
Doktorunuz aşağıdaki durumlarla ilgili dikkatli olacaktır:  
 Vücudunuzun şeker, yağ, protein ya da tuzları parçalaması ve  kullanmasını bozan ciddi bir 
durum (metabolik bozukluk)  
 Ciddi bir kan enfeksiyonu (sepsis)  
 Ciddi bir karaciğer hastalığı  
 Kan pıhtılaşma bozukluğu  
 
Eğer yukarıda anlatılanların size uyduğundan emin değilseniz, OLİVİA  % 20 uygulanmadan 
önce lütfen doktorunu za veya hemşirenize danışınız.  
 
Çocuklarda kullanımda özel dikkat:  3/8 
 OLİVİA  % 20’nin yakından takip edilerek kullanılması durumunda küçük çocuklarda 
kullanımı  uygundur.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
OLİVİA  % 20’nin yiyecek ve içecek ile kullanılması  
Geçerli değildir.  
 
Hamilelik  
İlacı kullanmadan önce doktorunuza veya eczacınıza danışınız. 
 
Eğer hamileyseniz veya hamile olma ihtimaliniz varsa doktorunuza söyleyiniz. OLİVİA  % 20 
verilip verilmeyeceğine doktorunuz karar verecektir.  
 
Tedaviniz sırasında hamile olduğunuzu  fark ederseniz  hemen doktorunuza veya eczacınıza  
danışınız. 
 
Emzirme  
İlacı kullanmadan önce doktorunuza veya eczacınıza danışınız. 
 
Eğer emziriyorsanız doktorunuza söyleyiniz. OLİVİA  % 20 verilip verilmeyeceğine 
doktorunuz karar verecektir.  
 
Araç ve makine kullanımı  
OLİVİA  % 20 araç ve makine kullanma yeteneğini etkilemez.  
 
OLİVİA  % 20’nin içeri ğinde bulunan bazı yardımcı maddeler hakkında önemli bilgiler  
Bu tıbbi ürün her 1 L’sinde yaklaşık  1 mmol sodyum içerir . Bu durum kontrollü sodyum 
diyetinde  olan hastalar için göz önünde bulundurulmalıdır.  
 
Diğer ilaçlar ile birlikte kullanımı  
Reçetesiz alınan ilaçlar, aşılar ve bitkisel ilaçlar da dahil olmak üzere başka herhangi bir ilaç 
almayı planlıyorsanız, alıyorsanız veya yakın zamanda aldıysanız lütfen doktorunuza bildiriniz.  
 
OLİVİA  % 20'nin bileşimindeki zeytinyağı ve soya fasulyesi yağı K vitamini içe rir. Normalde 
bu miktarlarda K vitamini kumarin gibi kanınızı sulandıran ilaçların (antikoagülanlar) 
etkinliğini değiştirmez. Yine de bu tür bir ilaç kullanıyorsanız doktorunuza söyleyiniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.  
 
3. OLİVİA  % 20 nasıl kullanılır?  
 Uygun kullanım ve doz/uygulama sıklığı için talimatlar:  4/8 
 OLİVİA  % 20 her bir mililitresinde 200 mg lipid içerir.  
 
Doktorunuz hastalığınıza bağlı olarak ilacınızın dozunu,  uygulama  hızını ve ne kadar süre 
kullanmanız  gerektiğini belirleyecektir.  
 
 Uygulama yolu ve metodu:  
OLİVİA  % 20, kolunuzdaki bir toplarda mar veya göğsünü zdeki toplardamara yerleştirilen 
plastik bir tüp aracılığıyla uygulanır.  
 
Diğer ilaçlar veya ihtiyaç duyabileceğiniz  kan bu tüp aracılığıyla verilmeyecektir.  
 
 Değişik yaş grupları:  
Çocuklarda kullanımı:  
Çocuğunuzun gerek  duyacağı doza ve ne kadar süreyl e verileceğine doktorunuz karar 
verecektir.  
 
İnfüzyon ilk 10 -30 dakikasında , dakikada 0,05 mL hızında başlatıl malıdır . İnfüzyon hızı hiçbir 
zaman 0,25 g lipid/kg/saati aşmamalıdır. Günlük doz 4 g lipid/kg vücut ağırlığını a şmamalıdır.  
 
Yağı metabolize etme kapasitesi yetersiz olan gestasyonel yaşa göre (gebelik yaşına göre ) küçük 
olan bebekler  veya prematüre yenidoğanlar için, başlangıç dozu 0,5 g lipid/kg/gün olmalıdır. Bu 
dozaj günlük 0,25 g lipid/kg/gün artışlarla maks imum 3 g lipid/kg/gün dozuna kadar artırılabilir.  
 
İntravenöz yağ klerensi her gün yakından takip edilmelidir. Serum trigliseridlerinin takip edilmediği 
durumda, dozaj 24 saat içinde 2 g lipid/kg vücut ağırlığını aşmamalıdır.  
 
Yaşlılarda kullanımı:  
Bu pop ülasyonla ilgili ek bilgi bulunmamaktadır.  
 
 Özel kullanım durumları:  
Böbrek yetmezliği:  
Bu popülasyona özel gerçekleştirilen bir çalışma bulunmadığı  için, bu hasta grubu na özel bir 
doz önerisi bulunmamaktadır.  
 
Karaciğer yetmezliği:  
Karaciğer yetmezliği olan hastalarda dikkatli kullanılmalıdır  
 
Eğer OLİVİA  % 20’nin etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla OLİVİA  % 20 kullandıysanız:  
Eğer  OLİVİA  % 20 size kullanmanız gerekenden daha yüksek dozda verilmişse, vücudunuzun 
OLİVİA  % 20'den gelen lipidleri temizleme yeteneği azalabilir (aşırı yağ yüklenmesi 
sendromu). Doktorunuz OLİVİA  % 20 vermeyi kesecek veya kanınızdaki yağ düzeyleri  
normale dönene kadar  verilen miktarı azaltacaktır ( bkz. Bölüm 4. Olası yan etkiler nelerdir?).  5/8 
 OLİVİA  % 20’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
OLİVİA  % 20’yi kullanmayı unutursanız : 
Unutulan dozları dengelemek için çift doz almayınız.  
 
OLİVİA  % 20 ile tedavi sonlandırıldı ğında  oluşabilecek  etkiler : 
Bulunmamaktadır.  
 
4. Olası yan etkiler nelerdir?  
Tüm ilaçlar gibi OLİVİA  % 20’nin içeriğinde bulunan maddelere duyarlı olan kişilerde  yan 
etkiler olabilir. Aşağıdaki yan etkiler meydana gelebilir:  
 
Aşağıdakilerden biri olursa, OLİVİA % 20’yi kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Eğer ilacınız damardan uygulanmaya başlandığında herhangi anormal bir te pki oluşursa  (aşırı 
duyarlılık) , hemen doktorunuza veya hemşirenize haber verin, tedavinize derhal son 
verilecektir. Bu anormal belirtiler arasında terleme, titreme, baş ağrısı (sefalji) ve solunum 
güçlüğü olabilir.  
 
Yan etkiler aşağıdaki kategorilerde gös terildiği şekilde sıralanmıştır:  
Çok yaygın  : 10 hastanın en az birinde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az, fakat 10.000 hastanın birinden fazla görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
 
OLİVİA  % 20 ile aşağıdaki yan etkiler gör ülebilir:  
 
Yaygın : 
 Bulantı, kusma  
 Kan basıncında azalma (ortalama arteriyel basınçta azalma)  
 Kan şeker düzeyinde yükselme (hiperglisemi)  
 Kan protein düzeyinde azalma (hipoproteinemi)  
 Kan yağları düzeyinde yükselme (hiperlipidemi ), kan trigliserit düzeyinde yükselme  
 Karında şişkinlik (abdominal distansiyon)  
 Safra kesesi sorunlarına veya bilirubin düzeyinde yükselme neden iyle ciltte ve gözlerde 
sararma  
 Kas kasılmaları  
 Anormal karaciğer fonksiyon testi sonuçları  
 6/8 
 Yaygın olmayan : 
 Kanda lökosit adı verilen akyuvarların sayısının azalması (lökopeni). Bu durum daha uzun 
süren veya daha şiddetli veya daha sık meydana gelen enfeksiyonlara (iltihap oluşturan 
mikrobik hastalıklara) yol açabilir.  
 Kan dolaşım sisteminde yetersizlik (dolaşı m kollapsı)  
 Kan basıncında azalma (hipotansiyon)  
 Sıcak basması  
 Soluk alıp vermede zorluk  
 Mide bölgesinde ağrı ve rahatsızlık hissi (epigastrik ağrı)  
 Sarılık, kilo kaybı ve kırıklığa neden olabilen karaciğerde iltihaplanması  
 Sırt ağrısı  
 Titreme  
 Pank reas enzim düzeylerinde yükselme  
 
Bilinmiyor  
 Aşırı duyarlılık  
 Daha uzun kanama veya kolayca morluk oluşması  
 Safra bezinin şişmesi  
 Safra taşları  
 Kaşıntı hissi (pruritus)  
 
Eğer OLİVİA  % 20'den gelen lipidleri temizleme yeteneğinizde bir azalma varsa bu d urum bir 
"aşırı yağ yüklenmesi sendromu" durumuna yol açabilir. Bu durumunuzda ani bir bozulmaya 
yol açabilir. Yağ yüklenmesinin tipik belirtileri şunlardır:  
 Ateş 
 Soluk renkli cilt  
 Uzun süre kanama veya kolayca morluk oluşması  
 Ciltte ve gözlerde sararma  
 
Bu belirtiler ilaç uygulamasına son verilince genellikle geriye döner.  
 
Tıp literatüründe intravenöz lipid emülsiyonlarının infüzyonundan sonra erken doğmuş 
bebeklerde ölümler bildirilmiştir. Otopsi bulguları akciğerlerde intravasküler  (damar içi)  yağ 
birikimi olduğunu göstermektedir . Prematüre (erken doğmuş) bebekler ve düşük doğum 
ağırlıklı bebeklerde, intravenöz (damar içi uygulanan) lipid emülsiyonunun klerensi düşüktür 
ve serbest yağ asidi plazma düzeyleri lipid emülsiyonu infüzyonu sonrasında artmakta dır. 
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www. titck.gov.tr  sitesinde yer alan ‘İlaç Yan Etki Bildirimi’ ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye F armakovijilans Merkezi 7/8 
 (TÜFAM)’ ne bildiriniz. Meydana gelen yan etkileri bildirerek kullanmakta olduğunu z ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. OLİVİA  % 20’nin saklanması  
OLİVİA  % 20’yi çocukların göremeyeceği, erişemeyeceği yerlerde ve ambalajında saklayınız.  
25 °C altındaki oda sıcaklığında saklayınız.  
Dondurmayınız.  
İntravenöz  (damar içi uygulanan)  parenteral beslenme için çözeltilerin, özellikle eser elementler 
ve/veya vitaminlerle karıştırıldıktan sonra ışığa maruz kalması, peroksitlerin ve diğer bozunma 
ürünlerinin oluşması nedeniyle yenidoğanlarda klinik sonuçlar üzerinde olumsuz etkilere sahip 
olabilir. Yenidoğanlarda ve 2 yaşın altındaki çocuklarda kullanıldığında, OLİVİA %  20 
uygulama tamamlanana kadar ışıktan korunmalıdır.  
Son kullanma tarihiyle uyumlu olarak kullanınız.  Son kullanma tarihi belirtilen ayın son 
günüdür.  
Ambalajdaki son kullanma tarihinden sonra OLİVİA  % 20’yi kullanmayınız.  
OLİVİA  % 20’yi torbası zarar gördüyse ve içeriği homojen süt görünümünde değilse 
kullanmayınız.  
Tek kullanımlıktır. Kalan solüsyon yeniden bağlanmamalı ve sağlık profesyonellerince imha 
edilmelidir.  
Son kullanma tarihi geçmiş veya kullanılmayan ilaçları çöpe atmayı nız! Çevre, Şehircilik ve 
İklim Değişikliği Bakanlığı  tarafından  belirlenen toplama sistemine veriniz.  
 
Ruhsat Sahibi  : 
POLİFARMA İLAÇ SAN. VE TİC. A.Ş.  
Vakıflar OSB Mahallesi, Sanayi Caddesi No:22/1  
Ergene/TEKİRDAĞ  
Tel: 0282 675 14 04  
Faks : 0282 675 14 05  
e-mail: info@polifarma.com.tr  
 
Üretim Yeri:   
POLİFARMA İLAÇ SAN. VE TİC. A.Ş.  
Vakıflar OSB Mahallesi, Sanayi Caddesi No:22/1  
Ergene/TEKİRDAĞ  
Tel: 0282 675 14 04  
Faks: 0282 675 14 05  8/8 
 e-mail: info@ polifarma .com .tr 
 
Bu kullanma talimatı  …………..  tarihin de onaylanmıştır.  