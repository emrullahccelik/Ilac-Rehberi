KISA ÜRÜN BİLGİSİ
1. BEŞERİ TIBBİ ÜRÜNÜN ADI
DİLTİZEM 90 mg uzatılmış salımlı tablet
2. KALİTATİF VE KANTİTATİF BİLEŞİM
Her bir tablette;
Etkin madde:
Diltiazem hidroklorür 90 mg
Yardımcı madde(ler):
Laktoz monohidrat (inek sütünden elde edilen) 35,625 mg
Yardımcı maddeler için 6.1’e bakınız.
3. FARMASÖTİK FORM
Uzatılmış salımlı tablet
Silindirik, bir yüzü altıgen içinde 90 baskılı, kokusuz, beyaz uzatılmış salımlı tablet.
4. KLİNİK ÖZELLİKLER
4.1. Terapötik endikasyonlar
Anjina pektorisin önlenmesinde ve uzun dönem tedavisinde endikedir. Akut anjina ataklarında
endike değildir.
Hafif ve orta derecede arteriyel hipertansiyonda endikedir.
4.2. Pozoloji ve uygulama şekli
Pozoloji/uygulama sıklığı ve süresi:
DİLTİZEM tabletin dozu hastaya ve hastalığın şiddetine göre ayarlanır.
Yetişkinler:
Anjina tedavisinde başlangıç dozu günde üç veya dört defa 30 mg tablettir. Hipertansiyon
tedavisinde başlangıç dozu günde iki defa 60-120 mg’dır. Gerekli durumlarda doz kademeli
olarak günde 2 kez 120 mg veya günde 2 kez 180 mg’a artırılabilir. Özellikle stabil olmayan
anjinası bulunan bazı hastalarda 480 mg/gün’e kadar dozlarda yarar sağlanmıştır.
Uygulama şekli:
Ağızdan kullanım içindir.
Tabletler kırılmadan ve çiğnenmeden bütün olarak, bir miktar su ile aç karnına yutulmalıdır.
Özel popülasyonlara ilişkin ek bilgiler:
Böbrek/Karaciğer yetmezliği ve geriyatrik popülasyon:
Başlangıç dozu günde 2 kez 60 mg diltiazemdir. Gerekli durumlarda, doz kademeli olarak
artırılabilir ancak hastaların dikkatle izlenmesi tavsiye edilir. 120 mg almakta olan hastalarda doz
günde bir kez 240 mg’a artırılabilir.
1/11Pediyatrik popülasyon:
Çocuklarda ve adolesanlarda kullanımı önerilmemektedir.
4.3. Kontrendikasyonlar
DİLTİZEM aşağıdaki durumlarda kontrendikedir:
• Diltiazeme veya DİLTİZEM’in içerdiği yardımcı maddelerden birine karşı aşırı duyarlılığı
olan hastalarda,
• Ventriküler pace-maker kullanılmayan hasta sinüs sendromu vakalarında,
• Ventriküler pacemaker kullanılmayan ikinci ya da üçüncü derece AV blok bulunan
hastalarda,
• Ciddi hipotansiyonda (sistolik kan basıncı 90 mmHg altında olan hastalarda),
• Ciddi bradikardide (50 bpm altında).
• Pulmoner staz durumunda sol ventriküler yetmezliği,
• Akut miyokard infarktüsü ve pulmoner konjesyon bulunan hastalarda,
• Konjestif kalp yetmezliğinde,
• Ciddi aortik stenozda,
• İntravenöz formları kardiyojenik şokta, ventriküler taşikardi bulunan hastalarda, WPW
sendromu veya kısa PR sendromu gibi ek ileti yolunun neden olduğu atriyal fibrilasyon veya
atriyal flutteri bulunan hastalarda,
• Dantrolen infüzyonu ile birlikte kullanımında (Bkz. Bölüm 4.5),
• Ivabradin ile kombinasyonda (Bkz. Bölüm 4.5),
• Akut porfirisi bulunan hastalarda,
• Gebelikte, çocuk doğurma potansiyeli olanlarda ve emzirme döneminde
4.4. Özel kullanım uyarıları ve önlemleri
Kardiyak iletim: Azalmış sol ventriküler fonksiyonu, bradikardi (şiddetlenme riski), uzamış PR
aralığı veya elektrokardiogramda birinci derece AV bloğu saptanmış (şiddetlenme ve seyrek
olarak tam blok riski) hastalarda yakın izleme gereklidir.
Diltiazem, AV nodal iletiyi ve AV düğümde refrakter periyodu uzatır. Bu etki nadiren sinüs
ritminde ikinci ya da üçüncü derece AV blok ile sonuçlanabilir. Diltiazemin kardiyak iletimi
etkilediği bilinen ilaçlar ile eş zamanlı uygulaması, aditif etkiler ile sonuçlanabilir.
Konjestif kalp yetmezliği: Diltiazemin izole hayvan doku preparatlarında negatif inotropik etkisi
bulunmakla beraber, ventriküler fonksiyonu normal olan insanlarda ve miyokardın risk altında
olduğu hastalarda (örn. şiddetli KKY, akut Mİ ve hipertrofik kardiyomiyopati gibi) kardiyak
indekste bir azalma ve buna uygun olarak kontraktilite (dp/dt) üzerinde negatif etkiler
görülmemiştir.
Ventriküler fonksiyon bozukluğu bulunan hastalarda diltiazem tek başına veya diğer beta-
blokörlerle birlikte kullanımı ile ilgili deneyimler sınırlı olduğundan bu tür hastalarda dikkatli
olunmalıdır.
Hipotansiyon: Kan basıncında diltiazeme bağlı olarak ortaya çıkan düşüşler, bazen semptomatik
hipotansiyona neden olabilir.
Akut karaciğer hasarı: Nadir durumlarda oral uygulamasından sonra alkalen fosfataz, LDH,
SGOT ve SGPT gibi enzimlerde anlamlı yükselmeler ve akut karaciğer hasarı ile uyumlu diğer
bazı olaylar bildirilmiştir. Bu reaksiyonlar ilacın kesilmesiyle geri dönüşlü olmuştur.
2/11Renal veya hepatik yetmezlik: Renal veya hepatik yetmezliği olan hastalarda ve yaşlılarda
diltiazemin plazma konsantrasyonlarının arttığı gözlenebilir. Kontrendikasyonlar ve önlemler
dikkatle izlenmeli, tedavinin başından itibaren özellikle kalp atışları takip edilmelidir.
Diltiazem karaciğerde metabolize edilerek böbrekler ve safra yoluyla atılır. Bu nedenle böbrek
ya da karaciğer yetmezliği bulunan hastalarda diltiazem dikkatle kullanılmalıdır.
Dermatolojik olaylar: Dermatolojik olaylar geçici olabilir ve diltiazem kullanımına devam
edilmesi durumunda dahi ortadan kalkabilir. Ancak eritema multiforme ve/veya eksfoliyatif
dermatite kadar ilerleyen bazı dermatolojik reaksiyonlar bildirilmiştir. Dermatolojik
reaksiyonların kalıcı olması durumunda ilaç uygulaması durdurulmalıdır.
• Akut porfirili hastalarda diltiazemin güvenli olmadığı düşünülmektedir.
• Genel anesteziden önce, anestezi uzmanı devam eden diltiazem tedavisi hakkında
bilgilendirilmelidir. Anesteziklerle ilişkili vasküler dilatasyon gibi kardiyak kontraktilite, ileti
ve otomatisitenin depresyonu, kalsiyum kanal blokörleriyle artabilir.
• Diltiazem tedavisi depresyon dahil ani ruhsal durum değişiklikleriyle ilişkilendirilebilir. İlgili
belirtilerin erken fark edilmesi, özellikle bunlara yatkın hastalarda önemlidir. Bu gibi
durumlarda, ilacın kesilmesi düşünülmelidir.
• Diğer kalsiyum kanal antagonistleri gibi diltiazemin bağırsak hareketleri üzerine inhibitör
etkisi vardır. Bu sebeple bağırsak tıkanıklığı gelişmesi riski olan hastalarda dikkatle
kullanılmalıdır.
• Kan şekerinde muhtemel artışa bağlı latent veya manifest diabetes mellitusu olan hastalarda
dikkatle izlenmesi gerekir.
• Diltiazem kullanımı, özellikle önceden mevcut bronşiyal hiperreaktivitesi olan hastalarda
astımın ağırlaşması dahil bronkospazmı tetikleyebilir. Doz artışından sonra da vakalar
bildirilmiştir. Diltiazem tedavisi sırasında hastalar solunum bozukluğu işaret ve belirtileri
bakımından izlenmelidir.
Her bir tablet 35,625 mg laktoz monohidrat (inek sütünden elde edilen) içerir. Nadir kalıtımsal
galaktoz intoleransı, Lapp laktaz yetmezliği ya da glukoz-galaktoz malabsorpsiyon problemi
olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Kontrendike Olan Kombinasyonlar:
Dantrolen (infüzyon):
İntravenöz verapamil ve dantrolen eş zamanlı uygulandığında hayvanlarda letal ventriküler
fibrilasyon görülmüştür. Bu sebeple bir kalsiyum antagonisti ve dantrolenin kombinasyonu
tehlikelidir (Bkz. Bölüm 4.3).
İvabradin
İvabradin ile birlikte kullanım, diltiazemin ivabradine ek olarak nabzı düşürme etkisi nedeniyle
kontrendikedir (Bkz. Bölüm 4.3)
3/11Dikkat Gerektiren Kombinasyonlar:
Alfa antagonistler
Antihipertansif etkilerde artış: Alfa antagonistlerle eş zamanlı tedavi hipotansiyon oluşturabilir
veya artırabilir. Diltiazem ile bir alfa antagonistin kombinasyonu sadece kan basıncı sıkı bir
şekilde takip edildiğinde düşünülmelidir.
Beta-blokörler
Ritim bozuklukları (belirgin bradikari, sinüs arresti), sino-atriyal ve atriyo-ventriküler ileti
bozuklukları ve kalp yetmezliği (sinerjik etki) olasılığı.
Böyle bir kombinasyon özellikle tedavinin başlangıcında yakın klinik izleme ve EKG
monitorizasyonu altında kullanılmalıdır.
Diltiazem beta-blokerlerle birlikte uygulandığında depresyon riskinde artış rapor edilmiştir.
Amiodaron, digoksin
Bradikardi riskinde artış: Özellikle yaşlı hastalarda ve yüksek dozlar kullanıldığında diltiazem ile
birlikte kombinasyonlarına dikkat edilmelidir. Diğer kalsiyum antagonistleriyle kombine olarak
diltiazem digoksinin plazma düzeylerinde hafif artışlara neden olabilir.
Antiaritmik ajanlar
Diltiazemin antiaritmik etkilerinden dolayı, diğer antiaritmik ajanlarla eş zamanlı kullanımı,
aditif olarak artan kardiyak yan etki riski nedeniyle önerilmemektedir. Bu kombinasyon sadece
yakın klinik izleme ve EKG monitorizasyonu altında kullanılmalıdır.
Nitrat türevleri
Diltiazem ve/veya diğer kalsiyum antagonistleri ile tedavi edilen bütün hastalarda nitrat türevleri,
hipotansif etkiler ve aditif vazodilatör etkilerden dolayı kademeli olarak artan dozlarda reçete
edilmelidir.
Diğer antihipertansif ilaçlar:
Diğer antihipertansif ilaçlarla (örn.: beta-blokörler, diüretikler, ACE inhibitörleri) veya
hipotansiyona neden olan aldeslökin ve antipsikotikler gibi ilaçlarla eş zamanlı kullanım
antihipertansif etkinin artmasına sebep olabilir.
Proteaz inhibitörleri (atazanavir, ritonavir):
Plazma diltiazem konsantrasyonlarında artış görülebilir.
Siklosporin
Dolaşımdaki siklosporin düzeylerinde artış görülebilir. Siklosporin dozunun azaltılması, renal
fonksiyonların izlenmesi, dolaşımdaki siklosporin düzeylerinin ölçülmesi önerilmektedir,
böylece kombine tedavi sırasında ve tedavi bırakıldıktan sonra doz ayarlanmalıdır.
Fenitoin
Diltiazem, fenitoin ile birlikte uygulandığında fenitoin plazma konsantrasyonunu artırabilir.
Fenitoin plazma konsantrasyonlarının izlenmesi önerilir.
X-Işını kontrast maddeleri
İntravenöz bolus olarak verilen iyonik X-ışını kontrast maddelerinin hipotansiyon gibi
kardiyovasküler etkileri diltiazem tedavisi gören hastalarda artabilir.
4/11Diltiazemi X-ışını kontrast maddeleri ile birlikte alan hastalarda özellikle dikkatli olunması
gerekir.
Karbamazepin
Dolaşımdaki karbamazepin düzeylerinde artış: Plazma karbamazepin düzeylerinin ölçülmesi ve
gerekli ise dozun ayarlanması önerilmektedir.
Teofilin
Dolaşımdaki teofilin düzeyinde artış.
H reseptör blokerleri (simetidin ve ranitidin)
2
Plazma Diltiazem konsantrasyonlarında artış. Diltiazem almakta olan hastalar, H reseptör
2
blokerleri ile tedaviye başladığında veya sonlandırıldığında dikkatle izlenmelidir. Günlük
diltiazem dozunun ayarlanması gerekebilir.
Rifampisin
Rifampisinle başlangıç tedavisinden sonra diltiazem plazma düzeylerinde azalma riski: Hasta,
rifampisin tedavisi başladığında veya sonlandırıldığında dikkatle izlenmelidir.
Lityum
Lityumla indüklenen nörotoksisite artış riski.
Antitrombotik ilaçlar
Bir farmakodinamik çalışmada, diltiazemin trombosit agregasyonunu inhibe ettiği gösterilmiştir.
Bu bulgunun klinik anlamı bilinmese de antitrombotik ilaçlarla birlikte kullanıldığında,
antitrombotik etkinin artma ihtimali dikkate alınmalıdır.
Farmakokinetik Etkileşimlerden Dolayı Dikkate Alınması Gereken Kombinasyonlar:
CYP450 3A4
Diltiazem CYP3A4 ile metabolize olur. Daha güçlü bir CYP3A4 inhibitörü ile birlikte
kullanımda diltiazemin plazma konsantrasyonunda orta derecede artış (2 kattan daha az)
bildirilmiştir. Greyfurt suyu diltiazem maruziyetini artırabilir (1,2 kat). Greyfurt suyu tüketen
hastalar diltiazemin artan advers etkileri için izlenmelidir. Etkileşimden şüpheleniliyorsa,
greyfurt suyundan kaçınılmalıdır. Diltiazem ayrıca bir CYP3A4 izoformu inhibitörüdür.
Diğer CYP3A4 substratları ile birlikte kullanımı kombine edilen ilaçların her birinin plazma
konsantrasyonunda artışa sebep olabilir. Diltiazem ile birlikte bir CYP3A4 indükleyicisinin
kullanımı diltiazemin plazma konsantrasyonunun azalmasına neden olabilir.
Statinler
Diltiazem bir CYP3A4 inhibitörüdür ve bazı statinlerin EAA’larını önemli oranda artırdığı
gösterilmiştir. CYP3A4 ile metabolize olan statinlere (atorvastatin, fluvastatin ve simvastatin
gibi) bağlı miyopati ve rabdomiyoliz riski diltiazem ile eş zamanlı kullanımda artabilir. Statin
dozunun ayarlanması gerekebilir (Ayrıca Bkz. ilgili statinin Kısa Ürün Bilgisi). Mümkünse,
CYP3A4 ile metabolize olmayan bir statinin (örn.; pravastatin) diltiazem ile birlikte kullanılması
önerilmektedir. Aksi takdirde olası bir statin toksisitesine karşı belirti ve semptomlar için yakın
izleme gereklidir.
5/11Silostazol
Silostazol metabolizmasının inhibisyonu (CYP3A4). Diltiazem’in silostazol maruziyetini
arttırdığı ve farmakolojik aktivitesini arttırdığı gösterilmiştir.
Benzodiazepinler (midazolam, triazolam)
Diltiazem, midazolam ve triazolamın plazma konsantrasyonlarını önemli derecede artırır ve
yarılanma ömürlerini uzatır. CYP3A4 yolağıyla metabolize olan kısa etkili benzodiazepinler,
diltiazem kullanan hastalara verilirken dikkatli olunmalıdır.
Kortikosteroidler (metilprednisolon)
Diltiazem, metilprednizolon seviyelerini artırabilir (CYP3A4 inhibisyonu ve olası P-
glikoproteinin inhibisyonu yoluyla). Metilprednisolon tedavisine başlanırken hasta dikkatle
izlenmelidir. Metilprednisolon dozunda ayarlama yapılması gerekebilir.
Dikkate Alınması Gereken Genel Bilgiler:
• Aditif etki potansiyelinden dolayı, kardiyak kontraktilite ve/veya iletiyi etkilediği bilinen
diğer ajanlarla eş zamanlı diltiazem alan hastalarda tedbirli ve dikkatli titrasyon gereklidir.
• Barbitüratlar (fenobarbital, primidon): CYP3A4 indükleyicileri ile birlikte kullanım
diltiazemin serum düzeylerini azaltabilir.
• Diltiazem, imipraminin ve muhtemelen diğer trisiklik antidepresanların plazma
konsantrasyonunu artırır.
• Diltiazem diüretiklerle birlikte güvenle kullanılmaktadır. Bu kombinasyonu alan hastalarda
düzenli takip önerilmektedir.
• Diltiazem hidroklorür tedavisine anestezi sırasında sorunsuz olarak devam edilmiştir ancak
anestezi uzmanı hastanın bir kalsiyum antagonisti aldığı konusunda bilgilendirilmelidir (Bkz.
Bölüm 4.4). Kardiyak kontraktilite, ileti ve otomatisitenin azalması ve bununla beraber
görülen anesteziklere bağlı oluşan vasküler dilatasyon gibi etkiler, kalsiyum kanal
blokörleriyle artış gösterebilir.
• Kalsiyum kanal blokörleri glukoz toleransını bozabilirler.
• Diltiazem ve alkol kombinasyonunun aditif vazodilatör etkisi olabilir.
Özel popülasyonlara ilişkin ek bilgiler:
Özel popülasyonlarda etkileşimlere ilişkin ek bilgi bulunmamaktadır.
Pediyatrik popülasyon:
Pediyatrik popülasyonda yürütülmüş etkileşim çalışmalarına ilişkin veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyel bulunan kadınlar/Doğum kontrolü (Kontrasepsiyon)
Etkin doğum kontrol yöntemi kullanmayan çocuk doğurma potansiyeli olan kadınlarda kullanımı
önerilmemektedir.
Gebelik dönemi
Diltiazemin gebe kadınlarda kullanımına ilişkin yeterli veri mevcut değildir. Hayvanlar üzerinde
yapılan araştırmalar üreme toksisitesinin bulunduğunu göstermiştir (Bkz. Bölüm 5.3). İnsanlara
yönelik potansiyel risk bilinmemektedir. Bu nedenle, DİLTİZEM’in gebelik döneminde
kullanımı önerilmemektedir.
6/11Laktasyon dönemi
Diltiazem anne sütüne geçmektedir. Bu nedenle diltiazem alırken emzirme kontrendikedir. Eğer
diltiazem kullanımı medikal açıdan gerekli ise, bebeğin beslenmesi için alternatif bir yöntem
uygulanmalıdır.
Üreme yeteneği/Fertilite
Belirli hayvan türlerinde (sıçan, fare, tavşan) yapılan çalışmalarda diltiazem ile üreme toksisitesi
görülmüştür.
4.7. Araç ve makine kullanımı üzerindeki etkiler
Bildirilen advers etkilere bakıldığında, (örn: sersemlik, halsizlik), araç ve makine kullanma
yeteneği etkilenebilir ancak yürütülen bir çalışma olmamıştır. Hasta uyuşuk veya sersemlemiş
hissediyorsa araç ve makine kullanmamalıdır.
4.8. İstenmeyen etkiler
Tüm ilaçlar gibi DİLTİZEM’in içeriğinde bulunan maddelere duyarlı olan kişilerde yan etkiler
olabilir.
Rapor edilen istenmeyen etkiler aşağıdaki sıklık derecesine göre listelenmiştir.
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila <1/100); seyrek
(≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden hareketle
tahmin edilemiyor).
Her sıklık grubunda istenmeyen etkiler istenmeyen olayın azalan ciddiyet sırasına göre
sunulmuştur.
Çok yaygın Yaygın Yaygın Seyrek Bilinmiyor
Olmayan
Kan ve lenf Trombositopeni
sistemi
hastalıkları
Metabolizma ve Hiperglisemi
beslenme
hastalıkları
Psikiyatrik Sinirlilik, Ruhsal durum
hastalıklar uykusuzluk değişiklikleri
(depresyon dahil)
Sinir sistemi Baş ağrısı, Ekstrapiramidal
hastalıkları sersemlik sendrom
Kardiyak Atrioventriküler Bradikardi Sinoatriyal blok,
hastalıklar blok (birinci, konjestif kalp
ikinci veya yetmezliği, sinüs
üçüncü derece arrest, kardiyak
olabilir; dal arrest (asistoli)
bloğu olabilir),
palpitasyonlar
Vasküler Yüzde kızarma Ortostatik Vaskülit
hastalıklar hipotansiyon (lökositoklastik
vaskülit dahil)
7/11Çok yaygın Yaygın Yaygın Seyrek Bilinmiyor
Olmayan
Solunum, göğüs Bronkospazm
bozuklukları ve (astım
mediastinal şiddetlenmesi
hastalıklar dahil)
Gastrointestinal Konstipasyon, Kusma, diyare Ağız kuruluğu Gingival
hastalıklar dispepsi, gastrik hiperplazi
ağrı, bulantı
Hepato-biliyer Karaciğer Hepatit
hastalıklar enzimlerinde
artış (AST,
ALT, LDH,
ALP artışı)
Deri ve deri altı Eritem Ürtiker Fotosensitivite
doku hastalıkları (güneşe maruz
kalan deri
bölgelerinde
likenoid keratoz
dahil),
anjionörotik
ödem, döküntü,
eritema multiform
(Steven Johnson’s
Sendromu ve
toksik epidermal
nekroliz dahil),
terleme,
eksfoliatif
dermatit, akut
jeneralize
ekzantematöz
püstül, ateşle
birlikte veya ateş
olmadan nadiren
görülen
deskuamatif
eritem
Üreme sistemi ve Jinekomasti
meme hastalıkları
Genel Periferal Halsizlik
bozukluklar ve ödem
uygulama
bölgesine ilişkin
hastalıklar
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
8/11Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Akut doz aşımının klinik etkileri kolaps, akut böbrek yetmezliği, izoritmik disosiyasyonun eşlik
ettiği veya etmediği sinüs bradikardisi, sinüs arresti, atriyoventriküler iletim bozuklukları ve
kardiyak arreste neden olabilen ileri hipotansiyonu içerebilir.
Tedavi, hastane ortamında tedavi, gastrik lavajı ve/veya ozmotik diürezi içerir. İletim
bozuklukları geçici kalp pili ile yönetilebilir.
Önerilen düzeltici tedaviler: atropin, vazopresörler, inotropik ajanlar, glukagon ve kalsiyum
glukonat infüzyonu.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Kalsiyum kanal blokörleri, benzotiyazepin türevleri
ATC kodu: C08DB01
Diltiazem hidroklorür bir kalsiyum antagonistidir. Kalsiyumun yavaş kanaldan hücreye girişini
kısıtlayarak bu yolla sarkoplazmik retikulumdaki depolardan kalsiyum salınmasını azaltır. Bu da,
mevcut hücre içi kalsiyum miktarının azalmasıyla sonuçlanarak miyokard oksijen tüketimini
azaltır. Anjina hastasında egzersiz kapasitesini artırır ve miyokard iskemisinin tüm göstergelerini
iyileştirir.
Diltiazem büyük ve küçük koroner arterleri gevşeterek vazospastik (prinzmetals) anjina spazmını
ve katekolaminlere verilen yanıtı rahatlatır ancak periferal vaskülatür üzerinde etkisi azdır. Bu
nedenle, refleks taşikardi olasılığı hiç yoktur. Kalp debisinde artışla birlikte kalp hızında azalma,
miyokardiyal perfüzyonu iyileştirir ve ventrikülün işini azaltır. Hayvan çalışmalarında diltiazem,
miyokardı iskeminin etkilerine karşı korur ve reperfüzyon sırasında miyokard hücresine aşırı
kalsiyum girişinin yol açtığı hasarı azaltır.
5.2. Farmakokinetik özellikler
Genel özellikler
Emilim:
Diltiazem oral uygulamayı takiben gastrointestinal kanaldan hızla ve tamamına yakını absorbe
olur, ancak karaciğerde yüksek oranda ilk-geçiş metabolizmasına maruz kalır. İlk-geçiş
eliminasyonundan sonra biyoyararlanım yaklaşık %40 civarındadır. Pik plazma
konsantrasyonuna 4-8 saat içerisinde ulaşır.
Dağılım:
Diltiazem %80 - %85 oranında plazma proteinlerine bağlanır. Diltiazemin dağılım hacmi
yaklaşık 305 L’dir. İn vitro çalışmalar, alfa1-asit glikoproteinin ilacın yaklaşık %40’ını klinik
önemi olan konsantrasyonlarda bağladığını ileri sürmektedir. Albumin ilacın yaklaşık olarak
%30’una bağlanırken diğer bileşenler geri kalan bağlanma fraksiyonuna bağlanırlar. Kompetitif
in vitro bağlanma çalışmaları, digoksin, fenitoin, hidroklorotiyazid, indometazin, fenilbutazon,
9/11propranolol, salisilik asit, tolbutamid veya varfarinin terapötik konsantrasyonlarının diltiazemin
bağlanmasını değiştirmediğini göstermiştir.
10,5 - 21 mg doz aralığında doz arttırılsa bile görünür dağılım hacmi değişmemiştir (360 - 391
L).
Diltiazem lipofilik olduğundan, serebrospinal sıvıda (tavşan çalışmaları) ve anne sütünde
görülür.
Biyotransformasyon:
Diltiazem büyük ölçüde karaciğerde metabolize edilir. Oral uygulamanın ardından diltiazem,
konjügasyona ek olarak sitokrom P-450 (oksidatif metabolizma) yoluyla deasetilasyon, N-
demetilasyon ve O-demetilasyona uğrar. İnsan idrarında N-monodesmetil diltiazem, desasetil
diltiazem, desasetil-N-monodesmetil diltiazem, desasetil-O-desmetil diltiazem ve desasetil-N, O-
desmetil diltiazem metabolitlerine rastlanmıştır. Metabolitlerinden biri olan, desasetil diltiazemin
ana bileşiğin %25-50’si kadar aktiviteye sahip olduğu bildirilmiştir.
Tek doz intravenöz diltiazem uygulamasını takiben, oral uygulamadan sonra plazmada bulunan
iki ana metabolit olan N-monodesmetil diltiazem ve desasetil diltiazemin plazma
konsantrasyonları saptanamamıştır. Bununla birlikte, bu metabolitler 24 saatlik sabit hız
intravenöz infüzyon uygulaması sonrasında gözlenmiştir. Sağlıklı gönüllülerdeki kısa intravenöz
uygulamanın ardından yapılan toplam radyoaktivite ölçümü, diltiazeminkinden daha yüksek
konsantrasyonlara varan, daha yavaş elimine edilen ve toplam radyoaktivite yarı ömrü 2 - 5 saat
olan diltiazem ile karşılaştırıldığında, toplam radyoaktivite yarı ömürleri yaklaşık 20 saat olan ve
tanımlanmamış metabolitlerin olabileceğini göstermektedir.
Eliminasyon:
Diltiazemin plazma eliminasyon yarılanma süresi yaklaşık 3.4 saattir. Büyük ölçüde karaciğerde
metabolize edilen diltiazemin sistemik klerensi yaklaşık 65 L/saat’tir. Böbrek yetmezliği, hatta
en ileri safhadaki böbrek rahatsızlıklarının bile oral uygulamanın ardından diltiazem atılımını
etkilemediği bildirilmektedir. Karaciğer sirozunun diltiazemin görünür oral klerensini azalttığı
ve yarı ömrünü uzattığı belirlenmiştir.
Atriyal fibrilasyon ve atriyal flatter bulunan hastalarda, sağlıklı gönüllülere göre diltiazemin
sistemik klerensinin düştüğü görülmüştür. 2.5 mg - 38.5 mg aralığında bolus dozlar uygulanan
hastalarda sistemik klerens ortalama 36 L/saattir. 24 saat süresince 10 mg/saat veya 15 mg/saat
devamlı infüzyon uygulanan hastalarda diltiazemin sistemik klerensi sırasıyla ortalama 42 L/saat
ve 31 L/saattir.
10.5 - 21.0 mg doz aralığında doz arttıkça sistemik klerens 64 L/saatten 48 L/saate gerilemiş,
plazma eliminasyon yarı ömrü ise 4.1 saatten 4.9 saate yükselmiştir.
Oral uygulamayı takiben idrarda %2 - 4 değişmemiş diltiazem bulunur. Hepatik mikrozomal
enzimleri indükleyen ya da inhibe eden ilaçlar diltiazem’in atılımını değiştirebilir.
Doğrusallık/Doğrusal Olmayan Durum:
Doz ile plazma konsantrasyonu arasında doğrusal bir ilişki vardır.
5.3. Klinik öncesi güvenlilik verileri
Fare, sıçan ve tavşanlarda üreme çalışmaları yürütülmüştür. Klinik çalışmalardaki optimum
dozun en üst limitinin 4-6 katına kadar olan doz aralıklarında uygulamada embriyo ve fetal
10/11ölümler görülmüştür. Bu çalışmalar, bir türde veya diğerinde, iskelet, kalp, retina ve dilde fetal
anormalliklere sebep olan eğilimi ortaya koymuştur. Her bir yavrunun erken dönem ağırlıkları ile
yavruların sağkalımında azalma, doğum sürelerinde uzama ve ölü doğum insidansında artış
gözlenmiştir.
6. FARMASÖTİK ÖZELLİKLER
6.1. Yardımcı maddelerin listesi
Hidroksipropil metil selüloz
Laktoz monohidrat (inek sütünden elde edilen)
Magnezyum stearat
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel uyarılar
25°C’nin altındaki oda sıcaklığında saklayınız.
6.5. Ambalajın niteliği ve içeriği
DİLTİZEM 90 mg uzatılmış salımlı tablet kutuda, PVC/PE/PVDC Alüminyum folyo blister
ambalajlarda, 48 tablet olarak bulunur.
6.6. Beşeri tıbbi üründen arta kalan maddelerin imhası ve diğer özel önlemler
Herhangi bir kullanılmamış ürün veya atık materyal “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Mustafa Nevzat İlaç Sanayii A.Ş.
İş Kuleleri, Levent Mah., Meltem Sok. No: 10 Kule: 2 Kat: 24
4. Levent, Beşiktaş, İstanbul
Tel: 0212 337 38 00
8. RUHSAT NUMARASI
169/18
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 30.05.1994
Ruhsat yenileme tarihi: 15.04.2010
10. KÜB’ÜN YENİLENME TARİHİ
11/11