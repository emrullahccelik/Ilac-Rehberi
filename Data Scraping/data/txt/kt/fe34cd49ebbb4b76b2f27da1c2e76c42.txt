  
  1/10 KULLANMA TALİMATI  
CİBACEN  10 mg film kaplı tablet  
Ağız yoluyla alınır . 
• Etkin madde:  Her bir film kaplı tablet 10 mg benazepril hidroklorür içer mektedir.  
• Yardımcı maddeler:  Silikon dioksit, mikrokristalin selüloz , hidrojenize kastor yağı, 
polivin il polipirolidon , prejelatinize mısır nişastası , laktoz  monohidrat  (sığır sütünden elde 
edilmiştir) , mikronize polietilen glikol (PEG 8000), hidroksipropil  metil  selüloz, talk, 
titanyum dioksit, sarı demir oksit.  
Bu ilacı kul lanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete  edilmiştir , başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında siz e önerilen dozun dışında yüksek 
veya düşük  doz kullanmayınız.  
 
Bu Kullanma Talimatında : 
1. CİBACEN  nedir ve ne için kullanılır?  
2. CİBACEN ’i kullanmadan önce dikkat edilmesi gerekenler  
3. CİBACEN  nasıl kullanılır?  
4. Olası yan etkiler nelerdir?  
5. CİBACEN ’in saklanması  
Başlıkları yer almaktadır.  
1. CİBACEN  nedir ve n e için kullanılır?  
CİBACEN , sarı renkte, ortadan çentikli film kaplı tablettir.  Tablette bulunan çentik, tabletin 
eşit dozlara bölünmesini sağlar.  CİBACEN , alüminyum blister ambalaj larda 28 film kaplı tablet 
içeren bir üründür . 
 
CİBACEN , etkin madde olarak benazepril  hidroklorür  içerir.  
 
CİBACEN içeriğindeki laktoz monohidrat, hayvan sal kaynaklı sığır sütünden elde edilmiştir.  
 
Benazepril , anjiotensin dönüştürücü enzim (ADE) inhibitörü adı verilen bir ajandır.  
 
CİBACEN , yüksek kan basıncı  (hipertansiyon) tedavisinde kullanılır.  
 
2. CİBACEN ’i kullanmadan önce dikkat edilmesi gerekenler  
Herhangi bir ilacı kullanmadan önce doktorunuza ya da eczacınıza danışınız.  
 
 
  
  2/10 CİBACEN ’i aşağıdaki durumlarda KULLANMAYINIZ  
Eğer , 
• Benazeprile veya CİBACEN ’in içerdiği yardımcı madde lerden herhangi birine  karşı aşırı 
duyarlılığınız (alerjiniz) varsa  
• Başka bir ADE inhibitörüne (bir tür tansiyon ilacı) veya diğer sülfonamid türevlerine 
(bakteriyel enfeksiyonların tedavisi için kullanılan bir tür antibiyotik) karşı alerjiniz varsa  
• Daha önce bir ADE inhibitörü  ile tedavi sonucu  ses kısılması, yüz, ağız, ellerde veya 
ayaklarda şişme ya da ani solunum problemleri olduysa  
• Hamileyseniz  
• Şeker hastalığınız veya böbrek yetmezliğiniz varsa ve aliskiren içeren bir kan basıncını 
düşüren ilaçla tedavi oluyorsanız  
• Kronik k alp yetmezliği tedavisinde kullanılan s akubitril/valsartan içeren bir ilaç 
kullanıyorsanız. CİBACEN tedavisinin son dozunu aldıktan sonraki 36 saat içerisinde 
sakubitril/valsartan’a başlanmamalıdır. Eğer sakubitril/valsartan tedavisi durdurulursa, 
CİBACEN tedavisine  sakubitril/valsartan’ın son dozunu aldıktan en az 36 saat sonra  
başlanmalıdır.  
 
CİBACEN ’i aşağıdaki durumlarda DİKKATLİ KULLANINIZ  
Eğer,  
• Yüksek kan basıncını tedavi etmek için kullanılan aşağıdaki ilaçların herhangi birini 
alıyorsanız : 
- Bir anjiyotensin II reseptör blokeri (ARB) (sartanlar olarak da bilinir – örneğin, 
valsartan, telmisartan, irbesartan), özellikle şeker hastalığına bağlı böb rek sorunlarınız 
varsa  
- Aliskiren  
• Uzun süredir i drar söktürücü (diüretik) ilaç alıyorsanız  
• Emziriyorsanız  
• Lupus erit ematozus, romatoid artr it veya sistemik skleroz gibi kollajen damar hastalığınız 
(bağ dokusu hastalığı) varsa  
• Himenoptera venom (böcek sokmas ı alerji sini test etmek veya tedavi etmek için kullanıl ır) 
tedavisi almak üzereyseniz  
• Tuz kısıtlayıcı diyet yapıyorsanız  
• Diyalize giriyorsanız  veya girecekseniz  
• Uzun süreli ishaliniz veya kusmanız varsa 
• Başka kan basıncı düşürücü ilaç alıyorsanız  
• Kalp kapaklarında sorununuz (aort ve mitral kapaklarında darlık) varsa  
• Bir veya her iki böbre k atar damarınızda darlık varsa  
• Kan damarlarınızda herhangi bir bağ dokusu hastalığınız ın olduğu söylenmişse  
• Kemik iliği veya kan sayımıyla ilgili bir sorununuz var sa 
• Karaciğer rahatsızlığınız veya karaciğer  enzimlerinde yükselmeler varsa  
• Kanda potasyum, sodyum, kalsiyum  düzeyleri nizde yükselme veya düşme varsa  
• Şeker hasta sı iseniz  
• Gut hastalığınız  (damla hastalığınız)  varsa  
  
  3/10 • Kuru inatçı öksürüğünüz varsa  
• Anestezi uygulanac ak ve/veya ameliyat olacaksanız  (diş cerrahisi dahil)  
• Arı sokmalarına karşı duyars ızlaştırma tedavisi olacaksanız  
• Rasekadotril, (ishal tedavisinde kullanılır), rapamisinin mekanistik hedefi (mTOR) 
inhibitörleri (örneğin; böbrek nakli yap ıldıktan sonra vücudun bağışıklık sistemini kontrol 
etmeye yardımcı olan sirolimus, vücudun nakledilen bir böbreği, kalbi ya da karaciğeri 
reddetmesini engellemeye yardımcı olmak için kullanılan everolimus, böbrek hücresi 
kanserinin tedavisinde kullanılan temsirolimus) ve vildagliptin (şeker hastalığının 
tedavisinde kullanılan bir antidiyabetik)  ile ADE inhibitörlerinin birlikte kullanımı 
anjiyoödem riskini arttırabilir. Bu nedenle, CİBACEN kullanıyorsanız doktorunuz 
rasekadotril, mTOR inhibitörleri (örneği n; sirolimus, everolimus, temsirolimus) ve 
vildagliptin ile tedaviye başlanmadan önce dikkatli bir fayda -risk değerlendirmesi 
yapmalıdır.  
• CİBACEN ile tedavi sırasında, böbrek fonksiyon bozukluğunuz varsa ve/veya potasyum 
takviyesi (tuz ikameleri dahil), potasyum tutucu diüretikler, trimetoprim veya 
trimetoprim/sulfametoksazol olarak da bilinen ko -trimoksazol ve özellikle aldosteron 
antagonistleri ve anjiotensin reseptör blokerleri alıyorsanız kandaki potasyum seviyeniz 
yükselebilir. Bu sebeple dok torunuz kanınızdaki potasyum seviyesini ve böbrek 
fonksiyonlarınızı takip edebilir.  
• Siklosporin veya heparin ile ADE inhibitörlerinin birlikte kullanımı sırasında hiperkalemi 
(kanda potasyum seviyesinin normalden daha yüksek olması) oluşabilmektedir. Dokto runuz 
kanınızdaki potasyum seviyesini takip edebilir.  
• Tedaviye başlamadan önce su kaybınız, kan hacminizdeki azalma (hipovolemi) ve/veya tuz 
eksikliği durumunuz düzeltilmelidir.  
• Tedavi sırasında kan basıncınızda aşırı düşme meydana gelirse (hipotansiyon), sırtüstü ve 
ayaklar zeminden yukarda olacak şekilde yatar duruma geçiniz. Gerekirse başka tedbirlerle 
birlikte eksilen sıvı ihtiyacınızın yerine konması gerekir. Kan basıncı ve hacmi normale 
döndükten sonra, CİBACEN tedavisine devam edebilirsiniz.  
• Ağır kal p yetmezliğiniz varsa, kan basıncında düşme daha da belirginleşebilir ve böbrek 
fonksiyonlarınız azalabilir, CİBACEN ile tedavi sırasında bu yönden dikkatli takip 
edilmeniz gerekebilir.  
• Böbreklerinizi çalışmasıyla ilgili bir sorununuz varsa, tedavinin ilk haftalarında böbrek 
fonksiyonunuzun izlenmesi gerekir.  
• Siyahi kökenliyseniz; yüz veya boğazda şişkinli ğe neden olan ciddi ale rjik reaksiyon gibi 
yan etkilere maruz kalma olasılığınız daha yüksek  olabilir . 
 
Bu uyarılar geçmi şteki herhangi bir dönemde dahi olsa sizin için geçerliyse lütfen doktorunuza 
danışın. 
 
CİBACEN ’in yiyecek ve içecek ile kullanılması  
CİBACEN kullanırken alkollü içecekler almayınız. Alkol kan basıncını daha fazla düşürebilir 
ve/veya baş dönmesi ya da bayılma ihtimalini artırabilir .  
 
  
  4/10 Hamilelik  
İlacı kullanmadan önce doktorunuza ya da eczacınıza danışınız.  
Hamile kalmayı planlıyorsanız CİBACEN  kullanmayınız. Hamile kalma ihtimaliniz varsa 
tedavi sırasında etkin bir doğum kontrol yöntemi kullanınız. Tedavi sırasında hamile 
olduğunuzu  fark ederseniz CİBACEN  tedavisini derhal kesiniz.  
 
CİBACEN tedavisi hamilelik sırasında başlatılmamalıdır.  
 
Normalde doktorunuz hamileliğinizin başlamasından önce veya hamile olduğunuzu öğrenince 
CİBACEN tedavisini kesmenizi önerecektir ve tedaviye bir AD E inhibitörü ile devam 
edilmesinin kesinlikle gerekli olması dışında, size başka bir ilaç almanızı önerecektir. 
CİBACEN hamilelikte kullanılmamalıdır, çünkü az olsa da teratojenite (bebekte yapısal veya 
işlevsel olarak bozukluk yaratma) riskini artırabilir  ve bebeğinize ciddi zarar verebilir 
(“CİBACEN’i aşağıdaki durumlarda kullanmayınız ” bölümüne bakınız).  
 
İlk üç aylık hamilelik döneminden sonra bir ADE inhibitörüne maruz kalmanız halinde, 
doktorunuz anne karnındaki bebeğin böbrek fonksiyonu ve kafatasın ın ultrason kontrolünü 
yaptırmanızı tavsiye edecektir ve daha sonra yeni doğan bebeğin hipotansiyon riskini 
inceleyecektir.  
 
Tedaviniz sırasında hamile olduğunuzu fark ederseniz hemen doktorunuza  veya eczacınıza  
danışınız.  
 
Emzirme  
İlacı kullanmadan önce doktorunuza ya da eczacınıza danışınız.  
Emziriyorsanız CİBACEN ’i kullanmayınız.  
 
Araç ve makine kullanımı  
CİBACEN  ile tedavi sırasında araç veya makine kullanırken tedbirli olmalısınız. Özellikle 
tedavinizin başlarında kan basıncı düşmelerine daha duyarlı olabilirsiniz ve bu durum araç ya 
da makine kullanmanızı güçleştirebilir.  Eğer baş dönmesi veya kendinizi uykulu hissederseniz, 
bu etkiler geçinceye kadar araç ve makine kullanmayınız.  
 
CİBACEN ’in içeriğinde bulunan bazı yardımcı maddeler hakkında önemli bilgiler  
Bu ürün, laktoz monohidrat  içermektedir. Eğer daha önceden doktorunuz tarafından bazı 
şekerlere kar şı dayanıksızlığınız olduğu söylenmişse bu tıbbi ürünü almadan önce doktorunuzla 
temasa geçiniz.  
 
İçerdiği hidrojenize kastor yağı mide bulantısı ve ishale veya ciddi alerjik reaksiyonlara sebep  
olabilir. 
 
Diğer ilaçlar ile birlikte kullanımı  
CİBACEN  aşağıdaki ilaçlarla kullanılmamalıdır.  
• Aliskiren (şeker hastalığınız veya böbrek yetmezliğiniz varsa)  
  
  5/10 • Sakubitril/valsartan  (kalp yetmezliği tedavisinde kullanılır)  
CİBACEN  aşağıda ki ilaçlarla dikkatli kullanıl malıdır.  
• Vücutta potasyum tutan idrar söktürücü (diüretik) ilaçlar (spironolakton, triamteren, 
amilorid, trimetoprim, sülfametoksazol)  
• Potasyum takviyeleri veya potasyum  içeren tuz ikameleri  
• Lityum (mani veya depresyon tedavisinde kullanılır)  
• Yüksek kan basıncı nı (hipertansiyon) düşüren ilaçlar  (nitratlar, diüretikler, ADE 
inhibitörleri, kalsiyum kanal blokörleri, metildopa vb)  
• İnsülin veya ağız yolundan kullanılan kan şe kerini düşürücü ilaçlar (oral antidiyabetikler)  
• Ağrı kesici ve steroid olmayan inflamasyon ilaçları (ağrı ve inflamasyona karşı kullanılan 
ilaçlar; ibuprofen, indometazin , asetilsalisilik asit  vb)  
• Altın tedavisi (sodyum aurotiyomalat) (romatoid artrit gibi eklem hastalıklarında kullanılır)  
• Rasekadotril  (ishal  tedavisinde kullanılır) , mTOR inhibitörleri ( böbrek nakli yapıldıktan 
sonra vücudun bağışıklık sistemini kontrol etmeye yardımcı olan sirolimus, vücudun 
nakledilen bir böbreği, kalbi ya da k araciğeri reddetmesini engellemeye yardımcı olmak için 
kullanılan everolimus  ve böbrek hücresi kanserinin tedavisinde kullanılan temsirolimus) ve 
vildagliptin  (şeker hastalığının tedavisinde kullanılan bir antidiyabetik)  
• Siklosporin  (vücudunuzun nakledilen  bir organı reddetmesini engellemeye yardımcı olmak 
için kullanılan immünosupressif (bağışıklık sistemini baskılayıcı)  bir ilaç) 
• Heparin  (kanın damar içinde pıhtılaşmasını önlemek için kullanıl an bir ilaç ) 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. CİBACEN  nasıl kullanılır?  
Doktorunuz ayrı bir tavsiyede bulunmadıkça, bu talimatları takip ediniz : 
 
Uygun kullanım ve doz/uygulama sıklığı için talimatlar:  
CİBACEN  tedavisi uzun süreli bir tedavidir. Almanız gereken  CİBACEN  dozunu ve tedavinin 
süresini doktorunuz size belir tecektir.  CİBACEN tek başına veya diğer kan basıncı düşürücü 
ilaçlarla birlikte kullanıl abilir.  
 
Benazeprilin ani kesilmesinin kan basıncında ani yükselmelere neden olması beklenmez.  
 
Yüksek kan basıncı tedavisi için : 
Önerilen günlük dozu 2, 5 – 20 mg’dır.  
Diüretik almayan hastalarda tavsiye edilen başlangıç dozu günde 10 mg ’dır (1 tablet) . Dozaj 
kan basıncı cevabına göre, genellikle 1 -2 hafta aralıklarla ayarlanır ve günde 20 mg ’a (2 tablet)  
çıkılabilir. Bazı hastalarda doz aralığının sonuna doğru kan basın cı düşürücü etkide azalma 
olabilir. Böyle hastalarda toplam günlük doz sabah ve akşam olmak üzere iki eşit doza bölünür .  
 
Daha önce diüretik ile tedaviye başladıysanız, tedaviyi nasıl keseceğinizi ve CİBACEN’e nasıl 
geçiş yapacağınızı doktorunuza danışını z. 
  
  6/10  
İzin verilen maksimum günlük doz , 40 mg ’dır (4 tablet) (tek doz veya 2 doz şeklinde).  
 
Yüksek kan basıncı ve böbrek fonksiyonu azalmış olan hastalar:  
Doktorunuz belli durumlar da (kreatinin klerensi 30 ml/dk’nın altında) dozunuzu azaltabilir. 
Başlangıç dozu 5 mg’dır (yarım tablet) . Dozaj günde 1 0 mg’a (1 tablet)  artırılabilir.  
 
Karaciğer rahatsızlığı olan hastalar:  
Başlangıç dozu 5 mg’dır (yarım tablet).  
 
CİBACEN, 10 mg tablet formunda bulunmaktadır ve tablette bulunan çentik, tabletin iki eşit 
doza bölünmesini sağlar. Bu sebeple uygulanabilecek en düşük doz 5 mg’dır. Kalp 
yetmezliğiniz varsa CİBACEN dozunu ve tedavinin süresini doktorunuz size belirtecektir.  
 
Yüksek kan basıncı ve kalp yetmezliği olan hastalar : 
Düşük b aşlangıç dozu  5 mg (yarım tablet) önerilir .  
 
Uygulama yolu ve metodu:  
CİBACEN , ağız yolundan kullanım içindir, yemeklerden önce, yemek sırasında veya 
sonrasında bir miktar su ile alınız, tabletleri çiğne meyiniz.  
 
Eğer mide rahatsızlığınız varsa, özellikle bulantı, kusma veya ishal şiddetliyse ya da geçmiyorsa  
hemen doktorunuza danışın.  Bu rahatsızlıklar çok fazla su kaybetmenize neden olabilir ve 
düşük kan basıncına yol açabilir. Ayrıca egzersiz yaparken v eya sıcak havalarda baş dönmesi 
veya bayılma da meydana gelebilir. Aşırı terleme size çok fazla su kaybettirir ve düşük kan 
basıncına neden olur. Egzersiz ya da sıcak havalarda dikkatli olun.  
 
Değişik yaş grupları:  
Çocuklarda kullanımı:  
CİBACEN ’in çocukla rda güvenliliği ve etkililiği tespit edilmemiştir.  Bu nedenle kullanımı 
önerilmez . 
 
Yaşlılarda (65 yaş ve üzeri) kullanımı:  
Hipertansiyondaki başlangıç dozu genellikle günde tek doz olarak  5 mg  olup, doktorunuzun 
gerekli görmesi halinde 10 mg’a kadar artırılabilir.  
 
Özel kullanım durumları  
İdrar Söktürücü kullanıyorsanız:  
CİBACEN  tedavisine başlanmadan 2-3 gün önce idrar söktürücü  ilacı kesmeli siniz. Eğer kan 
basıncı CİBACEN ile yeterince kontrol altına alınamaz ise tedavinize daha sonra idrar 
söktürücü eklenebilir.  
 
 
 
  
  7/10 Böbrek yetmezliği:  
Böbrek fonksiyonlarınız değerlendirildikten sonra yetmezliğin ağırlığına göre tedavinizin 
ayarlanması gerekebilir. Hafif ve orta derece yetmezlik durumunuz var ise normal dozlarda 
tedaviye devam belirtilecektir. Eğer şiddetli böbrek yetmezliğiniz var ise doktorun uz günde        
5 mg ( yarım  tablet ) CİBACEN  gibi düşük dozla başlamanızı söyleyecektir.  
 
Karaciğer yetmezliği:  
Ciddi olanlar dahil karaciğer rahatsızlığı olan hastalarda başlangıç dozu günde 5 mg’dır.  
 
Eğer CİBACEN ’in etkisinin çok güçlü veya zayıf olduğuna dair bir izleminiz var ise, doktorunuz 
ve eczacınız ile konuşunuz.  
 
Kullanmanız gerekenden daha fazla CİBACEN kullandıysanız  
CİBACEN ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Eğer gerekenden daha fa zla CİBACEN  kullandıysanız , ilacın istenmeyen etkileri ve şiddeti 
artabilir.  Aşırı doz alımında en çok karşılaşılan etki düşük kan basıncıdır. Belirgin düşük kan 
basıncı (baş dönmesi veya bayılma gibi belirtiler) durumunda uzanıp bacaklarını zı yukarı 
kaldırınız.  
 
CİBACEN ’i kullanmayı unutursanız  
Eğer CİBACEN  almayı unutursanız, unuttuğunuzu fark eder etmez bu dozu alın ız ve sonraki 
dozu her zamanki saatte alınız. Unuttuğunuzu farkettiğinizde, sonraki doz saatine 
yaklaştıysanız, o zaman unuttuğunuz dozu atlayınız.  
 
Unutulan dozları dengelemek için çift doz almayınız.  
 
CİBACEN  ile tedavi sonlandırıldığında oluşabilecek etkiler  
CİBACEN ’i doktorunuz söylemediği sürece kullanmayı bırakmayınız.  
 
4. Olası y an etkiler nelerdir?  
Tüm ilaçlar gibi, CİBACEN ’in içeriğinde bulunan maddelere duyarlı olan kişilerde yan etkileri 
olabilir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın biri nden az, fakat 1.000 hastanın birinden fazla görülebilir.  
Seyrek: 1.000 hastadan birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Aşağıdakilerden biri olursa, CİBACEN 'i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
  
  8/10 • Yüzünüzde, dudaklarınızda, boğazınızda yutmayı ve nefes almayı zorlaştıracak derecede 
şişme bununla birli kte şiddetli kaşıntı  ve kızarıklık ,  
• Döküntü, ağızda ülser, mevcut deri hastalıklarının kötüleşmesi, kızarma, kabarma , ve deride 
içi sıvı dolu kesecikler i kapsayan şiddetli ciddi deri reaksiyonları (Stevens -Johnson 
sendromu, pemfigus )  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin CİBACEN ’e 
karşı  ciddi alerjiniz var demektir. Acil tıbbi müdahaleye veya hastaneye yatır ılmanıza gerek 
olabilir.  
 
Bu çok ciddi yan etkilerin hepsi oldukça seyrek görülür.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
Yaygın  
• Öksürük, nefes darlığı, yüksek ateş gibi solunum şikayetleri  
 
Seyrek  
• Kalp rahatsızlıkları (kalp atış hızının artması, düzensiz ya da şiddetli kalp atışı, göğüs ağrısı, 
kalp krizi)  
• Hepatit ve sarılık (karaciğer safra yollarında tıkanmayla halsizlik, iştahsızlık, mide bulantısı, 
karnın sağ üst tarafında ağrı, derinin ve gözakının sararması ve idrarın koyulaşması gibi 
belirtilerle seyreder)   
 
Çok seyrek  
• Pankreas iltihaplanması ( karın üst bölümünde, özellikle sırta ve kuşak tarzında bele yayıl an 
şiddetli ağrı ile birlikte, bulantı, kusma ve ateş ile seyreder)  
• Kolay morarma ve normalden fazla kanama, normalden çabuk enfeksiyon kapma, boğazda 
iltihaplanma, ateş, yorgunluk, bitkinlik, sersemlik hissi varsa ya da deriniz solgunsa, bu 
belirtiler kem ik iliği ve kanla ilgili problemlerin birer göstergesi olabilir.  
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 
Aşağıdakilerden herhangi birini fark ederseniz doktorunuza söyleyiniz:  
Yaygın  
• Baş ağrısı  
• Baş dönmesi  
• Çarpıntı  
• Ortostatik semptomlar (baş dönmesi, halsizlik, bilişsel zorluklar, bulanık görme, kaygı, 
titizlik, çarpıntı, mide bulantısı, huysuzluk veya terleme gibi)  
• Yüzde kızarma  
• Öksürük, üst solunum yolu enfeksiyonu belirtileri  
  
  9/10 • Mide -bağır sak rahatsızlıkları  
• Ciltte döküntü, kaşıntı  
• Cildin ışığa hassasiyeti  
• Sık idrara çıkma, idrar yaparken ağrı  
• Yorgunluk  
 
Seyrek  
• Dudaklarda, göz kapaklarında ve/veya yüzde ödem  
• Uyku  bozuklukları  
• Depresyon, normalden daha fazla sinirlilik ya da iç gerginliği  
• Denge bozuklukları (vertigo)  
• Uyuşma, karıncalanma veya hissizlik gibi normal olmayan deri hassasiyeti  
• Aniden ayağa kalkarken baş dönmesi , tansiyon düşmesi  
• Göğüs ağrısı, sıkışma ve baskı hissi  
• Kalpte ritm bozukluğu  
• Bulantı ve kusma  
• İshal veya ka bızlık  
• Karın ağrısı  
• Eklem ağrısı ve eklemlerde şişlik  
• Kas ağrısı  
• Sırt ağrısı ve sırtta baskı artışı  
• Cildin sararması  
• Göz beyazının sararması  
• Pemfigus (çoğunlukla deride ve ağızda olan ancak bazen burun içerisinde, boğazda, gözlerde 
ve cinsel organlarda da olabilen, yanık benzeri içi sıvı dolu kabarcıklar şeklinde başlayıp 
bunların kısa sürede patlayıp açılması ile üzeri kabuklanan yüzeysel yaralar şeklinde 
seyreden bir deri hastalığı)  
• Kan üre azotunda ve kreatinin değerlerinde artış 
 
Çok seyrek  
• Kan hücrelerinde azalma (trombositopeni, anemi)  
• Tat alma bozukluğu  
• Kulak çınlaması  
• Kalp krizi  
• Pankreatit (pankreas iltihabı)  
• Stevens -Johnson sendromu (döküntü, ağızda ülser, mevcut deri hastalıklarının kötüleşmesi, 
ciltte kızarma, kabarma)  
• Böbrek fonksiyonlarında bozu lma 
 
Bilinmiyor  
• Kanda potasyum yüksekliği  
• Agranülositoz (vücutta ani ve sık gelişebilen akyuvar sayısının azalması durumu)  
  
  10/10 • Nötropeni (kandaki nötrofillerin sayısının anormal derecede azalması)  
• Anafilaktoid reaksiyonlar  (Aniden  başlayan , yüzde , dudaklarda, boğazda yutmayı ve nefes 
almayı zorlaştıracak derecede şişme , bununla birlikte şiddetli kaşıntı ve kızarıklık ve acil 
tıbbi müdahale gerektiren alerjik reaksiyonlar)  
• İnce bağ ırsaklarda ödem oluşması  
• Psoriyazisin (sedef hastalığı  hastalığı – en yaygın olarak dizlerde, dirseklerde, gövdede ve 
kafa derisinde kırmızı, kaşıntılı pullu kabartılara neden olan cilt hastalığı ) şiddetlenmesi  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meyda na gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. CİBACEN ’in saklanması  
CİBACEN ’i çocukların göremeyeceği , erişemeyeceği yerlerde ve ambalajında saklayınız.  
30oC altındaki oda sıcaklığında saklayınız ve nemden koruyunuz.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra CİBACEN ’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığında belirlenen toplama sistemine veriniz.  
 
 
Ruhsat sahibi:  Meda Pharma İlaç San. ve Tic. Ltd. Şti  Ortaköy/Beşiktaş/ İstanbul  
Üretim yeri : Abdi İbrahim İlaç San. ve Tic. A.Ş.  Esenyurt/ İstanbul  
 
Bu kullanma talimatı …./…./……  tarihinde onaylanmıştır.   
