KISA ÜRÜN BİLGİSİ
1. BEŞERİ TIBBİ ÜRÜNÜN ADI
GEMYSETİN 0,250 g ovül
2.KALİTATİF VE KANTİTATİF BİLEŞİM
Etkin madde:
Kloramfenikol 0,250 g
Yardımcı maddeler:
Yardımcı maddeler için 6.1’e bakınız.
3.FARMASÖTİK FORM
Ovül
Beyaz renkli, karakteristik biçimli, homojen görünüşlü ovüller
4-.KLİNİK ÖZELLİKLER
4.1 Terapötik endikasyonlar
Vajinal flora virulansının aktivasyona uğraması halleri, vajinitler, trikomonas vajinalis, vulvo
vajinitler, servikovajinitlerin topikal tedavisinde kullanılır. Gerektiği ve hastalığın icap
ettirdiği hallerde (adneksit, pelviperitonit) topikal tedavi GEMYSETİN Kapsül ile yapılan
genel bir tedavi ile birleştirilebilir.
4.2. Pozoloji ve uygulama şekli
Pozoloji/uygulama sıklığı ve süresi:
Endikasyonlarının birçoğunda her gün veya gün aşırı 0.250 g’lık bir ovül, gece yatarken
uygulanır, uygulamalara on gün süreyle devam edilir.
Uygulama şekli:
GEMYSETİN vajinal yolla kullanım içindir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olanlarda kloramfenikol dozu ve tedavi süresi dikkatle ayarlanmalıdır.
Karaciğer yetmezliği:
Karaciğer yetmezliği olanlarda kloramfenikol dozu ve tedavi süresi dikkatle ayarlanmalıdır.
Pediyatrik popülasyon:
Yeni doğanlarda, prematürelerde ve süt çocuklarında ovül kullanılmaz.
Geriyatrik popülasyon:
Vajinal kullanım ile ilgili olarak bu popülasyona ait bir bildirim bulunmamaktadır.
4.3. Kontrendikasyonlar
Kloramfenikol veya yardımcı maddelerden herhangi birine karşı aşırı duyarlılığı olduğu
bilinen hastalarda kontrendikedir.
Eğer ailede veya kişide aplastik anemi dahil, kan diskrazisi öyküsü varsa kontrendikedir.
Yeni doğanlarda, prematürelerde ve süt çocuklarında ovül kullanılmaz.
4.4. Özel kullanım uyarıları ve önlemleri
Kloramfenikol ile tedavi esnasında hasta hematolojik tetkikler ile takip edilir. İlaca
atfedilecek bir anormal bulgu halinde tedavi durdurulur. Kemik iliği fonksiyonunu
1bozabilecek ilaçlarla birlikte kullanılmamalıdır. Böbrek veya karaciğer fonksiyon bozukluğu
olanlarda hamilelerde kloramfenikol dozu ve tedavi süresi dikkatle ayarlanmalıdır. Mümkün
olduğu kadar kloramfenikol ile yapılacak tekrar tedavilerinden sakınılmalıdır.
4.5. Diğer tıbbi ürünler ile etkileşimler ve diğer etkileşim şekilleri
Kloramfenikolün, kemik iliği depresyonu oluşturabilecek diğer ilaçlarla eşzamanlı olarak
uygulanmasından kaçınılmalıdır.
Kloramfenikolun plazma düzeyi aynı anda rifampisin ve fenobarbital kullanımı ile düşer.
Kloramfenikol kumarin antikoagulanlar tolbutamil gibi hipoglisemik ajanlar ve fenitoinin
etkilerini arttırır. Doz ayarlaması yapılmalıdır.
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Yeni doğanlarda, prematürelerde ve süt çocuklarında ovül kullanılmaz.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda planlanmış bir gebelikten önce uygun bir
alternatif tedaviye geçilmelidir.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir.
GEMYSETİN’in gebe kadınlarda kullanımına ilişkin yeterli veri mevcut değildir.
Kloramfenikol’ün gebelerde ve emziren annelerde güvenle kullanabileceğine dair kanıt
bulunmamaktadır. Antibiyotik hem plasental bariyeri aşarak fetusa hem de süt yoluyla bebeğe
geçerek Gri bebek sendromuna neden olabilir.
Laktasyon dönemi
Kloramfenikol, anne sütüne geçer. Emziren kadınlara uygulandığı takdirde bebeklerde
muhtemel toksik etkiler (örn. Gri bebek sendromu, kemik iliği depresyonu) göz önünde
bulundurulmalı ve dikkat edilmelidir.
Üreme yeteneği/Fertilite
Kloramfenikol’ün insanlar üzerinde ya da klinik dışı üreyebilirlik çalışmalarından elde
edilmiş yeterli veri mevcut değildir.
4.7. Araç ve makine kullanımı üzerindeki etkiler
Kloramfenikol’ün araç ve makine kullanımı üzerindeki etkileri sistematik olarak
değerlendirilmemiştir. GEMYSETİN’in araç ve makine kullanımı yeteneğini etkileyebildiğini
gösteren herhangi bir kanıt yoktur.
4.8. İstenmeyen etkiler
GEMYSETİN’in kullanımına ilişkin istenmeyen etkiler için aşağıdaki terimler ve sıklık
dereceleri kullanılmıştır:
2Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Aşağıda sistem organ sınıflarına göre verilen istenmeyen etkilerin sıklıkları eldeki verilerden
hareketle tahmin edilememektedir.
Kan ve lenf sistemi hastalıkları
Geri dönüşlü ve geri dönüşsüz kan diskrazileri (aplastik anemi, hipoplastik anemi,
trombositopeni, granülositopeni)
Psikiyatrik hastalıklar
Deliryum, mental konfüzyon, depresyon
Sinir sistemi hastalıkları
Baş ağrısı, periferal nevrit (meydana geldiğinde ilaç hemen kesilmelidir)
Göz hastalıkları
Optik nevrit (meydana geldiğinde ilaç hemen kesilmelidir)
Gastrointestinal hastalıklar
Bulantı, kusma, stomatit ve diyare, ağız kuruluğu
Deri ve deri altı doku hastalıkları
Ciltte maküler döküntü, ürtiker gibi aşırı duyarlılığa bağlı reaksiyonlar, Grey sendromu
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Kloramfenikol içerikli ovül ile yüksek doz intoksikasyon durumları bilinmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Jinekolojik Antiinfektif ve Antiseptikler, Antibiyotikler,
Kloramfenikol-vajinal
ATC kodu: G01AA05
Etki mekanizması:
İn vitro olarak, kloramfenikol özellikle Gram-negatif ve Gram-pozitif geniş bir yelpazede
bakteriostatik etki gösterir, bakteri ve rickettsiae, lenfogranulom -psitakoz grubu ve Vibrio
koleraya karşı etkindir. Salmonella typhi ve Haemophilus influenzae ‘ya karşı da özellikle
etkindir. Etkisini, hasarsız hücrelerdeki ve hücresiz sistemlerdeki protein sentezini
engelleyerek veya müdahale ederek gösterir. Antagonist etkisini in vitro olarak kloramfenikol,
eritromisin, klindamisin ve lincomisin arasında gösterilmiştir.
3Kloramfenikol çok sayıda gram-pozitif ve gram-negatif bakteriye karşı aktiviteye sahip geniş
spektrumlu bir antibiyotiktir. Kloramfenikol mantar, protozoa ve virüslere karşı etkili
değildir. Kadın genital organlarının enfeksiyöz hastalıkları antibiyotiklerin kullanılmaya
başlanmasından sonra radikal değişikliğe uğramıştır. Antibiyotiklerin lokal uygulanabilmeleri
sayesinde daha açık ve çabuk antibakteriyel bir etki elde edilebilmektedir. Bütün
antibiyotikler arasında geniş spektrumlu antibakteriyel etkisi, dokuya iyi penetre olması
nedeniyle kloramfenikol ön plana çıkmaktadır.
5.2. Farmakokinetik özellikler
Genel Özellikler
Emilim:
Lokal amaçlı olarak kullanılmasına karşın absorbe olabileceği düşünülmektedir. Bu konuda
yapılmış bir çalışma bulunmamaktadır.
Dağılım:
Kısmen absorbe olsa da sistemik dolaşıma geçtiğinde dokulara farklı oranda dağılır.
Karaciğer ve böbreklerde yüksek konsantrasyonlara, beyin ve serebrospinal sıvıda ise daha
düşük konsantrasyonlara ulaşır.
Biyotransformasyon:
Lokal amaçlı olarak kullanılmasına karşın absorbe olan kloramfenikol, başlıca glukuronil
transferaz ile karaciğerde inaktive edilir.
Eliminasyon:
Lokal amaçlı olarak kullanılmasına karşın absorbe olan kloramfenikol böbrek ve karaciğer
fonksiyonu normal olan yetişkinlerde, çoğunluğu idrarla olmak üzere atılır.
Doğrusallık/ doğrusal olmayan durum
Herhangi bir bilgi bulunmamaktadır.
5.3. Klinik öncesi güvenlilik verileri
Müstahzarın içerdiği etkin madde klinikte uzun yıllardır kullanılan bir maddedir. Hakkındaki
çalışmalar tamamlanmıştır. Kullanımları ile ilgili olarak görülebilecek olumsuz etkiler ilgili
bölümlerde yer almaktadır (bkz. Bölüm 4.4, 4.6, 4.8, 4.9).
6. FARMASÖTİK ÖZELLİKLER
6.1. Yardımcı maddelerin listesi
Polietilen glikol monostereat
Polietilen glikol 1500
Polietilen glikol 6000
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
36 ay
6.4. Saklamaya yönelik özel tedbirler
25 °C’nin altındaki oda sıcaklığında saklayınız. Işıktan koruyunuz.
46.5. Ambalajın niteliği ve içeriği
6 Ovül içeren Opak PVC/PE ambalaj
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Pfizer Inc./ABD lisansı altında
Deva Holding A.Ş.
Halkalı Merkez Mah. Basın Ekspres Cad. No:1 34303
Küçükçekmece-İSTANBUL
Tel: 0212 692 92 20
Faks: 0212 697 00 24
8. RUHSAT NUMARASI
56/91
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 15.03.1961
Ruhsat yenileme tarihi:
10. KÜB’ÜN YENİLENME TARİHİ
5