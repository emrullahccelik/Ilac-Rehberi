1/5  Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ilacı 
kullandığınızı söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında  
yüksek  veya düşük  doz kullanmayınız.  KULLANMA TALİMATI  
 
ERFULYN 100 mg  kapsül  
Ağızdan  alınır.  
 
• Etkin  madde : Nifuroksazid 100 mg  
• Yardımcı  maddeler: Mısır nişastası (kuru), magnezyum stearat, aerosil 200, mikrokristallin 
sellüloz pH 102, kroskarmelloz sodyum, jelatin (sığır kaynaklı), kapsül boyar maddesi olarak; gün 
batımı  sarısı FCF (E110), titanyum dioksit ve kinolin sarısı içerir.  
 
 
Bu Kullanma  Talimatında:  
 
1. ERFULYN  nedir  ve ne  için kullanılır?  
2. ERFULYN’i  kullanmadan önce dikkat edilmesi gerekenler  
3. ERFULYN  nasıl kullanılır?  
4. Olası  yan etkiler  nelerdir?  
5. ERFULYN’in  saklanması  
 
Başlıkları yer almaktadır.  
 
1. ERFULYN nedir  ve ne için kullanılır?  
 
ERFULYN,  nifuroksazid  etkin  maddesini  içerir.  1 kapsül  içinde  100 mg etkin  madde  bulunur. 
12 kapsül  içeren  blister  ambalajda kullanıma  sunulmuştur. Piyasada ayrıca süspansiyon formu 
da bulunmaktadır.  
 ERFULYN bölgesel (lokal) etkili bir bağırsak antiseptiğidir. Genel durum bozukluğu, ateş, 
enfeksiyon veya zehirlenme belirtilerinin görülmediği bakteriyel kökenli olduğu düşünülen akut ishal tedavisinde, su kaybının giderilmesine ek olarak kullanılır  
 Su kaybının derecesi  ve uygulama  yolu (ağızdan  veya  damardan),  ishalin  şiddetine  ve yaşınıza 
ile durumunuza (eşlik eden hastalıklar vs.) bağlı olarak değişir.  
 2. ERFULYN’i  kullanmadan önce dikkat  edilmesi  gerekenler 
ERFULYN’i aşağıdaki durumlarda KULLANMAYINIZ  
 
• Nitrofuran  türevlerine  veya  ilacın  içerdiği  diğer  maddelere karşı  alerjiniz  varsa  
• 6 yaşın  altındaki  çocuklarda  2/5  ERFULYN’i  aşağıdaki  durumlarda  DİKKATLİ  KULLANINIZ  
- İki günlük uygulamadan sonra  ishal  devam  ederse,  
- Günde  6 defadan  fazla sulu dışkılamayla  seyreden  veya  24 saatten  uzun  süren  veya  kilo 
kaybına yol açan ishal durumunda, ya da ateş ve kusma başlarsa (derhal doktora başvurunuz),  
- Uzun  süren  şiddetli ishal,  
- Şiddetli kusma  veya yemeği  reddetme durumunda,  
- Dışkıda  kan veya  mukus  bulunursa,  
 
Bu uyarılar  geçmişteki  herhangi  bir dönemde  dahi  olsa sizin  için geçerliyse,  lütfen  doktorunuza 
danışınız.  
 ERFULYN’in  yiyecek  ve içecek  ile kullanılması 
* Su kaybının giderilmesi: İshalin neden olduğu sıvı kaybını yerine koymak için, çocuğunuza 
bol miktarda  şekerli  veya şekersiz içecekler  içirilmelidir  (bir günde  alınması  önerilen  ortalama 
su miktarı 2 litredir.)  
* Beslenmenin  sürdürülmesi:  İshal  sırasında  beslenme sürdürülmelidir, ancak;  
- Çiğ sebzeler, meyve, yeşil sebzeler, baharatlı yiyecekler, buzlu içecek veya yiyeceklerin  
verilmesinden kaçınılmalıdır.  
- Izgara etler ve pirince  ağırlık  verilmelidir.  
- Süt ve süt ürünlerinin kesilip  kesilmemesi,  her hasta için ayrıca  değerlendirilmelidir.  
 
Hamilelik  
İlacı kullanmadan önce  doktorunuza veya eczacınıza  danışınız.  
 Hamilelik sırasında kullanımıyla ilgili yeterli bilgi bulunmamaktadır, bu nedenle hamilelik 
sırasında kullanımından mümkün olduğunca kaçınılmalıdır.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  İlacı kullanmadan önce  doktorunuza veya eczacınıza  danışınız.  
 Kısa süreli  ERFULYN kullanımı sırasında  bebek  emzirmeyi  sürdürebilirsiniz.  
 Araç ve makine  kullanımı  
 ERFULYN’in  araç ve makine  kullanımı üstünde  bilinen  bir etkisi yoktur.  
 ERFULYN’in  içeriğinde  bulunan bazı yardımcı  maddeler hakkında  önemli  bilgiler  
 
ERFULYN içeriğindeki gün batımı sarısı ( sunset sarısı ) alerjik reaksiyonlara sebep olabilir. 
 
Diğer ilaçlar  ile birlikte kullanımı  
Alkol  bağımlılığı için  disülfiram gibi bir  ilaç alıyorsanız  veya  merkezi  sinir  sistemi baskılayan 
ilaçlar alıyorsanız ERFULYN ’i bu ilaçlarla birlikte kullanmayınız.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3/5  3. ERFULYN nasıl  kullanılır?  
 
Uygun  kullanım  ve doz/uygulama sıklığı için talimatlar:  
Erişkinlerde:  Günde  4 defa 2 kapsül  (800 mg) alınır. 
Tedavi 7 günden daha uzun sürdürülmemelidir. 
 Uygulama yolu ve metodu:  
Ağızdan  alınır.  
 Değişik  yaş grupları:  
Çocuklarda  kullanımı:  
6 yaşından büyük çocuklarda:  Günde  3-4 defa 2 kapsül  (600 mg -800 mg)  alınır.  
6 yaşın altındaki çocuklarda ve bebeklerde, yutarken boğaza kaçma riski nedeniyle kapsül formunun kullanımı kontrendikedir. Bu yaş grubuna çocuk (pediyatrik) kullanımına daha uygun olan ağızdan alınan ERFULYN süspansiyon formu önerilir.  
 
Yaşlılarda  kullanımı:  
Klinik  olarak  genç  hastalarda kullanımından farkı  gösteren  yeterli  çalışma  yapılmamıştır. 
Doktorunuz sizin için uygun dozu ve tedavi şeklini belirleyecektir.  
 
Özel  kullanım  durumları:  
Böbrek/  Karaciğer yetmezliği:  
Klinik olarak, normal böbrek/karaciğer fonksiyonları olan hastalardan farkı gösteren  yeterli 
çalışma bulunmamaktadır. Doktorunuz  sizin  için uygun dozu ve  tedavi  şeklini belirleyecektir.  
 Eğer  ERFULYN ’in etkisinin  çok güçlü veya zayıf  olduğuna dair bir izleniminiz  var ise 
doktorunuz veya eczacınız ile konuşunuz. 
 
Kullanmanız  gerekenden  daha  fazla  ERFULYN kullandıysanız:  
 
ERFULYN’den kullanmanız gerekenden fazlasını kullanmışsanız, bir doktor veya eczacı ile konuşunuz.  
 
ERFULYN’i  kullanmayı  unutursanız  
Bir dozu atlarsanız ve sonraki dozun saati çok yakın değilse, hatırlar hatırlamaz unuttuğunuz dozu alınız.  
 Unutulan dozları  dengelemek için çift doz almayınız. 
 
ERFULYN ile tedavi  sonlandırıldığındaki  oluşabilecek  etkiler  
ERFULYN  tedavisini  doktorunuzun  onayı
 olmadan  bırakırsanız, hastalığınızla  ilgili 
şikayetleriniz tekrar ortaya çıkabilir.  
 
4. Olası yan etkiler nelerdir?  
Tüm  ilaçlar  gibi ERFULYN’in  içeriğinde  bulunan maddelere duyarlı  olan kişilerde  yan etkiler 
olabilir.  
 Aşağıdakilerden  biri olursa, ERFULYN’i  kullanmayı  durdurunuz  ve DERHAL  
doktorunuza bildiriniz veya size en yakın hastanenin acil servisine başvurunuz : 
• Eller,  ayaklar,  bilekler,  yüz ve dudakların şişmesi  ya da özellikle  ağız veya boğazın yutmayı 4/5  veya nefes almayı zorlaştıracak kadar şişmesi  
• Ani aşırı duyarlılık  tepkisi  
 
Bunların hepsi  çok ciddi  yan etkilerdir.  
Eğer bunlardan biri sizde mevcut ise, sizin ERFULYN’e karşı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir. 
 
Yan etkiler  aşağıdaki  kategorilerde  gösterildiği  şekilde  sıralanmıştır:  
 
Yaygın  :10 hastanın  birinden az,  fakat  100 hastanın  birinden fazla görülebilir.  
Yaygın olmayan  :100  hastanın  birinden  az, fakat 1.000 hastanın  birinden  fazla 
görülebilir.  
Seyrek  :1.000 hastanın  birinden az, fakat  10.000 hastanın  birinden fazla 
görülebilir.  
Çok seyrek  :10.000 hastanın birinden az görülebilir. 
Bilinmiyor   :Eldeki  verilerden  sıklığı tahmin  edilemiyor.  
 
Bilinmiyor:  
 
• Döküntü  
• Kurdeşen  
 
Eğer  bu kullanma talimatında  bahsi geçmeyen  herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç  Yan Etki Bildirimi”  ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. ERFULYN’in  Saklanması  
 
ERFULYN’i  çocukların  göremeyeceği,  erişemeyeceği  yerlerde  ve ambalajında saklayınız .  
 15°C –30°C arasındaki sıcaklıkta, ışıktan ve nemden koruyarak orijinal ambalajında saklayınız.  
 Son kullanma  tarihiyle  uyumlu olarak kullanınız.  
 Ambalajdaki son kullanma tarihinden sonra ERFULYN ’i kullanmayınız.  
 
Eğer  üründe  ve/veya ambalajında  bozukluklar  fark ederseniz ERFULYN ’i kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca  belirlenen toplama sistemine veriniz.  
 
Ruhsat sahibi:  
NOBEL İLAÇ SANAYİİ ve TİCARET A.Ş.  
Ümraniye 34768 İSTANBUL  5/5   
Üretim yeri:  
NOBEL İLAÇ SANAYİİ ve TİCARET A.Ş.  
Merkez 81100 DÜZCE  
 
Bu kullanma talimatı ../../…. tarihinde  onaylanmıştır. 