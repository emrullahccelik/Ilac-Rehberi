1  KULLANMA  TALİMATI  
 
ZOLTEM 4 mg film kaplı tablet  
Ağızdan alınır.  
 
Etkin  madde : Her tablet  4 mg ondansetron (hidroklorür  dihidrat  olarak)  içerir.  
Yardımcı  maddeler:  Anhidr laktoz (inek sütü kaynaklı) , mikrokristalin selüloz, prejelatinize mısır 
nişastası, magnezyum stearat, Opadry Yellow OY -C 22902 (H.P.M.C. 2910, titanyum dioksit, 
etilselüloz, kinolin sarısı alüminyum lak, dietilftalat, gün batımı sarısı (E110), ponceau 4R kırmızı (E124))  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
 
Bu Kullanma  Talimatında : 
1. ZOLTEM  nedir  ve ne için kullanılır?  
2. ZOLTEM ’i kullanmadan  önce dikkat  edilmesi  gerekenler  
3. ZOLTEM  nasıl  kullanılır?  
4. Olası  yan etkiler  nelerdir?  
5. ZOLTEM ’in saklanması  
 
Başlıkları yer almaktadır.  
 
1. ZOLTEM  nedir  ve ne için kullanılır?  
ZOLTEM  ondansetron etkin maddesini  içerir.  Sarı renkli, film kaplı, bir yüzü Nobel logolu, 6 adet  
tablet  içeren  ambalajlar  halindedir.  ZOLTEM  inek sütü kaynaklı  laktoz  içerir.  
 
ZOLTEM  anti-emetik  olarak  adlandırılan  bir ilaç grubuna  dahildir.  Bazı  ilaç tedavileri  (örn;  
kanser  ilaçları) kendinizi hasta  hissetmenize ve kusmanıza  neden  olabilir. ZOLTEM  kendinizi  
hasta hissetmenizi veya kusmanızı önler. ZOLTEM , ilaç ve ışınla yapılan kanser tedavilerine 
bağlı  bulantı ve kusmayı önlemek için kullanılır. Ayrıca, ameliyatlardan sonra ortaya çıkan 
bulantı ve  kusmaları  önlemek için de  kullanılır.  
 
Doktorunuz  size ve sizin  koşullarınıza  uygun olarak  bu ilacı seçmiştir.  
 
ZOLTEM , tedavi  sonrası  kendinizi  hasta hissetmemeniz ve kusmanızı  önlemek için verilmiştir. 
 2  2. ZOLTEM ’i kullanmadan önce dikkat edilmesi gerekenler   
 
ZOLTEM ’i aşağıdaki  durumlarda  KULLANMAYINIZ  
Eğer;  
• Ondansetron  veya ZOLTEM ’in içeriğindeki herhangi  bir maddeye karşı aşırı duyarlı 
(alerjik )  iseniz,  
• Apomorfin hidroklorür  (parkinson tedavisinde  kullanılır)  içeren  ilaç kullanıyorsanız . 
  
    ZOLTEM ’i aşağıdaki  durumlarda  DİKKATLİ  KULLANINIZ  
Eğer;  
• Geçmişte herhangi  bir zamanda kalp sorunlarınız  olduysa  (örn. nefes darlığına ve eklemlerde 
şişliğe yol açan konjestif kalp yetmezliği)  
• Kalp  atışınız  düzensiz  ise (aritmiler)  
• Ondansetrona  benzer  granisetron ya da palonosetron gibi ilaçlara  alerjiniz  varsa  
• Karaciğer  sorunlarınız  varsa  
• Bağırsaklarınızda  tıkanma  varsa  
• Kanınızda  tuz düzeyleri  (örn.  potasyum,  sodyum  ve magnezyum  gibi)  ile ilgili  sorunlarınız  
varsa  
• Yakın  zamanda  bademcik  ve/ya  geniz  eti ameliyatı  olduysanız  
Bademcik  ve geniz  eti ameliyatı  sonrasında  ZOLTEM  kullanımı  gizli kanamaları  
maskeleyebilir.  Böyle  bir durumda  doktorunuz  sizi dikkatle  takip  edecektir.  
• Vücuttaki serotonin ismi verilen maddeyi artıran serotonerjik ilaçlar ile birlikte kullanımı  
sonrasında huzursuzluk, kafa karışıklığı, terleme, reflekslerde artış, kas spazmı, titreme, kalp atımında artış gibi belirtiler ortaya çıkabilir. ZOLTEM ’in bu ilaçlarla kullanılması 
durumunda   doktorunuz  sizi yakından takip edecektir.
 
• ZOLTEM ’i karaciğere zarar veren kemoterapi ilaçları ile birlikte kullanan 18 yaşın 
altındaki  çocuklar,  karaciğer  fonksiyonundaki bozulma  açısından  yakından izlenecektir . 
 
Bu uyarılar,  geçmişteki  herhangi  bir dönemde  dahi olsa sizin  için geçerliyse  lütfen  doktorunuza  
danışınız.  
 
ZOLTEM ’in yiyecek  ve içeceklerle  birlikte  kullanımı  
Veri yoktur.  
 
Hamilelik  
İlacı kullanmadan önce  doktorunuza veya eczacınıza  danışınız.  
 
Gebeliğinizin ilk üç ayında ZOLTEM  kullanmayınız. ZOLTEM  bebeğiniz yarık dudak ve/veya  
yarık damak (üst  dudakta  ve/veya ağzın  çatısında  açıklıklar veya  yarıklar) ile doğma riskini 
artırabilir.  Eğer  hamileyseniz,  hamile  olduğunuzu  düşünüyorsanız  veya  bebek  sahibi  olmayı  
planlıyorsanız  ZOLTEM  kullanmadan önce  doktorunuza  veya  eczacınıza  danışınız.  
 
Çocuk doğurma  potansiyeline  sahip  bir kadınsanız  etkili bir doğum  kontrol  yöntemi  kullanmanız  
önerilir.  
 
Tedaviniz  sırasında  hamile  olduğunuzu  fark ederseniz  hemen  doktorunuza veya eczacınıza  3  danışınız.  
 
Emzirme  
İlacı kullanmadan önce  doktorunuza veya eczacınıza  danışınız.  
 
Eğer  ZOLTEM  kullanıyorsanız  bebeğinizi  emzirmemelisiniz.  ZOLTEM ’in anne  sütüne  geçip  
geçmediği  bilinmemektedir.  
 Araç  ve makine  kullanımı
 
Herhangi  bir etki göstermesi  olası  değildir.  
 
ZOLTEM 'in içeriğinde bulunan  bazı yardımcı  maddeler  hakkında  önemli  bilgiler  
Eğer daha önceden doktorunuz tarafından bazı şekerlere karşı intoleransınız olduğu (dayanıksız  
olduğunuz)  söylenmişse  bu tıbbi  ürünü almadan  önce doktorunuzla  temasa geçiniz.  
     ZOLTEM, gün batımı sarısı ve ponceau 4R kırmızı içerdiğinden alerjik reaksiyonlara sebep olabilir.  
Diğer ilaçlar  ile birlikte  kullanımı  
Başka ilaçlar alıyorsanız, yakın zamanda aldıysanız veya alma ihtimaliniz varsa doktorunuza,  
hemşirenize veya eczacınıza söyleyiniz. Bunun sebebi, ZOLTEM ’in bazı ilaçların etki gösterme  
şeklini  etkileyebilmesidir.  Ayrıca  bazı başka  ilaçlar  da ZOLTEM ’in etki gösterme şeklini  
etkileyebilir.  
 
Özellikle aşağıdaki  ilaçlardan  herhangi  birini  alıyorsanız  doktorunuza,  hemşirenize  veya  
eczacınıza söyleyiniz:  
• Parkinson  hastalığının   tedavisinde   kullanılan   apomorfin kullanıyorsanız  ZOLTEM ’i 
kullanmamalısınız,  bu durum  bilinç  kaybına  ve tansiyon düşmesine  neden  olabilir.  
• Sara tedavisinde  kullanılan  karbamazepin  veya  fenitoin,  
• Tüberküloz  gibi enfeksiyonların tedavisinde  kullanılan rifampisin,  
• Eritromisin  ve ketokonazol  gibi mantar  ilaçları,  
• Düzensiz  kalp atışını tedavi  eden  anti-aritmik  ilaçlar,  
• Belirli kalp ve  göz sorunlarının,  anksiyetenin  tedavisinde  ve migrenin  önlenmesinde  
kullanılan  bisoprolol,  karvedilol,  metoprolol,  nebivolol,  pindolol  ve timolol  gibi beta-bloker  
ilaçlar,  
• Bir ağrı kesici  olan tramadol,  
• Kalbi etkileyen  ilaçlar  (haloperidol  veya  metadon  gibi),  
• Kanser  ilaçları (özellikle  antrasiklinler  ve trastuzumab), 
• Depresyon  ve/veya  anksiyete  tedavisinde  kullanılan, fluoksetin,  paroksetin,  sertralin,  
fluvoksamin,  sitalopram, essitalopram  dahil  SSRI’lar  (selektif  serotonin  geri alım 
inhibitörleri),  
• Depresyon ve/veya anksiyete tedavisinde kullanılan, venlafaksin, duloksetin gibi SNRI’lar  
(serotonin noradrenalin geri  alım inhibitörleri),  
 
Yukarıdakilerden herhangi birinin sizin için geçerli olup olmadığından emin değilseniz, 
ZOLTEM kull anmaya başlamadan önce doktorunuz, hemşireniz veya eczacınız ile görüşünüz.  
 4  Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız  ise lütfen  doktorunuza  veya  eczacınıza  bunlar  hakkında  bilgi  veriniz.  
 
3. ZOLTEM  nasıl  kullanılır?  
 Uygun kullanım ve doz/uygulama sıklığı  için talimatlar:
 
İlacınızı  doktorunuzun  size söylediği  şekilde alınız,  size reçete edilen  doz aldığınız tedaviye  
bağlıdır. Bu  kullanma talimatı  size genel  olarak  ilacınızı  ne kadar ve hangi  sıklıkla almanız  
gerektiğini  söyler.  Eğer  emin  değilseniz  doktorunuza  ya da eczacınıza  sorunuz.  
 
Yetişkinlerde  olağan doz; 
Kemoterapi  ve radyoterapi  sonrası  kusma:  Önerilen  oral doz/ağızdan  alınan  doz tedaviden  1-2 
saat önce 8 mg, takiben  12 saat  sonra oral  yoldan 8 mg’dır.  İlk 24 saatten sonraki  gecikmiş  veya 
uzamış  kusmadan  korunmak  için, ZOLTEM  tedavisine,  tedavi  kürü  sonrasında,  5 güne  kadar  
oral yoldan devam  edilmelidir.  Önerilen  doz günde  iki kere 8 mg’dır.  
 
Yüksek derecede kusturucu özelliği olan kemoterapi: ZOLTEM  oral, damar içi veya kas içi 
yoldan verilebilir. Önerilen oral doz, tedaviden 1 -2 saat önce, 12 mg oral deksametazon sodyum 
fosfat ile  birlikte 24 mg’dır. İlk 24 saat sonraki gecikmiş ya da uzamış kusmadan korunmak 
için, tedavi  kürünü takiben ZOLTEM  tedavisine  5 güne  kadar  oral yoldan devam  edilmelidir. 
Önerilen oral doz günde iki kere 8 mg’dır.  
 
Operasyon  sonrası  bulantı  ve kusma:  Bulantı  ve kusmayı  önlemek  için önerilen  oral doz 
anesteziden  1 saat önce  tek doz 16 mg’dır.  Başlamış ameliyat  sonrası  bulantı  ve kusmanın  
tedavisinde  enjeksiyon şeklinde  uygulanması  önerilir.  
 
Uygulama yolu  ve metodu:  
Ağızdan alınır.  
 
Değişik  yaş grupları:  
• Çocuklarda  kullanımı:  
Kemoterapi  ve radyoterapi  sonrası  kusma (6 aydan  17 yaşa kadar):  
Doktorunuz,  çocuğunuzun  ebadına  (vücut  yüzey  alanı)  veya  kilosuna  bağlı  olarak  doza  karar   
verecektir.   
• Bir çocuk  için standart  doz günde  iki kez 4 mg’a  kadardır . 
• Bu doz 5 güne  kadar  verilebilir.  
 
Postoperatif  bulantı  ve kusma:  
ZOLTEM ’in enjeksiyon  şeklinde  verilmesi  önerilir.  
 
• Yaşlılarda  kullanımı:  
Özel  kullanımı  yoktur.  
 
Özel  kullanım  durumları:  
Böbrek  yetmezliği:  
Özel  kullanımı yoktur.  5   
Karaciğer  yetmezliği:  
Orta derecede  şiddetli  veya  şiddetli karaciğer  fonksiyon bozukluğu  olan hastalarda ZOLTEM ’in  
günlük toplam  dozu 8 mg'dan fazla  olmamalıdır.  
 
Eğer  ZOLTEM ’in etkisinin  çok güçlü  veya zayıf  olduğuna dair bir izleniminiz  var ise doktorunuz   
veya eczacınız  ile konuşun.  
 
Kullanmanız  gerekenden  daha  fazla  ZOLTEM  kullandıysanız:  
Eğer kazara fazla  ilaç alırsanız,  hiç ertelemeden  ne yapmanız gerektiğini  doktorunuza  sorunuz veya   
en yakın hastanenin acil servisine  başvurunuz.  
 
ZOLTEM ’den kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
 
ZOLTEM ’i kullanmayı  unutursanız  
Eğer  bir dozu almayı  unuttuysanız  ve kendinizi  hasta hissediyor  veya  kusuyorsanız,  mümkün 
olan  en kısa sürede dozu alınız  ve daha  sonraki  dozları  planlandığı  gibi alınız.  
Eğer bir dozu almayı unuttuysanız ve kendinizi hasta hissetmiyorsanız, bir sonraki dozu talimatta 
belirtildiği gibi alınız.  
 
Unutulan dozları  dengelemek için çift doz almayınız.  
 
ZOLTEM  ile tedavi  sonlandırıldığındaki  oluşabilecek  etkiler  
ZOLTEM ’i doktorunuzun  tavsiye  ettiği  süre zarfınca  kullanın. Doktorunuz  tavsiye  etmedikçe  
ilacınızı almayı  bırakmayın.  
 
4. Olası  yan etkiler nelerdir?  
Tüm  ilaçlar  gibi ZOLTEM ’in içeriğinde  bulunan  maddelere duyarlı  olan kişilerde  yan etkiler  
olabilir . 
Bu ilaç, kullanan hastaların  büyük bir çoğunluğunda  herhangi  bir probleme  neden  olmamıştır.  
 
Aşağıdakilerden  herhangi  biri olursa,  ZOLTEM ’i kullanmayı  durdurunuz  ve DERHAL  
doktorunuza  bildiriniz  veya  size en yakın  hastanenin acil bölümüne  başvurunuz:  
 
• Aşırı duyarlılık  reaksiyonları.  Belirtileri;  
- Ani hırıltılar  ve çene ağrısı  ya da çene  gerginliği  
- Göz kapakları,  yüz, dudaklar,  ağız ya da dilde  şişme  
- Yumrulu  deri döküntüsü ya da vücudun  herhangi  bir yerinde  ürtiker  
- Ani dolaşım  yetmezliği (kollaps)  
 
Bunların  hepsi  çok ciddi  yan etkilerdir.  
Eğer bunlardan biri sizde mevcut ise, sizin ZOLTEM 'e karşı ciddi alerjiniz var demektir. Acil tıbbi  
müdahaleye  veya  hastaneye  yatırılmanıza  gerek  olabilir.  
 
Diğer yan etkiler aşağıdaki kategorilerde gösterildiği şekilde sınıflandırılmıştır :  6   
Çok yaygın:          10  hastanın  en az birinde  görülebilir.  
Yaygın:                 10 hastanın birinden az, fakat 100 hastanın birinden fazla görülebilir.   
Yaygın  olmayan:   100 hastanın birinden az, fakat 1.000 hastanın birinden fazla  görülebilir.   
Seyrek:                  1.000  hastanın  birinden  az, fakat  10.000 hastanın  birinden fazla görülebilir.   
Çok seyrek:           10.000  hastanın birinden az görülebilir.  
Bilinmiyor:           Eldeki  verilerden  hareketle tahmin  edilemiyor.  
 
Çok yaygın : 
• Baş ağrısı  
 
Yaygın : 
• Hararet  veya  sıcak  basması  hissi  
• Kabızlık  
• Sisplatin  isimli  bir ilaçla  birlikte  alıyorsanız karaciğer  fonksiyonunu gösteren testlerinizde  
değişiklik olabilir,  aksi takdirde  yaygın olmayan  bir yan etkidir.  
 
Yaygın  olmayan : 
• Hıçkırık  
• Kan basıncı  düşüklüğü,  sizi halsiz  bırakabilir  
• Yavaş  ya da düzensiz  kalp atımları  
• Göğüs  ağrısı  
• Nöbetler  
• Vücutta  normalde  olmayan hareketler  veya  sallanma  
• Karaciğer  fonksiyonunu  gösteren  testlerde  değişiklik  
 
Seyrek : 
• Baş dönmesi  ya da sersemlik  
• Bulanık  görme  
• Kalp  ritminde  bozulma (Bazen  ani bilinç  kaybına neden olabilir.)  
 
Çok seyrek : 
• Görmede azalma veya genellikle  20 dakika  içinde ortadan  kalkan  geçici  görme  kaybı  
• Toksik (zehirli) deri döküntüsü, toksik (zehirli) epidermal nekroliz (derinin üst 
katmanında  yaralı  döküntü)  
 
Eğer  bu kullanma talimatında  bahsi  geçmeyen  herhangi  bir yan etki ile karşılaşırsanız  
doktorunuzu veya eczacınızı  bilgilendiriniz . 
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda  hekiminiz,  eczacınız  veya  hemşireniz  ile konuşunuz.  Ayrıca  karşılaştığınız  yan 
etkileri  www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314  00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)‘ne  bildiriniz.  Meydana  gelen  yan etkileri  bildirerek kullanmakta olduğunuz  ilacın 
güvenliliği  hakkında  daha  fazla bilgi edinilmesine  katkı  sağlamış  olacaksınız.
 7   
5. ZOLTEM ’in saklanması  
 
ZOLTEM’i  çocukların göremeyeceği, erişemeyeceği yerlerde ve ambalajında saklayınız. 
 25ºC’nin altındaki oda sıcaklığında ve ışıktan koruyarak saklayınız.  
 Son kullanma tarihiyle uyumlu olarak kullanınız.  Ambalajdaki son kullanma tarihinden sonra ZOLTEM’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca 
belirlenen toplama sistemine veriniz.  
 
Ruhsat sahibi:  
NOBEL İLAÇ SANAYİİ VE TİCARET A.Ş.  
Ümraniye 34768 İSTANBUL  
 
Üretim yeri:  
NOBEL İLAÇ SANAYİİ VE TİCARET A.Ş.  
Sancaklar 81100 DÜZCE  
 
Bu kullanma talimatı ../../…. tarihinde onaylanmıştır.  
 