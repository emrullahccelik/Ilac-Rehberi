 1 / 7   KULLANMA TALİMATI  
CLARITINE ® 10 mg tablet   
Ağızdan  alınır.  
 
• Etkin  madde:  Loratadin. 
Her tablet  10 mg loratadin  içermektedir . 
• Yardımcı  maddeler:  Laktoz  monohidrat  (sığır) , mısır  nişastası  ve magnezyum  stearat.  
 
Bu ilacı kullanmaya başlamadan önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. 
 
Bu Kullanma  Talimatında:  
1. CLARITINE nedir  ve ne için kullanılır?  
2. CLARITINE’i  kullanmadan  önce dikkat  edilmesi  gerekenler  
3. CLARITINE nasıl  kullanılır?  
4. Olası  yan etkiler  nelerdir?  
5. CLARITINE’in  saklanması  
 Başlıkları  yer almaktadır. 
 
1. CLARITINE  nedir  ve ne için kullanılır?  
CLARITINE,  beyaz ve beyaza yakın renkte,  bir yüzünde  “10” yazısı  olan,  diğer  yüzü  yazısız,  
çentikli  oval tabletlerdir.  
 CLARITINE   etkin  madde   olarak  “antihistaminikler”   adı  verilen  bir  ilaç  sınıfına   üye  olan 
loratadini içerir.  
 CLARITINE,  herhangi  bir şeye alerjiniz  olduğunda  vücudunuz  tarafından  üretilen  “histamin”  
adı verilen  bir maddenin etkilerini durdurarak  alerji   belirtilerinizin   azaltılmasına   yardımcı  olur. 
CLARITINE  kronik idiopatik  ürtiker in, mevsimsel  ve kronik (perennial)   alerjik  rinitin 
semptomatik tedavisinde  endikedir. CLARITINE,  genellikle  ürtiker  (kurdeşen)  olarak  bilinen   2 / 7   durumun belirtilerini (kaşıntı  ve kızarıklık)  gidermeye  de yardımcı  olur. 
 
CLARITINE’in   etkisi  tüm  gün  devam  eder  ve  normal  günlük  aktivitelerinize   ve  uyku  
düzeninizi  sürdürmenize  yardımcı olacaktır.  
 
Kendinizi  daha  iyi hissetmeyip  daha kötü hissederseniz  mutlaka  doktorunuzla  konuşmalısınız.  
 
2. CLARITINE’i  kullanmadan  önce  dikkat  edilmesi  gerekenler  
CLARITINE’i  aşağıdaki  durumlarda  KULLANMAYINIZ  
- Loratadin   veya  bu  ilacın   içindeki   yardımcı   maddelerden   birine   karşı  alerjik   (aşırı  duyarlı)  
iseniz , 
- Hamileyseniz veya emziriyorsanız.  
 
CLARITINE’i  aşağıdaki  durumlarda  DİKKATLİ  KULLANINIZ  
CLARITINE’i  almadan  önce  doktorunuzla, eczacınızla  veya hemşireyle  konuşunuz:  
- Karaciğer  hastalığınız  varsa,  
- Size alerjiler  için herhangi  bir deri testi yapılacaksa.  CLARITINE  tableti bu testlerden  önce 
iki gün süreyle  almayınız  çünkü test sonuçları  etkilenebilir.  
 
Bu   uyarılar   geçmişteki    herhangi    bir   dönemde    dahi   olsa   sizin   için   geçerliyse   lütfen  
doktorunuza  danışınız.  
 
CLARITINE’in  yiyecek  ve içecek  ile kullanılması 
CLARITINE  aç ya da tok karnına alınabilir.  
CLARITINE’in alkollü içeceklerin etkilerini güçlendirdiği görülmemiştir.  
 Hamilelik  
İlacı kullanmadan  önce  doktorunuza veya eczacınıza  danışınız.  
 
Tedbir amaçlı olarak, hamilelik sırasında loratadin kullanımından kaçınılması tercih edilme lidir.  
 
Hamile  iseniz,  hamile  olduğunuzu düşünüyorsanız  veya  hamile  kalmayı planlıyorsanız  ilacı 
kullanmadan önce doktorunuza  veya eczacınıza danışınız.  
 
Tedaviniz  sırasında hamile  olduğunuzu fark ederseniz,  hemen  doktorunuza veya eczacınıza  
danışınız. 
 
Emzirme  
İlacı kullanmadan önce  doktorunuza veya eczacınıza  danışınız. 
Bebeğinizi  emziriyorsanız,  CLARITINE’i  kullanmayınız.  Loratadin  anne  sütüne  geçer.   3 / 7   Araç ve makine  kullanımı 
Önerilen  dozlarda,  CLARITINE’in  sizde uyku hali oluşturması  veya dikkatinizin  azalmasına  
neden  olması  beklenmemektedir. Ancak çok nadir olarak, bazı kişilerde araç sürme ya da makine 
kullanımını etkileyebilen uyku hali oluşabilir.  
 
CLARITINE’in  içeriğinde  bulunan  bazı yardımcı  maddeler  hakkında  önemli  bilgiler  
CLARITINE,  laktoz  içerir;  doktorunuz  size bazı şekerlere karşı  toleranssızlığınız  olduğunu  
söylediyse,  bu ilacı kullanmadan  önce doktorunuzla  temasa  geçiniz.  
 
Diğer ilaçlar  ile birlikte  kullanımı 
Psikomotor  performans  araştırmalarında,  CLARITINE alkolle  birlikte  alındığında,  alkolün 
etkilerini güçlendirici bir etkisinin bulunmadığı gösterilmiştir.  
 Tıbbi bir bitki olan ve  hafif -orta şiddetteki depresyonda yardımcı tedavi için kullanılan St. John’s 
Wort, loratadin emilim değerlerini değiştirebilir.  
 Aşağıdaki   ilaçları   kullanıyorsanız   CLARITINE  tedavisine   başlamadan   önce  doktorunuza  
veya eczacınıza danışınız.  
 
• Eritromisin  (antibiyotik) , 
 
• Ketokonazol  (mantar  enfeksiyonu  tedavisinde  kullanılır) , 
 
• Simetidin  (mide  asidi üretimini  azaltır) . 
 Bu ilaçlar,  loratadin  düzeylerinde  yükselmeye  yol açarak  istenmeyen  olaylarda  artışa  yol açabilir.  
 
Karaciğerde ilaç metabolizmasını düzenleyen bazı enzimlerin fonksiyonlarını etkileyen ilaçlar ile 
beraber alınırken dikkatli olunmalıdır. 
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda  
kullandınız  ise lütfen  doktorunuza veya eczacınıza  bunlar  hakkında  bilgi veriniz.  
 
3. CLARITINE  nasıl  kullanılır?  
Uygun  kullanım  ve doz/uygulama  sıklığı  için talimatlar:  
CLARITINE’i  her zaman  bu kullanma  talimatında  belirtilen  şekilde  veya doktorunuzun,  
eczacınızın  veya hemşirenin  söylediği  şekilde  alınız.  Emin  değilseniz  doktorunuza, eczacınıza  
veya hemşireye danışınız.  
 Tabletin  üzerindeki  çentik,  tableti  eşit dozlara  bölmek  için değil,  yutma  kolaylığı  için tabletin   4 / 7   kırılmasını  kolaylaştırmak  içindir.  
 
Ne kadar  kullanılmalı?  
Yaş Ne kadar  almalı?  Ne sıklıkta  almalı?  
6 yaş üzeri ve vücut ağılığı 30 kg dan 
fazla çocuklar  ve yetişkinler  1 tablet  Günde  bir kez 
Ciddi  karaciğer  sorunlarınız  varsa,  doktorunuz  veya eczacınız  tavsiye  edilen  dozu  gün aşırı 
almanızı  söyleyebilir. Bu durum  sizin için geçerliyse doktorunuzun talimatlarına  uyunuz.  
 
Uygulama yolu ve metodu:  
Sadece  ağızdan  kullanım  içindir.  Aç karnına  veya besinlerle  birlikte  kullanabilirsiniz.  
 Değişik  yaş grupları:   
Çocuklarda  kullanımı:  
Doğru miktarda ilaç verdiğinizden emin olmak için çocuğunuzun vücut ağırlığını bilmeniz 
önemlidir. Örneğin, 9 yaşındaki bir çocuğun vücut ağırlığı 30 kg’dır. Emin değilseniz çocuğunuzu 
tartınız ve ardından tabloda verilen talimatları izleyiniz.  
 Vücut  ağırlığı  30 kg veya daha  düşük olan ve 6 yaşından küçük  çocuklara vermeyiniz. 2 yaşından 
küçük çocuklarda CLARİTİNE’in güvenliği ve etkililiği belirlenmemiştir.  
 
Yaşlılarda kullanım:  
Yaşlı hastalarda doz ayarlaması gerekli değildir. Ancak yaşlılarda genel olarak karaciğer, böbrek ve 
kalp fonksiyonlarında azalma sıklığının daha yüks ek olması ve eşlik eden hastalık veya diğer ilaç 
tedavileri nedeniyle doz seçiminde dikkatli olunmalıdır.  
 
Özel  kullanım  durumları:  
Böbrek  yetmezliği,  karaciğer yetmezliği:  
Böbrek yetmezliği  olan hastalarda dozaj  ayarlaması  gerekmez.  CLARITINE,  şiddetli  karaciğer  
bozukluğu olan hastalara dikkatle  uygulanmalıdır.  
 
Eğer  CLARITINE’in  etkisinin  çok güçlü veya zayıf olduğuna dair bir izleniminiz  var isedoktorunuz  
veya eczacınız  ile konuşunuz.  
 Kullanmanız  gerekenden  daha  fazla  CLARITINE  kullandıysanız:  
CLARITINE’den  kullanmanız  gerekenden  daha  fazlasını  kullandıysanız  derhal  doktorunuz  veya 
eczacınızla konuşunuz.  Hiçbir  ciddi  sorun  beklenmez ancak  baş ağrısı veya uyku hali 
yaşayabilirsiniz  ya da kalp atışınız  hızlanabilir.  
 CLARITINE’den  kullanmanız  gerekenden  fazlasını  kullanmışsanız  bir doktor  veya eczacı  ile  5 / 7   konuşunuz. 
 
CLARITINE  kullanmayı  unutursanız:  
Dozunuzu almayı  unutursanız,  unuttuğunuzu  fark eder fark etmez bu dozu  alınız  ve sonraki  
dozu her zamanki  saatte alınız.  
Unutulan  dozları  dengelemek  için çift doz almayınız.  
 
Bu ilacın  kullanımıyla  ilgili başka  sorularınız  varsa  doktorunuza, eczacınıza veya hemşireye  
sorunuz.  
 
CLARITINE ile tedavi sonlandırıldığındaki oluşabilecek etkiler  
Herhangi bir etki bildirilmemiştir.  
 
4. Olası  yan etkiler  nelerdir?  
Tüm  ilaçlar  gibi, bu ilaç da yan etkilere  neden  olabilir  ancak  bunlar  herkeste görülmez. 
 
Yetişkin ve ergenlerde, alerjik burun akıntısı (Alerjik Rinit: AR) ve tekrar eden, nedeni bilinmeyen 
ürtiker (Kronik İdiopatik Ürtiker (CIU) endikasyonları için yapılan çalışmalarda en sık bildirilen 
istenmeyen etkiler; uyku hali, baş ağrısı, iştah artışı, gastrit (mide iltihabı) ve uykusuzluk şeklinde bildirilmiştir.  
 
Pazarlama sonrası dönemde bildirilen istenme yen reaksiyonlar aşağıda sistem organ sınıfına 
göre listelenmiştir. Sıklıklar şu şekilde tanımlanmıştır:  
Çok yaygın: 10 hastanın en az 1'inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir. 
Bilinmiyor: Eldeki verilerden hareketle tahmin edilmiyor. 
 Aşağıdakilerden biri olursa, CLARITINE’i kullanmayı durdurunuz ve DERHAL 
doktorunuza bildiriniz veya size en yakın hastanenin acil servisine başvurunuz:  
• Şiddetli aşırı duyarlılık reaksiyonları, dil ve/veya boğazda şişme, yutma/yutkunma güçlüğü,  
kurdeşen (ürtiker), nefes alma güçlüğü, yüzde alerjik şişme (Quincke ödemi/anjiyoödem), çok 
hızlı kalp atımı ve terlemeyle seyreden baş dönmesi.  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin CLATIRINE’e karsı ciddi alerjiniz var demektir. Acil  
tıbbi müdahaleye veya hastaneye yatırılmanıza gerek olabilir.  
 Loratadinin  pazarda bulunduğu dönemde  aşağıdaki  yan etkiler  de görülmüştür:   6 / 7   Çok seyrek:  
• Baş dönmesi , 
• Nöbetler , 
• Hızlı  veya  düzensiz  kalp atışı,  
• Çarpıntı , 
• Bulantı , 
• Ağız  kuruluğu,  
• Mide  rahatsızlığı,  
• Karaciğer  sorunları , 
• Saç dökülmesi , 
• Döküntü, 
• Yorgunluk . 
 
Bilinmiyor:  
• Kilo artışı.  
 
Eğer   bu  kullanma  talimatında   bahsi   geçmeyen   herhangi  bir  yan  etki  ile  karşılaşırsanız,  
doktorunuzu veya eczacınızı  bilgilendiriniz.  
 
Yan etkilerin  raporlanması  
Kullanma  Talimatında  yer alan veya almayan  herhangi  bir yan etki meydana  gelmesi  
durumunda  hekiminiz,  eczacınız veya  hemşireniz  ile konuşunuz.  Ayrıca  karşılaştığınız  yan 
etkileri www.titck.gov.tr  sitesinde  yer alan “İlaç Yan Etki Bildirimi”  ikonuna  tıklayarak  ya da 0 
800 314 00 08 numaralı  yan etki bildirim  hattını  arayarak  Türkiye  Farmakovijilans  Merkezi  
(TÜFAM)’ne  bildiriniz.  Meydana  gelen  yan etkileri  bildirerek  kullanmakta  olduğunuz  ilacın  
güvenliliği  hakkında  daha fazla bilgi edinilmesine  katkı  sağlamış  olacaksınız.  
 
5. CLARITINE’in  saklanması  
CLARITINE’i  çocukların  göremeyeceği,  erişemeyeceği  yerlerde  ve ambalajında saklayınız.  
30°C  altındaki  oda sıcaklığında  saklayınız. 
 
Son kullanma  tarihiyle  uyumlu olarak  kullanınız.  
 
Ambalajdaki son kullanma tarihinden sonra CLARITINE’i kullanmayınız.  
 “Son Kull. Ta.:” ibaresinden sonra yazılan rakam ayı temsil eder ve o ayın son günü son kullanım 
tarihidir.  
 
Tabletin  görünümünde  herhangi  bir değişiklik  fark ederseniz bu ilacı kullanmayınız.  
  7 / 7   Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 Ruhsat  sahibi : 
Bayer  Türk  Kimya  San. Ltd. Şti. 
Fatih  Sultan  Mehmet  Mah.  Balkan  Cad. No: 53  
34770 Ümraniye/İstanbul  
Tel: 0216 528 36 00 
Faks:  0216  645 39 50 
 
Üretim  yeri: 
Sanofi İlaç San. ve Tic. A.Ş. Lüleburgaz /Kırklareli  
 
Bu kullanma talimatı  ......................  tarihinde  onaylanmıştır.  