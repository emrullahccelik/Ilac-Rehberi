KISA ÜRÜN BİLGİSİ
1. BEŞERİ TIBBİ ÜRÜNÜN ADI
LOSANEW 50 mg film kaplı tablet
2. KALİTATİF VE KANTİTATİF BİLEŞİM
Etkin madde:
Losartan potasyum 50 mg
Yardımcı maddeler:
Laktoz monohidrat 25 mg
Lesitin (soya (E322)) 0,18 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Beyaz renkli, oval, bir yüzü çentikli ve J baskılı, diğer yüzü 50 baskılı bikonveks film
tabletler
4. KLİNİK ÖZELLİKLER
4.1. Terapötik endikasyonlar
Hipertansiyon
LOSANEW hipertansiyon tedavisinde endikedir.
Sol ventriküler hipertrofisi olan hipertansif hastalarda inme riskinde azalma
LOSANEW sol ventrikül hipertrofisi olan hipertansiyonlu hastalarda inme riskini azaltmada
endikedir.
Proteinürisi olan Tip 2 diyabetli hastalarda renal koruma
LOSANEW, proteinüriyi azaltma ve ölüm, son evre böbrek hastalığı (diyaliz veya renal
transplantasyon gerektiren) veya serum kreatinin seviyesinin iki katına çıkma süresi,
insidansları ile ölçülen böbrek yetmezliğinin ilerlemesini geciktirmede endikedir.
4.2. Pozoloji ve uygulama şekli
Pozoloji:
Hipertansiyon
LOSANEW'in başlangıç dozu genellikle günde bir defa 50 mg'dır. Maksimum antihipertansif etki
tedavinin başlamasından sonra 3-6 hafta içerisinde görülür. Bazı hastalar dozun günde 100
mg’a yükseltilmesiyle (sabahları) ilave yarar görebilirler.
1/18LOSANEW diğer antihipertansif ajanlar ve özellikle diüretikler (örn. hidroklorotiyazid) ile
birlikte uygulanabilir.
Günde ≥ 0.5 g proteinürisi olan hipertansif Tip 2 diyabetli hastalar
LOSANEW'in başlangıç dozu genellikle günde bir defa 50 mg'dır. Tedavi başlangıcından bir
ay sonrasından itibaren kan basıncındaki yanıta göre doz günde bir defa 100 mg'a çıkarılabilir.
Losartan diğer antihipertansif ajanlarla birlikte (örn. diüretikler, kalsiyum kanal blokörleri,
alfa ya da beta blokörler ve merkezi etkili ajanlar) olduğu gibi insülin ve diğer yaygın olarak
kullanılan hipoglisemik ajanlarla da kullanılabilir (örn. sülfonilüreler, glitazonlar ve
glukozidaz inhibitörleri).
Sol ventrikül hipertrofisi olan hipertansif hastalarda inme riskinin azaltılması
LOSANEW'in başlangıç dozu genellikle günde bir defa 50 mg'dır. Kan basıncı yanıtına bağlı
olarak losartan dozu günde bir defa 100 mg'a çıkarılabilir ve/veya hidroklorotiyazidin düşük
bir dozu ilave edilebilir.
Uygulama sıklığı ve süresi:
LOSANEW 50 mg film tablet günde bir kez yemekle birlikte veya öğünler arasında alınır.
Uygulama şekli:
Ağızdan kullanım içindir.
LOSANEW, yemeklerle birlikte veya öğünler arasında, bütün olarak yeterli miktar su ile
yutularak alınmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek fonksiyon bozukluğu olan hastalarda ve hemodiyaliz hastalarında başlangıç dozunda
ayarlama gerekmez.
Karaciğer fonksiyon bozukluğu öyküsü olan hastalarda daha düşük doz düşünülmelidir. Ciddi
karaciğer fonksiyon bozukluğu olan hastalarda tedavi deneyimi yoktur. Bu nedenle, losartan
ciddi karaciğer fonksiyon bozukluğu olan hastalarda kontrendikedir (bkz. bölüm 4.3 ve 4.4).
Geriyatrik popülasyon:
75 yaşın üzerindeki hastalarda tedaviye 25 mg ile başlanması düşünülmelidir ancak yaşlılarda
doz ayarlaması genellikle gerekmez.
Diğer:
İntravasküler hacim azalması olan hastalarda kullanım:
İntravasküler hacim azalması olan hastalarda (örn., yüksek doz diüretiklerle tedavi edilenler)
günde 25 mg başlangıç dozu düşünülmelidir (bkz. bölüm 4.4).
2/184.3. Kontrendikasyonlar
LOSANEW, bu ürünün herhangi bir bileşenine aşırı duyarlılığı olanlarda, gebeliğin 2. ve 3.
trimesterlerinde ve şiddetli karaciğer bozukluğunda kontrendikedir.
4.4. Özel kullanım uyarıları ve önlemleri
Gebelerde kullanım
Gebelik sırasında losartan kullanılmamalıdır.
Renin-anjiyotensin sistemi üzerinde doğrudan etkili olan ilaçlar, gebeliğin ikinci ve üçüncü
trimesterlerinde kullanıldığında, oluşmakta olan fetusta hasara, hatta ölüme yol açabilir.
Gebelik farkedildiğinde LOSANEW kullanımına en kısa zamanda son verilmelidir.
Aşırı duyarlılık:
Anjiyoödem: Anjiyoödem (yüz, dudaklar, boğaz ve/veya dilde şişme) öyküsü olan hastalar
yakından takip edilmelidir (bkz. bölüm 4.8).
Hipotansiyon ve elektrolit/sıvı dengesizlikleri:
Aşırı diüretik tedavisi, diyetle alınan tuzun kısıtlanması, ishal veya kusma nedeniyle hacim
ve/veya sodyum azlığı olan hastalarda özellikle ilk dozdan sonra ve doz yükseltildikten sonra
semptomatik hipotansiyon ortaya çıkabilir. Bu tip durumlar LOSANEW uygulanmadan önce
düzeltilmeli veya daha düşük başlangıç dozu kullanılmalıdır (bkz. bölüm 4.2).
Elektrolit dengesizlikleri:
Elektrolit dengesizlikleri diyabetik veya diyabeti olmayan, böbrek fonksiyonu bozulmuş
hastalarda yaygındır ve düzeltilmelidir. Nefropatili tip 2 diyabetli hastalarda yürütülen bir
klinik çalışmada hiperkalemi insidansı losartan ile tedavi edilen grupta plasebo grubuna göre
daha yüksekti (bkz. bölüm 4.8). Buna bağlı olarak plazma potasyum konsantrasyonları ve
kreatinin klerens değerleri yakından izlenmelidir; özellikle kalp yetmezliği olan ve kreatinin
klerensi 30-50 ml/dak olan hastalar yakından takip edilmelidir.
Potasyum tutucu diüretikler, potasyum takviyeleri ve potasyumlu tuzların losartan ile eş
zamanlı uygulanması önerilmez (bkz. bölüm 4.5).
Karaciğer fonksiyon bozukluğu:
Sirozlu hastalarda plazma losartan konsantrasyonlarında anlamlı artışı gösteren
farmakokinetik verilerine dayanarak, karaciğer fonksiyon bozukluğu öyküsü olan hastalarda
daha düşük doz düşünülmelidir. Ciddi karaciğer fonksiyon bozukluğu olan hastalarda losartan
ile tedavi deneyimi mevcut değildir. Bu nedenle, losartan ciddi karaciğer fonksiyon
bozukluğu olan hastalara uygulanmamalıdır (bkz. bölüm 4.2, 4.3 ve 5.2).
3/18Böbrek fonksiyon bozukluğu:
Renin-anjiyotensin-aldosteron sistemindeki inhibisyona bağlı olarak böbrek fonksiyonunda
değişiklikler (böbrek yetmezliği dahil) bildirilmiştir; bu değişiklikler özellikle böbrek
fonksiyonu renin-anjiyotensin-aldosteron sistemine bağımlı olan hastalarda (ciddi kalp
yetersizliği veya mevcut böbrek fonksiyon bozukluğu olan hastalar gibi) gözlenmiştir.
Renin-anjiyiotensin-aldosteron sistemini etkileyen diğer ilaçlarda olduğu gibi, çift taraflı renal
arter stenozu veya tek böbrekte arter stenozu olan hastalarda kan üre ve serum kreatinin
düzeylerinde artışlar bildirilmiştir; böbrek fonksiyonundaki bu değişiklikler tedavi kesildikten
sonra geri dönüşlü olabilmektedir. Losartan çift taraflı renal arter stenozu veya tek böbrekte
arter stenozu olan hastalarda dikkatle kullanılmalıdır.
Böbrek transplantasyonu:
Yakın tarihte böbrek transplantasyonu yapılmış hastalarda deneyim mevcut değildir.
Primer hiperaldosteronizm:
Primer aldosteronizm olan hastalar renin-anjiyotensin sisteminin inhibisyonu aracılığıyla etki
gösteren antihipertansif ilaçlara genel olarak yanıt vermezler. Bu nedenle, losartan
tabletlerinin bu hastalarda kullanımı önerilmez.
Koroner kalp hastalığı ve serebrovasküler hastalık:
Diğer antihipertansif ajanlarda olduğu gibi, iskemik kardiyovasküler ve serebrovasküler
hastalığı olan hastalarda aşırı kan basıncı düşüşü miyokard enfarktüsü veya inmeye yol
açabilir.
Kalp yetmezliği:
Renin-anjiyotensin sistemini etkileyen diğer ilaçlarda olduğu gibi, kalp yetmezliği olan
hastalarda (böbrek fonksiyon bozukluğu ile birlikte veya hariç), ciddi arteryel hipotansiyon ve
(genellikle akut) böbrek fonksiyon bozukluğu riski vardır.
Kalp yetmezliği ve eşlik eden ciddi böbrek fonksiyon bozukluğu olan hastalarda, ağır kalp
yetmezliği (NYHA sınıf IV) olan hastalarda ve kalp yetmezliğiyle birlikte yaşamı tehdit eden,
semptomatik kardiyak aritmileri olan hastalarda losartan ile yeterli tedavi deneyimi yoktur.
Dolayısıyla losartan bu hasta gruplarında dikkatli kullanılmalıdır. Losartan ile bir beta-
blokörü kombinasyonu dikkatli kullanılmalıdır (bkz. bölüm 5.1).
4/18Aort ve mitral kapak stenozu, obstrüktif hipertrofik kardiyomiyopati:
Diğer vazodilatör ilaçlarda olduğu gibi, aort veya mitral kapak stenozu veya obstrüktif
hipertrofik kardiyomiyopatisi olan hastalarda çok dikkatli olunmalıdır.
Gebelik:
Losartan gebelik döneminde başlanmamalıdır. Losartan tedavisine devam edilmesi zorunlu
kabul edilmedikçe, gebelik planlayan hastaların gebelikte kullanım açısından belgelenmiş
güvenlilik profiline sahip alternatif antihipertansif tedavilere geçmeleri gerekir. Gebelik
saptandığı anda losartan tedavisi derhal bırakılmalı ve uygun ise alternatif tedaviye
başlanmalıdır (bkz. bölüm 4.3 ve 4.6).
Diğer uyarılar ve önlemler:
Anjiyotensin dönüştürücü enzim inhibitörleriyle gözlendiği gibi, losartan ve diğer
anjiyotensin antagonistleri siyah hastalarda kan basıncını düşürmede belirgin şekilde daha az
etkilidir; bunun muhtemel nedeni siyah hipertansif popülasyonda düşük renin düzeylerinin
prevalansının daha yüksek olmasıdır.
Yardımcı maddeler
Laktoz monohidrat: Nadir kalıtımsal galaktoz intoleransı, Lapp laktoz yetmezliği ya da
glikoz-galaktoz malabsorpsiyon problemi olan hastaların bu ilacı kullanmamaları gerekir.
Lesitin (Soya): Fıstık ya da soyaya alerjisi olan kişiler bu tıbbi ürünü kullanmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Diğer antihipertansif ajanlar losartanın hipotansif etkisini güçlendirebilir.
Trisiklik antidepresanlar, antipsikotikler, baklofen, amifostin gibi hipotansiyonu indükleyen
diğer maddeler: İstenmeyen bir reaksiyon olarak kan basıncını düşürebilen bu ilaçlarla birlikte
kullanım hipotansiyon riskini arttırabilir.
Losartan aktif karboksilik asit metabolitine esas olarak sitokrom P450 (CYP) 2C9 ile
metabolize edilir. Klinik bir çalışmada flukonazolün (CYP2C9 inhibitörü) aktif metabolite
maruz kalımı yaklaşık %50 azalttığı gösterilmiştir. Losartan ve rifampisini (metabolizma
enzimlerini indükleyen bir ilaç) içeren kombine tedavide aktif metabolitin plazma
konsantrasyonunda %40 azalma olduğu saptanmıştır. Bu etkinin klinik önemi
bilinmemektedir. Fluvastatin (CYP2C9’un zayıf bir inhibitörü) ile kombine tedavide maruz
kalım bakımından fark saptanmamıştır.
5/18Anjiyiotensin II’yi veya etkilerini bloke eden diğer ilaçlarda olduğu gibi, potasyum tutan
diğer ilaçlar (örn. potasyum tutucu diüretikler: amilorid, triamteren, spironolakton) veya
potasyum düzeylerini yükseltebilen ilaçlar (örn. heparin), potasyum takviyeleri veya
potasyumlu tuzların eş zamanlı kullanımı serum potasyumunda artışlara neden olabilir. Eş
zamanlı uygulama önerilmez.
Lityum ve ADE inhibitörlerinin birlikte uygulanması sırasında serum lityum
konsantrasyonlarında geri dönüşlü artışlar ve toksisite bildirilmiştir. Anjiyotensin II reseptör
antagonistleri ile çok nadir olgular da bildirilmiştir. Lityum ve losartan eş zamanlı olarak
dikkatle uygulanmalıdır. Bu kombinasyonun kullanımı zorunluysa, eş zamanlı kullanım
döneminde serum lityum düzeylerinin izlenmesi önerilir.
Anjiyotensin II antagonistleri NSAİİ’ler (antiinflamatuvar dozlarda seçici COX-2
inhibitörleri, asetilsalisilik asit ve seçici olmayan NSAİİ’ler) ile birlikte uygulandığında
antihipertansif etkide azalma görülebilir. Anjiyotensin II antagonistleri veya diüretiklerin
NSAİİ’ler ile eş zamanlı kullanımı özellikle böbrek fonksiyonu zaten bozulmuş hastalarda
serum potasyumunda yükselmeye ve böbrek fonksiyonunda kötüleşme riskinde (muhtemel
akut böbrek yetmezliği dahil) artışa yol açabilir. Bu kombinasyon özellikle yaşlılara dikkatle
uygulanmalıdır. Hastalar yeterli şekilde hidrate edilmeli ve eş zamanlı tedaviye başlandıktan
sonra ve ardından periyodik olarak böbrek fonksiyonunun takibine dikkat edilmelidir.
İkili blokaj (örneğin bir ADE inhibitörünün bir anjiyotensin II reseptör antagonistine
eklenmesiyle) ya da aliskiren kullanımının hipotansiyon, bayılma, hiperkalemi ve renal
fonksiyonlarda değişiklikleri (akut renal yetmezlik dahil) ile daha yüksek sıklıkta ilişkili
olduğu gösterilmiştir. Kan basıncı, renal fonksiyon, elektrolit seviyeleri, LOSANEW
tedavisindeki ve renin anjiyotensin aldosteron sistemini etkileyen diğer ilaçları alan hastalarda
yakinen takip edilmelidir. Diyabeti olan hastalarda LOSANEW aliskirenle birlikte
kullanılmamalıdır. Renal bozukluğu olan hastalarda aliskiren LOSANEW ile birlikte
kullanılmamalıdır (GFR<60 ml/dak.).
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: İlk trimesteri için C, ikinci ve üçüncü trimesteri için D.
6/18Çocuk doğurma potansiyeli bulunan kadınlar/Doğum kontrolü (Kontrasepsiyon)
Planlı bir hamilelikten önce, uygun bir alternatif tedaviye geçilmelidir.
Gebelik dönemi
Losartanın gebeliğin ilk trimestrinde kullanılması önerilmez (bkz. bölüm 4.4). Losartanın
gebeliğin 2. ve 3. trimesterlerinde kullanımı kontrendikedir (bkz. bölüm 4.3 ve 4.4).
Gebeliğin ilk trimestrinde ADE inhibitörlerine maruz kalımdan sonra teratojenite riskine
işaret eden epidemiyolojik kanıtlar kesinlik kazanmamıştır; bununla birlikte riskte küçük bir
artış dışlanamaz. Anjiyotensin II Reseptör İnhibitörleri (AIIRA’lar) ile riske dair kontrollü
hiçbir epidemiyolojik veri bulunmamasına karşın, bu ilaç sınıfı için benzer riskler mevcut
olabilir. AIIRA tedavisine devam edilmesi zorunlu kabul edilmedikçe, gebelik planlayan
hastaların gebelikte kullanım açısından belgelenmiş güvenlilik profiline sahip alternatif
antihipertansif tedavilere geçmeleri gerekir. Gebelik saptandığı anda losartan tedavisi derhal
bırakılmalı ve uygun ise alternatif tedaviye başlanmalıdır.
Gebeliğin 2. ve 3. trimesterlerinde AIIRA tedavisine maruz kalımın insanlarda fetotoksisiteyi
(böbrek fonksiyonunda azalma, oligohidramnios, kafatası kemiklerinde gelişme geriliği) ve
neonatal toksisiteyi (böbrek yetmezliği, hipotansiyon, hiperkalemi) indüklediği bilinmektedir
(bkz. bölüm 5.3). Gebeliğin ikinci trimestrinde losartana maruz kalınmışsa, böbrek
fonksiyonu ve kafatasının ultrasonla kontrolü tavsiye edilir.
Anneleri losartan kullanmış bebekler hipotansiyon yönünden dikkatle gözlemlenmelidir
(ayrıca bkz. bölüm 4.3 ve 4.4).
Laktasyon dönemi
Losartanın insan sütüyle atılıp atılmadığı bilinmediğinden, losartan önerilmemektedir. Birçok
ilacın anne sütüne geçtiği ve bunun emzirilen bebekte yarattığı istenmeyen etkiler göz önüne
alınarak ilacın anne için önemi saptandıktan sonra emzirmeye veya ilaç kullanımına son
verilmesi hakkında bir karara varılmalıdır.
Üreme yeteneği /Fertilite
Klinik veya klinik dışı üreme yeteneği üzerine çalışmalar mevcut değildir.
4.7. Araç ve makine kullanımı üzerindeki etkiler
Araç ve makine kullanma becerisine etkileri inceleyen hiçbir çalışma yapılmamıştır. Ancak
araç veya makine kullanırken, antihipertansif alımı sırasında ve özellikle de tedaviye
7/18başlanırken veya doz arttırıldığında baş dönmesi veya uyuklamanın zaman zaman
yaşanabileceği akılda tutulmalıdır.
4.8. İstenmeyen etkiler
İstenmeyen olaylar aşağıda sistem organ sınıfına göre listelenmiştir. Sıklıklar şu şekilde
tanımlanmıştır:
Çok yaygın (≥ 1/10),
Yaygın (≥ 1/100 ila < 1/10),
Yaygın olmayan (≥ 1/1,000 ila <1/100),
Seyrek(≥ 1/10.000 ila <1/1.000),
Çok seyrek (<1/10.000),
Bilinmiyor (eldeki verilerden hareketle tahmin edilemiyor).
Sinir sistemi bozuklukları
Yaygın: Baş dönmesi, vertigo
Yaygın olmayan: Uyku hali, baş ağrısı, uyku bozuklukları
Kardiyak bozukluklar
Yaygın olmayan: Çarpıntı, angina pektoris
Vasküler bozukluklar
Yaygın olmayan: Semptomatik hipotansiyon (özellikle intravasküler hacim azalması olan
hastalarda; örn., şiddetli kalp yetmezliği olan hastalar veya yüksek doz diüretiklerle tedavi
edilenler), doza bağlı ortostatik etkiler, döküntü
Gastrointestinal bozukluklar
Yaygın olmayan: Karın ağrısı, inatçı kabızlık
Genel bozukluklar ve uygulama yeri koşulları
Yaygın olmayan: Asteni, yorgunluk, ödem
Araştırmalar
Yaygın: Hiperkalemi
Seyrek: ALT yükselmeleri*
*genellikle tedavi bırakıldığında normale dönmüştür.
Sol ventrikül hipertrofisi olan hipertansif hastalar
55 ila 80 yaş arasındaki 9193 sol ventriküler hipertrofisi olan hipertansif hastanın dahil olduğu
kontrollü klinik çalışmada aşağıdaki istenmeyen olaylar bildirilmiştir:
Sinir sistemi bozuklukları
Yaygın: Sersemlik
8/18Kulak ve iç kulak bozuklukları
Yaygın: Vertigo
Genel bozukluklar ve uygulama yeri koşulları
Yaygın: Asteni/yorgunluk
Kronik kalp yetmezliği
Kalp yetmezliği olan hastalardaki kontrollü klinik çalışmalarda (bkz. ELITE I, ELITE II
çalışması ve HEAAL çalışması, bölüm 5.1) aşağıdaki istenmeyen olaylar bildirilmiştir:
Sinir sistemi bozuklukları
Yaygın: Sersemlik
Yaygın olmayan: Baş ağrısı
Seyrek: Parestezi
Kardiyak bozuklukları
Seyrek: Senkop, atriyal fibrilasyon, serebrovasküler olay
Vasküler bozukluklar
Yaygın: Hipotansiyon (ortostatik hipotansiyon dahil)
Kan ve lenf sistemi hastalıkları
Yaygın: Anemi
Solunum, göğüs bozuklukları ve mediastinal hastalıklar
Yaygın olmayan: Dispne, öksürük
Gastrointestinal bozukluklar
Yaygın olmayan: Diyare, bulantı, kusma
Deri ve deri altı doku bozuklukları
Yaygın olmayan: Ürtiker, kaşıntı, döküntü
Genel bozukluklar ve uygulama yeri koşulları
Yaygın olmayan: Asteni/yorgunluk
Araştırmalar
Yaygın: Kan üre, serum kreatinin ve serum potasyum düzeyinde artış bildirilmiştir.
Metabolizma ve beslenme bozuklukları
Yaygın olmayan*: Hiperkalemi
*50 mg losartan yerine 150 mg losartan alan hastalarda yaygın
Böbrek ve idrar yolu bozuklukları:
Yaygın: Böbrek bozukluğu, böbrek yetmezliği
9/18Hipertansiyon ve tip II diyabete eşlik eden böbrek hastalığı
31 yaş ve üstündeki yaklaşık 1513 proteinürili tip II diyabetli hastalarda yürütülen bir
kontrollü klinik çalışmada (RENAAL çalışması, bkz. bölüm 5.1) losartan ile bildirilen, ilaca
bağlı en yaygın istenmeyen olaylar şunlardı:
Sinir sistemi bozuklukları
Yaygın: Sersemlik
Vasküler bozukluklar
Yaygın: Hipotansiyon
Genel bozukluklar ve uygulama yeri koşulları
Yaygın: Asteni/yorgunluk
Araştırmalar:
Yaygın: Hipoglisemi, hiperkalemi*
*Nefropatili tip 2 diyabetik hastalarda yürütülen bir klinik çalışmada, losartan ile tedavi edilen
hastaların %9.9'unda ve plaseboyla tedavi edilen hastaların %3.4'ünde >5.5 mmol/l
hiperkalemi gelişmiştir.
Aşağıdaki istenmeyen olaylar losartan alan hastalarda plaseboya göre daha sık ortaya
çıkmıştır:
Kan ve lenf sistemi bozuklukları
Bilinmiyor: Anemi
Kardiyak bozukluklar
Bilinmiyor: Senkop, çarpıntı
Vasküler bozukluklar
Bilinmiyor: Ortostatik hipotansiyon
Gastrointestinal bozukluklar
Bilinmiyor: Diyare
Kas– iskelet sistemi, bağ doku ve kemik bozuklukları
Bilinmiyor: Sırt ağrısı
Böbrek ve idrar yolu bozuklukları
Bilinmiyor: İdrar yolu enfeksiyonları
Genel bozukluklar ve uygulama yeri koşulları
Bilinmiyor: Grip benzeri semptomlar
10/18Pazarlama sonrası deneyim
Aşağıdaki istenmeyen olaylar pazarlama sonrası deneyimde bildirilmiştir:
Kan ve lenf sistemi bozuklukları
Bilinmiyor: Anemi, trombositopeni
Bağışıklık sistemi bozuklukları
Seyrek: Aşırı duyarlılık: anaflaktik reaksiyonlar, larenks ve glottiste havayolunun tıkanmasına
yol açan şişlik ve/veya yüz, dudaklar, farenks ve/veya dilde şişmeyi içeren anjiyoödem; bu
hastaların bazılarında ADE inhibitörleri dahil başka ilaçların uygulanmasıyla ilişkili olarak
anjiyoödem geçmişte bildirilmiştir; Henoch-Schonlein purpurası dahil vaskülit.
Psikiyatrik bozukluklar
Bilinmiyor: Depresyon
Sinir sistemi bozuklukları
Bilinmiyor: Migren
Kulak ve iç kulak bozuklukları
Bilinmiyor: Kulak çınlaması
Solunum, göğüs bozuklukları ve mediastinal hastalıklar
Bilinmiyor: Öksürük
Gastrointestinal bozukluklar
Bilinmiyor: Diyare, pankreatit
Hepato-bilier hastalıklar
Seyrek: Hepatit
Bilinmiyor: Karaciğer fonksiyon anormallikleri
Deri ve deri altı doku bozuklukları
Bilinmiyor: Ürtiker, kaşıntı, döküntü, ışığa duyarlılık
Kas– iskelet sistemi, bağ doku ve kemik bozuklukları
Bilinmiyor: Miyalji, artralji, rabdomiyoliz
Böbrek ve idrar yolu bozuklukları
Renin-anjiyotensin-aldosteron sisteminin inhibisyonunun bir sonucu olarak, riskli hastalarda
böbrek yetmezliği dahil olmak üzere böbrek fonksiyonunda değişiklikler bildirilmiştir; böbrek
fonksiyonundaki bu değişiklikler tedavi bırakıldıktan sonra normale dönebilir (bkz. bölüm
4.4).
Üreme sistemi ve meme hastalıkları
Bilinmiyor: Erektil disfonksiyon/impotans
Genel bozukluklar
Bilinmiyor: Keyifsizlik
11/18Araştırmalar:
Bilinmiyor: Hiponatremi
Pediyatrik hastalardaki istenmeyen olay profili erişkin hastalardakiyle benzer görünmektedir.
Pediyatrik popülasyonda veriler sınırlıdır.
4.9. Doz aşımı ve tedavisi
İntoksikasyon semptomları
İnsanlarda doz aşımına ilişkin sınırlı veriler mevcuttur. Doz aşımının en muhtemel
semptomları hipotansiyon ve taşikardidir. Bradikardi parasempatik (vagal) stimülasyondan
kaynaklanabilir.
İntoksikasyon tedavisi
Semptomatik hipotansiyon meydana geldiğinde destekleyici tedavi verilmelidir. Önlemler
ilacın alındığı zamana ve semptomların tipi ve şiddetine bağlıdır. Kardiyovasküler sistemin
stabilizasyonuna öncelik verilmelidir. Oral alımından sonra yeterli dozda aktif kömür
uygulanması endikedir. Ardından, yaşamsal parametrelerin yakın takibi yapılmalıdır.
Gerekirse yaşamsal parametreler düzeltilmelidir. Ne losartan ne de aktif metaboliti
hemodiyalizle uzaklaştırılamaz.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anjiyotensin II antagonistleri (losartan)
ATC Kodu: C09 CA01
Losartan sentetik yolla üretilen oral bir anjiyotensin-II reseptör (tip AT ) antagonistidir. Güçlü
1
bir vazokonstriktör olan anjiyotensin II, renin-anjiyotensin sisteminin primer aktif
hormonudur ve hipertansiyon patofizyolojisinin önemli bir belirleyicisidir. Anjiyotensin II,
birçok dokuda bulunan (örn., damar düz kası, adrenal bez, böbrekler ve kalp) AT reseptörüne
1
bağlanır ve vazokonstrüksiyon ile aldosteron salınımını da içeren pek çok önemli biyolojik
etkilere neden olur. Anjiyotensin II düz kas hücre proliferasyonunu da uyarır.
Losartan seçici olarak AT reseptörünü bloke eder. İn vitro ve in vivo losartan ve onun
1
farmakolojik yönden aktif karboksilik asit metaboliti E-3174 kaynağından veya sentez
yolundan bağımsız olarak anjiyotensin II’nin tüm önemli fizyolojik etkilerini bloke eder.
Losartan kardiyovasküler regülasyonda önemli olan iyon kanallarını veya diğer hormon
reseptörlerini bloke etmez ya da bunlar üzerinde agonist etkisi yoktur. Ayrıca, losartan
12/18bradikinini degrade eden ADE (kininaz II) enzimini inhibe etmez. Buna bağlı olarak
bradikinine bağlı istenmeyen etkilerde artış olmaz.
Losartan uygulaması sırasında, anjiyotensin II’nin renin sekresyonu üzerindeki negatif
feedback etkisinin kaybolması plazma-renin aktivitesinde (PRA) artışa yol açar. PRA’daki
artış plazmadaki anjiyotensin II düzeylerinde artışa neden olur. Bu artışlara karşın,
antihipertansif aktivite ve plazma aldosteron konsantrasyonunun baskılanması devam eder ve
bu, anjiyotensin II reseptörünün etkin blokajını gösterir. Losartan kesildikten sonra, PRA ve
anjiyotensin II değerleri 3 gün içerisinde başlangıç değerlerine geri döner.
Hem losartan hem de ana aktif metabolitinin AT reseptörüne afinitesi AT reseptörüne göre
1 2
çok daha fazladır. Aktif metabolit ağırlık temelinde losartandan 10-40 kat daha aktiftir.
Hipertansiyon çalışmaları
Kontrollü klinik çalışmalarda losartanın hafif-orta derecede esansiyel hipertansiyonu olan
hastalara günde bir kez uygulanması sistolik ve diyastolik kan basıncında istatistiksel olarak
anlamlı azalmalar sağlamıştır. Dozdan 5-6 saat sonra yapılan ölçümlere kıyasla, dozdan 24
saat sonra yapılan kan basıncı ölçümleri kan basıncı düşüklüğünün 24 saat devam ettiğini
göstermiştir.
Losartan erkekler ile kadınlarda ve genç (65 yaşın altı) ile yaşlı hipertansif hastalarda eşit
derecede etkilidir.
LIFE çalışması
Hipertansiyonda son nokta azaltımı için losartan tedavisi (LIFE) çalışması EKG ile
belgelenmiş sol ventrikül hipertrofisi olan 55-80 yaş arası 9193 hipertansif hastada yürütülen
randomize, üç-kör, aktif-kontrollü bir çalışmadır.
Ortalama takip süresi 4.8 yıldır.
Primer sonlanım noktası kardiyovasküler morbidite ve mortalitenin bileşimiydi ve
kardiyovasküler ölüm, inme ve miyokard infarktüsünün kombine insidansında azalmayla
ölçülmüştür. Kan basıncı iki grupta benzer düzeylerde anlamlı olarak azalmıştır. Losartan
tedavisi primer kombine sonlanım noktasına ulaşan hastalarda atenolole göre %13 risk
azaltımı sağlanmıştır (p=0.021, %95 güven aralığı 0.77-0.98). Bu azalma esas olarak inme
insidansında azalmaya bağlıydı. Losartan tedavisi inme riskini atenolole göre %25 azaltmıştır
(p=0.001, %95 güven aralığı 0.63-0.89). Kardiyovasküler ölüm ve miyokard enfarktüsü
oranları tedavi gruplarında anlamlı olarak farklı değildir.
13/18RENAAL çalışması
Tip II Diabetes mellitusta anjiyotensin II Reseptör Antagonisti Losartan ile Son Noktaların
Azaltımı (RENAAL) çalışması hipertansiyonun eşlik ettiği veya etmediği proteinürisi olan
1513 tip 2 diyabetli hastada tüm dünyada yürütülen kontrollü bir klinik çalışmaydı.
Çalışmanın amacı kan basıncını düşürme yararının ötesinde ve buna ek olarak losartan
potasyumun böbrekleri koruyucu etkisini göstermekti.
Hastalar 4.6 yıla kadar izlendi (ortalama 3.4 yıl).
Çalışmanın primer sonlanım noktası serum kreatinin düzeyinde iki kat artış, son evre böbrek
yetmezliği (diyaliz veya transplantasyon ihtiyacı) veya ölümü içeren birleşik sonlanım
noktasıydı.
Sonuçlar losartan tedavisinin (327 olay) primer birleşik sonlanım noktasına ulaşan hastaların
sayısında plaseboya (359 olay) kıyasla %16.1 risk azaltımı sağladığını göstermiştir (p =
0.022). Primer sonlanım noktasının ayrı ve kombine bileşenleri bakımından, sonuçlar losartan
ile tedavi edilen grupta anlamlı risk azaltımı gösterdi: serum kreatinin düzeyinde iki kat artışta
%25.3 risk azaltımı (p = 0.006); son evre böbrek yetmezliğinde %28.6 risk azaltımı (p =
0.002); son evre böbrek yetmezliği veya ölümde %19.9 risk azaltımı (p = 0.009); son evre
böbrek yetmezliği veya serum kreatinin düzeyinde iki kat artışta %21.0 risk azaltımı (p =
0.01).
HEAAL Çalışması
Anjiyotensin II Antagonisti Losartanın Kalp Yetmezliği Son Noktasında Değerlendirilmesi
(HEAAL) çalışması ADE inhibitör tedavisini tolere etmeyen 18-98 yaş arası kalp yetmezliği
(NYHA Sınıf I-IV) olan 3834 hastada tüm dünyada yürütülen kontrollü bir klinik çalışmaydı.
Hastalar ADE inhibitörleri dışında klasik tedaviye ek olarak günde bir kez losartan 50 mg
veya losartan 150 mg almak üzere randomize edildiler.
Hastalar 4 yıldan fazla süre takip edildiler (medyan 4.7 yıl). Çalışmanın birincil son noktası
tüm nedenlere bağlı ölüm veya kalp yetmezliği nedeniyle hastaneye yatışı içeren birleşik bir
son noktaydı.
Sonuçlar 150 mg losartan ile tedavinin (828 olay) birincil birleşik son noktaya ulaşan
hastaların sayısında 50 mg losartana (889 olay) kıyasla %10.1 risk azaltımı sağladığını
göstermiştir (p=0.027, %95 güven aralığı 0.82-0.99). 150 mg losartan ile tedavi, kalp
yetmezliği nedeniyle hastaneye yatış riskini 50 mg losartana kıyasla %13.5 oranında
azaltmıştır (p=0.025, %95 güven aralığı 0.76-0.98). Tüm nedenlere bağlı ölüm oranı açısından
tedavi grupları arasında anlamlı bir fark yoktu.
14/18ELITE I ve ELITE II çalışmaları
Kalp yetmezliği (NYHA sınıf II-IV) olan 722 hastada 48 hafta süreyle yürütülen ELITE
çalışmasında, losartan ile tedavi edilen ve kaptopril alan hastalarda böbrek fonksiyonunda
uzun vadede değişim (birincil son nokta) bakımından hiçbir fark gözlenmemiştir. Losartanın
mortalite riskini azalttığı yönündeki gözlemi ELITE II çalışmasında doğrulanmamıştır.
ELITE II çalışmasında losartan 50 mg/gün günde üç kez kaptopril 50 mg ile karşılaştırıldı.
Kalp yetmezliği (NYHA sınıf II-IV) olan 3152 hasta, medyan: 1.5 yıl takip edildi; mortaliteyi
azaltma bakımından losartan ve kaptopril arasında istatistiksel yönden anlamlı herhangi bir
fark göstermedi.
5.2. Farmakokinetik özellikler
Genel özellikler
Emilim:
Oral uygulamayı takiben, losartanın emilimi iyidir ve ilk geçiş metabolizması sonrası aktif bir
karboksilik asit metaboliti ve inaktif olan diğer metabolitleri oluşur. Losartan tabletlerin
sistemik biyoyararlanımı yaklaşık %33’dür. Losartan ve aktif metaboliti ortalama doruk
konsantrasyonlarına sırasıyla 1 saatte ve 3-4 saatte ulaşır.
Dağılım:
Hem losartan hem de aktif metaboliti, başta albumin olmak üzere ≥%99 oranında plazma
proteinlerine bağlanır. Losartanın dağılım hacmi 34 litredir.
Biyotransformasyon:
Oral yoldan veya intravenöz olarak uygulanan losartan dozunun yaklaşık %14’ü aktif
metabolitine dönüşür. 14C ile işaretli losartan potasyumun oral ve intravenöz uygulanmasını
takiben, dolaşımdaki plazma radyoaktivitesi esas olarak losartan ve aktif metabolitine aittir.
Losartanın aktif metabolitine minimal dönüşümü, incelenen kişilerin yaklaşık %1’inde
görülmüştür.
Aktif metabolitine ek olarak inaktif metabolitler de oluşur.
Atılım:
Losartanın ve aktif metabolitinin plazma klerensi, sırasıyla yaklaşık 600 ml/dak. ve 50
ml/dak., renal klerensi ise, sırasıyla 74 ml/dak. ve 26 ml/dak.'dır. Losartan oral yoldan
verildiğinde, idrarda dozun yaklaşık %4’ü değişmeden, yaklaşık %6’sı ise aktif metaboliti
olarak saptanır. Losartanın ve aktif metabolitinin farmakokinetiği, 200 mg’a kadar oral
losartan potasyum dozlarına kadar lineerdir.
15/18Oral uygulamadan sonra, losartan ve aktif metabolitinin plazma konsantrasyonları çoklu
eksponensiyal bir azalma gösterir. Losartanın terminal yarılanma ömrü yaklaşık 2 saat,
metabolitininki ise 6-9 saattir. Günde bir kez 100 mg dozla, ne losartan ne de aktif metaboliti
plazmada anlamlı derecede birikmemiştir.
Losartanın ve metabolitlerinin atılımında hem safra hem de idrarla atılımın katkısı vardır.
İnsanlara 14C ile işaretli losartanın oral/intravenöz yolla uygulanmasından sonra,
radyoaktivitenin yaklaşık %35/%43’ü idrarda, %58/%50’si feçeste saptanmıştır.
Hastalardaki karakteristik özellikler
Geriyatrik:
Yaşlı hipertansif hastalarda losartan ve aktif metabolitinin plazma konsantrasyonları genç
hipertansif hastalardakinden anlamlı olarak farklı değildir.
Cinsiyet:
Kadın hipertansif hastalarda losartanın plazma düzeyleri erkek hipertansif hastalara göre iki
kat kadar daha yüksekti; aktif metabolitin plazma düzeyleri ise erkeklerde ve kadınlarda farklı
değildi.
Böbrek yetmezliği:
Kreatinin klerensi dakikada 10 ml’nin üzerinde olan hastalarda losartanın plazma
konsantrasyonları değişmez. Böbrek fonksiyonu normal hastalarla karşılaştırıldığında,
hemodiyalize giren hastalarda losartan EAA’sı yaklaşık 2 kat daha yüksektir.
Aktif metabolitin plazma konsantrasyonları böbrek fonksiyon bozukluğu olan hastalarda veya
hemodiyaliz hastalarında değişmez. Ne losartan ne de aktif metaboliti hemodiyalizle
uzaklaştırılamaz.
Karaciğer yetmezliği:
Hafif-orta derecede alkole bağlı karaciğer sirozu olan hastalara oral uygulamadan sonra,
losartan ve aktif metabolitinin plazma konsantrasyonları genç erkek gönüllülerdekinden
sırasıyla yaklaşık 5 kat ve 1.7 kat daha yüksekti (bkz. bölüm 4.2 ve 4.4).
5.3. Klinik öncesi güvenlilik verileri
Genel farmakoloji, genotoksisite ve karsinojenik potansiyelle ilgili klasik çalışmalara dayanan
klinik öncesi veriler insanlar için özel bir tehlikeyi ortaya koymamaktadır. Tekrarlı doz
toksisite çalışmalarında, losartan uygulanması kırmızı kan hücresi parametrelerinde
(eritrositler, hemoglobin, hematokrit) azalmaya, serumda üre-N artışına ve bazen serum
kreatinin yükselmesine, kalp ağırlığında azalmaya (histolojik korelasyonu yoktu) ve
16/18gastrointestinal değişikliklere (muköz membran lezyonları, ülserler, erozyonlar, kanamalar)
yol açtı. Renin-anjiyotensin sistemini doğrudan etkileyen diğer maddeler gibi, losartanın da
geç fetal gelişim üzerinde advers etkilere yol açtığı ve fetusta ölüme ve malformasyonlara
neden olduğu gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Laktoz monohidrat
Prejelatinize nişasta
Magnezyum stearat
Polivinil alkol
Titanyum dioksit (E171)
Talk
Makragol/PEG 3350
Lesitin (soya (E322))
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay.
6.4. Saklamaya yönelik özel tedbirler
25°C'nin altındaki oda sıcaklığında, nemden ve ışıktan koruyarak saklayınız.
6.5. Ambalajın niteliği ve içeriği
28 ve 84 film kaplı tablet, alüminyum-alüminyum blister ambalaj içinde hasta kullanma
talimatıyla beraber karton kutuda ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
17/187. RUHSAT SAHİBİ
Celtis İlaç San. ve Tic. A.Ş.
Yıldız Teknik Üniversitesi Davutpaşa Kampüsü
Teknoloji Geliştirme Bölgesi D1 Blok Kat:3
Esenler / İSTANBUL
Telefon: 0 850 201 23 23
Faks: 0 212 482 24 78
e-mail: info@celtisilac.com.tr
8. RUHSAT NUMARASI
255/90
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 31.12.2013
Ruhsat yenileme tarihi:
10. KÜB’ÜN YENİLENME TARİHİ
18/18