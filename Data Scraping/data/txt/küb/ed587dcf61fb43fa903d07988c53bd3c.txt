1/7  KISA  ÜRÜN BİLGİSİ 
 
 
1. BEŞERİ  TIBBİ  ÜRÜNÜN ADI 
      MONOHİS  % 0.15 Burun Spreyi, Çözelti  
2. KALİTATİF  VE KANTİTATİF  BİLEŞİM  
     Etkin  madde:  
     Her  1 ml burun spreyi, çözelti  1,5 mg  azelastin  hidroklorür  içerir.  
     Her  sprey  püskürtmesi  (0,14 ml),  0,19  mg azelastine eşdeğer  0,21 mg  azelastin  hidroklorür  içerir.  
       Yardımcı  madde(ler):  
     Yardımcı  maddeler  için 6.1’e  bakınız.  
3. FARMASÖTİK  FORM  
      Burun spreyi, çözelti  
      Berrak,  sıvı olmalıdır.  
 
4.  KLİNİK  ÖZELLİKLER  
4.1. Terapötik  endikasyonlar  
Yetişkinler,  adolesanlar  ile 6 yaş ve üstü çocuklarda  mevsimsel alerjik  rinitin  (saman  nezlesi)  
semptomatik tedavisinde endikedir.  
4.2. Pozoloji  ve uygulama şekli   
Pozoloji/ uygulama sıklığı ve süresi:  
• 6 ila 11 yaş  arası çocuklar:  
 Her bir burun deliğine  günde  iki defa  1 kez  püskürtülür.  
 Çocuklarda  4 haftalık  bir süreye kadar  elde edilen  klinik  deneyimlerde  iyi bir etkililik  ve 
güvenlilik gözlenmiştir. Çocuklarda henüz daha  uzun süreli deneyim bulunmamaktadır. 
Güvenlilik ve/veya etkililik  ile ilgili veri bulunmadığından, MONOHİS burun  spreyinin 6 
yaşından küçük çocuklarda kullanımı önerilmemektedir.  
• Yetişkinler  ve 12 yaş  üstü adolesanlar:  
Günde 1 kez her bir burun  deliğine  iki püskürtme  veya  günde  2 kez her bir burun deliğine  bir 
veya iki  püskürtme  şeklindedir  
2/7  Kullanım süresi, alerji semptomlarının şiddeti ve tolerabilite  dikkate alınarak belirlenmeli ve 
alerjene maruz kalınan süreye uygun olmalıdır. MONOHİS burun spreyi uzun dönem 
tedavide kullanılabilir.  
 
Uygulama  şekli:  
Burun içine  uygulanır.Çözelti, baş  dik pozisyonda tutularak her  bir burun deliğine  püskürtülür.  
İlk uygulamadan önce, eşit miktarda sprey elde edilinceye kadar pompa altı kez çalıştırılmalıdır. MONOHİS, 3 günden uzun bir süre kullanılmamışsa, pompa eşit miktarda sprey elde etmek için yeterince uzun süreyle çalıştırılmalıdır. 
 
Özel  popülasyonlara ilişkin  ek bilgiler:  
Böbrek/  Karaciğer yetmezliği:  
Böbrek ve/veya  karaciğer  yetmezliğinde  kullanımı  ile ilgili  yeterli  veri bulunmamaktadır.  
Pediyatrik  popülasyon:  
Güvenlilik  ve/veya  etkililik  ile ilgili veri bulunmadığından, MONOHİS  6 yaşından küçük 
çocuklarda kullanılmamalıdır.  
 6 ila 11 yaş arası çocuklarda  her bir burun deliğine  günde  iki defa  1 kez  püskürtülür.  
 Klinik  veriler  bulunmadığından, 6 ila  11 yaş  arası  çocuklarda 4 haftadan  daha  uzun süre  
kullanılması  
önerilmez.  
Geriyatrik  popülasyon:  
Geriyatrik  hasta popülasyonunda  kullanımı ile  ilgili yeterli  veri bulunmamaktadır.  
4.3. Kontrendikasyonlar  
• Etkin maddeye veya bölüm 6.1’de listelenen yardımcı maddelerden herhangi birine karşı aşırı 
duyarlılığı olanlarda  
• 6 yaşın  altındaki  çocuklarda  kontrendikedir.  
4.4. Özel  kullanım  uyarıları  ve önlemleri  
Geçerli  değildir.  
4.5. Diğer tıbbi  ürünler  ile etkileşimler  ve diğer etkileşim  şekilleri  
MONOHİS  ile etkileşimleri belirlemek  için herhangi  bir çalışma  yapılmamıştır.  Yüksek oral 
dozlarla etkileşimler üzerine çalışmalar mevcuttur. Ancak, buruna uygulandıktan sonra sistemik olarak elde edilen  etkin  madde  düzeyleri,  iyi tolere  edilen  oral uygulamadaki  etkin  madde  
düzeylerinin yalnızca maksimum beşte birine ulaştığından, bunlar MONOHİS için anlamlı 
değildir. 
 
3/7  4.6 Gebelik  ve laktasyon  
Genel tavsiye  
Gebelik  kategorisi  C'dir.  
 
Çocuk  doğurma potansiyeli  bulunan kadınlar/  Doğum  kontrolü  (Kontrasepsiyon)  
Çocuk doğurma  potansiyeli  bulunan kadınlara  verilirken  tedbirli olunmalıdır.  
 
Gebelik  dönemi  
MONOHİS’in  gebe kadınlarda  kullanımına  ilişkin  yeterli  veri mevcut  değildir.  
Hayvanlar  üzerinde  yapılan çalışmalar,  gebelik  /ve-veya/  embriyonal/fetal  gelişim /ve-
veya/doğum /ve-veya/  doğum  sonrası  gelişim  üzerindeki  etkiler  bakımından yetersizdir  
(bkz. Bölüm  5.3). 
İnsanlara  yönelik potansiyel  risk bilinmemektedir.  
MONOHİS  gerekli  olmadıkça  gebelik  döneminde  kullanılmamalıdır.  
Hayvanlardaki yüksek oral dozlarda, önerilen oral insan günlük dozunun 500 katı, üreme  
toksisitesi testi sırasında fetal ölüm, büyüme geriliği ve iskelet anormallikleri insidansında artış 
meydana gelmiştir. Nazal uygulama yolu ve uygulanan düşük doz nedeniyle, minimum sistemik maruziyet beklenebilir. Mevcut terapötik yaklaşım MONOHİS’in gebeliğin ilk üç ayında kullanımını önermemektedir.  
 Laktasyon  dönemi  
Azelastin  veya  metabolitlerinin  anne  sütüne  geçip  geçmediği  bilinmemektedir.  Emzirme  
döneminde  güvenliliğine  dair kanıtlar  yetersiz olduğundan MONOHİS  emziren  annelerde  
kullanılmamalıdır.  
 
Üreme yeteneği/Fertilite  
Hayvan  çalışmaları yüksek oral dozlarda üreme toksisitesi göstermiştir  (bkz.  bölüm  5.3). 
 4.7. Araç ve makine  kullanımı  üzerindeki  etkiler 
MONOHİS  araç ve makine  kullanma  kabiliyetini az oranda  etkilemektedir.  
MONOHİS kullanılırken, hastalığın kendisinin de neden olabileceği bitkinlik ,yorgunluk, halsizlik, baş dönmesi veya güçsüzlük hissi görülebilir. Bu vakalarda araç ve makine kullanım yeteneği etkilenebilir. Bu etkiler, alkol ile birlikte kullanım durumunda artabilir. 
 
4.8. İstenmeyen  etkiler  
İstenmeyen  etkiler,  aşağıdaki  sistem  organ sınıflarına  ve sıklıklara  göre listelenmiştir.  Sıklık  
dereceleri için şu kategoriler kullanılmıştır:  
Çok yaygın  (≥1/10); Yaygın (≥1/100 ila  <1/10);  
Yaygın olmayan  (≥1/1.000 ila <1/100); Seyrek (≥1/10.000 ila <1/1.000);  
    Çok seyrek  (<1/10.000);  
4/7       Bilinmiyor  (eldeki  verilerden  hareketle tahmin  edilemiyor)  
 
     MONOHİS için bildirilen istenmeyen etkiler:  
 
Bağışıklık  sistemi 
hastalıkları  Çok seyrek  Aşırı  duyarlılık  
Sinir  sistemi  hastalıkları  Yaygın  Disguzi  (nahoş  tat) 
Seyrek  Baş dönmesi*,  Somnolans  
(Halsizlik,  uyku hali) 
Solunum, göğüs bozuklukları 
ve mediastinal hastalıklar  Yaygın  olmayan  Burun  mukozasında  iritasyon 
(Yanma, kaşıntı)  
Hapşırma  Burun 
kanaması  
Gastrointestinal  hastalıklar  Seyrek  Bulantı  
Deri ve deri altı doku 
hastalıkları  Çok seyrek  Deri döküntüsü 
Pruritus  
Ürtiker  
Genel bozukluklar ve 
uygulama bölgesine ilişkin hastalıklar  Seyrek  Yorgunluk*  (bitkinlik, 
halsizlik)  Güçsüzlük hissi*  
 
* Altta  yatan  hastalıktan da  kaynaklanabilir  (bkz.  bölüm  4.7) 
Etkin  maddeye  özgü acı tat duygusu, çoğunlukla  kullanımdan sonra  ortaya  çıkar  (genellikle  
başın  arkaya çok fazla  yatırılarak  yanlış  kullanımdan kaynaklanır)  ve nadiren  mide  bulantısına  
yol açabilir.  
Şüpheli  advers  reaksiyonların  raporlanması  
Ruhsatlandırma  sonrası  şüpheli  ilaç advers  reaksiyonlarının raporlanması  büyük önem  
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi  (TÜFAM)’ne  bildirmeleri gerekmektedir.  
(www.titck.gov.tr;  e-posta:  tufam@titck.gov.tr;  tel:0 800 314 00 08; faks:0  312 218 35 99).  
 
 
   
5/7  4.9. Doz aşımı ve  tedavisi  
     Buruna uygulanması durumunda, doz aşımına bağlı reaksiyonlar beklenmez. Kazara 
yutulduktan sonra  doz aşımı durumunda, hayvan deneylerinden elde edilen  bulgulara  
dayanarak  merkezi  sinir sistemi rahatsızlıkları (uyuşukluk, konfüzyon, koma, taşikardi ve 
hipotansiyon dahil) beklenmelidir. Tedavi semptomatik olmalıdır. Yutulan miktara bağlı olarak 
gastrik lavaj önerilir. Bilinen bir antidot yoktur. 
 
5. FARMAKOLOJİK  ÖZELLİKLER  
5.1. Farmakodinamik  özellikler  
Farmakoterapötik  grup: Topikal  kullanım  için dekonjestanlar  ve diğer  nazal  preparatlar;  
Antialerjik  ilaçlar,  kortikosteroidler  hariç.  
 ATC  Kodu:  R01AC03  
 Bir ftalazinon türevi olan azelastin, seçici H1- antagonistik özelliklere sahip güçlü ve uzun süreli  
bir antialerjik maddedir.  
 Klinik öncesi in vivo ve in vitro çalışmalarda azelastin, lö kotrienler, histaminler, PAF ve 
serotonin gibi ani veya gecikmiş alerjik reaksiyonlarda rol oynayan kimyasal habercilerin sentezini veya salınımını inhibe etmiştir.  
Klinik  çalışmalarda,  azelastin  burun spreyinin etkisi desloratadin  ve nazal mometazondan  daha  
hızlı olmuştur. Uygulamadan sonra 15 dakika içinde semptomlarda rahatlama başlar.  
5.2. Farmakokinetik  özellikler  
Emilim: 
Oral uygulamadan sonra  azelastin  hızla  emilir.  Mutlak  biyoyararlanımı  %81'dir. Yiyeceklerin  
azelastin  emilimi üzerinde  bir etkisi yoktur.  
Her bir burun deliğine günde iki kez tekrarlanan nazal uygulamadan (0,14 mg) sonra, azelastinin plazma seviyeleri yaklaşık 0,26 ng/ml olmuştur. Aktif metabolit desmetilazelastin 
seviyeleri alt miktar belirleme sınırında (0.12 ng/ml) veya altında tespit edilmiştir.  
Tekrarlanan  oral uygulamadan sonra,  alerjik  rinit tedavisi  için terapötik  oral dozu temsil eden  
2.2 mg b.i.d. azelastinden sonra ortalama Cmax kararlı durum plazma seviyel eri azelastin için 
3.9 ng/ml ve desmetilazelastin için 1.86 ng/ml olarak belirlenmiştir.  
Dağılım:  
Dağılım hacmi  yüksektir. Bu durum, ağırlıklı olarak  periferik  dokularda  dağıldığını  
göstermektedir. Proteinlere bağlanma düzeyi, göreceli olarak düşüktür (%80- 90, ilaç etkileşimi 
reaksiyonları açısından oldukça düşük bir düzey).  
 
   Biyotransformasyon  
   En önemli metabolik yolakları, azepin halkasının hidroksilasyonu, N -dimetilasyon ve azepin 
halkasının oksidatif açılmasıdır.  
6/7  Eliminasyon  
Tek bir uygulamadan sonra plazmadaki eliminasyon yarı ömrü azelastin için yaklaşık 20 saat 
ve terapötik  olarak  aktif metabolit N- desmetilazelastin  için yaklaşık  45 saattir.  Atılım esas 
olarak  fekal yolla gerçekleşir. Etkin maddenin küçük miktarlarda feçesle atılmaya devam 
etmesi, maddenin bir dereceye kadar enterohepatik dolaşıma tabi olduğunu düşündürmektedir.  
Doğrusallık /Doğrusal  Olmayan  Durum Farmakokinetiği doğrusaldır. 
 
5.3. Klinik  öncesi  güvenlilik  verileri  
 
Azelastin hidroklorür kobaylarda yapılan çalışmalarda duyarlılaştırıcı özellik göstermemiştir. Azelastin, in vitro ve in vivo test serilerinde, sıçanlarda ve farelerde genotoksik ve kanserojen potansiyel göstermemiştir. Azelastin, erkek ve dişi sıçanlarda, 3 mg/kg/gün'ün üzerindeki oral dozlarda  doza  bağlı  bir şekilde  doğurganlık indeksini  azaltmış,  kronik toksisite  çalışmalarında  
erkek veya dişi hayvanların üreme organlarında  bileşiğe  bağlı  değişiklikler  gözlenmemiştir.  
Embriyotoksik ve  teratojenik  etkiler  sıçanlarda,  farelerde  ve tavşanlarda sadece  maternal -toksik 
doz aralığında  (örn. 68,6 mg/kg/gün dozunda fare ve sıçanlarda) meydana gelmiştir. 
Yüksek oral dozlarda (insanlarda önerilen maksimum intranazal günlük dozun 1.095 katı), 
üreme toksisitesi çalışmalarındaki hayvanlarda fetal letalite, büyüme geriliği ve iskelet 
anormallikleri insidansında artış meydana gelmiştir.  
6. FARMASÖTİK  ÖZELLİKLERİ  
 
6.1. Yardımcı  maddelerin  listesi  
Hipromelloz,  
Sorbitol  çözeltisi  
%70, Sodyum edetat Sodium sitrat  
Saf su 
 
6.2. Geçimsizlikler  
  Geçerli  değil.  
 
6.3. Raf ömrü  
24 ay  
Şişe açıldıktan  sonraki  raf ömrü:  6 ay.  
 
6.4. Saklamaya yönelik özel tedbirler  
   25°C  altındaki  oda sıcaklığında  saklayınız.  Buzdolabında  saklamayınız.  Dondurmayınız.  
 
6.5. Ambalajın  niteliği ve içeriği  
Bir defada  (0,14 ml)  0,21 mg azelastin  hidroklorür  içeren  çözelti  püskürten nazal  pompalı, 30 
mL amber renkli cam şişede piyasaya sunulmaktadır. 
7/7   
 
6.6. Beşeri  tıbbi  üründen arta kalan  maddelerin  imhası  ve diğer özel önlemler  
    Kullanılmamış  olan ürünler  ya da atık materyaller  “Tıbbi  Ürünlerin  Kontrolü Yönetmeliği”  
ve “Ambalaj Atıklarının Kontrolü Yönetmelikleri”ne uygun olarak imha edilmelidir.  
 
7. RUHSAT  SAHİBİ  
 
Humanis  Sağlık  A.Ş.  
Maslak/Sarıyer/İstanbul  
 
8. RUHSAT  NUMARASI(LARI)  
 
        2024/455 
 
9. İLK RUHSAT TARİHİ / RUHSAT YENİLEME TARİHİ  
 
İlk ruhsat tarihi: 13.11.2024 
Ruhsat yenileme  tarihi:  
 
10. KÜB’ÜN YENİLENME  TARİHİ  
