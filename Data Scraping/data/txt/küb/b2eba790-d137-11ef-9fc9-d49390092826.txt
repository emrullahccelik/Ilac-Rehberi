KISA ÜRÜN BİLGİSİ
1.BEŞERİ TIBBİ ÜRÜNÜN ADI
FLEBOGAMMA % 5 2.5 g/50 mL IV infüzyon için solüsyon içeren flakon
2.KALİTATİF VE KANTİTATİF BİLEŞİM
Etkin madde:
İnsan normal immün globulini (IVIg)
IgG alt sınıf yüzdeleri; % 70.3 IgG , % 24.7 IgG , % 3.1 IgG ve % 1.9 IgG ’tür.
1 2 3 4
İnsan protein içeriği en az % 97 IgG içeren 50 g/L’dir.
IgA içeriği 0.05 mg/mL’den daha azdır.
Yardımcı maddeler:
1 mL solüsyon, 50 mg D-sorbitol içerir.
Yardımcı maddeler için bölüm 6.1’e bakınız.
3.FARMASÖTİK FORM
İnfüzyon solüsyonu
Berrak veya hafif opelesan, renksiz ya da açık sarı renkli solüsyon
4.KLİNİK ÖZELLİKLER
4.1.Terapötik endikasyonlar
-Primer immün yetmezlik sendromlarında,
-Ciddi enfeksiyonlarda seyreden ve sekonder hipogamaglobulinemi gelişmiş multiple myeloma ve
kronik lenfositik lösemide,
-Allojeneik kemik iliği nakli sürecinde gelişen immün yetmezlikte,
-AIDS’li çocuklarda tekrarlayan enfeksiyon durumlarında (pediyatrik HIV enfeksiyonunda),
-Guillain-Barré sendromunda,
-Steroid tedavisine dirençli ve klinik kanamalarla giden immün trombositopenik purpura’da,
-ITP hastalarında trombositopenik dönemde yapılacak cerrahi veya splenektomiye hazırlıkta,
-Bulber tutulumu olan Myastenia Gravis’te,
-Kawasaki hastalağında,
-Gebeliğe sekonder immün trombositopeni veya gebelik ve ITP beraberliğinde endikedir.
14.2.Pozoloji ve uygulama şekli
Pozoloji/uygulama sıklığı ve süresi:
Tedavinin dozu ve dozaj düzenlemesi endikasyona bağlıdır.
Yerine koyma tedavisinde dozajın, farmakokinetik ve klinik cevaba bağlı olarak her hasta için ayrı
olarak düzenlenmesi gerekebilir. Aşağıdaki dozaj düzenlemesi kılavuz olarak verilmiştir.
Primer immün yetmezlik sendromlarında yerine koyma tedavisi
Dozaj düzenlemesi en azından 4-6 g/L IgG dip düzeyini (bir sonraki infüzyondan önce ölçülen)
sağlamalıdır. Denge oluşumu için tedavinin başlangıcından sonra 3-6 ay gereklidir. Önerilen başlangıç
dozu, her 3 haftada bir en az 0.2 g/kg’ın ardından 0.4-0.8 g/kg’dır.
6 g/L’lik dip düzeyin sağlanması için gerekli doz ayda 0.2-0.8 g/kg’dır. Dozaj aralığı, kararlı duruma
erişilinceye kadar 2-4 hafta arasında değişir.
Doz ve dozaj aralığının ayarlanması için dip düzeyleri ölçümü yapılmalıdır.
Ciddi sekonder hipogamaglobulinemi ve tekrarlanan enfeksiyonları olan miyelom veya kronik lenfositik
lösemi için yerine koyma tedavisi; AIDS’li çocuklar ve tekrarlanan enfeksiyonlar için yerine koyma
tedavisi
Önerilen doz, her 3-4 haftada bir kez 0.2-0.4 g/kg’dır.
İdiyopatik trombositopenik purpura
Akut bölümün tedavisi için; 3 günde bir tekrarlanabilen günde bir kez 0.8-1 g/kg veya 2-5 gün süreyle
günde 0.4 g/kg’dır. Nüksetme oluştuğu taktirde tedavi tekrarlanabilir.
Guillain Barré sendromu
Doz, 3-7 gün süreyle günde 0.4 g/kg’dır.
Çocuklardaki kullanım deneyimi sınırlıdır.
Kawasaki hastalığı
2-5 günün üzerinde bölünmüş dozlar halinde 1.6-2.0 g/kg veya tek doz olarak 2.0 g/kg uygulanmalıdır.
Hastalar, asetilsalisilik asit ile birlikte tedavi edilmelidir.
Allogenik kemik iliği transplantasyonu
İnsan normal immün globulin tedavisi, koşullanma rejiminin bir parçası olarak ve transplant sonrası
kullanılabilir.
2Enfeksiyonların tedavisi ve konakçı hastalığına karşı aşı profilaksisi için dozaj, kişiye göre
düzenlenmelidir. Normal olarak başlangıç dozu haftada 0.5 g/kg olup, transplantasyondan 7 gün önce
başlar ve transplantasyondan sonraki 3 haftaya kadar devam eder.
Antikor üretiminin sürekli eksikliği durumunda, antikor düzeyi normale erişine kadar ayda 0.5 g/kg’lık
doz önerilir.
Dozaj önerileri aşağıdaki tabloda özetlenmiştir:
Endikasyon Doz Sıklık
Primer immün yetmezlik sendromlarında -Başlangıç dozu:
yerine koyma tedavisi 0.4-0.8 g/kg
-Daha sonra: En az 4-6 g/L IgG dip düzeyi elde etmek
0.2-0.8 g/kg için 2-4 haftada bir
Sekonder immün yetmezlik 0.2-0.4 g/kg En az 4-6 g/L IgG dip düzeyi elde etmek
sendromlarında yerine koyma tedavisi için her 3-4 haftada bir
AIDS’li çocuklar için 0.2-0.4 g/kg Her 3-4 haftada bir
İmmün modülasyon:
İdiyopatik trombositopenik purpura 0.8-1 g/kg Günde bir kez, muhtemelen 3 gün
içerisinde bir kere tekrarlanır
veya
0.4 g/kg/gün 2-5 gün süreyle
Guillain Barré sendromu 0.4 g/kg/gün 3-7 gün süreyle
Kawasaki hastalığı 1.6-2 g/kg Asetilsalisilik asitle birlikte 2-5 gün
süreyle çeşitli dozlarda
veya
2 g/kg Asetilsalisilik asitle birlikte tek doz
Allogenik kemik iliği transplantasyonu:
-Enfeksiyonların tedavisi ve konakçı 0.5 g/kg Transplantasyondan 7 gün öncesinden
hastalığına karşı aşı profilaksisi için başlayarak, transplantasyondan sonraki 3
aya kadar her hafta
-Antikor üretiminin sürekli eksikliği 0.5 g/kg Antikor düzeyi normale erişene kadar her ay
3Uygulama şekli:
FLEBOGAMMA % 5, i.v. infüzyon yoluyla, ilk 30 dakika için 0.01-0.02 mL/kg/dk başlangıç hızında
uygulanır. Tolerasyonun iyi olması halinde, uygulama hızı aşamalar halinde en fazla 0.04 mL/kg/dk’ya
kadar arttırılabilir.
Ürün, kullanılmadan önce oda veya vücut sıcaklığına getirilmelidir.
Çözelti berrak veya hafif opelesan olmalıdır. Bulanık veya çökelti içeren çözeltileri kullanmayınız.
Özel popülasyonlara ilişkin ek bilgiler:
Böbrek/Karaciğer yetmezliği:
IVIg alan hastalarda akut böbrek yetmezliği rapor edilmiştir. Çoğu vakada, daha önceden varolan
böbrek yetmezliği, diyabetes mellitus, hipovolemi, aşırı kilo, beraberinde kullanılan nefrotoksik ilaçlar
veya 65 yaş üstü gibi risk faktörleri tanımlanmıştır.
Böbrek yetmezliği durumunda IVIg kullanımının kesilmesi düşünülmelidir.
Çok sayıda ruhsatlı IVIg ürünlerinin kullanımı ile böbrek disfonksiyonu ve akut böbrek yetmezliğini
ilişkilendiren raporlar, toplam sayının aşırı bir kısmının yardımcı madde olarak sukroz içermesini neden
göstermektedir. Riskli hastalarda sukroz içermeyen IVIg ürünlerinin kullanımı düşünülebilir.
FLEBOGAMMA % 5 sukroz içermez.
Akut böbrek yetmezliği riskini taşıyan hastalarda, IVIg ürünleri olabilecek en düşük dozda ve infüzyon
hızında uygulanmalıdır.
Pediyatrik popülasyon:
FLEBOGAMMA % 5’in çocuklarda güvenlilik ve etkinliği klinik çalışmalarla kanıtlanmamıştır.
Doz, her bir endikasyon için vücut ağırlığına göre verildiği ve yukarıda sözü edilen koşulların klinik
bulgularına göre ayarlandığı için, çocuklardaki pozoloji yetişkinlerinkinden farklı olarak düşünülmez.
Geriyatrik popülasyon:
FLEBOGAMMA % 5, tromboembolik vakalar ve akut böbrek yetmezliği gibi belirli advers
reaksiyonların gelişimi için yüksek riskte olduğu kabul edilen 65 yaş üstü hastalarda uygulanırken
tedbirli olunmalıdır. Önerilen doz aşılmamalı ve FLEBOGAMMA % 5, olabilecek en düşük infüzyon
hızıyla uygulanmalıdır.
4.3.Kontrendikasyonlar
İlacın bileşimindeki herhangi bir maddeye karşı aşırı duyarlılık gösteren hastalarda kontrendikedir (Bkz.
Bölüm 4.4, Özel kullanım uyarıları ve önlemleri).
4Özellikle çok nadir IgA eksikliği vakalarında, hastada IgA'ya karşı antikor geliştiğinde, birbirine benzer
immün globulinlere aşırı duyarlılık ortaya çıkabilir.
4.4.Özel kullanım uyarıları ve önlemleri
Sorbitol
Bu ilacın her bir mL’si 50 mg sorbitol içerir. Fruktoz intoleransının nadir görülen herediter
problemleri olan hastalarda bu ilaç kullanılmamalıdır.
Dikkatsizce uygulandığı ve herediter fruktoz intoleransı şüphesi durumlarında infüzyon hemen
durdurulmalı; kandaki normal şeker miktarı yeniden düzenlenmeli ve yoğun bakım ile organ
fonksiyonu stabilize edilmelidir.
Kan glukoz seviyelerinin ölçümleri ile etkileşme beklenmez.
Pediyatrik popülasyon
Bebeklerde ve küçük çocuklarda herediter fruktoz intoleransı teşhis edilemeyebilir ve ölümcül
olabilir. Bu nedenle, bebekler ve küçük çocuklar bu ilacı kullanmamalıdır.
Bazı ciddi yan etkiler infüzyon hızı ile ilişkili olabilir. “Bölüm 4.2., Pozoloji ve uygulama şekli”nde
önerilen infüzyon hızı yakından takip edilmelidir. Hastalar yakından izlenmeli ve infüzyon periyodu
süresince ortaya çıkabilecek semptomlar dikkatle gözlenmelidir.
Aşağıdaki yan etkiler daha sık olarak oluşabilir:
-Yüksek infüzyon hızı durumunda,
-IgA eksikliği olsun veya olmasın hipo- veya agammaglobulinemili hastalarda,
-İlk defa insan normal immün globulini kullanan hastalarda veya nadir durumlarda, insan
normal immün globulin ürününün değiştirildiği ya da ilk infüzyondan sonra uzun bir aralık
olduğu zaman.
Aşırı duyarlılık reaksiyonları seyrektir. Bu reaksiyonlar, anti-IgA antikorları olan IgA eksikliğinin çok
nadir durumlarında meydana gelir.
İnsan normal immün globulini, nadiren, insan normal immün globulini ile daha önceki tedaviyi tolere
etmiş olan hastalarda bile, anafilaktik reaksiyon sonucunda kan basıncında düşmeye neden olabilir.
Potansiyel komplikasyonlar aşağıda belirtilen önlemlerle çoğu kez engellenebilir:
-Ürünün ilk enjeksiyonu 0.01-0.02 mL/kg/dk başlangıç hızında yavaşça yapılarak, hastaların
insan normal immün globulinine duyarlı olmaması sağlanır.
5-Hastalar infüzyon periyodu süresince ortaya çıkabilecek semptomlar açısından dikkatle
gözlenir. Özellikle, insan normal immün globulini ile hiç tedavi görmemiş hastalar, başka bir
IVIg ile tedaviden geçiş yapmış hastalar ya da önceki tedaviden sonra uzun bir ara verilmiş
durumlarda, potansiyel yan etki işaretlerinin belirlenebilmesi için, ilk infüzyon süresince ve ilk
infüzyondan sonraki ilk saat içerisinde gözlenmelidir. Diğer hastalar ise uygulamadan sonra en
az 20 dakika izlenmelidir.
Yüksek riskli hastalarda, immün globulinin yüksek akışı sonucunda kan viskozitesindeki rölatif artışla
ilgili olduğu varsayılan; miyokard enfarktüsü, inme, akciğer embolisi, derin ven trombozu gibi
tromboembolik reaksiyonlar ve IVIg uygulaması arasındaki ilişkinin klinik bir kanıtı vardır.
Reçetelemede ve obez hastalar ile trombotik olaylar için (ilerlemiş yaş, hipertansiyon, diyabetes
mellitus ve geçmişte vasküler hastalıklar veya trombotik olaylar bulunması, kazanılmış veya kalıtımsal
trombofilik rahatsızlıkları olan hastalar, uzun süren immobilizasyon dönemi olan hastalar, ciddi
hipovolemik hastalar, kan viskozitesini arttıran rahatsızlıkları olan hastalar) önceden risk faktörlerine
sahip olan hastaların IVIg infüzyonunda önlem alınmalıdır.
Akut böbrek yetmezliği durumlarında, IVIg tedavisi gören hastalar rapor edilmelidir. Çoğu durumda,
önceden varolan böbrek yetersizliği, diyabetes mellitus, hipovolemi, aşırı kilo, birlikte alınan
nefrotoksik tıbbi ürünler veya yaşın 65’in üzerinde olması gibi risk faktörleri teşhis edilebilir.
Böbrek zafiyeti durumunda IVIg tedavisinin kesilmesi düşünülmelidir.
Çok sayıda ruhsatlı IVIg ürünlerinin kullanımı ile böbrek disfonksiyonu ve akut böbrek yetmezliğini
ilişkilendiren raporlar, stabilizatör olarak aşırı miktarda sukroz içermesini neden göstermektedir.
FLEBOGAMMA % 5 sukroz içermemektedir. Yüksek riskli hastalarda sukroz içermeyen IVIg
ürünlerinin kullanılması düşünülebilir.
Akut böbrek yetmezliği veya tromboembolik yan etki reaksiyonları olan yüksek riskli hastalarda, IVIg
ürünleri en düşük infüzyon hızında ve uygun dozda verilmelidir.
IVIg uygulamasında tüm hastalar için;
-IVIg infüzyonunun başlatılmasından önce yeterli hidratasyon sağlanmalı,
-İdrar çıkışı gözlenmeli,
-Serum kreatinin düzeyleri izlenmeli,
-Loop diüretiklerin birlikte kullanımından kaçınılmalıdır.
Yan etki reaksiyonu halinde, uygulama hızı düşürülmeli ya da infüzyon durdurulmalıdır.
Yan etkinin doğasına ve ciddiyetine uygun tedavi yapılmalıdır.
Şok durumunda, şok için standart tıbbi tedavi yürütülmelidir.
6İntravenöz immün globulin, insan plazmasından elde edilmiştir. İnsan plazmasından elde edilen ürünler
CJD (Creutzfeldt Jakob Hastalığı), AIDS, Hepatit B ya da C hastalıklarına neden olabilecek virüs gibi
enfeksiyon ajanları içerebilir. Bu tür ürünlerle, virüsler tarafından enfeksiyon bulaşma riski, bazı
virüslere maruziyet öncesi plazma donörlerinin gözlenmesi, bazı virüs enfeksiyon testlerinin yapılması
ve virüslerin uzaklaştırılmasıyla azaltılabilmektedir. Ancak, tüm bu yöntemlere karşın, halen insan
plazmasından elde edilen ürünlerle enfeksiyona neden olabilecek virüs geçiş riski bulunmaktadır.
Alınan önlemlerin HIV, HBV ve HCV gibi kılıflı virüsler ve HAV kılıfsız virüsü için etkili olduğu
düşünülmektedir.
Alınan önlemlerin, parvovirüs B19 gibi kılıfsız virüslere karşı sınırlı bir değeri olabilir.
Hepatit A eksikliği veya immün globulinlerle parvovirüs B19 geçişi ile ilgili güven tazeleyici klinik
deneyimler mevcut olup, ayrıca antikor muhtevasının viral güvenliğe önemli bir yardımda bulunduğu da
kabul edilmektedir.
FLEBOGAMMA % 5 bir hastaya uygulandığı zaman, hasta ve ürünün parti numarası arasındaki bağı
oluşturmak için, ürünün adı ve parti numarasının kaydedilmesi önemle tavsiye edilmektedir.
4.5. Diğer tıbbi ürünler ile etkileşimler ve diğer etkileşim şekilleri
Zayıflatılmış canlı virüs aşıları:
İmmün globulin uygulaması; kızamık, kızamıkçık, kabakulak ve su çiçeği gibi zayıflatılmış canlı virüs
aşılarının etkisini en az 6 haftadan 3 aya kadar olan bir sürede zayıflatabilir. Bu ürünün
uygulanmasından sonra, zayıflatılmış canlı virüs aşıları ile aşılama yapılmadan önce 3 aylık bir zaman
geçmelidir. Kızamık uygulamasında bu değer kaybı bir yıla kadar sürebilir. Bu nedenle kızamık aşısı
kullanan hastalar antikor durumlarını kontrol ettirmelidirler.
Serolojik testlerle etkileşme:
İmmün globulin enjeksiyonundan sonra, hastalarda, pasif olarak transfer edilen farklı antikorların
geçici olarak yükselmesi ile serolojik testlerde yanıltıcı pozitif sonuçlar elde edilebilir.
Alyuvarların eritrosit antijenlerine pasif geçişleri (örneğin; A, B, D), örneğin antiglobulin testi
(Coomb’s testi) gibi kırmızı hücre antikorlarının bazı serolojik testlerini etkileyebilir.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Pediyatrik popülasyonlara ilişkin etkileşim çalışması yapılmamıştır.
Geriyatrik popülasyon:
Geriyatrik popülasyonlara ilişkin etkileşim çalışması yapılmamıştır.
74.6.Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/doğum kontrolü (kontrasepsiyon)
İmmün globulinlerin gebe kadınlarda kullanımının emniyeti kanıtlanmamıştır. Gerekli olmadıkça
gebelik döneminde kullanılmamalıdır. Hasta, hamile kaldığında veya hamilelik kararı aldığında
doktorunu bilgilendirmesi gerektiği konusunda uyarılmalıdır.
Gebelik dönemi
İntravenöz immün globulin yararları, risklerine göre kabul edilebilir olmadıkça kullanılmamalıdır.
Hayvanlar üzerinde yapılan çalışmalar gebelik/embriyonal/fötal gelişim/ doğum ya da doğum sonrası
gelişim üzerindeki etkileri bakımından yetersizdir. İnsanlara yönelik potansiyel risk bilinmemektedir.
İnsan immün globulini gebelik sırasında yalnız olası yararları, fetüs üzerindeki olası zararlarından fazla
ise kullanılmalıdır.
Laktasyon dönemi
FLEBOGAMMA % 5’in hamilelerde güvenli kullanımı kontrollü klinik çalışmalarla değerlendiril-
memiştir. Bu nedenle emziren annelerde dikkatli kullanılmalıdır. İmmün globulinler anne sütü ile
atılmaktadır (süte geçmektedir). Ancak immün globulinlerin emzirilen çocuk üzerinde herhangi bir
olumsuz etkisi öngörülmemektedir. Aksine, anne sütüne geçerek, yenidoğana koruyucu antikorların
geçmesine katkıda bulunabilir.
Üreme yeteneği/Fertilite
Hayvan üreme çalışmaları yürütülmemiştir. Hamile kadına verildiğinde fötal hasara neden olup
olmadığı ve üreme kapasitesini etkileyip etkilemediği bilinmemektedir.
FLEBOGAMMA % 5 bu nedenle hamile kadınlara kullanımı gerekiyorsa verilmelidir.
4.7.Araç ve makine kullanımı üzerindeki etkiler
FLEBOGAMMA % 5’in araç ya da makine kullanma yeteneği üzerinde olumsuz etkisi
gözlenmemiştir.
4.8.İstenmeyen etkiler
Genellikle; üşüme, baş ağrısı, ateş, kusma, alerjik reaksiyonlar, bulantı, artalji, düşük kan basıncı ve
hafif bel ağrısı gibi yan etkiler oluşabilir.
8Normal insan immün globulinleri seyrek olarak kan basıncında ani düşme ve izole durumlarda, önceki
uygulamada hiçbir aşırı duyarlılık gözlenmeyen hastalarda bile anafilaktik şoka neden olabilir.
Normal insan immün globulinlerinin kullanılması sırasında; geri dönüşümlü aseptik menenjit vakaları,
geri dönüşümlü hemolitik anemi/hemoliz izole vakaları ve kısa süreli deri reaksiyonlarının nadir
vakaları gözlenmiştir.
Serum kreatinin düzeyinde artış ve/veya akut böbrek yetmezliği gözlenmiştir.
Çok seyrek olarak: Miyokard enfarktüsü, inme, akciğer embolisi, derin ven trombozu gibi
tromboembolik reaksiyonlar belirlenmiştir.
Klinik çalışmalarda rapor edilen advers ilaç reaksiyonları MedDRA sistem organ sınıfına göre aşağıdaki
tabloda özetlenmiş ve kategorize edilmiştir:
Sıklık aşağıdaki kriterler kullanılarak belirlenmiştir:
-Çok yaygın: ≥1/10
-Yaygın: ≥1/100 ila <1/10
-Yaygın olmayan: ≥1/1.000 ila <1/100
-Seyrek: ≥1/10.000 ila <1/1.000
-Çok seyrek: <1/10.000, bilinmiyor (eldeki verilerden hareketle tahmin edilemiyor).
İstenmeyen etkiler, her sıklık gurubu içerisinde ciddiyetin azalımına göre sunulmuştur.
Yaygın:
• Bulantı
• Kusma
• Titreme/ateş
• Halsizlik
• Ağrı
• Baş ağrısı
Yaygın olmayan:
• Nefes darlığı
• İshal
• Ateş
• Enjeksiyon yerinde yanma
• Huzursuzluk
• Hızlı solunum
• Cilt kızarması
• Tansiyon düşmesi
9Seyrek:
• Hemoglobinde düşüş
• Morarma
• Kalp çarpıntısı
• Sıcak basması
• Geçici menenjit (geri dönüşümlü aseptik menenjit)
• Derinin karıncalanması, iğnelenmesi, uyuşukluk hissi
• Göğüs sıkışması
• Hırıltılı solunum
• Eritem (Ciltte iltihaplanmaya bağlı oluşan kızarıklık)
• Kabarmış yüz
Nakledilebilen ajanlarla ilgili güvenlik için 4.4.’e bakınız.
4.9.Doz aşımı ve tedavisi
Aşırı doz, aşırı sıvı yüklemesine ve hiperviskoziteye neden olabilir ve bu durum, özellikle yaşlı
hastalarda ve böbrek yetmezliği bulunan hastalarda risk oluşturabilir. Eğer doz aşımı meydana gelirse,
infüzyon hızı düşürülmeli veya semptomlar geçene kadar infüzyon kesilmelidir. Daha sonra infüzyona
hasta tarafından tolere edilen bir hızda devam edilebilir.
5. FARMAKOLOJİK ÖZELLİKLER
5.1.Farmakodinamik özellikler
Farmakoterapötik grup: İmmün sera ve immün globulinler: immün globulinler, intravasküler uygulama
için normal insan immün globulinler.
ATC kodu: J06BA02.
Etki mekanizması:
Normal insan immün globulini, enfeksiyon ajanlarına karşı geniş çeşitlilikte IgG antikorları
içermektedir.
Normal insan immün globulini, normal popülasyonda bulunan IgG antikorları içerir. Genellikle 1000
donörden az olmayan plazma havuzundan hazırlanır. İmmün globulin G alt grup dağılımı, doğal insan
plazmasına çok benzer orantısallığa sahiptir.
Normalin üzerinde düşmüş olan immün globulin G düzeyleri, bu tıbbi ürünün yeterli dozu ile normal
aralığa getirilebilmektedir.
Replasman tedavisi dışındaki kullanım alanlarının etki mekanizmaları tam olarak açıklığa
kavuşmamakla birlikte, immün düzenleyici etkileri içermektedir.
105.2.Farmakokinetik özellikler
Genel özellikler
Emilim:
İntravenöz uygulama sonrasında, insan normal immün globulini hastanın kan dolaşımına hemen ve tam
olarak geçer.
Dağılım:
İnsan normal immün globulini plazma ve ekstravasküler sıvı arasında rölatif olarak hızla dağılır. İntra ve
ekstravsküler kompartımanlar arasında dengeye yaklaşık olarak 3-5 gün sonra erişilir.
Biyotransformasyon:
İnsan normal immün globulini bir protein olup, bu nedenle endojen proteinlere benzer şekilde
metabolize edilir.
Eliminasyon:
İnsan normal immün globulininin yarılanma ömrü yaklaşık 37 gündür. Bu yarılanma ömrü özellikle
primer immün yetmezlikte hastadan hastaya değişebilir.
IgG ve IgG-kompleksleri retiküloendoteliyal sistem hücrelerinde yıkılır.
Doğrusallık/Doğrusal olmayan durumlar:
Hiçbir sağlıklı veri mevcut değildir.
5.3.Klinik öncesi güvenlilik verileri
İmmün globulinler, insan vücudunun normal bileşenleridir. Hayvanlardaki tek doz toksisite testi, daha
yüksek dozlar aşırı yükleme ile sonuçlandığı için, ilgili değildir.
Tekrarlanan doz toksisite testi ve embriyo-fetal toksisite çalışmalarının, antikorlar ile etkileşimine bağlı
olarak pratikte geçerliliği yoktur. Yeni doğanların bağışıklık sistemi üzerine ürünün etkisi
çalışılmamıştır.
Klinik çalışmalar immün globulinlerin tümorojenik ve mutajenik etkileri için hiçbir ima vermediği için,
özellikle heterolog serilerdeki deneysel çalışmaların gerekli olmadığı düşünülmektedir.
6. FARMASÖTİK ÖZELLİKLER
6.1.Yardımcı maddelerin listesi
% 5 D-sorbitol
Enjeksiyonluk su
116.2.Geçimsizlikler
Bu tıbbi ürün diğer tıbbi ürünlerle veya intravenöz sıvılarla karıştırılmamalıdır. Ayrı bir i.v. setle
uygulanmalıdır.
6.3.Raf ömrü
24 ay
6.4.Saklamaya yönelik özel tedbirler
2° - 8°C arasında saklanmalıdır. Ürün dondurulmamalıdır. Ürün donmuş ise çözüp kullanılmamalıdır.
Son kullanma tarihi geçen ürün kullanılmamalıdır.
6.5.Ambalajın niteliği ve içeriği
Klorobütil kauçuk tıpalı, tip-II cam flakon içerisinde 50 mL çözelti.
Ambalaj büyüklüğü: 1 flakon
6.6.Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve “Ambalaj
ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Dem İlaç San. ve Tic. A.Ş.
Dem Plaza İnönü Mah. Kayışdağı Cad. No:172
34755 Ataşehir-İstanbul
Tlf: 0216.4284029
Faks: 0216.4284069
8. RUHSAT NUMARASI: 14
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 03.05.2007
Ruhsat yenileme tarihi:
10. KÜB’ÜN YENİLENME TARİHİ: 07.03.2012
12