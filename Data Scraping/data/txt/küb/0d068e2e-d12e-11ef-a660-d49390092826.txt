KISA ÜRÜN BİLGİSİ
1. BEŞERİ TIBBİ ÜRÜNÜN ADI
PALLADA %0,2 göz damlası, çözelti
2. KALİTATİF VE KANTİTATİF BİLEŞİM
Etkin madde:
Olopatadin hidroklorür 2,22 mg/ml
(2 mg Olopatadin’e eşdeğer) içerir.
Yardımcı maddeler:
Benzalkonyum klorür çözeltisi 0,20 mg/ml
Disodyum fosfat susuz 5,00 mg/ml
Sodyum klorür 6,00 mg/ml
Sodyum hidroksit y.m.
Yardımcı maddeler için Bölüm 6.1.’e bakınız.
3. FARMASÖTİK FORM
Göz damlası, çözelti.
Renksiz, berrak, pratik olarak partikülsüz çözelti.
4. KLİNİK ÖZELLİKLER
4.1. Terapötik endikasyonlar
PALLADA alerjik konjunktivit sonucu ortaya çıkan oküler belirti ve bulguların önlenmesi ve
tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
PALLADA, alerjik konjunktivitten etkilenen göze günde bir kez bir damla damlatılarak
uygulanır.
Uygulama şekli:
Damlalık ucunun ve çözeltinin kirlenmesini önlemek için göz kapaklarına, gözün etrafına
1 / 8veya diğer yüzeylere şişenin damlalık ucu ile dokunulmamalıdır. Kullanılmadığı zamanlarda,
şişe sıkıca kapatılır.
Diğer topikal oküler ürünlerle birlikte tedavi durumunda, birbirini takip eden uygulamalar
arasında beş ila on dakika ara verilmelidir.
Özel popülasyonlara ilişkin ek bilgiler
Böbrek/Karaciğer yetmezliği:
Olopatadinin göz damlası formu böbrek ve karaciğer yetmezliği olan hastalarda
çalışılmamıştır. Ancak böbrek ve karaciğer yetmezliği olanlarda (bkz. Bölüm 5.2.) herhangi
bir dozaj ayarlaması gerekliliği beklenmemektedir.
Pediyatrik popülasvon:
3 yaş altındaki çocuklarda uygulama etkililiği ve güvenliliği kanıtlanmamıştır.
Geriyatrik popülasyon:
Yaşlı ve daha genç hastalar arasında güvenlilik ve etkililik bakımından hiçbir fark
gözlenmemiştir.
4.3. Kontrendikasyonlar
Olopatadin veya yardımcı maddelerden herhangi birisine karşı aşırı duyarlılığı olanlarda
kontrendikedir.
4.4. Özel kullanım uyarıları ve önlemleri
SADECE TOPİKAL UYGULAMA İÇİNDİR. ENJEKSİYON VEYA ORAL OLARAK
KULLANILMAZ.
PALLADA, antialerjik/antihistaminik bir ajandır ve topikal uygulandığında, sistemik olarak
emilebilir. Eğer ciddi reaksiyonlar veya aşırı duyarlılık oluşursa, bu tedavinin uygulamasına
devam edilmez.
Damlalık ucunun ve çözeltinin kirlenmesini önlemek için göz kapaklarına, gözün etrafına
veya diğer yüzeylere şişenin damlalık ucu ile dokunulmamalıdır. Kullanılmadığı zamanlarda,
şişe sıkıca kapatılır.
Gözlerde kızarıklık meydana geldiği takdirde kontakt lens takılmamalıdır.
PALLADA kontakt lenslerle ilgili tahrişlerin tedavisinde kullanılmamalıdır. İlaç içinde
koruyucu madde olarak benzalkonyum klorür bulunmaktadır ve bu madde yumuşak kontakt
lensler tarafından absorbe edilebilir. Yumuşak kontakt lens kullanan ve gözlerinde kızarıklık
olmayan hastalara PALLADA damlattıktan sonra kontakt lenslerini takmadan önce en az on
2 / 8dakika beklemeleri söylenmelidir.
PALLADA sodyum içermektedir ancak, uygulama yolu nedeniyle herhangi bir uyarı
gerekmemektedir.
4.5. Diğer tıbbi ürünlerle etkileşimler ve diğer etkileşim şekilleri
PALLADA ile ilgili etkileşim çalışması bulunmamaktadır.
4.6. Gebelik ve laktasyon
Genel tavsiye:
Gebelik Kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon):
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadır.
Gebelik dönemi:
Olopatadinin gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar, gebelik ve/veya embriyonal/fetal gelişim ve/veya doğum ve/veya
doğum sonrası gelişim üzerindeki etkiler bakımından yetersizdir (bkz. Bölüm 5.3.). İnsanlara
yönelik potansiyel risk bilinmemektedir.
PALLADA gerekli olmadıkça gebelik döneminde kullanılmamalıdır. Gebelik sırasında sadece
potansiyel yarar, potansiyel fetal riskten fazlaysa kullanılmalıdır.
Gebe hastalara bu ürün reçetelenirken dikkat edilmelidir.
Laktasyon Dönemi:
PALLADA emziren annelere tavsiye edilmez.
Olopatadin, oral yolla uygulamayı takiben emziren sıçanların sütünde tespit edilmiştir.
Topikal oküler uygulamanın anne sütüne geçebilecek düzeyde sistemik absorbsiyona yol açıp
açmayacağı bilinmemektedir. Bu nedenle PALLADA’nın emziren bir anneye önerilmesi
durumunda, vaka dikkatli bir gözlem altında tutulmalıdır.
Üreme yeteneği/Fertilite:
Olopatadinin topikal oküler uygulamasının, insan üreme yeteneği üzerine etkisiyle ilgili
çalışma yapılmamıştır.
4.7. Araç ve makine kullanımı üzerindeki etkileri
Diğer göz damlalarında da olduğu gibi, geçici görme bulanıklığı veya diğer görsel
rahatsızlıklar araç ya da makine kullanımını etkileyebilir. Uygulamadan sonra görmede
bulanıklık meydana gelmesi durumunda, araç veya makine kullanılmadan önce bulanıklık
3 / 8geçinceye kadar beklenmelidir.
4.8. İstenmeyen etkiler
Soğuk algınlığı ve farenjit %7 ila 11 oranında görülme sıklıklarında bildirilmiştir. Bu yan
etkilerden bazıları, altta yatan hastalığın etkilerine benzerdir.
Aşağıdaki istenmeyen etkiler uygulama ile ilintili olarak değerlendirilmişler ve aşağıdaki
kurala göre sınıflandırılmışlardır: çok yaygın (≥1/10); yaygın (≥1/100 ila <1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000), çok seyrek (<1/10.000);
bilinmiyor (eldeki verilerden hareketle tahmin edilemiyor). Her bir sıklık grubunda
istenmeyen etkiler azalan ciddiyet sırasına göre bulunmaktadır.
Enfeksiyonlar ve enfestasyonlar:
Yaygın olmayan: Rinit.
Bağışıklık sistemi hastalıkları:
Bilinmiyor: Hipersensitivite, yüzde şişme.
Sinir sistemi hastalıkları:
Yaygın: Baş ağrısı, tat alma bozukluğu.
Yaygın olmayan: Baş dönmesi, duyarlılık azalması.
Bilinmiyor: Uyuklama hali.
Göz hastalıkları:
Yaygın: Gözde ağrı, göz iritasyonu, kuru göz, gözde anormal hassasiyet.
Yaygın olmayan: Korneada aşınma, korneada epitel kusur, korneada epitel bozukluk, noktasal
keratit, keratit, kornea lekesi, göz akıntısı, fotofobi, bulanık görme, görüş netliğinde azalma,
göz kapağı spazmı, gözde rahatsızlık, gözde kaşınma, konjunktival kesecikler, konjunktival
bozukluk, gözde yabancı cisim hissi, gözyaşı artışı, göz kapağında kaşıntı, göz kapağında
ödem, göz kapağı bozukluğu, oküler kanlanma.
Bilinmiyor: Korneal ödem, gözde ödem, göz şişmesi, konjunktivit, midriyazis, görme
bozuklukları, göz kapağı kenarında çapaklanma.
Solunum, göğüs bozuklukları ve mediastinal hastalıklar:
Yaygın: Burun kuruluğu.
Bilinmiyor: Nefes darlığı (dispne), sinüzit.
Gastrointestinal bozukluklar:
Bilinmiyor: Bulantı, kusma.
Deri ve deri altı doku hastalıkları:
Yaygın olmayan: Kontakt dermatit, deride sıcaklık duygusu, kuru deri.
4 / 8Bilinmiyor: dermatit, deride kızarıklık.
Genel bozukluklar ve uygulama bölgesine ilişkin hastalıklar:
Yaygın: Yorgunluk.
Bilinmiyor: Halsizlik, keyifsizlik.
Belirgin kornea hasarı olan hastaların bazılarında fosfat içeren göz damlalarının kullanımına
bağlı olarak, çok seyrek sıklıkta korneal kalsifikasyon vakaları bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
İnsanlarda, kazayla ya da kasıtlı olarak alınan doz aşımı ile ilgili veri mevcut değildir.
Olopatadin, hayvanlarda düşük bir akut toksisiteye sahiptir. PALLADA Steril Oftalmik
Solüsyonu’nun bir şişesinin içeriğinin kazara içilmesi durumunda en yüksek sistemik
maruziyet 5 mg olopatadindir. Bu maruziyet, %100 absorpsiyonu varsayarak 10 kg bir
çocukta 0,5 mg/kg final doz ile sonuçlanır.
Köpeklerde, QTc aralığının uzaması sadece, klinik kullanımla çok az ilinti gösteren en yüksek
insan maruziyetinin üzerinde yeterli kabul edilen maruziyetlerde gözlenmiştir. 2,5 gün
boyunca günde iki kez 5 mg oral doz uygulanan 102 genç ve yaşlı erkek ve kadın sağlıklı
deneklerde plasebo ile karşılaştırıldığında QTC aralığında anlamlı bir uzama görülmedi. Bu
çalışmada görülen kararlı hal olopatadinin plazma konsantrasyonlarının aralığı
(35–127 ng/ml) kardiyak repolarizasyonu üzerindeki etkilerine göre topikal olopatadin için
güvenilirlik sınırının en az 70 katını gösterir.
Tedavi:
Doz aşımı durumunda hastanın uygun gözlem ve takibi gerekmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmolojikler; dekonjestanlar ve antialerjikler; diğer antialerjikler.
5 / 8ATC kodu: S01GX09
Olopatadin, kısmen selektif bir histamin (Hı) reseptör antagonisti olup mast hücrelerinden de
histamin salıverilmesini inhibe eder.
Olopatadin ile azalan kemotaksis ve eozinofil aktivasyonunun inhibisyonu da gösterilmiştir.
Olopatadinin alfa-adrenerjik, dopaminerjik ve muskarinik tip 1 ve tip 2 reseptörler üzerinde
etkisi yoktur.
5.2. Farmakokinetik özellikler
Emilim
İnsanlarda olopatadin %0,15 oftalmik solüsyonun topikal oküler uygulama sonrası,
olopatadinin düşük bir sistemik emilime sahip olduğu gösterilmiştir.
Dağılım
Sağlıklı gönüllülerin her iki gözüne de 2 hafta süreyle 12 saatte bir olopatadin %0,15 oftalmik
solüsyonun uygulandığı iki çalışmada (toplam 24 denek), plazma konsantrasyonları genelde
ölçülebilen sınırın altında (<0,5 ng/ml) kalmıştır. Çalışmalarda olopatadinin ölçülebilir olduğu
değerler, tipik olarak dozlamadan sonraki iki saat içinde bulunmuş ve 0,5 ila 1,3 ng/ml
aralığında yer almıştır.
Biyotransformasyon
Olopatadinin topikal oküler uygulamasına bağlı olarak sistemik biyoyararlanım verisi mevcut
değildir. Dozun yaklaşık %60–70’i idrarda ana ilaç olarak bulunmuştur. İdrarda, iki metabolit,
mono-desmetil ve N-oksit düşük konsantrasyonlarda saptanmıştır.
Eliminasyon
Oral dozlama sonrası plazmadaki atılım yarılanma ömrü 8 ile 12 saat arasında olup, atılım
daha çok renal yoldan gerçekleşmiştir.
5.3. Klinik öncesi güvenlilik verileri
Oral yolla uygulanan olopatadin, fare ve sıçanlarda sırasıyla 500/mg/kg/gün ve
200/mg/kg/gün dozlarına kadar kanserojen bulunmamıştır. Bir 40 µl damla boyutu ve bir
50 kg insan baz alındığında, bu dozlar tavsiye edilen maksimum oküler insan dozlarından
yaklaşık olarak 150.000 ve 50.000 kat daha yüksektir. Olopatadin bir in vitro bakteriyel ters
mutasyon (Ames) testi, bir in vitro memeli kromozom aberasyon tayini veya bir in vivo fare
mikronükleus testi ile test edildiğinde hiçbir mutajenik potansiyel gözlenmemiştir.
Olopatadinin erkek ve dişi sıçanlarda yaklaşık 100.000 katı oral dozlarda uygulanması,
doğurganlık endeksinde az bir düşüş, azalmış implantasyon oranı ile sonuçlanmış; tavsiye
6 / 8edilen maksimum oküler insan dozunun yaklaşık 15.000 katı dozlarda üreme fonksiyonu
üzerinde hiçbir etki gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Benzalkonyum klorür çözeltisi
Disodyum fosfat susuz
Sodyum klorür
Sodyum hidroksit
Hidroklorik asit, derişik
Enjeksiyonluk su
6.2. Geçimsizlikler
Geçerli değildir.
6.3. Raf ömrü
24 ay.
Açıldıktan sonra 4 hafta içinde kullanılmalıdır.
6.4. Saklamaya yönelik özel uyarılar
25ºC’nin altındaki oda sıcaklığında saklayınız.
6.5. Ambalajın niteliği ve içeriği
2,5 ml’lik göz damlası çözeltisi; beyaz HDPE/LDPE kapak ile kapatılmış, beyaz LDPE
damlalıklı, 5 ml nominal kapasitesi olan beyaz opak LDPE şişe içerisinde ambalajlanmıştır.
Her karton kutu, 1 şişe ve kullanma talimatı içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7 / 87. RUHSAT SAHİBİ
World Medicine İlaç San. ve Tic. A.Ş.
Bağcılar / İstanbul
8. RUHSAT NUMARASI
2017/181
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 04.04.2017
Ruhsat yenileme tarihi :
10. KÜB’ÜN YENİLENME TARİHİ
8 / 8