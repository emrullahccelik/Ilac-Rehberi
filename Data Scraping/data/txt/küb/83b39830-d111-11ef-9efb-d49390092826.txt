KISA ÜRÜN BİLGİSİ
1. BEŞERİ TIBBİ ÜRÜNÜN ADI
SOMATULINE AUTOGEL 120 mg/0.5 ml, uzatılmış salımlı enjeksiyonluk çözelti içeren
kullanıma hazır şırınga.
Steril
2. KALİTATİF VE KANTİTATİF BİLEŞİM
Etkin madde:
Lanreotid (I.N.N), 120 mg (149,4 mg lanreotid asetat olarak bulunur).
Her bir kullanıma hazır enjektör, 120 mg’lık lanreotid enjeksiyon dozunu sağlayacak şekilde
çözeltinin her miligramında 0,246 mg lanreotide karşılık gelen süper doyurulmuş 149,4 mg
lanreotid asetat çözeltisi içerir.
Yardımcı maddeler:
Yardımcı maddeler için Bölüm 6.1’e bakınız.
3. FARMASÖTİK FORM
Uzatılmış salımlı enjeksiyonluk çözelti içeren kullanıma hazır şırınga.
Beyaz-soluk sarı, yarı katı formülasyon.
4. KLİNİK ÖZELLİKLER
4.1. Terapötik endikasyonlar
SOMATULINE AUTOGEL,
 Ameliyat ve/veya radyoterapi sonrası, kandaki Büyüme Hormonu (GH) ve İnsülin-
benzeri Büyüme Faktörü-1 (IGF-1) düzeyleri normal olmayan akromegali hastalarının
tedavisinde veya bu haller dışında medikal tedaviye ihtiyaç duyan hastalarda endikedir.
Akromegali tedavisinde amaç, GH ve IGF-1 seviyelerini düşürerek, mümkünse normal
değerlere getirmektir.
 Anrezektabl, lokal ileri veya metastatik grade 1 ve grade 2 (Ki67 indeksi %10’a kadar)
olan, orta bağırsak, pankreatik veya orijini bilinmeyen (arka bağırsak hariç)
gastroenteropankreatik nöroendokrin tümörleri (GEP-NETler) bulunan yetişkin
hastaların tedavisinde endikedir (bkz. Bölüm 5.1.).
 Nöroendokrin tümörler (özellikle karsinoid) ile ilişkili semptomların tedavisinde
endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Akromegali
Önerilen başlangıç dozu, her 28 günde bir uygulanan 60 mg ila 120 mg’dır.
1Doz, hastanın tedaviye verdiği yanıta göre bireysel olarak belirlenmelidir (semptomlardaki
azalma ve/veya GH ve/veya IGF-1 seviyelerindeki düşüş değerlendirilerek).
Klinik semptomları ve biyokimyasal parametreleri yeterince kontrol edilemeyen (GH
konsantrasyonları halen 2,5 ng/mL’nin (yaklaşık 5 mU/L) üzerinde veya IGF-1 değerleri
normalin üzerinde (yaşa göre)) hastalarda SOMATULINE AUTOGEL dozu, her 28 günde bir
maksimum 120 mg olacak şekilde arttırılabilir.
Bir somatostatin analoğu ile iyi kontrol edilen hastalar, alternatif olarak her 42-56 günde (6 ila
8 hafta) bir SOMATULINE AUTOGEL 120 mg ile tedavi edilebilir.
Tüm hastalarda semptomların, GH’nin ve IGF-1 düzeylerinin uzun süre takip edilmesi rutin
olarak yapılmalıdır.
Anrezektabl, lokal ileri veya metastatik grade 1 ve grade 2 (Ki67 indeksi %10’a kadar) olan,
orta bağırsak, pankreatik veya orijini bilinmeyen (arka bağırsak hariç) gastroenteropankreatik
nöroendokrin tümörleri (GEP-NETler) bulunan yetişkin hastaların tedavisi
Önerilen doz, 28 günde bir 120 mg SOMATULINE AUTOGEL uygulamasıdır. Tümörün
kontrolü için ihtiyaç duyulan süre boyunca SOMATULINE AUTOGEL tedavisi
sürdürülmelidir.
Nöroendokrin tümörlere ilişkin semptomların tedavisi
Önerilen başlangıç dozu, her 28 günde bir uygulanan 60-120 mg’dır. Semptomatik
rahatlamanın derecesine göre doz ayarlanmalıdır.
Uygulama şekli:
SOMATULINE AUTOGEL kalçanın üst dış kadranına veya uyluğun üst dış kısmına derin
subkütan yolla enjekte edilir.
SOMATULINE AUTOGEL, ürününün stabil dozunu alan hastalarda, uygun eğitim sonrası,
hastanın kendisi ya da bir başka eğitilmiş kişi tarafından uygulanabilir. Kendi kendine
enjeksiyon durumunda (self-enjeksiyon) enjeksiyon, uyluğun üst dış kısmına yapılmalıdır.
Eğitilmiş kişi ya da hasta tarafından uygulama kararına sağlık profesyoneli karar vermelidir.
Uygulama yeri ne olursa olsun, deri hiçbir zaman kıvrılmamalı ve iğne deriye tamamen ve dik
olarak hızlıca geçirilmelidir.
Enjeksiyon bölgesi sağ ve sol taraf arası değiştirilmelidir.
Özel popülasyonlara ilişkin ek bilgiler:
Pediyatrik popülasyon:
SOMATULINE AUTOGEL’in çocuklar ve adolesanlarda kullanımı ile ilgili yeterli güvenlilik
ve etkililik verisi olmadığından, çocuklarda ve adolesanlarda SOMATULINE AUTOGEL
kullanımı önerilmez.
2Geriyatrik Popülasyon:
Lanreotidin geniş bir terapötik pencereye sahip olması sebebiyle, geriyatrik hastalarda özel bir
doz ayarlamasına gerek yoktur (bkz. Bölüm 5.2).
Böbrek/karaciğer yetmezliği:
Lanreotidin geniş bir terapötik pencereye sahip olması sebebiyle, böbrek veya karaciğer
yetmezliği olan hastalarda özel bir doz ayarlamasına gerek yoktur (bkz. Bölüm 5.2).
4.3. Kontrendikasyonlar
SOMATULINE AUTOGEL, Lanreotid veya ilgili peptidlere karşı veya içeriğindeki yardımcı
maddelerden herhangi birine (bkz. Bölüm 6.1) karşı aşırı duyarlılık durumlarında
kontrendikedir.
4.4. Özel kullanım uyarıları ve önlemleri
Lanreotid safra kesesinin motilitesini azaltabilir ve safra taşı oluşumuna yol açabilir. Bu
nedenle hastaların periyodik olarak gözlenmesi gerekebilir.
Laneotid alan hastalarda pazarlama sonrası, kolesistektomi gerektiren kolesistit, kolanjit ve
pankreatit gibi komplikasyonlarla sonuçlanan safra kesesi taşları rapor edilmiştir. Eğer
kolelityazis komplikasyonlarından şüpheleniliyorsa, lanreotit kullanımı kesilerek uygun şekilde
tedavi edilmelidir.
İnsanlardaki ve hayvanlardaki farmakolojik çalışmalar lanreotidin, somatostatin ve diğer
somatostatin analogları gibi insülin ve glukagon salgılanmasını inhibe ettiğini göstermektedir.
Bu nedenle, lanreotid ile tedavi edilen hastalarda hipoglisemi veya hiperglisemi görülebilir.
Lanreotid tedavisine başlandığında veya doz değişikliği yapıldığında kan glukoz düzeyleri
gözlenmelidir ve tüm antidiyabetik tedaviler buna göre ayarlanmalıdır.
Her ne kadar klinik hipotiroidizm nadirse de (< %1), akromegalisi olan hastaların lanreotid ile
tedavisi sırasında tiroid fonksiyonlarında hafif azalmalar görülmüştür. Klinik olarak
gerektiğinde tiroid fonksiyon testleri yapılmalıdır.
Altta yatan kardiyak problemleri olmayan hastalarda lanreotid, bradikardi eşiğine ulaşmadan
kalp atım hızında azalmaya yol açabilir. Lanreotid tedavisinden önce kardiyak rahatsızlıkları
olan hastalarda sinüs bradikardisi oluşabilir. Bradikardisi olan hastalarda lanreotid ile tedavi
başlatılırken dikkatli olunmalıdır (bkz. Bölüm 4.5).
4.5. Diğer tıbbi ürünler ile etkileşimler ve diğer etkileşim şekilleri
Lanreotidin farmakolojik gastrointestinal etkileri, eş zamanlı uygulanan ilaçların (siklosporin
de dahil) intestinal emilimini azaltabilir. Siklosporinin lanreotid ile eş zamanlı uygulaması,
siklosporinin bağıl biyoyararlanımını azaltabilir; bu da terapötik seviyeleri idame ettirebilmek
amacıyla siklosporin doz ayarlamasını zorunlu kılabilir.
3İnsülin, glitazonlar, repaglinid, sülfonilüreler ile beraber kullanımda hipoglisemi veya
hiperglisemi riski bulunmaktadır. Endojen glukagon salgısındaki azalmayı veya artmayı
takiben antidiyabetik tedavi ihtiyacı azalabilir veya artabilir. Hasta hipoglisemi riski nedeniyle
bilgilendirilmelidir. Kendi kendine yapılan glisemik gözlem desteklenmeli ve lanreotid ile
tedavi sırasında antidiyabetik tedavinin dozu adapte edilmelidir.
Plazma proteinlerine yüksek oranda bağlanan ilaçlarla etkileşim, lanreotidin serum
proteinlerine orta derecede bağlanması nedeniyle beklenmez.
Yayınlanmış sınırlı sayıda veri, somatostatin analogları ve bromokriptin eş zamanlı
uygulamasının, bromokriptin biyoyararlanımını artırabileceğini göstermektedir.
Bradikardi indükleyici ilaçların (örneğin beta blokörler) eş zamanlı uygulanması, lanreotid ile
ilişkili kalp atım hızındaki hafif azalmanın üzerinde aditif etki yapabilir. Bu eş zamanlı ilaç
tedavilerinde doz ayarlaması gerekli olabilir.
Yayınlanmış mevcut sınırlı veriler somatostatin analoglarının, sitokrom P450 enzimleri ile
metabolize olduğu bilinen bileşiklerin metabolik klerensini azaltabileceğini belirtmektedir. Bu
durum büyüme hormonunun baskılanmasına bağlı olabilir. Lanreotidin bu etkiye sahip
olabileceği hariç tutulamadığından, başlıca CYP3A4 ile metabolize olan ve düşük terapötik
indekse sahip olan (örneğin kinidin, terfenadin) diğer ilaçlar ile dikkatli kullanılması gerekir.
Özel popülasyonlara ilişkin ek bilgiler:
Herhangi bir etkileşim çalışması yapılmamıştır.
Pediyatrik popülasyon:
Herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Özel veri bulunmamaktadır.
Gebelik dönemi
Sınırlı sayıda (300'den az gebelik sonucu) gebelikte maruz kalma olgularından gelen veriler,
SOMATULINE AUTOGEL’in gebelik üzerinde ya da fetusun/yeni doğan çocuğun sağlığı
üzerinde advers etkileri olduğunu göstermemektedir. Bugüne kadar herhangi önemli bir
epidemiyolojik veri elde edilmemiştir.
Hayvanlar üzerinde yapılan çalısmalar, gebelik / embriyonal / fetal gelisim / doğum ya da
doğum sonrası gelisim ile ilgili olarak doğrudan ya da dolaylı zararlı etkiler olduğunu
göstermemektedir (bkz. kısım 5.3).
4Önlem olarak, hamilelik sırasında lanreotid kullanımından kaçınılması tercih edilmelidir.
SOMATULINE AUTOGEL, gerekli olmadıkça gebelik döneminde kullanılmamalıdır.
Laktasyon dönemi
SOMATULINE AUTOGEL’in insan sütüyle atılıp atılmadığı bilinmemektedir.
Yeni doğanlar/bebekler için risk taşıdığı göz ardı edilmemelidir.
Gerekli olmadıkça emzirme döneminde kullanılmamalıdır.
Üreme yeteneği/ Fertilite
İnsanlardaki terapötik dozların üstündeki dozlarda, büyüme hormonu (GH) salgılanmasının
inhibisyonuna bağlı olarak dişi sıçanlarda azalmış fertilite gözlemlenmiştir.
4.7. Araç ve makine kullanımı üzerindeki etkiler
SOMATULINE AUTOGEL’in araç ve makine kullanımı üzerine düşük veya orta dereceli
etkisi bulunmaktadır. Araç ve makine kullanımı üzerine etkisine ilişkin herhangi bir çalışma
yapılmamıştır fakat SOMATULINE AUTOGEL ile baş dönmesi rapor edilmiştir (bkz. Bölüm
4.8). Eğer hasta etkilenmişse araç veya makine kullanmamalıdır.
4.8. İstenmeyen etkiler
Klinik çalışmalarda lanreotid ile tedavi edilen akromegali ve GEP-NET’li hastalar tarafından
rapor edilen istenmeyen etkiler, ilgili vücut organ sistemlerine göre listelenmiştir.
İstenmeyen etkiler aşağıdaki sıklık derecesine göre listelenmiştir:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000); bilinmeyen (eldeki verilerden
hareketle tahmin edilemiyor).
Lanreotid ile tedaviyi takiben beklenen en yaygın advers etkiler gastrointestinal bozukluklar
(en yaygın rapor edilenler diyare ve karın ağrısıdır, bu etkiler genellikle hafif veya orta dereceli
olup geçicidir), kolelitiyazis (genellikle asemptomatik) ve enjeksiyon bölgesi reaksiyonlarıdır
(ağrı, nodüller ve endürasyon).
İstenmeyen etkilerin profili tüm endikasyonlar için benzerdir.
Enfeksiyonlar ve enfestasyonlar
1
Bilinmeyen : Enjeksiyon yerinde apse
Bağışıklık sistemi hastalıkları
Bilinmeyen1: Alerjik reaksiyon (anjiyoödem, anaflaksi, hipersensivite).
Metabolizma ve beslenme hastalıkları
Yaygın: Hipoglisemi, iştah kaybı**, hiperglisemi, şeker hastalığı (DM)
5Psikiyatrik hastalıklar
Yaygın olmayan: Uykusuzluk*
Sinir sistemi hastalıkları
Yaygın: Baş dönmesi, baş ağrısı, letarji**
Kardiyak hastalıklar
Yaygın: Sinüs bradikardisi*
Vasküler hastalıklar
Yaygın olmayan: Ateş basması*
Gastrointestinal hastalıklar
Çok yaygın: Diyare, karın ağrısı, yumuşak gaita*
Yaygın : Bulantı, kusma, konstipasyon, flatulans, abdominal distensiyon, abdominal
rahatsızlık hissi, dispepsi, steatore**
Yaygın olmayan: Gaitada renk değişikliği*
Bilinmeyen1: Pankreatit
Hepato-bilier hastalıklar
Çok yaygın: Kolelitiyazis (safra kesesinde taş oluşumu)
Yaygın: biliyer dilatasyon*
1
Bilinmeyen : Kolesistit, kolanjit
Deri ve deri altı doku hastalıkları
Yaygın: Alopesi, hipotrikozis*
Kas-iskelet bozuklukları, bağ doku ve kemik hastalıkları
Yaygın: Muskuloskeletal ağrı**, miyalji**
Genel bozukluklar ve uygulama bölgesine ilişkin hastalıklar
Yaygın: Asteni, yorgunluk, enjeksiyon bölgesi reaksiyonları (ağrı, kitle, endürasyon, nodül,
kaşıntı)
Araştırmalar:
Yaygın: Artmış ALT*, anormal AST*, anormal ALT*, artmış kan bilirubin*, artmış kan glukoz
düzeyi*, artmış glukolize hemoglobin*, kilo kaybı, pankreas enzimlerinde azalma**.
Yaygın olmayan: Artmış AST*, artmış kan alkalin fosfataz*, anormal kan bilirubini*, azalmış
kan sodyum düzeyi*.
1 Pazarlama sonrası güvenlilik deneyimleri
* Akromegalik hastalarda yürütülen bir grup çalışmaya dayanmaktadır.
** GEP-NET’li hastalarda yürütülen bir grup çalışmaya dayanmaktadır.
6Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı durumunda semptomatik tedavi yapılır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Hipofiz ve hipotalamik hormonlar ve analogları; Somatostatin ve
analogları,
ATC kodu: H01CB03
Etki mekanizması
Lanreotid doğal somatostatinin bir oktapeptid analoğudur. Somatostatin gibi, lanreotid de
değişik endokrin, nöroendokrin, ekzokrin ve parakrin fonksiyonların bir inhibitörüdür.
Lanreotid, insan somatostatin reseptörleri (SSTR) 2 ve 5 için yüksek bağlanma afinitesi
gösterirken, SSTR 1, 3 ve 4 için afinitesi azdır. İlacın SSTR 2 ve 5’deki aktivitesi büyüme
hormonu (GH) inhibisyonundan sorumlu olduğu düşünülen primer mekanizmadır. Lanreotid
doğal somatostatinden daha aktiftir ve etki süresi daha uzundur.
Lanreotid, somatostatin gibi genel ekzokrin antisekretuvar etki gösterir. Motilinin bazal
salgılanmasını, gastrik inhibitör peptidi ve pankreatik polipeptidin salgılanmasını inhibe eder
fakat, açlık sekretin ve gastrin salgılanması üzerinde anlamlı bir etkisi yoktur. Ayrıca GEP-
NET’i olan hastalarda plazma kromogranin A ve üriner 5-HIAA (5-Hidroksiindolasetik asit)
ve yükselmiş olan tümör belirteçlerinin seviyelerini düşürür.
Lanreotid superior mezenterik arter kan akışı ve portal venöz kan akışında yemekle uyarılan
artışları, önemli derecede inhibe eder. Lanreotid, prostaglandin E1 ile stimüle olan jejunum su,
sodyum, potasyum ve klorür sekresyonunu anlamlı derecede azaltır. Lanreotid, uzun süre tedavi
gören akromegali hastalarında prolaktin düzeylerini düşürür.
Klinik çalışmalar
Açık etiketli bir çalışmada, hipofizer makroadenom tanısı koyulmuş ve daha önce tedavi
görmemiş 90 akromegali hastasına, 48 hafta boyunca her 28 günde bir 120 mg SOMATULINE
AUTOGEL uygulanmıştır. Çalışma periyodu boyunca hipofizer operasyon veya radyoterapi
gereksinimi duyması beklenen hastalar dahil edilmemiştir.
748. haftada, istatistiksel anlama ulaşılamasa da (%95 GA: %52-%73), hastaların %63’ünde
tümör hacminde ≥ %20’lik bir azalma görülmüştür (primer etkinlik sonlanım noktası). 24
hastada (%27) %20’den az bir azalma elde edilmiş ve 9 hastada (%10) tümör hacminde artış
gözlenmiştir.
Tümör hacmindeki ortalama % azalma, %26,8 olmuş; hastaların %77,8’inde GH seviyeleri 2,5
mcg/L’nin altında kalmış ve %50’sinde IGF-1 seviyeleri normalleşmiştir. Hastaların
%43,5’inde, 2,5 mcg/L’nin altındaki GH seviyeleriyle birlikte normalleşmiş IGF-1 seviyeleri
gözlenmiştir.
Hastalar, yorgunluk (%56,5), aşırı terleme (%66,1), artralji (%59,7) ve yumuşak doku şişmesi
(%66,1) gibi akromegali semptomlarında azalma bildirmiştir. Daha az hasta baş ağrısında
azalma yaşamıştır (%38,7).
Tümör hacmi ve GH ve IGF-1 konsantrasyonlarındaki azalma 12. haftadan itibaren görülmüş
ve 48 hafta boyunca devam etmiştir.
En az 4 ay boyunca SOMATULINE AUTOGEL’in stabil bir dozuyla tedavi edilmiş akromegali
hastalarını kapsayan bir açık etiketli, kontrollü çalışma süresince, uygun eğitimin ardından
kendi başına veya bir partner tarafından SOMATULINE AUTOGEL enjeksiyonları alan
hastaların %93’ünün gözetimsiz enjeksiyonları uygulamada yetkin oldukları düşünülmüştür
(GH ve IGF-1 seviyelerinin idamesi).
SOMATULINE AUTOGEL’in 96 haftalık, randomize, çift-kör, çok merkezli, plasebo
kontrollü bir faz III çalışması, gastroenteropankreatik nöroendokrin tümörleri bulunan
hastalarda lanreotidin antiproliferatif etkisini belirlemek amacıyla yapılmıştır.
Hastalar, her 28 günde bir SOMATULINE AUTOGEL 120 mg alanlar (n=101) ve plasebo
alanlar (n=103) olmak üzere bire bir oranında randomize edilmiştir. Randomizasyon, çalışmaya
dahil olmadan önceki tedavi başında ve 3-6 aylık görüntüleme fazı boyunca -RECIST 1.0
(Response Evaluation Criteria in Solid Tumours) ile belirlenen- progresyon olup olmadığı
şeklinde sınıflandırılmıştır.
Hastalarda metastatik ve/veya lokal ileri, anrezektabl iyi veya orta diferansiye tümörler
bulunmaktaydı. Özellikle pankreas (hastaların %44,6’sı), orta bağırsak (%35,8), arka bağırsak
(%6,9) veya diğer/primeri bilinmeyen (%12,7) tümörlerin iyi veya orta diferansiye olduğu
histolojik olarak doğrulanmıştır.
GEP-NET’li hastaların % 69’unda grade 1 (G1) tümör bulunurken (proliferasyon indeksi Ki67
≤ %2 (toplam hasta popülasyonunun %50,5’i) veya mitotik indeks < 2 mitoz/10 HPF (toplam
hasta popülasyonunun %18,5’i) olarak tanımlanır), %30’unda daha düşük seviyede grade 2
(G2) tümör bulunmaktadır (%2 < Ki67 indeks ≤ %10 şeklinde tanımlanır). Hastaların %1’inin
grade’i bilinmemektedir. Hücresel proliferasyon indeksi yüksek olan (%10 < Ki67 ≤ %20) G2
GEP-NET’li hastalar ve G3 GEP-NET nöroendokrin tümörleri olan hastalar (Ki67 indeks >
%20) çalışmaya dahil edilmemiştir.
8Toplamda, hastaların %52,5’inde hepatik tümör yükü ≤ %10, %14,5’inde > %10 ve ≤ %25,
%33’ünde ise > %25 şeklindedir.
Primer sonlanım noktası progresyonsuz sağkalımdır ve hastalığın progresyonuna (RECIST
1.0’a) kadar geçen veya ilk tedaviden sonraki 96 hafta içinde meydana gelen ölüme kadar geçen
süre olarak belirlenir. Progresyonsuz sağkalım analizleri, progresyonun, bağımsız, merkezi
olarak incelenen radyolojik değerlendirmesi ile yapılmıştır (bkz. Tablo 1 ve Şekil 1).
Tablo 1. Faz III çalışmasına ait etkililik sonuçları
Medyan progresyonsuz sağkalım
(hafta)
Progresyon
Risk oranı veya ölüm
SOMATULINE p-değeri
Plasebo (% 95 güven riskindeki
AUTOGEL
aralığı) azalma
(n=103)
(n=101)
72. hafta
(% 95 güven 0,470
> 96 hafta 0,0002
aralığı: 48,57, (0,304, 0,729) % 53
96,00)
Şekil 1. Kaplan-Meier Progresyonsuz Sağkalım Eğrileri
Şekil 2.’de de görüldüğü gibi, lanreotidin progresyon veya ölüm riskini azaltıcı yöndeki faydalı
etkisi, primer tümörün lokasyonundan, hepatik tümör yükünden, önceki kemoterapiden,
9başlangıçtaki Ki67’den, tümör grade’inden veya önceden belirlenmiş diğer karakteristiklerden
bağımsızdır.
Toplam çalışma popülasyonundaki pankreatik, orta bağırsak ve diğer/bilinmeyen orijinli
tümörlere sahip hastalarda, SOMATULINE AUTOGEL ile tedavinin klinik yararı görülmüştür.
Arka bağırsak tümörü bulunan sınırlı sayıda hastanın varlığı (14/204), bu alt gruba ait
sonuçların yorumlanmasında güçlük yaratmıştır. Elde edilen veriler, lanreotidin bu hastalarda
herhangi bir yarar sağlamadığını göstermektedir.
Şekil 2. PFS’nin Cox Orantısal Risk Eş Değişkeni Analizi Sonuçları
Not: Tüm risk oranı değerleri, lanreotid Autogel’in plaseboya karşı rölatif risk değerleridir. Eş
değişkenler için sonuçlar tedaviye, başlangıçtaki progresyon durumuna ve bir önceki tedaviye
bağlı olarak ayrı Cox oransal risk modellerinden elde edilmiştir. Terimler düşey eksende
gösterilmiştir.
Genişletilmiş çalışmada, hastaların %45,6’sında (47/103) plasebodan açık etiketli
SOMATULINE AUTOGEL’e geçiş meydana gelmiştir.
Pediyatrik popülasyon:
Avrupa İlaç Ajansı (EMA), SOMATULINE AUTOGEL’in pediyatrik popülasyonun tüm alt
gruplarında (akromegali ve hipofizer devlik) yapılan çalışmalara ait sonuçların sunulması
zorunluluğundan vazgeçmiştir (pediyatrik kullanım için bkz. Bölüm 4.2).
Ajans, gastroenteropankreatik nöroendokrin tümörleri de (nöroblastoma, nörogangliablastoma,
feokromositoma hariç) muafiyet sınıfına dahil etmiştir.
105.2. Farmakokinetik özellikler
Emilim:
Her 28 günde bir verilen SOMATULINE AUTOGEL 60, 90 ve 120 mg’ın üç derin subkütan
enjeksiyonundan sonra elde edilen lanreotid serum düzeylerinin, sırasıyla 14, 10 veya 7 günde
bir intramüsküler verilen lanreotid 30 mg uzatılmış salımlı mikropartikülleriyle (Somatuline
LA) önceden tedavi gören akromegali hastalarında elde edilen kararlı serum düzeylerine
benzediği tespit edilmiştir.
Yapılan çalışmalarda, 1 ng/mL lanreotid serum konsantrasyonu, hastaların %60’ından
fazlasında büyüme hormonu GH’ı 5 ng/mL’den daha düşük değerlere baskılamıştır. Lanreotid
serum seviyesi 2,5 ng/mL olduğunda ise hastaların %90’ından fazlasında GH, 5 ng/mL’nin
altındaki değerlere baskılanabilmiştir.
Bir popülasyon PK analizinde, SOMATULINE AUTOGEL 120 mg alan 290 GEP-NET’li
hastada, tek bir enjeksiyondan sonraki ilk gün içerisinde 7,49 ± 7,58 ng/mL değerine ulaşan
C ile birlikte ani, hızlı salım gözlenmiştir. Kararlı hal konsantrasyonlarına, SOMATULINE
maks
AUTOGEL 120 mg’ın 28 günde bir uygulanan 5 enjeksiyonu ile ulaşılmıştır ve uygulama son
değerlendirmeye kadar sürdürülmüştür (ilk enjeksiyonu takiben, 96 haftaya kadar). Kararlı
durumda ortalama C değerleri 13,9 ± 7,44 ng/mL ve ortalama serum seviyeleri 6,56 ± 1,99
maks
ng/mL şeklindedir. Ortalama sanal terminal yarılanma ömrü ise 49,8 ± 28. gündür.
Sağlıklı gönüllülere derin subkütan yolla SOMATULINE AUTOGEL 60, 90 ve 120 mg
uygulamasından sonra lanreotid konsantrasyonları 4,25, 8,39 ve 6,79 ng/mL ortalama
maksimum serum konsantrasyonlarına ulaşmıştır. Bu C değerlerine ilk gün sırasıyla 8, 12
maks
ve 7. (medyan değerleri) saatlerde yapılan uygulamalar sonunda ulaşılmıştır. Lanreotidin pik
serum seviyelerinden, sırasıyla 23,3 , 27,4 ve 30,1 gün terminal eliminasyon yarı ömrü ile
birinci dereceden kinetiği takip eden konsantrasyonlar yavaş yavaş azalmaktadır. Uygulamadan
4 hafta sonra ortalama lanreotid serum seviyeleri sırasıyla 0,9, 1,11 ve 1,69 ng/mL değerlerini
almıştır. Mutlak biyoyararlanım ise sırasıyla %73,4 , 69,0 ve 78,4’tür.
Akromegali hastalarına derin subkütan yolla SOMATULINE AUTOGEL 60, 90 ve 120 mg
uygulaması sonrasında, lanreotid konsantrasyonları sırasıyla 1,6, 3,5 ve 3,1 ng/mL ortalama
maksimum serum konsantrasyonlarına ulaşmıştır. Bu C değerlerine ilk gün süresince
maks
sırasıyla 6,6 ve 24. (medyan değerleri) saatlerde yapılan uygulamalar sonunda ulaşılmıştır.
Lanreotid konsantrasyonları, pik serum seviyesinden birinci derece kinetiğe uygun olarak
yavaşça azalmıştır. Uygulamadan 4 hafta sonra ortalama lanreotid serum seviyeleri sırasıyla
0,7, 1,0 ve 1,4 ng/mL değerlerini almıştır.
Kararlı hal lanreotid serum seviyesine her 4 haftada bir yapılan 4 enjeksiyon sonrasında
ulaşılmıştır (ortalama olarak). Her 4 haftada bir tekrarlayan dozlar sonrasında kararlı duruma
ulaşıldığında ortalama C değerleri 60, 90 ve 120 mg için sırasıyla 3,8, 5,7 ve 7,7
maks
ng/mL’dir. Ortalama C değerleri ise 1,8, 2,5 ve 3,8 ng/mL olarak elde edilmiştir. Dalgalanma
min
indeksi ise orta düzeyde değişkenlik göstermekte olup %81-108 olarak bulunmuştur.
11Dağılım:
Sağlıklı gönüllülerde intravenöz uygulama sonrasında lanreotidin intrinsik farmakokinetik
parametreleri, 16,1 litrelik kararlı bir dağılma hacmiyle sınırlı ekstravasküler dağılım
göstermiştir.
Biyotransformasyon:
Veri bulunmamaktadır.
Eliminasyon:
Somatuline Autogel 60, 90 ve 120 mg'ın akromegali hastalarına derin subkütan
uygulamasından sonra, lanreotid konsantrasyonları sırasıyla 1,6, 3,5 ve 3,1 ng / ml ortalama
maksimum serum konsantrasyonlarına ulaşmak için artmaktadır. Bu Cmaks değerleri
uygulamadan sonraki ilk gün 6, 6 ve 24 saat içinde elde edilmektedir. Lanreotidin pik serum
seviyelerinden, birinci dereceden kinetiği takiben konsantrasyonlar yavaş yavaş azalmaktadır
ve uygulamadan 4 hafta sonra lanreotid serum seviyeleri sırasıyla 0,7, 1,0 ve 1,4 ng/ml’dir.
SOMATULINE AUTOGEL 60, 90 ve 120 mg’ın sağlıklı gönüllülere derin deri altı enjeksiyonu
sonrasında lanreotid konsantrasyonları, pik serum seviyesinden birinci derece kinetiğe uygun
olarak azalmıştır. Terminal eliminasyon yarılanma ömürleri sırasıyla 23,3 , 27,4 ve 30,1 gün
olarak saptanmıştır.
Sağlıklı gönüllülerde intravenöz uygulama sonrasında total klerens 23,7 L/sa, terminal
yarılanma ömrü 1,14 saat ve vücutta ortalama kalma süresi ise 0.68 saattir.
Eliminasyonu değerlendiren çalışmalar, lanreotidin % 5’ten daha azının idrar ile atıldığını ve
feçeste % 0,5’ten daha az miktarda saptanması da kısmen safra itrahının söz konusu olduğunu
göstermektedir.
Doğrusallık /Doğrusal Olmayan Durum:
Akromegali hastalarına derin subkütan yolla SOMATULINE AUTOGEL 60, 90 ve 120 mg
uygulaması sonrasında lineer farmakokinetik salım profilleri gözlenmiştir.
Hastalardaki karakteristik özellikler
Böbrek/karaciğer yetmezliği:
Şiddetli böbrek yetmezliği olan kişilerde yarılanma ömrü ve EAA (eğri altı alanı) değerlerinde
artış, lanreotidin total serum klerensinde yaklaşık olarak 2 kat azalma gözlenmiştir.
Orta/şiddetli karaciğer hasarı bulunan hastalarda, klerenste %30 oranında düşüş gözlenmiştir.
Karaciğer yetmezliğinin herhangi bir aşamasında olan hastalarda, dağılım hacmi ve ortalama
kalış süresi artmıştır.
SOMATULINE AUTOGEL ile tedavi edilen, hafif ve orta dereceli böbrek yetmezliği olan
GEP-NET’li 165 hastada (sırasıyla 106 ve 59) yapılan bir popülasyon PK analizine göre,
lanreotid klerensi üzerinde herhangi bir etki gözlenmemiştir. Şiddetli böbrek yetmezliği olan
12GEP-NET’li hastalar üzerinde ve karaciğer yetmezliği Child-Pugh skorlaması ile
değerlendirilmiş olan GEP-NET’li hastalar üzerinde herhangi bir çalışma yapılmamıştır.
Böbrek veya karaciğer yetmezliği olan hastalarda başlangıç dozunun ayarlanması gerekmez.
Bu popülasyonda serum lanreotid konsantrasyonunun sağlıklı bireylerde güvenli bir şekilde
tolere edilebilen doz aralığında olması beklenmektedir.
Geriyatrik Popülasyon:
Yaşlı bireyler, ortalama kalış süresi ve yarılanma ömründe sağlıklı genç bireylere kıyasla artış
gösterir. Bu popülasyonda serum lanreotid konsantrasyonunun sağlıklı bireylerde güvenli bir
şekilde tolere edilebilen doz aralığında olması beklendiğinden, başlangıç dozunda herhangi bir
değişiklik yapmak gerekmemektedir.
65 ila 85 yaş aralığındaki 122 GEP-NET’li hastanın yer aldığı bir popülasyon PK analizine
göre, yaş faktörünün klerens ve lanreotidin dağılım hacmi üzerine herhangi bir etkisi
gözlenmemiştir.
5.3. Klinik öncesi güvenlilik verileri
Klinik olmayan çalışmalardaki etkiler, sadece klinik kullanımla çok az ilgisi olduğunu gösteren
maksimum insan maruziyetinin yeterince fazla olduğu düşünülen maruziyetlerde gözlenmiştir.
Fare ve sıçanlarda gerçekleştirilen karsinojenik biyoassay çalışmalarında, hayvanlara insan
terapötik dozlarının üstünde dozlar uygulandığında, sistemik neoplastik değişiklikler
gözlenmemiştir. İnsanlardaki aylık dozlamayla kıyaslanabilen, hayvanlarda artan doz
sıklığında (günlük) enjeksiyon bölgesinde subkütanöz tümör gözlenme sıklığında bir artış
gerçekleşmiştir. Ancak bu durum klinik olarak ilişkilendirilemeyebilir.
In vivo ve in vitro standart battery testlerinde, lanreotid herhangi bir genotoksik potansiyel
göstermemiştir.
Lanreotid sıçanlarda ve tavşanlarda teratojenik değildir. Sıçanlarda (implantasyon öncesi
kayıpta artış) ve tavşanlarda (implantasyon sonrası kayıpta artış) embriyo/fetal toksisite
gözlemlenmiştir.
Her 2 haftada bir subkutan enjeksiyonla 30 mg/kg (vücut yüzey alanı karşılaştırmalarına göre
insan dozunun beş katı) verilen gebe sıçanlarda yapılan üreme çalışmaları, embriyo/fetal
sağkalımında azalma ile sonuçlanmıştır. 0.45 mg/kg/gün (göreceli vücut yüzey alanı
karşılaştırmalarına dayalı olarak, önerilen maksimum 120 mg dozda insan terapötik
maruziyetlerinin iki katı) deri altı enjeksiyonları verilen hamile tavşanlarda yapılan çalışmalar,
fetal hayatta kalmanın azaldığını ve fetal iskelet/yumuşak doku anormalliklerinin arttığını
göstermektedir.
6. FARMASÖTİK ÖZELLIKLER
6.1. Yardımcı maddelerin listesi
Enjeksiyonluk su
Glasiyal asetik asit (pH ayarlaması için)
136.2.Geçimsizlikler
SOMATULINE AUTOGEL diğer tıbbi ilaçlar ile karıştırılmaya uygun değildir.
6.3. Raf ömrü
24 ay
Koruyucu laminatlı ambalaj açıldıktan sonra ürün hemen uygulanmalıdır.
6.4. Saklamaya yönelik özel tedbirler
o o
Işıktan korumak için orijinal ambalajı içinde, +2 C ile +8 C arasında (buzdolabında)
saklanmalıdır.
Buzdolabından çıkartıldıktan sonra özel ambalajında kalan ürün 40°C’nin altında toplamda 24
saati geçmeyecek şekilde saklanması koşuluyla, daha sonra kullanılması ve saklanmaya
devam edilmesi için buzdolabına tekrar konabilir (sıcaklık sapmalarının sayısı 3 defayı
geçmemelidir).
Orijinal ambalajında saklayınız.
6.5. Ambalajın niteliği ve içeriği
SOMATULINE AUTOGEL kullanıma hazır şırınga içerisinde bulunan lanreotidin beyazımsı,
yarı saydam bir jel halinde aşırı doygun çözeltisidir. SOMATULINE AUTOGEL, bir piston
tıpası (bromobutil kauçuk) ve üzeri plastik bir kapak ile kapatılmış bir iğne (paslanmaz çelik)
ile birlikte otomatik güvenlik sistemi içerisine yerleştirilmiş kullanıma hazır şırınga
(polipropilen) içinde sunulur.
Her bir kullanıma hazır şırınga, bir plastik tablaya yerleştirilerek ve lamine edilmiş ambalaj
ile karton kutu içinde ambalajlanmıştır. Bir kutu, 0.5 mL kullanıma hazır şırınga ve bir iğne
(1.2 mm x 20 mm) içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Aşağıda verilen talimatlar, SOMATULINE AUTOGEL’in nasıl enjekte edileceğini
açıklamaktadır.
14ENJEKSİYONA BAŞLAMADAN ÖNCE LÜTFEN TÜM TALİMATLARI
DİKKATLİCE OKUYUNUZ.
Bu enjeksiyon, normal deri altı (subkütan) enjeksiyondan farklı özel bir teknik gerektiren
derin deri altı (subkütan) enjeksiyondur.
SOMATULİNE AUTOGEL, bir otomatik güvenlik sistemi ile birlikte kullanıma hazır şırınga
şeklinde sunulmaktadır. İğne, ürünün tamamen uygulanmasının ardından, iğne batmasına
ilişkin yaralanmaları önlemek üzere otomatik olarak geri çekilecektir.
1- Uygulamadan 30 dakika önce buzdolabından SOMATULINE AUTOGEL’i alınız.
Soğuk ilacın enjekte edilmesi ağrıya neden olabilir. Enjeksiyondan hemen öncesine
kadar laminatlı ambalajı kapalı tutunuz.
2- Ambalajı açmadan önce, ürünün son kullanma tarihinin geçmemiş ve zarar görmemiş
olduğunu kontrol ediniz.
Kullanıma Hazır Şırınga’yı aşağıdaki durumlarda kullanmayınız:
 Eğer kullanıma hazır şırıngayı düşürürseniz veya şırıngaya zarar verirseniz
veya kullanıma hazır şırınga ya da şırınganın ambalajı herhangi bir şekilde
zarar görmüş ise.
 Eğer ürünün son kullanma tarihi dolmuş ise; son kullanma tarihi, dış kutu
ve ambalaj üzerinde basılıdır.
Bu uyarılardan herhangi biri mevcut ise, doktorunuza veya eczacınıza danışınız.
3- Ellerinizi sabunla yıkayınız.
4- Laminatlı ambalajı kesikli çizgi boyunca yırtarak açınız ve kullanıma hazır şırıngayı
çıkartınız. Kullanıma hazır şırınga içerik olarak, jele benzer görünüme ve viskoz
15özelliklere sahip, rengi beyaz ile soluk sarı arasında değişen yarı katı halde bir maddedir.
Aşırı doymuş çözelti ayrıca enjeksiyon sırasında yok olabilen mikro baloncuklar
içerebilir. Bu farklılıklar normaldir ve ürünün kalitesi üzerinde herhangi bir etkiye sahip
değildir.
Koruyucu laminatlı ambalaj açıldıktan sonra ürünü hemen uygulayınız.
5- Enjeksiyon bölgesini seçiniz:
5a. Eğer enjeksiyon bir sağlık profesyoneli ya da hastanın eğitilmiş bir yakını
tarafından uygulanacaksa: enjeksiyon için kalçanın arka (üst, dış) kadranını veya
uyluğun üst dış kısmını kullanın.
5b. Eğer kendi kendinize enjeksiyon uyguluyorsanız, uyluğun üst dış kısmını
kullanın.
5a. 5b.
veya
Sağlık profesyoneli Kendi kendine
veya eğitilmiş kişi enjeksiyon veya
tarafından sağlık personeli
enjeksiyon tarafından
enjeksiyon
Enjeksiyon bölgesini her enjeksiyonda sağ veya sol olarak değiştiriniz. Benler,

yara dokusu veya ciltte kızarık görülen ya da engebeli bir his veren alanlardan
kaçınınız.
6- Enjeksiyon bölgesini temizleyiniz.
167- Enjeksiyondan önce kullanıma hazır şırıngayı tablasından çıkarınız. Tablayı atınız.
8- İğne başlığı çekerek çıkartılmalı ve atılmalıdır.
9- Deriyi gerginleştirmek için, kullanıma hazır şırıngayı tutmayan elinizin başparmağını ve
işaret parmağını kullanarak enjeksiyon bölgesini düz hale getiriniz. Cildi parmaklarınızın
arasında sıkıştırmayınız. Güçlü, dart oku atar gibi bir hareketle, iğneyi cilde dik açı
yapacak şekilde (90 derecelik açıyla) hızlıca ve tamamen sokunuz.
İğneyi tamamen sokmanız çok önemlidir. İğne tamamen girdikten sonra iğneyi hiç
görmüyor olmalısınız.
Aspire etmeyiniz. (pistonu geri çekmeyiniz.)
10- Elinizle düzleştirmiş olduğunuz enjeksiyon bölgesini serbest bırakınız. Pistonu
kımıldatmadan sıkı bir basınç uygulayarak itiniz. İlaç uygulaması düşündüğünüzden
daha yoğun ve itmesi daha güç olabilir. Genellikle 20 saniye gereklidir. Tüm dozu
enjekte ediniz ve daha fazla bastıramadığınızdan emin olmak için son bir kez pistonu
17itin.
Not: Otomatik güvenlik sisteminin aktive olmasından kaçınmak için başparmağınızla
piston üzerine basınç sürdürünüz.
11- Piston üzerindeki basınç serbest bırakılmaksızın, iğne enjeksiyon bölgesinden geri
çekilmelidir.
12- Daha sonra piston üzerindeki basınç serbest bırakılmalıdır. İğne, kalıcı olarak kilitleneceği
iğne koruyucunun içine otomatik olarak geri çekilecektir.
13- Kanamayı önlemek için kuru pamukla ya da steril gazlı bezle enjeksiyon bölgesine
nazikçe bastırılmalıdır.
Uygulamadan sonra enjeksiyon bölgesi ovulmamalı veya masaj yapılmamalıdır.
14- Kullanılan şırınga uygun şekilde imha edilmelidir. Enjeksiyon için kullanılan materyalin
nasıl imha edileceği konusunu doktorunuz veya hemşireniz size açıklayacaktır.
Aparat ev çöpüne ATILMAMALIDIR.
SOMATULINE AUTOGEL ile tedavinizin ne kadar süreceğine doktorunuz karar verecektir.
18Sadece tek bir kullanım içindir. Açıldıktan sonra hemen kullanılmalıdır. Enjeksiyonun tam
olarak Kullanma Talimatında yer alan talimatlara göre gerçekleşmesi önemlidir.
Laminatlı ambalaj açılmış veya zarar görmüşse ürünü kullanmayınız.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
Kullanılmamış olan ürünler ya da atık materyaller, yerel düzenlemelere uygun olarak
atılmalıdır.
7. RUHSAT SAHİBİ
GEN İLAÇ VE SAĞLIK ÜRÜNLERİ SAN. VE TİC. A.Ş.
Mustafa Kemal Mah., 2119. Sok, No:3, D:2-3,
06520, Çankaya/Ankara/Türkiye
Tel: 0 312 219 62 19
Faks: 0 312 219 60 10
e-mail: info@genilac.com
8. RUHSAT NUMARASI
118/41
9. İLK RUHSAT TARİHİ/RUHSAT YENİLEME TARİHİ
13/09/2005
10. KÜB’ÜN YENİLENME TARİHİ
19