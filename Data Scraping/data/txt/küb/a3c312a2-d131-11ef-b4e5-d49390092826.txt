KISA ÜRÜN BİLGİSİ
1. BEŞERİ TIBBİ ÜRÜNÜN ADI
SİMELGAT® PLUS çiğneme tableti
2. KALİTATİF VE KANTİTATİF BİLEŞİM
Etkin maddeler:
Her bir çiğneme tableti, 480 mg aluminyum magnezyum hidroksit sülfat (magaldrat) , 20 mg
simetikon içerir.
Yardımcı maddeler:
Sorbitol (E420) ……………………………654 mg
Pudra şekeri ……………………………….160 mg
Yardımcı maddeler için Bölüm 6.1’e bakınız.
3. FARMASÖTİK FORM
Çiğneme tableti.
Beyaz, sarımtırak beyaz, yuvarlak tabletler.
4. KLİNİK ÖZELLİKLER
4.1. Terapötik endikasyonlar
Peptik ülser, gastrit, peptik ösofajit, gastrik hiperasidite ve hiyatal herni gibi tanılara bağlı
olarak gelişen mide yanması, mide ekşimesi gibi hiperasidite ve gaz rahatsızlıklarının
semptomatik olarak giderilmesinde kullanılır.
4.2. Pozoloji ve uygulama şekli
Pozoloji:
Hiperasidite durumlarında semptomatik rahatlama için, önerilen doz günde 3-4 defa yemekler
arasında ve yatmadan önce 1-2 tablettir. SİMELGAT PLUS açken ya da yemeklerden 1-3 saat
sonra alınabilir.
Uygulama sıklığı ve süresi:
Günlük maksimum doz 20 tableti geçmemeli ve maksimum doza iki haftadan daha uzun bir
süre devam edilmemelidir.
Uygulama şekli:
1 / 9Tabletler iyice çiğnendikten sonra yutulmalıdır.
Özel Popülasyonlara İlişkin Ek Bilgiler
Böbrek yetmezliği
Böbrek yetmezliği olan hastalarda yüksek dozlarda ve uzun süre kullanılmamalıdır. İleri safha
böbrek yetmezliğinde kullanılmamalıdır.
Karaciğer yetmezliği
Karaciğer yetmezliği olan hastalar için herhangi bir bildirim bulunmamaktadır.
Pediyatrik Popülasyon
Çocuklara 70 kg'lık erişkine önerilen dozlar ile orantılı olarak verilir. 12 yaşından küçük
çocuklarda ve bebeklerde kullanılması önerilmez.
Geriyatrik Popülasyon
Aluminyum içeren antiasitler kemik problemi olan veya Alzheimer hastalığı olan yaşlı
hastalarda kullanılmamalıdır.
4.3. Kontrendikasyonlar
 Aluminyum ve magnezyum tuzlarına, simetikona veya bileşiminde bulunan herhangi
bir maddeye karşı aşırı duyarlılıkta,
 Hipermagnezemi riski nedeniyle ileri safhada böbrek fonksiyon yetmezliğinde,
 Apandisit veya barsak enflamasyonu belirtileri (örneğin; mide veya karın ağrısı, mide
krampı, bulantı, kusma) olan hastalarda (çünkü antiasitler laksatif veya kabızlık yapıcı
etkileri ile perforasyona neden olabilirler),
 Hipofosfatemisi olan hastalarda (aluminyum tuzlarının fosfatı bağlayıcı etkileri nedeni
ile) kontrendikedir.
4.4. Özel kullanım uyarıları ve önlemleri
Böbrek yetmezliği
Böbrek yetmezliği olan hastalarda aluminyum içeren antiasitlerin uzun süre kullanımı,
diyalize bağlı osteomalazinin kötüleşmesi ile sonuçlanabilir. Aluminyum doku düzeylerindeki
yükselme, diyalize bağlı ensefalopati ve osteomalazi sendromlarının gelişimine katkıda
bulunabilir. Aluminyum diyaliz membranından geçemeyen albümin ve transferrine
bağlandığından diyaliz ile vücuttan tam olarak atılamaz. Bunun sonucunda aluminyum,
böbrek yetmezliği olan hastalarda oral yoldan yüksek dozlarda ve uzun süre kullanıldığında
atılımı böbrek yolu ile olduğundan kemiklerde birikerek diyalize bağlı osteomalazi gelişimine
neden olabilir.
Hipofostatemi
2 / 9Aluminyum mide-barsak kanalında suda erimeyen fosfat kompleksleri oluşturur ve bu
nedenle fosfat emilimini azaltır. Kan fosfat düzeyleri normal olan hastaların aluminyum
içeren antiasitleri uzun süre kullanmaları ve bu sürede yetersiz fosfat almaları hipofosfatemiye
neden olabilir. Bu durumun şiddetli olduğu olgularda hipofosfatemi, iştahsızlık, halsizlik, kas
zafiyeti ve osteomalazi görülebilir.
Birlikte başka ilaç kullanımı
Genel olarak antiasitlerin diğer ilaçların emilimini etkiledikleri bilinir. Bu nedenle, başka
ilaçlar da kullanan hastaların bu ilaçlarını antiasit alımından 1-2 saat önce veya sonra almaları
önerilir (bkz. bölüm 4.5).
Laboratuar bulguları
Aluminyum içeren antiasitlerle uzun süreli tedavi gören hemodiyalizdeki hastaların, tedavileri
süresince bir ya da iki aylık aralar ile serum fosfat düzeyleri izlenmelidir.
SİMELGAT PLUS içeriğinde yardımcı madde olarak 160 mg pudra şekeri bulunmaktadır.
Nadir kalıtımsal früktoz intoleransı, glikoz-galaktoz malabsorbsiyon veya sükroz-izomaltaz
yetmezliği problemi olan hastaların bu ilacı kullanmamaları gerekir. Şeker hastalığınız varsa
bu duruma dikkat etmeniz gerekmektedir. Ayrıca, iki hafta veya daha uzun süre ile kronik
kullanımı durumunda, ürün şeker içermesi nedeni ile dişlere zararlı olabileceği için kullanım
sırasında bu hususa da dikkat edilmelidir.
SİMELGAT PLUS her bir tablette 654 mg sorbitol içermektedir. Nadir kalıtımsal fruktoz
intolerans problemi olan hastaların bu ilacı kullanmaları gerekir.
SİMELGAT PLUS’ın içeriğinde bulunan diğer yardımcı maddelere karşı aşırı bir
duyarlılığınız yoksa, bu maddelere bağlı olumsuz etki beklenmez.
4.5. Diğer tıbbi ürünler ile etkileşimler ve diğer etkileşim şekilleri
Bütün antiasitler birlikte verilen diğer ilaçların emilim miktarını ve/veya emilim hızını mide-
barsak kanalının boşalma hızını değiştirerek veya bu ilaçlara bağlanarak veya şelazyon
yaparak artırabilirler veya azaltabilirler. Bu nedenle genel bir kural olarak eğer mümkünse
antiasit alımının ilk bir ya da iki saati içinde ağız yolundan hiçbir ilaç alınmamalıdır.
Birlikte kullanımları sırasında dikkat edilmesi gerekenler
Tetrasiklinler
SİMELGAT PLUS, birlikte alındığında, tetrasiklinlerin emilimini, onlarla şelat oluşturarak
azaltır. Bu nedenle tetrasiklinler SİMELGAT PLUS uygulanmasından 1-2 saat önce veya
sonra uygulanmalıdır.
Nonsteroidal Antiinflamatuar İlaçlar
Antiasitler indometazinin emilimini azaltır. Bu ilaçların uygulanmaları, antiasit
uygulamasından mümkün olduğu kadar uzun bir süre önce veya sonra yapılmalıdır.
3 / 9Antiasitler ile birlikte verilen tamponlanmış veya enterik kaplı aspirinin emilimi artar.
Antiasitlerin yaptığı idrar pH’ındaki yükselme, salisilatların idrar yolu ile atılımını artırırken,
kan konsantrasyonlarında da düşmeye neden olur.
Antiasitler naproksenin emilim hızını azaltır.
Antitüberküloz ilaçlar
İsoniazid, SİMELGAT PLUS gibi aluminyum hidroksit içeren antiasitlerle birlikte
alındığında, emilimi azalır. Bu nedenle isoniazid, SİMELGAT PLUS uygulanmasından en az
bir saat önce uygulanmalıdır.
Diğer
Antiasitler digoksin, ve demir tuzlarının emilimini azaltır. Bu ilaçların uygulanmaları, antiasit
uygulamasından mümkün olduğu kadar uzun bir süre önce veya sonra yapılmalıdır.
Aluminyum hidroksit ile birlikte verilen psödoefedrin veya diazepamın emilim hızları artar.
SİMELGAT PLUS gibi magnezyum ve aluminyum içeren antiasitler ile birlikte verilen
klordiazepoksidin emilimi azalır.
Antiasitlerin neden olduğu idrar pH’ındaki artış, zayıf baz ilaçların atılımını azaltırken, zayıf
asit ilaçların atılımını artırır. Amfetaminlerin ve kinidinin atılımı, idrarın alkalileşmesi ile
belirgin derecede azalır. Bu ilaçların antiasitlerle birlikte alınması, etkilerinin artışına ve
muhtemelen toksisiteye neden olabilir.
Antiasitlerle etkileşim gösterebilen diğer bazı ilaçlar şunlardır; antimuskarinikler,
fenotiyazinler, fluorid, diflunisal, fosfat, prednison, prednisolon, H2-reseptör antagonistleri,
sülfadiazin, fenobarbital, mekamilamin, levodopa, nitrofurantoin ve yağda çözünen
vitaminler.
Birlikte kullanılması önerilmeyenler
Antikoagülanlar
SİMELGAT PLUS gibi aluminyum ve magnezyum içeren antiasitler ile birlikte verilen
dikumarolün emilimi artar. Antiasit kullanan hastalarda oral antikoagülan olarak dikumarol
yerine muhtemelen varfarin tercih edilmelidir.
Özel popülasyonlara ilişkin ek bilgiler
Özel popülasyon üzerinde etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C
Çocuk doğurma potansiyeli bulunan kadınlar/Doğum kontrolü (Kontrasepsiyon)
4 / 9Çocuk doğurma potansiyeli bulunan kadınlarda planlanmış bir gebelikten önce uygun bir
alternatif tedaviye geçilmelidir.
Gebelik dönemi
Gebelik süresinde kullanıma ilişkin yeterli veri mevcut değildir. Bu nedenle SİMELGAT
PLUS gebelikte sadece gerçekten gerekiyorsa kullanılmalıdır.
Laktasyon dönemi
Aluminyum ve magnezyum içeren antiasitlerin emzirme döneminde verilmemesini gerektiren
bir kanıt yoktur. Bugüne kadar herhangi bir yan etki bildirilmemiş olmakla birlikte,
emzirmekte olan anneler, bebekte görülebilecek istenmeyen bir etki açısından dikkatli olması
konusunda uyarılmalıdır.
Üreme yeteneği / Fertilite
Üreme yeteneği üzerinde etkisi bulunmamaktadır.
4.7. Araç ve makina kullanımı üzerindeki etkiler
SİMELGAT PLUS’ın bileşiminde bulunan maddelerin araç ve makina kullanımını olumsuz
olarak etkileyecek bir yan etki yapması beklenmez.
4.8. İstenmeyen etkiler
Uzun süre antiasit kullanımına bağlı olarak en sık görülen yan etki ishal ve kabızlıktır.
Magnezyum içeren antiasitler ishale neden olabilirken, aluminyum içeren antiasitler kabızlığa
neden olabilirler. SİMELGAT PLUS laksatif ve katartik etkilerin dengelenmesi amacıyla hem
aluminyum hidroksit hem de magnezyum hidroksit içerir.
Advers ilaç reaksiyonları aşağıdaki sıklık derecesine göre listelenmiştir.
Çok yaygın (≥1/10); Yaygın (≥1/100, <1/10); Yaygın olmayan (≥1/1000, <1/100); Seyrek
(≥1/10000, <1/1000), Çok seyrek (<1/10000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Bilinmiyor: Alerjik reaksiyonlar, ürtiker, anjioödem, deri döküntüsü, hırıltılı solunum
Metabolizma ve beslenme hastalıkları
Bilinmiyor: Kilo kaybı
Sinir sistemi hastalıkları
Çok seyrek: Huzursuzluk hissetmek, ruh hali değişimleri
Kardiyovasküler hastalıklar
5 / 9Çok seyrek: Aritmi
Gastrointestinal hastalıklar
Yaygın: Yumuşak dışkı
Çok seyrek: Karın ağrısı, ishal, kabızlık, iştahsızlık, bulantı, kusma
Bilinmiyor: Siyah, katranımsı dışkı; kahve granülü görünümünde koyu renkli parçacık kusma
Kas-iskelet bozuklukları, bağ doku ve kemik hastalıkları
Çok seyrek: Kas güçsüzlüğü
Genel bozukluklar
Çok seyrek: Sersemlik, anormal yorgunluk ve halsizlik, el ve ayak bileklerinde ödem
Araştırmalar
Böbrek yetmezliği olan ya da yüksek dozlarda uzun süreli magaldrat tedavisi görmüş
hastalarda kandaki alüminyum ve magnezyum oranlarında artış olabilir. Bu durum büyük
oranda sinir ve kemik dokusunda olmak üzere alüminyum birikimine ve fosfat tükenmesine
yol açabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Tabletin aşırı dozda alınması halinde şu belirtiler görülebilir:
Aluminyum hidroksitin doz aşımı konstipasyona neden olabilir veya böbrek fonksiyon
yetmezliği durumunda hiperaluminemi oluşabilir. Aluminyumun entoksikasyon semptomları
halsizlik, tremor, konfüzyon, ensefalopati ve fosfor düzeylerinin azalmasıdır.
Magnezyum hidroksitin doz aşımı diyareye neden olabilir veya böbrek fonksiyon yetmezliği
durumunda hipermagnezemi oluşabilir. Hipermagnezemi belirtileri yüzde kızarıklık, susuzluk
hissi, hipotansiyon, uyku hali, halsizlik, tendon reflekslerinin kaybı, solunum güçlüğü,
kardiyak aritmi, koma ve kalp durmasıdır.
Tedavi:
Hiperaluminemi tedavisi aluminyum içeren maddelerin alımının durdurulması, aluminyum ve
fosfor seviyelerinin kontrolü ve deferoksamin kullanımı ile yapılır.
6 / 9Hipermagnezemi tedavisi, magnezyum içeren maddelerin alımının durdurulması, kan
magnezyum düzeylerinin takibi ve toplardamar içi olarak 10-20 ml %10’luk kalsiyum
glükonat enjeksiyonu uygulaması ile yapılır. Sıvı eksikliğinin düzeltilmesi ve diyaliz
hipermagnezemi tedavisi için önemli olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antiasitler ile antiflatulentler
ATC Kodu: A02AF01
Antiasitler midenin asit üretimini doğrudan etkilemezler. Bir antiasit olan SİMELGAT PLUS,
gastrik asit ile reaksiyona girerek nötralizasyon oluşturur ve tampon vazifesi görür. Bu etki
gastrik pH'ı yükselterek hiperasiditeye karşı semptomatik bir rahatlama sağlar.
SİMELGAT PLUS’ın sağladığı mide pH’ındaki yükselme, pepsinin proteolitik aktivitesini
bastırır. Bu etki özellikle peptik ülseri olan hastalarda önemlidir. Bu etkinin aluminyum ya da
kalsiyum içeren antiasitlerin, aynı zamanda pepsini emmeleri nedeniyle oluşan bir antipepsin
etki olduğu da bildirilmiştir.
Peptik ülseri olan hastalarda antiasitler, serum gastrin konsantrasyonlarını yükseltirler. Bu
etkileri muhtemelen gastrik pH’ı yükselterek olmaktadır. SİMELGAT PLUS gibi aluminyum
içeren antiasitler, midenin boşalmasını geciktirirler.
İn vitro olarak simetikon gaz kabarcıklarının yüzey gerilimini düşürerek köpük oluşumunu
önler ve sıkışmış olan gazı giderir. Simetikonun in vivo etki mekanizması henüz
saptanmamıştır. Simetikon fizyolojik olarak inert kabul edilir. Gastrik salgılarla reaksiyona
girmez ve besinlerin emilimini etkilemez.
5.2. Farmakokinetik özellikler
Genel özellikler
Aluminyum hidroksit midede yavaşça çözünerek hidroklorik asit ile reaksiyona girer ve
alüminyum klorür ve su oluşturur.
Magnezyum hidroksit midede hidroklorik asit ile hızla reaksiyona girerek magnezyum klorür
ve su oluşturur.
Emilim:
Oluşan aluminyum klorürün %17-30’u emilir. Magnezyum klorürün ise yaklaşık %15-30’u
emilir. İnce barsaklarda aluminyum klorür, çözünmeyen ve çok az emilebilen bazik yapıdaki
aluminyum tuzlarını oluşturur. Aluminyum içeren antiasitler (aluminyum fosfat hariç) ince
barsaklarda besinle alınan fosfatı bağlayarak çözünmeyen ve emilemeyen aluminyum fosfatı
oluşturur.
7 / 9Midede magnezyum klorüre dönüşmeden kalan magnezyum hidroksit, ince barsaklarda
çözünebilen fakat çok az, emilebilen magnezyum tuzları oluşturur.
Simetikon mide-barsak kanalından emilmez.
Biyotransformasyon:
Aluminyum hidroksit midede yavaşça çözünerek hidroklorik asit ile reaksiyona girer ve
aluminyum klorür ve su oluşturur. Aluminyum klorüre ilaveten dihidroksialuminyum sodyum
karbonat ve aluminyum karbonat karbondioksiti ve aluminyum fosfat fosforik asiti oluşturur.
İnce barsaklarda, aluminyum klorür hızla çözünmeyen, zayıf bir şekilde absorbe olan
muhtemelen aluminyum oksit (hidrat), oksialuminyum hidroksit kombinasyonu olan
aluminyum tuzlarına, çeşitli bazik aluminyum karbonatlar ve aluminyum sabunlara dönüşür.
Dağılım:
İn vitro çalışmalar aluminyum hidroksitin kolestiramine benzer şekilde bir afinite ve kapasite
ile safra tuzlarına bağlandığını göstermiştir. Magnezyum hidroksitte in vitro olarak safra
tuzlarına bağlanır ancak aluminyum hidroksite göre daha düşük düzeydedir.
Eliminasyon:
Aluminyum klorür ve magnezyum klorür böbrek fonksiyonları normal olan kişilerde
böbrekler yoluyla hızla atılır. İnce barsaklarda oluşan aluminyum fosfat ise dışkıyla atılır.
Simetikon değişime uğramadan dışkı ile atılır.
Hastalardaki karakteristik özellikler
Yükselmiş serum alüminyum düzeyleri ve ensefalopatilerin gelişimi arasındaki olası bir
bağlantı nedeniyle diyalizin gerekli olduğu hastalarda özellikle dikkatli olunmalıdır. Uzun
süreli tedavi sırasında kandaki alüminyum konsantrasyonları düzenli olarak kontrol edilmeli
ve bu değer 40 ng/ml’yi aşmamalıdır.
Böbrek fonksiyonu bozulmuş hastalarda yüksek plazma ve doku düzeyleri (baskın olarak sinir
ve kemik dokusunda alüminyum birikimleri) ve doz aşımı olayları meydana gelebilir.
5.3. Klinik öncesi güvenlilik verileri
SİMELGAT PLUS’ın karsinojenik ve mutajenik etkilerini değerlendirmek üzere uzun dönem
hayvan çalışmaları yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
 Sorbitol (E420)
 Pudra şekeri
 Amidon
8 / 9 Nane esansı
 Magnezyum stearat.
6.2. Geçimsizlikler
Bilinen bir geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
25°C altında oda sıcaklıklarında saklayınız.
6.5. Ambalajın niteliği ve içeriği
30 tabletlik blister ambalajlarda
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Münir Şahin İlaç Sanayi ve Ticaret A.Ş.
Yunus Mah. Sanayi Cad. No:22 Kartal/İSTANBUL
Tel: (0216) 306 62 60 (5hat)
Fax: (0216) 353 94 26
8. RUHSAT NUMARASI
184/56
9. İLK RUHSAT TARİHİ/RUHSAT YENİLEME TARİHİ:
İlk ruhsat tarihi: 11.09.1997
Ruhsat yenileme tarihi: -
10. KÜB’ÜN YENİLENME TARİHİ:
9 / 9