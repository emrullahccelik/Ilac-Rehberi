KISA ÜRÜN BİLGİSİ
1. BEŞERİ TIBBİ ÜRÜNÜN ADI
CEFROX 750 mg im/iv enjeksiyon için toz içeren flakon
2. KALİTATİF VE KANTİTATİF BİLEŞİM
Etkin madde:
Sefuroksim (sodyum olarak) 750 mg
Yardımcı madde:
Yardımcı maddeler için 6. 1’e bakınız.
3. FARMASÖTİK FORM
Enjektabl flakon
Beyaz krem renkli toz halindedir.
4. KLİNİK ÖZELLİKLER
4.1. Terapötik endikasyonlar
CEFROX, belirli mikroorganizmaların duyarlı suşlarının sebep olduğu aşağıdaki
enfeksiyonların tedavisinde endikedir:
1) Alt solunum yolu enfeksiyonları: Streptococcus pneumoniae, Haemophilus influenzae
(amfisiline dirençli suşlar dahil), Klebsiella spp., Staphylococcus aureus (penisilinaz
üreten ve üretmeyen suşlar), Streptococcus pyogenes ve Escherichia coli kökenlerinin
etken olduğu pnömoni dahil olmak üzere.
2) İdrar yolu enfeksiyonları:Escherichia coli ve Klebsiella spp.
3) Deri ve yumuşak doku enfeksiyonları: metisiline duyarlı Staphylococcus aureus
(penisilinaz üreten ve üretmeyen suşlar),Streptococcus pyogenes ve Escherichia coli,
Klebsiella spp. ve Enterobacter spp.
4) Septisemi:Staphylococcus aureus (penisilinaz üreten ve üretmeyen suşlar), Streptococcus
pneumoniae, Esvherichia coli, Haemophilus influenzae (amfisiline dirençli suşlar dahil)
ve Klebsiella spp.
5) Menenjit:Streptococcus pneumoniae, Haemophilus influenzae (amfisiline dirençli suşlar
dahil),Neisseria meningitidis ve metisiline duyarlı Staphylococcus aureus (penisilinaz
üreten ve penisilinaz üretmeyen suşlar)
6) Gonore:Kadınlarda ve erkeklerde Neisseria gonorrhoeae’nın yol açtığı komplikasyon
yapmamış ve dissemine gonokok enfeksiyonları
7) Kemik ve eklem enfeksiyonları:Staphylococcus aureus (penisilinaz üreten ve üretmeyen
suşlar).
Profilaksi: CEFROX’un operasyon öncesi profilaktik kullanımı, temiz-kontamine veya
potansiyel kontamine olarak sınıflandırılan, cerrahi prosedür uygulanmış hastalarda (örn.
vajinal histerektomi) patojenik duyarlı bakterilerin büyümesini önleyerek bazı operasyon
sonrası enfeksiyonların insidansını azaltır.
Cerrahi prosedürlerde antibiyotiklerin etkin profilaktik kullanımı, ilacın zamanlamasına
bağlıdır. Cerrahi prosedür boyunca yara dokusunda etkin bir konsantrasyon elde etmek için,
1 /12CEFROX ameliyattan 1 ila 1,5 saat önce uygulanmalıdır. Cerrahi prosedürün daha uzun
sürmesi bekleniyorsa, prosedür sırasında doz tekrarlanabilir.
Normalde cerrahi prosedürden sonra ilacın profilaktik olarak uygulanması gerekmemektedir.
Ayrıca, profilaktik uygulama cerrahi prosedürden sonra 24 saat içerisinde durdurulmalıdır.
Açık kalp ameliyatında, CEFROX’un perioperatif kullanımı, ameliyat bölgesinde ciddi
enfeksiyon riski taşıyan hastalarda etkindir. Bu hastalarda CEFROX tedavisinin ameliyat
sonrasında 48 saate kadar uzatılması tavsiye edilmektedir. Enfeksiyon durumunda, ilgili
mikroorganizmanın tanımlanması ve uygun antibiyotik tedavisine başlanması için kültivasyon
amaçlı numune alınmalıdır.
4.2. Pozoloji ve uygulama şekli
Sefuroksim sodyum enjektabl, intravenöz (i.v.) ve/veya intramüsküler (i.m) uygulamalar için
kullanılır.
Aynı intramusküler alan üzerine 750 mg’dan fazlası enjekte edilmemelidir.
Pozoloji/uygulama sıklığı ve süresi:
Yetişkinlerde:
Genel Kullanım: Birçok enfeksiyon günde üç kez i.m. ya da i.v. yol ile 750 mg enjeksiyona
cevap verecektir. Daha ağır enfeksiyonlarda bu doz günde 3 kez i.v. yol ile 1.5 g'a kadar
artırılmalıdır; i.m. ya da i.v. enjeksiyonlar eğer gerekirse günlük 3 ila 6 g total doz verilerek 6
saatlik aralarda yapılabilir. Klinik olarak endike olduğunda bazı enfeksiyonlar günde iki kez
1.5 g ya da 750 mg (i.v. ya da i.m.) parenteral uygulamanın ardından oral tedaviye cevap verir.
Gonore: Gonorede 1.5 g tek doz olarak verilmelidir. Bu, farklı yerlerden örneğin her bir
kalçadan 2 x 750 mg şeklinde yapılabilir.
Menenjit: CEFROX duyarlı türlerin sebep olduğu bakteriyel menenjitin tedavisi için
uygundur.
Erişkinler için tavsiye edilen doz her sekiz saatte bir i.v. olarak 3 g.
Profilaksi: Genellikle abdominal,pelvik ve ortopedik operasyonlar için doz, anestezinin
indüksiyon safhasında i.v. olarak 1.5 g’dır.Buna 8 ve 16 saat sonra i.m. olarak iki kez daha 750
mg’lık dozlar ilave edilebilir.Kardiyak,pulmoner, özofajiyel ve vasküler operasyonlarda genel
doz anestezinin indüksiyon safhasonda i.v. olarak 1.5 g ve daha sonraki 24 ila 48 saat içinde
günde üç kez 750 mg i.m. olarak devam ettirilir.Artoplasti (Total eklem replasmanı)
ameliyatlarında: Likid monomer ilavesinden önce kuru metilmetakrilat alçısının her paketine
total 1.5 g sefuroksim toz ilave edilebilir.
Ardışık tedavi: Pnömoni: 48-72 saat, günde iki ya da üç kez 1.5 g (i.v. ya da i.m.) enjeksiyonu
takiben 7-10 gün, günde iki kez 500 mg CEFROX (sefuroksim aksetil) ile oral yoldan devam
edilir.
Kronik bronşitin akut alevlenmeleri:48-72 saat, günde iki ya da üç kez 750 mg (i.v. ya da i.m.)
enjeksiyonu takiben tedaviye 5-10 gün, günde iki kez 500 mg CEFROX (sefuroksim aksetil) ile
oral yoldan devam edilir. Parenteral ve oral tedavinin süresi enjeksiyonun şiddeti ve hastanın
klinik durumu tarafından belirlenir.
Çocuklarda:
Genel Kullanım: Bebek ve çocuklarda 30 ila 100 mg/kg/günlük dozlar üçe ya da dörde
bölünerek verilir. Çoğu enfeksiyonlar için 60 mg/kg/günlük doz yeterli olacaktır. Yeni
2 /12doğanlarda 30 ila 100 mg/kg/günlük dozlar iki ya da üçe bölünerek verilir.
Menenjit: Bebek ve çocuklarda 150 ila 250 mg/kg/günlük i.v. dozlar üçe ya da dörde bölünerek
verilir.Yeni doğan bebeklerde günlük doz 100 mg/kg/ i.v. olmalıdır.
Uygulama şekli:
İntramüsküler: 250 mg sefuroksim sodyuma 1 ml enjeksiyonluk su veya 750 mg sefuroksim
sodyuma 3 ml enjeksiyonluk su ekleyin. Hafifçe opak bir süspansiyon oluşuncaya kadar
çalkalayınız.
İntravenöz:CEFROX 250 mg enjektabl flakon için en az 2 ml, CEFROX 750 mg enjektabl
flakon için en az 6 ml ve CEFROX 1.5 g enjektabl flakon için en az 15 ml Enjeksiyonluk Su
kullanarak CEFROX enjektabılı çözünüz.
İntravenöz infüzyon: 1.5 g sefuroksim sodyumu, 15 ml enjeksiyonluk suda
çözündürün.Sulandırılan sefuroksim sodyumu, 50 veya 100 ml geçimli bir infüzyon sıvısına
ekleyin. Bu çözeltiler doğrudan damara uygulanabilir veya hastaya parenteral sıvılar veriliyorsa
takılan set içine zerkedilerek hastaya verilebilir.
Özel popülasyonlara ilişkin ek bilgiler: Böbrek yetmezliği:
Renal fonksiyon bozukluğunda dozaj: Sefuroksim böbrekler ile itrah edilir. Bundan dolayı
tüm böyle antibiyotiklerde olduğu gibi renal fonksiyon bozukluğu olan hastalarda CEFROX
enjektabl dozajı onun yavaşlayan itrahını dengeleyecek şekilde azaltılarak tavsiye edilmelidir.
Fakat kreatinin klirensi 20 ml/dak.'a veya altına düşünceye kadar, standart dozu (750 mg-1.5 g
3x1) düşürmek gerekli değildir. Belirgin yetersizliği olan erişkinlerde (kreatinin klerens 10 ila
20 ml/dak.) günde 2 kez 750 mg tavsiye edilir. Şiddetli yetmezlikte (kreatinin klirensi < 10
ml/dak.) günde bir kez 750 mg yeterlidir. Hemodiyalizdeki hastalar için her diyaliz sonunda
ilave 750 mg'lık doz i.v. veya i.m. olarak verilmelidir. Parenteral kullanıma ilaveten
sefuroksim peritonal diyaliz sıvısına katılabilir (Genellikle her iki litre diyaliz sıvısına 250 mg).
Böbrek bozukluğu olan, yoğun tedavi ünitesinde devamlı arteriyovenöz hemodiyaliz ya da
yüksek akışlı hemofiltrasyondaki hastalar için uygun olan doz günde iki kez 750 mg’dır.
Düşük akışlı hemofiltrasyon için böbrek fonksiyon bozukluğu altında önerilen dozaj takip
edilmelidir.
Karaciğer yetmezliği:
Veri yoktur.
Pediyatrik popülasyon:
Genel Kullanım: Bebek ve çocuklarda 30 ila 100 mg/kg/günlük dozlar üçe ya da dörde
bölünerek verilir. Çoğu enfeksiyonlar için 60 mg/kg/günlük doz yeterli olacaktır. Yeni
doğanlarda 30 ila 100 mg/kg/günlük dozlar iki ya da üçe bölünerek verilir.
Menenjit: Bebek ve çocuklarda 150 ila 250 mg/kg/günlük i.v.dozlar üçe ya da dörde bölünerek
verilir.Yeni doğan bebeklerde günlük doz 100 mg/kg i.v olmalıdır.
Geriyatrik popülasyon:
Veri yoktur.
3 /124.3. Kontrendikasyonlar
Sefalosporin antibiyotiklerine veya ürünün herhangi bir bileşenine karşı aşırı duyarlılığı
bilinen hastalarda kontrendikedir.
Herhangi bir çeşit beta-laktam antibakteriyel ajanlara (penisilin, monobaktamlar ve
karbapenemler) karşı şiddetli hipersensitivite (örn. Anaflaktik şok) geçmişi olan durumlarda
kontrendikedir.
4.4. Özel kullanım uyarıları ve önlemleri
Penisilin veya diğer beta-laktam antibiyotiklere karşı allerjik reaksiyon geçirmiş
hastalarda tedaviye başlamadan önce dikkatli bir değerlendirme yapılmalıdır. Beta
laktam antibiyotiklere karşı çapraz aşırı duyarlılık reaksiyonu gelişebileceğinden
penisilin alerjisi olan hastalara verildiğinde, bu hsataların %10 kadarında çapraz aşırı
duyarlılık reaksiyonu gelişebileceği bildirilmiştir.Klinik olarak anlamlı düzeyde alerjik
reaksiyon gelişirse ilaç kullanımı kesilmeli ve uygun bir tedaviye başlanmalıdır. Ciddi ve
akut hipersensitivite reaksiyonları geliştiğinde epinefrin tedavisi ve klinik olarak gerekli
diğer acil uygulamaların (Oksijen, intravenöz sıvılar, intravenöz antihistaminler,
kortikosteroidler,presör aminler,hava yollarına uygulanacak işlemler gibi uygulamalar)
yapılması gerekli olabilir.
Yüksek dozda sefalosporinlerle eş zamanlı olarak furosemid veya aminoglikosidler gibi güçlü
diüretik tedavisi gören hastalarda böbrek yetmezliği bildirildiğinden dolayı, bu kombinasyonun
kullanımında dikkatli olunmalıdır. Bu hastalarda, yaşlılarda ve daha önceden böbrek yetmezliği
olan hastalarda renal fonksiyon kontrol edilmelidir (Bkz: Kullanım Şekli ve Dozu).
Menenjit tedavisinde kullanılan diğer terapötik rejimlerde olduğu gibi sefuroksim sodyum ile
tedavi edilen az sayıda hastada hafif veya orta derecede işitme kaybı bildirilmiştir.
Diğer antibiyotik tedavilerinde olduğu gibi, sefuroksim sodyum enjeksiyonu ile 18 ve 36’ıncı
saatlerde yapılan serebrospinal sıvı (SSS) kültürlerinde Haemophilus influenzae’nın pozitif
olmaya devam ettiği görülmüştür, bununla beraber bu olayın klinik önemi bilinmemektedir.
Ardışık tedavi protokolünde oral tedaviye geçişin zamanı enfeksiyonun ciddiyetine, hastanın
klinik durumuna ve şüphelenilen patojenlere göre değişiklik gösterir. Eğer 72 saat içinde klinik
düzelme görülmezse tedavi parenteral olarak devam ettirilmelidir.
CEFROX enjektabl, glikozüri için yapılan enzimatik esasa dayanan testleri bozmaz.
Bakırın indirgenmesine dayanan (Benedict,Fehling,Clinitest) metodları hafifçe etkileyebilir.
Bununla birlikte bu diğer bazı sefalosporinlerde olduğu gibi hatalı pozitif sonuçlara neden
olmaz.
Ferrisiyanir testinde hatalı negatif sonuç çıkabileceğinden sefuroksim sodyum alan hastalarda
kan/plazma glukoz seviyesinin tespiti için glukoz oksidaz ya da hekzokinaz kullanımı
önerilmektedir.
Diğer antibiyotikler ile de olabildiği gibi sefuroksimin kullanılması Candida’nın aşırı üremesi
ile sonuçlanabilir. Uzun süreli kullanım ise aynı zamanda duyarlı-olmayan
mikroorganizmaların (örn, enterokoklar ve Clostridium difficile) aşırı çoğalmasına neden
olabilir, bu durum tedavinin kesilmesini gerektirebilir.
Antibiyotik kullanımı ile psödomembranöz kolit bildirilmiştir ve şiddetli hafiften, hayatı tehdit
edici seviyeye kadar değişebilir. Bu nedenle,antibiyotik kullanımı sırasında veya sonrasında
4 /12diyare gelişen hastalarda bu tanının dikkate alınması önemlidir.Psödomembranöz kolit tanısını
takiben uygun bir tedaviye başlanmalıdır. Hafif psödomembranöz kolit vakaları genellikle
sadece ilaç kullanımının kesilmesine yanıt verirler. Ancak orta dereceli ve şiddetli vakalarda
sıvı ve elektrolit ugulamaları, protein takviyesi, Clostridium difficile’ye karşı etkili antibiyotik
kullanımı gibi yöntemlerin kullanılması gerekli olabilir. Uzun süreli veya şiddetli ishal olması
veya hastada karın krampları görülmesi durumunda tedavi derhal kesilmeli ve hasta ileri
düzeyde araştırılmalıdır.
4.5. Diğer tıbbi ürünler ile etkileşimler ve diğer etkileşim şekilleri
Diğer antibiyotikler ile de olduğu gibi, sefuroksim bağırsak florasını etkileyerek östrojen
emiliminin ve kombine oral kontraseptiflerin etkilerinin azalmasına neden olabilir.
CEFROX enjektabl, glokozüri için yapılan enzimatik esasa dayanan testleri bozmaz.
Bakırın indirgenmesine dayanan (Benedict, Fehling,Clinitest) metodları hafifçe etkileyebilir.
Bununla birlikte bu diğer bazı sefalospporinlerde olduğu gibi hatalı pozitif sonuçlara neden
olmaz.
Sefuroksim glomerüler filtrasyon ve tübüler sekresyon ile atılır.Eşzamanlı probenisid
kullanımı önerilmemektedir.Eşzamanlı probenesid kullanımı,sefuroksimin atılımını uzatır ve
yüksek pik serum seviyesi verir.
Eşzamanlı oral antikoagülan kullanımı artmış Uluslar arası Normalleştirilmişt Oran (INR)’ye
yol açabilir.
Yüksek dozda sefalosporinlerle eş zamanlı olarak furosemid gibi güçlü diüretiklerin veya
aminoglokositler gibi potansiyel nefrotoksik preparasyonlarla tedavi gören hastalarda böbrek
yetmezliği bildirildiğinden dolayı,bu kombinasyonun kullanımında dikkatli olunmalıdır.
Ferrisiyanür testinde hatalı negatif sonuç çıkabileceğinden sefuroksim sodyum alan hastalarda
kan/plazma glukoz seviyesinin tespiti için glukoz oksidaz ya da hekzokinaz kullanımı
önerilmektedir.
Sefuroksim sodyum alan hastalarda kan/plazma glukoz seviyelerini tayin için glukoz
oksidaz veya heksokinaz metodları kullanılması tavsiye edilir.
Alkalin pikrat ile yapılan kreatinin miktar tayinini etkilemez.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Diğer antibiyotikler ile de olduğu gibi, sefuroksim bağırsak florensını etkileyerek östrojen
emiliminin ve kombine oral kontraseptiflerin etkilerinin azalmasına neden olabilir.
Gebelik dönemi
Hamile kadınlarda sefuroksim kullanımı ile ilgili sınırlı veri bulunmaktadır. Hayvanlar
üzerinde yapılan çalışmalar gebelik/embriyonal/fetal gelişim/doğum ya da doğum sonrası
gelişim ile ilgili olarak doğrudan ya da dolaylı zararlı etkiler olduğunu göstermemektedir.Gebe
kadınlara verilirken tedbirli olunmalıdır.
5 /12Sefuroksimin intramusküler veya intravenöz yolla anneye verilmesini takiben plasentayı geçip
amniyotik sıvıda ve kordon kanında terapötik seviyelerer eriştiği gösterilmiştir.
Laktasyon dönemi
Sefuroksim az miktarlarda insan sütü ile de atılır. Terapötik dozlarda alındığında ishal ve
mukoz membranlarda mantar riski dışında istenmeyen etki görülmesi beklenmemektedir.
Sefuroksim ile tedavi sırasında emzirmeye devam edilip edilmeyeceği ya da tedavinin
durdurulup durdurulmayacağına fayda/zarar değerlendirmesinin dikkatlice yapılması sonucu
karar verilmelidir.
Üreme yeteneği / Fertilite
Veri yoktur.
4.7. Araç ve makina kullanımı üzerindeki etkiler
Bildirilmemiştir.
4.8. İstenmeyen etkiler
Sefuroksim sodyumun yan etkileri genellikle hafif ve geçici özelliktedir.
En yaygın istenmeyen etkiler nötropeni,eozinofili,karaciğer enzimlerinde veya bilirubinde özellikle
öncesinde karaciğer hastalığı bulunan hastalarda geçici artıştır.Ancak karaciğer hasarı ya da uygulama
bölgesinde reaksiyona dair herhangi bir kanıt bulunmamaktadır.
Yan etkiler için belirlenen sıklık kategorileri tahminidir,plasebo kontrollü çalışmalarda da olduğu gibi
birçok reaksiyonda insidansı hesaplamak için elverişli veri bulunmamaktadır.Ayrıca sefuroksim
sodyuma bağlı yan etkilerin insidansları endikasyona göre değişebilmektedir.
Çok yaygından seyreğe,istenmeyen etkilerin sıklıklarının belirlenmesinde klinik çalışmalardan elde
edilen veriler kullanılmıştır.Bunun dışında kalan istenmeyen etkilerin sıklıkları (<1/1000),esas olarak
pazarlama sonrası deneyimlerden yola çıkarak belirlenmiştir ve rapor edilme oranına işaret
etmektedir.
İstenmeyen etkiler aşağıdaki sıklık sınıflandırmasına göre sıralanmıştır.
Çok yaygın (≥1/10);
Yaygın (1/100 ila 1/10);
Yaygın olmayan (1/10.000 ila 1/100);
Seyrek(1/10.000 ila <1/1.000);
Çok seyrek (<1/10.000),
Bilinmiyor (Eldeki verilerden hareketle tahmin edilemiyor).
Enfeksiyon ve enfestasyonlar
Bilinmiyor :Candida çoğalması, Clostridium difficile çoğalması
Kan ve lenf sistemi hastalıkları
Yaygın :Eozinofili, nötropeni,hemglobin seviyesinde düşüş
Yaygın olmayan :Pozitif Coomb’s testi, lökopeni,
Bilinmiyor :Trombositopeni,hemolitik anemi
6 /12Bağışıklık sistemi hastalıkları
Bilinmiyor :İlaç ateşi,interstitiyal nefrit,anafilaksi,kutanöz vasküliti
Gastrointestinal hastalıkları
Yaygın olmayan :Gastrointestinal rahatsızlıklar
Bilinmiyor :Psödomembranöz kolit (Bkz.4.4.Özel kullanım uyarıları ve önlemleri)
Hepato-biliyer hastalıkları
Yaygın : Hepatik enzim düzeylerinde geçici yükselmeler
Yaygın olmayan : Serum bilirubin düzeylerinde geçici yükselmeler
Deri ve deri altı doku hastalıkları
Aşağıdakiler dahil olmak üzere aşırı duyarlılık reaksiyonları
Yaygın olmayan: Deri döküntüleri, ürtiker, kaşıntı
Bilinmiyor :Eritema multiforme, toksik epidermal nekroliz (ekzantematik
nekroliz), Stevens-Johnson sendromu, anjiyonörotik ödem
Böbrek ve idrar hastalıkları
Bilinmiyor : Serum kreatinin ve/veya kan, üre, azot değerlerinde yükselmeler ve
kreatinin klirensinde azalma gözlenmiştir(Bkz.4.4.Özel kullanım uyarıları ve önlemleri)
Genel bozukluklar veya uygulama bölgesine ilişkin hastalıkları
Yaygın : Enjeksiyonl yerinde ağrı ve tromboflebit olabilir.
Sefalosporinler kırmızı hücre membranlarının yüzeyine emilme ve pozitif Coomb testine (bu da kanın
çapraz eşleştirilmesini etkilyebilir) ve çok nadiren hemolitik anemiye neden olacak şekilde ilaca karşı
üretilen antikorlarla reaksiyona girme eğilimine sahip bir sınıftır.
Serum karaciğer enzimlerinde geçici artışlar gözlenmiş olup, bunlar genellikle geri dönüşümlüdür.
Yüksek dozlarda intramüsküler uygulama bölgesinde ağrı olabilir. Bu durumu tedavinin
durdurulması için bir neden değildir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Sefalosporinler aşırı dozda serebral irritasyon sonucu ensefalopati, konvülsiyon ve komaya
neden olabilirler. Sefuroksimin serum düzeyleri hemodiyalizle ya da periton diyalizi ile
düşürülebilir.
5. FARMAKOLOJİK ÖZELLİKLER
5.1. Farmakodinamik özellikler
7 /12Farmakoterapötik grup : İkinci kuşak sefalosporinler
ATC Kodu : J01DC02
Sefuroksim, beta-laktamaz üreten suşlar da dahil olmak üzere sık görülen patojenlerin geniş
bir bölümüne karşı bakterisidal aktiviteye sahip, iyi karakterize edilmiş ve etkin bir
antibakteriyal ajandır.
Sefuroksim, bakteriyal beta-laktamazlara karşı iyi bir stabilite gösterir ve sonuç olarak ampsilin
veya amkosisiline dirençli suşların pek çoğuna etkilidir. Sefuroksim önemli hedef
proteinlerebağlanarak bakterilerde hücre duvarı sentezini önleyerek bakterisit etki gösterir.
Kazanılmış direnç sıklığı coğrafyaya ve zamana bağlıdır ve seçilmiş türler için çok yüksek
olabilir. Özellikle şiddetli enfeksiyonların tedavisinde, yerel direnç bilgisi istenebilir.
Mikro-organizmaların Sefuroksime in vitro duyarlılıkları
Sefuroksimin klinik etkililiğinin,klinik çalışmalarda gösterildiği durumlar asteriks (*) ile
işaretlenmiştir.
Sıklıkla duyarlı olan türler
Gram-Pozitif Aeoroblaar:
Staphylococcus aureus (metisiline duyarlı izolatlar)*
Koagülaz negatif staphylococcus (metisiline duyarlı izolarlar)
Streptococcus pyogenes*
Beta-hemolitik streptokoklar
Gram-Negatif Aeroblar :
Ampisiline dirençli suşlarıda içeren Haemophilus influenzae*
Haemophilus parainfluenzae*
Morexella catarrhalis*
Penisilinaz üreten ve üretmeyen suşları da içeren Neisseria gonorrhoea*
Neisseria meningitidis
Shigella spp.
Gram-pozitif Anaeroblar:
Peptostreptococcus spp.
Propionibacterium spp.
Spiroketler:
Borrelia burgdorferi*
Edinilmiş direnç problemi olabilecek mikro-organizmalar
Gram-Pozitif Aeroblar:
Streptococcus pneumoniae*
Viridans grubu streptokok
Gram-Negatif Aeroblar:
Bordetella pertussis
C.freundii hariç Citrobacter spp.
E.aerogenes ve E.cloacae hariç Enterobacter
Esherichia coli*
K.pneumoniae dahil Klebsiella spp.*
Proteus mirabilis
P.penneri ve P.vulgaris hariç Proteus spp.
Providancia spp.
8 /12Salmonella spp.
Gram-Pozitif Anaeroblar
C.difficile hariç
Gram-Negatif Anaeroblar:
B.fragilis hariç Bacteroides spp.
Fusobacterium spp.
Kalıtımsal olarak dirençli mikroorganizmalar
Gram-Poziif Aeroblar:
E.faecalis ve E.faecium dahil Enterococcus spp.
Listeria monocytogenes
Gram-Negatif Aeroblar:
Acinetobacter spp.
Burkholderia cepacia
Campyolobacter spp.
Citrobacter freundii
Enterobacter aerogenes
Enterobacter cloacae
Morganella morganii
Proteus penneri
Proteus vulgaris
P.aeruginosa dahil Pseudomonas spp.
Serratia spp.
Stenotrophomonas maltophilia
Gram-pozitif Anaeroblar:
Clostridium difficile
Gram-Negatif Anaeroblar:
Bacteroides fragilis
Diğerleri:
Chlamydia türleri
Mycoplasma türleri
Legionella türleri
5.2. Farmakokinetik özellikler
Genel özellikler
Emilim:
Normal gönüllülere intramüsküler (IM) enjeksiyondan sonra ortalama pik serum
konsantrasyonları 750 mg doz için 27 ila 35 μg/mL ve 1000 mg doz için 33 ila 40 μg/mL
arasında değişmiş ve uygulamayı takiben 30 ila 60 dakika için elde edilmiştir. 750 ve 1500 10
mg’lık intravenöz (IV) dozları takiben serum konsantrasyonları 15. dakikada sırasıyla yaklaşık
50 ve 100 μg/mL’dir.
EAA ve Cmaks IM ve IV uygulamayı takiben 250 ila 1000 mg’lık tekli doz aralığında dozda
artışla doğru orantılı olarak artar görünmektedir. Her 8 saatte bir 1500 mg’lık dozların
tekrarlanan intravenöz uygulamasını takiben normal gönüllülerden serumda sefuroksim
birikimine dair kanıta rastlanmamıştır.
Dağılım:
Kullanılan metodolojiye bağlı olarak proteinlere bağlanma oranı % 33-50'dir.
9 /12Kemik, sinoviyal sıvı ve aköz humör içerisinde sefuroksim konsantrasyonu sık görülen
patojenler içim gerekli minimum inhibitör seviyenin üzerine çıkabilir. Sefuroksim, meninksler
inflame iken kan-beyin bariyerini geçer.
Biyotransformasyon:
Sefuroksim metabolize edilmez.
Eliminasyon:
Sefuroksim glomerüler filtrasyon ve tübüler sekresyonla atılır. İntramüsküler veya intravenöz
enjeksiyon sonrası serum yarılanma ömrü yaklaşık 70 dakikadır. Yaşamın ilk haftalarında
sefuroksim serum yarılanma ömrü yetişkinlerdekinin 3-5 katı olabilir. Probenesid ile birlikte
verilmesi antibiyotiğin atılımını geciktirir ve yüksek serum düzeyleri oluşturur. Yirmidört saat
içinde verilen ilacın hemen tamamı (% 85-90'ı) değişmemiş sefuroksim şeklinde idrarda
bulunur. Büyük bir bölümü ilk 6 saatte atılır. Sefuroksim serum seviyeleri diyaliz ile düşürülür.
Hastalardaki karakteristik özellikler
Cinsiyet
Sodyum tuzu olarak 1000 mg sefuroksimin tekli IV bolus enjeksiyonunu takiben erkekler ve
kadınlar arasında sefuroksimin farmakokinetiği açısından bir fark gözlenmemiştir.
Yaşlılar
i.m. veya i.v. uygulamayı takiben, yaşlı hastalarda sefuroksimin emilimi, dağılımı ve atılımı
eşdeğer renal fonksiyona sahip daha genç hastalardakine benzerdir. Yaşlı hastalarda azalmış
renal fonksiyon daha olası olduğundan, sefuroksim dozu seçilirken dikkat gösterilmelidir ve
renal fonksiyon takibi faydalı olabilir (bkz. bölüm 4.2).
Pediyatri
Sefuroksimin serum yarılanma ömrünün gestasyonel yaşa göre neonatlarda önemli ölçüde
uzadığı gösterilmiştir. Bununla birlikte daha büyük bebeklerde (>3 haftalık) ve çocuklarda 60
ila 90 dakikalık serum yarılanma ömrü yetişkinlerde gözlenene benzerdir.
Renal bozukluk
Sefuroksim başlıca böbreklerden atılır. Bu tip tüm antibiyotiklerle olduğu gibi renal fonksiyonu
belirgin olarak azalmış hastalarda (yani kreatninin klerensi <20 mL/dakika) sefuroksimin
dozajının daha yavaş atılımı telafi etmek üzere azaltılması düşünülmelidir (bkz., bölüm 4.2).
Sefuroksim hemodiyaliz ve peritoneal diyalizle etkili bir şekilde uzaklaştırılır.
Hepatik bozukluk
Sefuroksim başlıca böbreklerden elimine edildiğinden hepatik fonksiyon bozukluğunun
sefuroksimin farmakokinetiği üzerinde bir etkiye sahip olması beklenmemektedir.
FK/FD ilişkisi
Sefalosporinler için en in vivo etkililik ile korelasyon gösteren en önemli farmakokinetik-
farmakodinamik indeksin, bağlanmamış konsantrasyonun ayrı ayrı hedef türler için
sefuroksimin minimum inhibe edici konsantrasyonun (MIK) (yani, %T>MIK) üzerinde kaldığı
doz uygulama aralığı yüzdesi olduğu (%T) gösterilmiştir.
5.3. Klinik öncesi güvenlilik verileri
Veri yoktur.
10 /126. FARMASÖTİK ÖZELLİKLER
6.1. Yardımcı maddelerin listesi
Bulunmamaktadır.
6.2. Geçimsizlikler
CEFROX enjektabl aminoglikozid antibiyotiklerle birlikte aynı enjektörde karıştırılmamalıdır.
%2.74 a/h Sodyum Bikarbonat Enjeksiyon BP’nin pH’sı çözeltinin rengini etkilediğinden
CEFROX enjektabl seyreltilmesi için tavsiye edilmez. Bununla beraber gerektiğinde,
infüzyon ile Sodyum Bikarbonat Enjeksiyon alan hastalara CEFROX enjektabl, takılan set
içine zerkedilerek verilebilir.
6.3. Raf Ömrü
24 ay
6.4. Saklamaya yönelik özel uyarılar
Kuru raf ömrü: CEFROX enjektabl 25ºC’nin altında saklandığı zaman kullanma süresi 2
yıldır.
Yaş raf ömrü: Bütün enjektabl flakonlar sulandırıldıktan sonra tercihen bekletilmeden
kullanılmalıdır. Bununla beraber CEFROX enjektabl intramüsküler süspansiyonları ve direkt
intravenöz enjeksiyon için hazırlanan sulu çözeltiler 25°C’nin altındaki oda sıcaklığında
saklanırsa 5 saat, soğukta (2°- 8°C) saklanırsa 48 saat süreyle etkinliğini korur.
Işıktan korunmalıdır.
Hazırlanan CEFROX enjektabl süspansiyon ve çözeltilerinde saklama sırasında renk
koyulaşması görülebilir.
6.5. Ambalajın niteliği ve içeriği
750 mg sefuroksim (sodyum tuzu) içeren 1 flakon (Tip II) + 6 ml kendinden seperatörlü,
çözücü enjeksiyonluk su ampulü (Tip I) taşıyan, karton kutuda (İ.M. ve İ.V. enjeksiyon için).
6.6. Beşeri tıbbi üründen arta kalan maddelerin imhası ve diğer özel önlemler
CEFROX enjektabl, yaygın olarak kullanılan intravenöz infüzyon sıvıları ile geçimlidir ve
CEFROX enjektabl, oda sıcaklığında, aşağıdaki çözeltiler içinde 24 saat süreyle etkinliğini
muhafaza eder.
Sodyum Klorür Enjeksiyon BP %0.9 a/h,
%5 Dekstroz Enjeksiyon BP,
%0.18 a/h Sodyum Korür + %4 Dekstroz Enjeksiyon BP,
%5 Dekstroz ve %0.9 Sodyum Klorür Enjeksiyon,
%5 Dekstroz ve %0.45 Sodyum Klorür Enjeksiyon,
%5 Dekstroz ve %0.225 Sodyum Klorür Enjeksiyon,
%10 Dekstroz Enjeksiyon,
%10 İnvert Şeker’in Enjeksiyonluk Su’daki çözeltisi,
Laktatlı Ringer Enjeksiyonu USP,
M/6 Sodyum Laktat Enjeksiyonu,
11 /12Kompoze Sodyum Laktat Enjeksiyon BP (Hartmann çöz.)
Kullanılmamış ürünler ya da atık materyaller ‘Tıbbi Atıkların Kontrolü Yönetmeliği’ ve ‘Ambalaj
ve Ambalaj Atıklarının Kontrolü Yönetmeliği”’ne uygun olarak imha edilmelidir.
7. RUHSAT SAHİBİ
KENTFARMA İLAÇ A.Ş.
Kavacık Mah. Şehit Albay Suat Karadağ Sk. No: 9/2 Beykoz /İSTANBUL
Telefon : (0 216) 693 15 58
Faks : (0 216) 693 15 58
e-mail : info@kentfarma.com.tr
8. RUHSAT NUMARASI(LARI)
2016/681
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:29.09.2016
Ruhsat yenileme tarihi:
10. KÜB'ÜN YENİLENME TARİHİ
12 /12