KISA ÜRÜN BİLGİSİ
1. BEŞERİ TIBBİ ÜRÜNÜN ADI
ALFOXİL® forte 250 mg/5 mL oral süspansiyon hazırlamak için kuru toz
2. KALİTATİF VE KANTİTATİF BİLEŞİM
Etkin madde:
Etkin Madde Adı Miktarı Eksez Doz (%3)
Amoksisilin trihidrat 5,952 * 178,6 mg
(5 g Amoksisilin baza eşdeğer)
*: 840 mikrogram/miligram teorik potens üzerinden hesaplanmıştır.
Yardımcı maddeler:
Sodyum sakarin 0,180 g/şişe
Sodyum siklamat 1,800 g/şişe
Sodyum sitrat anhidröz 0,400 g/şişe
Sodyum karboksi metil selüloz 2,000 g/şişe
Sodyum benzoat 0,100 g/şişe
Şeker 22,256** g/şişe
** Toz dolum ağırlığı 33 g olacak şekilde şeker miktarı aktif madde potensine bağlı olarak
dolumdan doluma değişir.
Yardımcı maddeler için Bölüm 6.1’e bakınız.
3. FARMASÖTİK FORM
Oral süspansiyon için kuru toz
Pembe renkli, temiz, akıcı, ince kristalize toz görünümündedir. Kekleşme ve topaklaşma
görülmemelidir.
4. KLİNİK ÖZELLİKLER
4.1. Terapötik endikasyonlar
ALFOXİL®, duyarlı bakterilerin etken olduğu aşağıdaki enfeksiyonların tedavisinde endikedir:
• Üst solunum yolu enfeksiyonları; tonsilit, orta kulak iltihabı, sinüzit, farenjit vb.
(A grubu beta-hemolitik streptokokların, hassas olan stafilokok türleri ile S. pneumoniae ve
hassas olan H. influenza türleri ile gelişenler)
• Alt solunum yolu enfeksiyonları; akut ve kronik bronşit, kronik bronşial sepsis, lober ve
bronkopnömoni (Streptococcus türleri. (sadece α- ve β-hemolitik suşlar), S. pneumoniae,
Staphylococcus türleri veya H. İnfluenzae ile gelişenler)
• Ürogenital sistem enfeksiyonları; sistit, üretrit, piyelonefrit, adneksit, puerperal enfeksiyonlar,
septik abortus, gonore, prostatit vb (E. coli, P. mirabilis, veya E. faecalis ile gelişenler)
• Deri-yumuşak doku enfeksiyonları; impetigo, selülit, apse, erizipel, akne (Streptococcus
türleri. (sadece α- ve β-hemolitik suşlar), Staphylococcus türleri)
1 / 11• Akut komplikasyonsuz gonore, (ano-genital ve üretral enfeksiyonlar) - N. gonorrhoeae
nedenli (erkekler ve kadınlarda).
• Bakteriyel endokardit profilaksisi
• Peritonit, tifoid, paratifoid ateş, diş abseleri gibi enfeksiyonlarda da kullanılabilir.
Yukarıdaki endikasyonlardan bazılarında tedaviye parenteral amoksisilin ile başlanması tercih
edilebilir.
İlaca dirençli bakteri gelişiminin azaltılması ve ALFOXİL®’in ve diğer antibakteriyel ilaçların
etkinliklerinin sürdürülebilmesi için ALFOXİL® sadece duyarlı olduğu kanıtlanmış veya duyarlı
olduğundan kuvvetle şüphe edilen bakterilerin neden olduğu enfeksiyonlarda kullanılmalıdır.
Kültür ve duyarlılık testleri bulunmakta ise, antibakteriyel tedavinin seçilmesinde ve
değiştirilmesinde bu testlerin sonuçlarından yararlanılmalıdır. Bu tür verilerin bulunmaması
durumunda, yerel epidemiyolojik ve duyarlılık paternleri ampirik tedavi seçimine katkıda
bulunabilir.
Gerektiğinde uygun görülen cerrahi müdahaleler de uygulanmalıdır.
4.2. Pozoloji ve uygulama şekli
Erişkinler ve 3 aylıktan büyük pediyatrik hastalarda dozaj
Enfeksiyon Şiddet Erişkinlerde önerilen 3 aylıktan büyük çocuklarda
doz önerilen doz
Kulak/burun/boğaz Hafif/Orta Her 12 saatte bir 500mg 25mg/kg/gün iki eşit doza bölünerek
veya her 8 saatte bir her 12 saatte bir veya 20mg/kg/gün üç
250mg eşit doza bölünerek her 8 saatte bir
Şiddetli Her 12 saatte bir 875mg 45mg/kg/gün iki eşit doza bölünerek
veya her 8 saatte bir her 12 saatte bir veya 40mg/kg/gün üç
500mg eşit doza bölünerek her 8 saatte bir
Alt solunum yolları Hafif/Orta/Şiddetli Her 12 saatte bir 875mg 45mg/kg/gün iki eşit doza bölünerek
veya her 8 saatte bir her 12 saatte bir veya 40mg/kg/gün üç
500mg eşit doza bölünerek her 8 saatte bir
Cilt ve yumuşak doku Hafif/Orta Her 12 saatte bir 500mg 25mg/kg/gün iki eşit doza bölünerek
veya her 8 saatte bir her 12 saatte bir veya 20mg/kg/gün üç
250mg eşit doza bölünerek her 8 saatte bir
Şiddetli Her 12 saatte bir 875mg 45mg/kg/gün iki eşit doza bölünerek
veya her 8 saatte bir her 12 saatte bir veya 40mg/kg/gün üç
500mg eşit doza bölünerek her 8 saatte bir
Genitoüriner Sistem Hafif/Orta Her 12 saatte bir 500mg 25mg/kg/gün iki eşit doza bölünerek
veya her 8 saatte bir her 12 saatte bir veya
250mg
20mg/kg/gün üç eşit doza bölünerek
her 8 saatte bir
Şiddetli Her 12 saatte bir 875 mg 45mg/kg/gün iki eşit doza bölünerek
veya her 8 saatte bir her 12 saatte bir veya 40mg/kg/gün üç
500mg eşit doza bölünerek her 8 saatte bir
Daha az duyarlı bakterilerin etken olduğu enfeksiyonlarda dozaj, şiddetli enfeksiyonlar için
önerildiği şekilde uygulanmalıdır.
2 / 11Kronik idrar yolu enfeksiyonlarının tedavisinde, sık bakteriyolojik ve klinik değerlendirme
yapılmalıdır. Önerilenden daha düşük dozlar kullanılmamalıdır. Zaman zaman daha yüksek
dozların uygulanması gerekebilir. İnatçı enfeksiyonlarda birkaç haftalık tedaviye gereksinim
duyulabilir. Tedavi kesildikten sonra klinik ve bakteriyolojik takibin aylarca uygulanması
gerekebilir.
Gonore tedavisi haricinde, hastalar asemptomatik hale geldikten veya bakteriyel eradikasyon
kanıtı elde edildikten en az 48-72 saat sonrasına dek tedavinin sürdürülmesi gerekir.
Streptococcus pyogenes nedenli enfeksiyonlarda, akut romatizmal ateş gelişmesini önlemek için
en az 10 gün tedaviye devam edilmesi önerilir.
N. gonorrhoeae'ya bağlı gonore, akut komplike olmayan anogenital ve üretral enfeksiyonlarda 3
g tek doz olarak uygulanır. Sifiliz şüphesi olan gonore vakalarında gerekli testler uygulanmalı ve
hastalar en az 4 ay takip edilmelidir.
Bakteriyel endokardit profilaksisi: Bakteriyel endokardite karşı profilaksinin endike olduğu
hastalarda yapılan diş çekimi veya gingiva ile ilgili cerrahi girişimlerde, erişkinlerde girişimden 1
saat önce 3 g; 6 saat sonra da 1,5 g amoksisilin oral olarak uygulanır. Çocuklar için ise,
girişimden 1 saat önce 50 mg/kg; 6 saat sonra da 25 mg/kg amoksisilin oral olarak uygulanır.
Parenteral uygulama yapılacaksa; erişkinlere girişimden 30 dakika önce 2 g ampisilin i.m. veya
i.v., 6 saat sonra da 1 g i.m. veya i.v. ampisilin veya 1,5 g oral amoksisilin uygulanır. Çocuklara
girişimden 30 dakika önce 50 mg/kg i.m. veya i.v, 6 saat sonra da 25 mg/kg i.v veya i.m
ampisilin veya oral amoksisilin olarak uygulanır. Çocuk dozu erişkin dozunu geçmemelidir.
Son bir ay içinde penisilin kullanmış olan hastalarda başka bir antibiyotik ile profilaksi
uygulanması düşünülmelidir. Enfeksiyonun tipi ve şiddetine göre parenteral ALFOXİL®
uygulanmasını takiben gerekirse tedavi oral olarak sürdürülebilir.
Uygulama şekli:
ALFOXİL® 250 mg oral süspansiyon hazırlamak için kuru toz sulandırılarak oral yolla kullanılır.
Sulandırılan ALFOXİL®, çocuğa ölçeği ile direkt verilebileceği gibi, mama, süt, meyve suyu, su
veya soğuk içeceklere eklenebilir. Bunların hemen tüketilmeleri gerekir ve çocuğun gereken dozu
aldığından emin olmak için eklendiği gıdanın tümün tüketilmesi gereklidir.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek yetmezliği:
Hafif ve orta derecede böbrek yetmezliğinde doz azaltılması gerekmez. Kreatinin klerensi < 30
mL/dak altında olan şiddetli böbrek fonksiyon bozukluğuna sahip hastalarda yüksek dozlar
kullanılmamalıdır. Kreatinin klerensi 10-30 mL/dak arasında olan hastalarda enfeksiyonun
şiddetine bağlı olarak her 12 saatte bir 500 veya 250 mg dozlar kullanılmalıdır. 10 mL/dak
altında kreatinin klerensine sahip hastalarda enfeksiyonun şiddetine göre 500 veya 250 mg dozlar
her 24 saatte bir uygulanmalıdır.
3 / 11Hemodiyaliz hastaları, enfeksiyonun şiddetine göre her 24 saatte bir 500 veya 250 mg
ALFOXİL® kullanmalıdır. Diyaliz sırasında ve diyaliz bitiminde ek dozlar almaları gerekir.
Böbrek yetmezliği olan, 40 kg altındaki pediyatrik hastalarda;
Kreatinin klerensi (mL/dak) Doz Uygulama sıklığı
10 – 30 mL/dak 15 mg/kg günde iki kez
(maksimum 500 mg, günde 2 kez)
< 10 mL/dak 15 mg/kg günde bir kez
(maksimum 500 mg/gün)
Karaciğer yetmezliği: Bu hastalar için özel bir uyarı bildirilmemiştir.
Pediyatrik popülasyon
Yukarıdaki şemada çocuklar için önerilen dozaj, vücut ağırlığı 40 kg’ın altında olanlar için
uygundur. Vücut ağırlığı 40 kg ve üzerinde olan çocuklara erişkin dozları uygulanmalıdır.
Yenidoğan ve küçük bebeklerde renal fonksiyonlar tam gelişmediğinden, amoksisilinin
eliminasyonu gecikebilir. 3 aylıktan daha küçük bebeklerde amoksisilin dozu dikkatle
ayarlanmalıdır. Bu yaş grubunda uygulanabilecek en yüksek ALFOXİL® dozu, 30 mg/kg/gündür
ve 12 saat ara ile iki eşit doza bölünerek uygulanır.
Geriyatrik popülasyon:
Genç ve yaşlı hastalar arasında bir yanıt farklılığı olmadığı görülmüştür. Ancak, yaşlı hastalarda
böbrek fonksiyonlarında azalma olabileceği için bu açıdan daha hassas olunması gerekliliği
unutulmamalıdır. Doz seçimi dikkatli yapılmalı ve böbrek fonksiyonları izlenmelidir.
4.3. Kontrendikasyonlar
ALFOXİL®, amoksisiline, içerdiği yardımcı maddelerden herhangi birine ve penisiline alerjisi
olanlarda kontrendikedir.
Sefalosporinler gibi diğer beta-laktam antibiyotiklerle muhtemel çapraz duyarlılığa dikkat
edilmelidir.
4.4. Özel kullanım uyarıları ve önlemleri
Penisilin tedavisi alan hastalarda ciddi ve nadiren ölümcül aşırı duyarlılık reaksiyonları
(anafilaktoid ve şiddetli kütanöz advers reaksiyonları içeren) bildirilmiştir. Bu tip
reaksiyonlar özellikle birçok alerjene duyarlılığı olan kişilerde ve parenteral uygulamada,
oral uygulamaya göre daha sık görülmüştür. Penisilin tedavisine başlamadan önce
penisilin, sefalosporin ve diğer alerjenlere karşı önceden aşırı duyarlılık reaksiyonu olup
olmadığı iyice soruşturulmalıdır. Ciddi anafilaktik reaksiyonların adrenalin ile acil tedavisi
şarttır. Endikasyona göre oksijen, intravenöz steroidler uygulanmalı ve hava yolunun açık
tutulması sağlanmalıdır. Gerekirse entübasyon uygulanmalıdır.
4 / 11Sefalosporin grubu antibiyotiklere karşı aşırı duyarlılığı bildirilen hastalarda penisilinlere karşı da
çapraz alerji bildirilebilir.
Tüm antimikrobiyal ajanlarla tedavi sırasında, hafif veya şiddetli psödomembranöz kolit
gelişebildiği bildirilmiştir. Bu yüzden amoksisilinle tedavi sırasında gelişen diyare bu yönden de
değerlendirilmelidir. Antibakteriyel ajanlarla tedavi sırasında, normal barsak florası
bozulabilmekte ve bu durum Clostridia grubu patojenlerin aşırı çoğalmasına neden
olabilmektedir. Clostridium difficile'nin ürettiği bir toksin antibiyotiğe bağlı kolit gelişiminin en
önemli nedenidir. Hafif vakalarda tedavinin kesilmesi yeterli olurken, ağır vakalarda sıvı-
elektrolit tedavisi ve C. difficile'ye karşı bir antibakteriyel ajanın kullanılması gerekir.
Tedavi sırasında bakteriyel patojenler (Enterobacter, Pseudomonas) ve mantarlarla (Candida)
süperenfeksiyon ihtimali unutulmamalıdır. Böyle bir durumda ilaç kesilmeli ve uygun tedaviye
başlanmalıdır.
Uzun süre kullanımı duyarlı olmayan organizmalarda aşırı büyümeye neden olabilir.
Enfeksiyoz mononükleoz hastalarında eritematöz deri döküntüsü riski artar. Bu nedenle
amoksisilin sınıfı antibiyotikler mononükleozlu hastalarda kullanılmamalıdırlar.
Tüm güçlü ilaçlarda olduğu gibi, tedavi sırasında renal hepatik ve hemapoiteik fonksiyonların
takip edilmesi önerilir.
Gonore hastalarının, sifilis açısından da test edilmesi ve ALFOXİL® tedavisinin bitiminden 3 ay
sonra bu açıdan yeni bir test ile değerlendirilmeleri uygundur.
İdrar çıkışı azalan hastalarda, özellikle parenteral tedavi ile ilişkili olmak üzere nadiren kristalüri
gözlenmiştir.Yüksek dozlarda amoksisilin uygulanması sırasında yeterli idrar çıkışının
sağlanması ve yeterli sıvı alınması önemlidir.
Böbrek yetmezliği olan hastalarda amoksisilin atılımı azalacağından günlük toplam dozun
azaltılması gerekebilir. (Bakınız bölüm 4.2)
Bu tıbbi ürün her dozunda 14,268 mg sodyum ihtiva eder. Bu durum, kontrollü sodyum diyetinde
olan hastalar için göz önünde bulundurulmalıdır.
ALFOXİL®, şişesinde 22,256 g şeker içerir. Nadir kalıtımsal fruktoz intoleransı, glukoz-galaktoz
malabsorbsiyon veya sukroz-izomaltaz yetmezliği problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Bakteriostatik antibiyotikler olan kloramfenikol, makrolidler, sulfonamidler ve tetrasiklinler
penisilinlerin bakterisidal aktivitesini engelleyebilirler. Bu etkileşim in vitro olarak belirlenmiş,
ancak klinik önemi tam olarak gösterilememiştir.
Probenesid, amoksisilinin renal tübüler atılımını azaltır. Amoksisilin ve probenesidin eşzamanlı
kullanımı, amoksisilinin daha yüksek ve daha uzun süreli kan düzeyleriyle sonuçlanır.
5 / 11Diğer antibiyotikler gibi ALFOXİL® de barsak florasını etkileyerek daha az östrojen emilimine
yol açabilir ve oral östrojen/progesteron kontraseptiflerinin etkinliğini azaltabilir.
Alopürinol ile birlikte kullanımı alerjik deri reaksiyonları riskini artırır.
Antikoagülanlar ile birlikte kullanımında protrombin zamanında uzama olabileceği bilinmektedir.
Birlikte alınıyorsa uygun bir izleme yapılmalıdır.
Laboratuvar testi etkileşimleri
Amoksisilin idrarda yüksek konsantrasyonlara eriştiğinden, glukoz testlerinde yanlış pozitif
sonuçlar alınabilir. Bu nedenle idrarda glukozun enzimatik glukoz oksidasyonuna dayanıklı
testler ile aranması uygundur.
Hamilelerde kullanımı sırasında total konjuge östriol, östriol glukronid, konjuge östron ve
östrodiol düzeylerinde geçici azalmalar görülebilir.
4.6. Gebelik ve laktasyon
Genel tavsiye
Gebelik kategorisi B'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik / embriyonal / fetal gelişim / doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir.
Gebe kadınlara verilirken tedbirli olunmalıdır.
Östrojen/progesteron içeren oral kontraseptiflerin etkisinde azalma meydana getirebileceğinden
tedavi sırasında diğer etkili kontrol yöntemlerinin kullanılması da önerilebilir (bkz. Bölüm 4.5).
Gebelik dönemi
Fareler ve sıçanlarla yapılan çalışmalarda, insanlarda kullanılan dozun 10 kat yüksek dozlarıyla
bile herhangi bir teratojenik etki saptanmamıştır. Gebe kadınlarda yapılmış yeterli ve iyi
kontrollü çalışmalar yoktur. Hayvanlardaki üreme çalışmaları her zaman insanlardaki cevabı tam
olarak yansıtmayacağından gebelikte ancak açıkça gerekliyse kullanılmalıdır.
Oral ampisilin sınıfı antibiyotikler doğum sırasında zayıf emilirler. Kobay çalışmalarında
ampisilinin i.v. kullanımının uterus tonüsünde hafif bir azalmaya neden olduğu ve
kontraksiyonların sıklığını azalttığı, ancak kontraksiyonların gücünü ve süresini hafifçe artırdığı
gözlenmiştir. Amoksisilinin insanlarda doğum sırasında ani veya gecikmiş istenmeyen etkilere
neden olup olmadığı veya forseps ya da diğer obstetrik girişim olasılığını ya da yeni doğanın
resüsitasyon gereksinimini artırıp artırmadığı bilinmemektedir.
Laktasyon dönemi
Penisilinlerin insan sütüne geçtiği gösterilmiştir. Emziren annelerde amoksisilin kullanımı
bebekte duyarlılığa yol açabilir. Emziren annelerde kullanıldığında dikkatli olunmalıdır.
Emzirmenin durdurulup durdurulmayacağına ya da ALFOXİL® tedavisinin durdurulup
6 / 11durdurulmayacağına/ tedaviden kaçınılıp kaçınılmayacağına ilişkin karar verilirken, emzirmenin
çocuk açısından faydası ve ALFOXİL® tedavisinin emziren anne açısından faydası dikkate
alınmalıdır.
Üreme yeteneği/Fertilite
Hayvan çalışmalarında fertilite üzerinde olumsuz bir etkisi saptanmamıştır. İnsanlar üzerinde
yeterli klinik çalışma bulunmamaktadır.
4.7. Araç ve makine kullanımı üzerindeki etkiler
Amoksisilinin araç ve makine kullanımı üzerine herhangi bir etkisi gözlenmemiştir.
4.8. İstenmeyen etkiler
Klinik denemeler ve pazarlama sonrası görülen gözlemlenen istenmeyen etkiler aşağıdaki sıklık
derecelerine göre sıralanmıştır:
Çok yaygın (≥ 1/10); yaygın (≥ 1/100, < 1/10); yaygın olmayan (≥ 1/1.000, < 1/100); seyrek (≥
1/10.000, < 1/1.000); çok seyrek (< /10.000), bilinmiyor (eldeki verilerden hareketle tahmin
edilemiyor)
Enfeksiyonlar ve enfestasyonlar
Çok seyrek: Mukokütanöz kandidiyazis
Kan ve lenf sistemi hastalıkları
Çok seyrek: Hemolitik anemi, geri dönüşümlü trombositopeni, geri dönüşümlü lökopeni (şiddetli
nötropeni veya agranülositozis), kanama zamanı ve protrombin zamanında uzama (Bakınız 4.5)
Bilinmiyor: Anemi, trombositopenik purpura, eozinofili, ve agranülositoz bildirilmiştir. İlacın
kesilmesi ile düzelen bu belirtilerin aşırı duyarlılık reaksiyonuna bağlı olabileceği
düşünülmektedir.
Bağışıklık sistemi hastalıkları
Çok seyrek: Anaflaksi, anjiyonörotik ödem
Bilinmiyor: Serum hastalığı benzeri reaksiyonlar,
Sinir sistemi hastalıkları
Çok seyrek: Hiperkinezi, baş dönmesi, konvülsiyonlar. Konvülsiyonlar, böbrek yetmezliği olan
veya yüksek doz alan hastalarda görülebilir.
Gastrointestinal hastalıkları
Yaygın: Bulantı, diyare,
Yaygın olmayan: Kusma,
Çok seyrek: Dilde siyah tüylü görünüm ve hemorajik/psödomembranöz kolit
Hepato-bilier hastalıkları
Çok seyrek: Hafif SGOT artışı bildirilmiş olmakla beraber klinik önemi bilinmemektedir.
Bilinmiyor: Kolestatik sarılık, hepatik kolestaz ve akut sitolitik hepatit gibi hepatik
disfonksiyonlar
7 / 11Deri ve derialtı doku hastalıkları
Yaygın: Deri döküntüsü
Yaygın olmayan: Ürtiker ve kaşıntı
Çok seyrek: Eritema multiforme, Stevens-Jonhson Sendromu, toksik epidermal nekrolizis, büllöz
ve eksfolyatif dermatit, akut jeneralize ekzantematöz püstüloz (AGEP) (bkz. Bölüm 4.4) ve
eozinofili ve sistemik semptomların eşlik ettiği ilaç reaksiyonu (DRESS) gibi deri reaksiyonları
Bilinmiyor: Hipersensitivite vasküliti
Böbrek ve idrar yolu hastalıkları
Çok seyrek: interstisiyel nefrit, kristalüri
Diğer
Çok seyrek: Dişlerde renk değişimi (kahverengi, sarı veya gri lekelenme) nadiren bildirilmiştir.
Dişlerin fırçalanması ve diş temizliği ile giderilebilmektedir. Daha çok çocuklarda görülmektedir.
Özel popülasyonlara ilişkin ek bilgiler:
Üçlü (triple) terapi alan hastalar; klaritromisin ve lansoprazol ile kombinasyon tedavisi esnasında;
bu kombinasyona özgü bir yan etki bildirilmemiştir. En sık bildirilen yan etkiler; diyare (%7) ve
baş ağrısı (%6) ve tat bozukluklarıdır (%5).
İkili (dual) terapi alan hastalar; amoksisilin ve lansoprazol ile kombinasyon tedavisi esnasında;
günde 3 kez amoksisilin ve 3 kez lansoprazol ile dual terapi yapılan hastalarda en sık bildirilen
yan etkiler; diyare (%8) ve baş ağrısıdır (%7).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Az sayıda hastada oligürik böbrek yetmezliği ile sonlanan interstisyel nefrit ve kristalüri
bildirilmiştir. İlacın kesilmesi ile geriye dönmüştür.
Doz aşımı durumunda, semptomatik ve destekleyici tedavi yapılmalıdır. Kısa bir süre içinde fark
edilirse ve herhangi bir kontrendikasyon mevcut değil ise hasta kusturulabilir veya midesi
yıkanabilir. Amoksisilin hemodiyaliz ile uzaklaştırılabilir.
5. FARMAKOLOJİK ÖZELLİKLER
5.1. Farmakodinamik özellikler:
Farmakoterapötik grup: Beta laktam antibakteriyeller, penisilin grubu
ATC kodu: J01CA04
Amoksisilin, ampisilin analoğu, semi - sentetik Gram-pozitif ve Gram negatif’lere karşı
bakterisidal aktivitesi olan geniş spektrumlu bir penisilindir.
8 / 11Etki mekanizması: Ampisiline benzer şekilde aktif bölünme sırasında bakterilerin hücre duvarı
mukopeptidlerinin sentezlenmesini inhibe ederek bakterisit etki gösterir.
Etkili olduğu mikroorganizmalar:
Aerobik Gram-pozitif bakteriler; Enterococcus feacalis, A grubu beta-hemolitik Streptokokların,
hassas olan Stafilokok türleri ile S. pneumoniae türleri ile gelişenler, Streptococcus pyogenes,
Streptococcus viridans, Staphylococcus aureus (sadece penisiline duyarlı suşlar),
Corynebacterium türleri, Bacillus anthracis, Listeria monocytogenes
Amoksisiline duyarlı ancak metisilin/oksasiline dirençli stafilokoklar amoksisiline de dirençli
kabul edilmelidir.
Aerobik Gram-negatif bakteriler; Escherichia coli (beta-laktamaz salgılamayan suşları),
Haemophilus influenzae (beta-laktamaz salgılamayan suşları), Neisseria gonorrhoeae (beta-
laktamaz salgılamayan suşları), Proteus mirabilis (beta-laktamaz salgılamayan suşları),
Salmonella türleri, Shigella türleri, Bordetella pertussis, Brucella türleri, Neisseria gonorrhoeae,
Neisseria meningitidis, Vibrio cholerae, Pasteurella septica
Helicobacter; Helicobacter pylori
Anaerob bakteriler: Clostridium türleri
5.2. Farmakokinetik özellikler
Genel özellikler
Emilim:
Amoksisilin, mide asidine dayanıklıdır ve oral yoldan uygulanmasının ardından süratle emilir.
250 ve 500 mg'lık dozun oral yoldan uygulanmasından yaklaşık 1-2 saat sonra kan
konsantrasyonları sırası ile 3,5 mcg/mL-5 mcg/mL ve 5,5 mcg/mL-7,5 mcg/mL arasında değişir.
125 mg/5 mL ve 250 mg/5 mL süspansiyonun oral yoldan uygulanmasından yaklaşık 1-2 saat
sonra kan konsantrasyonları sırası ile 1,5 mcg/mL-3 mcg/ml ve 3,5 mcg/mL-7,5 mcg/mL
arasında değişir.
Dağılım:
Vücut doku ve sıvılarının çoğuna kolaylıkla yayılır. Ancak beyin-omurilik sıvısına meninksler
iltihaplı olduğu zaman geçebilir. Amoksisilinin proteine bağlanma oranı düşük olup yaklaşık
%20'dir.
Metabolizma:
Amoksisilin kısmen karaciğerde metabolize olur.
9 / 11Eliminasyon:
Oral yoldan uygulanan amoksisilinin yaklaşık olarak %60’lık bir bölümü 6-8 saat içinde
değişmeden idrarla atılır. Amoksisilin’in yarı-ömrü 61,3 dakikadır. Amoksisilin ile birlikte
probenesid uygulanması amoksisilinin atılımını geciktirir.
Doğrusallık/doğrusal olmayan durum:
Amoksisilin dozunun ikiye katlanması, yaklaşık olarak serum düzeylerinde de iki kat artış
meydana getirir.
5.3. Klinik öncesi güvenlilik verileri
Amoksisilinin karsinojenik potansiyelini değerlendirmek için uzun dönem çalışmalar
yapılmamıştır. Tek başına amoksisilinin mutajenik potansiyeli de değerlendirilmemiştir.
Amoksisilin klavulanatla yapılan testler sonucu elde edilen bilgiler mevcuttur. Amoksisilin
klavulanat, bakteriyel mutasyon yönteminde ve maya gen dönüştürme yönteminde mutajenite
göstermemiştir. Fare lenfoma yönteminde zayıf pozitif bulunmuştur. Fakat bu yöntemdeki artmış
mutasyon sıklıkları hücrelerin hayatta kalımının azalmasıyla birliktedir. Amoksisilin klavulanat
fare mikronukleus testinde ve farelerdeki dominant letal yönteminde negatif bulunmuştur.
Potasyum klavulanat, tek başına Ames bakteriyel mutasyon yönteminde ve fare mikronukleus
testinde değerlendirilmiş ve her iki yöntemde de negatif sonuçlar elde edilmiştir. Sıçanlarla
yapılan multi-jenerasyon üreme çalışmalarında, 500 mg/kg’a kadar olan dozlarda (mg/m2 başına
insan dozunun yaklaşık 3 katı) insan fertilite bozukluğu veya diğer üremeyle ilgili yan etkilere
rastlanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Sodyum sakarin
Sodyum siklamat
Sodyum sitrat anhidröz
Sodyum benzoat
Sodyum karboksi metil selüloz
FD&C kırmızı No 3 (E127)
Ahududu esansı
Tween-80
Şeker
6.2. Geçimsizlikler
Preparatın farmasötik açıdan herhangi bir geçimsizliği yoktur.
6.3. Raf ömrü
24 ay
6.4. Saklamaya yönelik özel uyarılar
25ºC altındaki oda sıcaklığında ve kuru bir yerde saklayınız.
Sulandırılan süspansiyon oda sıcaklığında 7 gün,buzdolabında 14 gün süreyle aktivitesini korur.
Her kullanımdan sonra şişenin kapağını iyice kapatınız.
10 / 116.5. Ambalajın niteliği ve içeriği
Sulandırıldığında 100 mL’lik süspansiyon verbilecek kuru toz içeren şişelerde ölçeği ile
birliktedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Teva İlaçları San. ve Tic. A.Ş.
Ümraniye/İstanbul
8. RUHSAT NUMARASI
132/81
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.10.1983
Ruhsat yenileme tarihi:
10. KÜB’ÜN YENİLENME TARİHİ
11 / 11