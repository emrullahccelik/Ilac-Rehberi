A li Bül ent  BAŞ  
 
  1 
  
KULLANMA TALİMATI  
MEPACT  4 mg infüzyonluk dispersiyon konsantresi için toz  
Steril  
Sitotoksik 
Damar  içine  infüzyon yoluyla uygulanır.  
 
• Etkin  madde:  Her bir flakon  4 mg mifamurtid  içerir.  
Çözüldükten sonra  flakondaki  her 1 ml süspansiyon , 0.08 mg mifamurtid  içerir.  
• Yardımcı maddeler:  1-Palmitoil-2 -oleoil -sn-glisero -3-fosfokolin  (POPC  ) ve 1,2-Dioleoil -
sn-glisero -3-fosfo -L-serin  monosodyum  tuzu (OOPS)  
  
 
Bu ilacı kullanmaya  başlamadan  önce  bu KULLANMA TALİMATINI dikkatlice  
okuyunuz,  çünkü sizin  için önemli  bilgiler  içermektedir.  
• Bu kullanma talimatını saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel olarak  sizin için reçete edilmiş tir, başkalarına  vermeyiniz.  
• Bu ilacın  kullanımı sırasında,  doktora veya  hastaneye  gittiğinizde  doktorunuza bu 
ilacı kullandığınızı  söyleyiniz.  
• Bu talimatta  yazılanlara aynen  uyunuz.  İlaç hakkında size önerilen  dozun dışında 
yüksek  veya  düşük  doz kullanmayınız.  
Bu Kullanma  Talimatında:  
1. MEPACT  nedir  ve ne için kullanılır?  
2. MEPACT’ı  kullanmadan  önce  dikkat  edilmesi gerekenler  
3. MEPACT  nasıl  kullanılır?  
4. Olası  yan etkiler  nelerdir?  
5. MEPACT’ı n saklanması  
Başlıkları yer almaktadır.  
1. MEPACT  nedir  ve ne için kullanılır?  
MEPACT , beyaz veya  beyazımsı  renkte, homojen (eşit dağılmış ) bir tozdur. Kek veya toz 
kıvamında bulunabilir, ve sulandırılarak süspansiyon haline getirilmeli ve sonra da infüzyon 
(damar yolu)  için seyreltilmelidir.  
MEPACT,  belirli bakterilerin  hücre  duvarının bir bileşenine  benzeyen  mifamurtid  etkin  
maddesini  içerir. Vücudunuzun kanser  hücrelerini öldürmesine  yardım  etmek  üzere  bağışıklık  
sisteminizi uyarır.  
MEPACT,  (2 ila 30 yaş arası)  çocuk,  ergen  ve genç  erişkinlerde  orteosarkomu (kemik  
kanseri)  tedavi  etmek  için kullanılır.  Tümörün alındığı bir ameliyat  geçirmenizden  sonra  A li Bül ent  BAŞ  
 
  2 
 kanserin  tekrarlama riskini azaltmak  amacıyla geri kalan  kanser  hücrelerini  öldürmek için 
kemoterapi  ile birlikte  uygulanır.  
 
MEPACT,  aşağıdakileri  içeren  bir kutuda  sunulur:  
• Bir adet gri butil tıpa, alüminyum  mühür  ve plastik geçme (flip-off) kapaklı  50 ml’lik  
flakon 
• Bir adet blister  içerisinde  steril MEPACT  filtresi 
2. MEPACT’ı  kullanmadan önce  dikkat  edilmesi gerekenler 
MEPACT’ı  aşağıdaki  durumlarda  KULLANMAYINIZ  
• Mifamurtid  veya  MEPACT’ın  bileşiminde  bulunan yardımcı  maddelerden  herhangi  
birine  karşı  alerjiniz  varsa  (aşırı  duyarlıysanız) , 
• Siklosporin veya  diğer kalsinörin inhibitörleri içeren  ilaçlar  kullanıyorsanız,  
• Yüksek  dozda nonsteroid antienflamatuar  ilaçlar  (asetilsalisilik asit, ibuprofen ve 
diklofenak gibi NSA İİ’ler , ya da selekoksib ve rofekoksib gibi siklooksijenaz  
inhibitörleri)  kullanıyorsanız .  
MEPACT’ı  aşağıdaki  durumlarda  DİKKATLİ KULLANINIZ  
• Kalp  veya  kan damarlarınızda  kan pıhtılaşması (tromboz),  kanama (hemoraji)  veya 
damarlarda iltihap  (vaskülit)  varsa  veya  daha  önce  olduysa,  MEPACT  tedavisi 
sırasında  daha  yakından  izlenmeniz  gerekmektedir.  Uzun  süren  veya  daha  kötüye  
giden  belirtiler  gösteriyorsanız,  doktorunuza  başvurmalısınız,  çünkü bu durumda  
MEPACT  tedavisinin  ertelenmesi  veya  kesilm esi gerekebilir.  
• Geçmişte  astım veya  diğer  solunum  bozuklukları  geçirdiyseniz , MEPACT  
kullanmadan önce  astım  ilacınızı MEPACT  ile birlikte  kullanıp  
kullanamayacağınızı  doktorunuza  danışmalısınız.  
• Geçmişte  iltihaplı veya  bağışıklık  sisteminizle  ilgili hastalık  geçirdiyseniz  veya  
kortizon ve deksametazon gibi kortikosteroidler  veya  bağışıklık sisteminizi 
etkileyebilecek takrolimus gibi diğer  ilaçlarla  tedavi  edildiyseniz,  doktorunuza  
danışmalısınız . 
• Herhangi  bir ilaca  karşı  döküntü,  nefes  darlığı ve yüks ek tansiyon gibi alerjik  
reaksiyonunuz  varsa.  Belirtileriniz  kötüleşirse  doktorunuza  danışmalısınız  çünkü  
bu etkiler  MEPACT’tan  kaynaklanmış  olabilir.  
• Bulantı,  kusma  ve iştahsızlık  gibi mide  problemleriniz  varsa . Problemleriniz  
artarsa  doktorunuza  danışmalısınız  çünkü bu etkiler  kemoterapi ile birlikte 
kullanıldığında  MEPACT’tan  kaynaklanmış  olabilir.  
• Ürperme  veya titreme,  ya da sıcaklık  hissederseniz.  Vücut  sıcaklığınızı 
ölçmelisiniz  çünkü ateşiniz  olabilir.  Ateşle  birlikte  seyreden  düşük beyaz hücre 
sayısı (nötropeni)  ciddi  bir enfeksiyon  belirtisi olabilir.  
Bu uyarılar,  geçmişteki  herhangi  bir dönemde  dahi olsa, sizin  için geçerliyse lütfen  
doktorunuza  danışınız.  
 
MEPACT’ın  yiyecek  ve içecek  ile kullanılması 
MEPACT  sadece damar  içine  uygulandığından etkileşim  beklenmez.  
 
  A li Bül ent  BAŞ  
 
  3 
 Hamilelik  
İlacı kullanmadan önce  doktorunuza veya  eczacınıza  danışınız.  
 
MEPACT  gebelik  sırasında  ve  etkili  doğum  kontrol  yöntemi  uygulamayan  kadınlarda 
kullanılmamalıdır.  Eğer  MEPACT  tedavisi  görüyorsanız  etkili  bir  doğum  kontrol  
yöntemi kullanmalısınız.  
 
MEPACT’ın oral kontraseptiflerle  (doğum kontrol hapı)  etkileşime girmesi beklenmez.  
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza  
danışınız  
 Emzirme  
İlacı kullanmadan önce  doktorunuza veya  eczacınıza  danışınız.  
 
MEPACT’ın  insan  sütüne  geçip  geçmediği  bilinmemektedir.  Bebeğinizi  emzirmeye 
devam  edip etmemenize veya  tedavinize  devam  edilip  edilmemesine,  emzirmenin  
bebeğinize faydaları  ve MEPACT  tedavisinin  size faydaları  göz önüne  alınarak  
doktorunuz  tarafından  kararlaştırılmalıdır.  
 
Araç  ve makine  kullanımı  
MEPACT  tedavisinin  bazı çok yaygın ve yaygın yan etkileri (baş dönmesi,  denge  
bozukluğu,  yorgunluk ve bulanık görme)  araç ve makina  kullanım  becerilerinizi  
etkileyebilir .  
 Tedaviniz sırasında araç veya makine kullanmayınız.  
 
MEPACT’ın  içeriğinde bulunan bazı yardımcı maddeler hakkında önemli bilgiler  
Sodyum: Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani 
aslında “sodyum içermez”.  
 Diğer  ilaçlar  ile birlikte  kullanımı  
MEPACT,  organ naklinden sonra  nakledilen  organın  reddedilmesini  önlemek için kullanılan  
siklosporin,  takrolimus  gibi ilaçlarla  ya da bağışıklık sistemini baskılayan diğer ilaçlarla, 
örneğin sedef hastalığı tedavisinde kullanılan  kortizon, prednizon gibi  ilaçlarla birlikte 
kullanılmamalıdır.  
 
MEPACT, asetilsalisilik asit, ibuprofen veya diklofenak gibi b aşağrısı,  ateş veya  ağrı için 
kullanılan  nonsteroid antienflamatuvar  ilaçlarla  (NSAİİ) birlikte  kullanılmamalıdır.  
MEPACT, yüksek dozda NSAİİ’lerle birlikte kullanılmamalıdır.  
 
İltihap, alerji ve astım tedavisinde kullanılan  budesonid, prednizon ve deksametazon gibi  
kortikosteroidler düzenli olarak kullanılıyorken MEPACT kullanılmamalıdır.  
 
Aynı kemoterapi rejiminde kullanılıyorsa doksurubisin veya diğer ilaçların kullanım zamanlarının MEPACT’tan farklı olması tavsiye edilir.  
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya  son zamanlarda  
kullandıysanız  lütfen  doktorunuza  veya  eczacınıza  bunlar  hakkında bilgi veriniz.  
 A li Bül ent  BAŞ  
 
  4 
 3.MEPACT  nasıl  kullanılır?  
 
Uygun  kullanım  ve doz/uygulama sıklığı için talimatlar:  
MEPACT  ile tedaviniz  kemik  kanseri nin tedavisi konusunda  deneyim  sahibi  uzman  bir doktor  
tarafından  başlatılacak  ve bu uzmanların  denetimi altında  gerçekleştirilecektir.  Bu ilacı daima 
tam olarak doktorunuzun söylediği gibi kullanınız. Emin değilseniz doktorunuza sorunuz.  
Tüm  hastalarda önerilen  MEPACT  dozu,  vücut  yüzeyinin her metrekaresi  için 2 miligramdır.  
İlk 12 hafta  boyunca  en az üç günlük  aralıklarla  haftada  2 defa uygulanır  ve bunu,  ilave  24 
hafta  boyunca  haftada  bir defa uygulanması  izler.  
MEPACT tedavinizin programı, kemoterapi programınıza uygun olacak şekilde ayarlanabilir. 
Kemoterapinizde gecikme olması d urumunda MEPACT programınızın kesilmesi gerekmez;  
36 haftalık (9 aylık) MEPACT tedavinizi kesintisiz bir şekilde tamamlamanız gerekmektedir.  
 
Uygulama yolu ve metodu:  
 Dondurularak  kurutulmuş  toz, sıvı bir süspansiyon  haline  getirilecek  şekilde  çözülür,  verilen  
filtreden  geçirilir  ve kullanmadan  önce  tekrar  seyreltilir.  MEPACT , daha  sonra  yaklaşık  1 saat 
süreyle  doğrudan damarınıza  (intravenöz)  uygulanır.  Bu işlem  sizi bu süre içinde  de sürekli  
izleyecek  bir doktor  veya  hemşire  tarafından  yapılır.  MEPACT kullanmak için hastaneye 
yatırılmanıza gerek yoktur. Ayakta tedavi olarak da kullanılabilir.  
 
MEPACT’ın  nasıl uygulanacağı  konusunda  daha  fazla bilgi için, bu kılavuzun sonunda  
bulunan ve sağlık  personeli  için olan bölüme  bakınız . 
 Değişik  yaş grupları:  
Çocuklarda  kullanımı:  2 yaşından küçük çocuklarda  kullanılması,  bu yaş grubuna  ait 
etkililik  ve güvenlilik  verilerinin  mevcut  olmaması  nedeniyle  önerilmemektedir.  
 
Yaşlılarda  kullanımı:  30 yaşına  kadar  olan hastalarla  ilgili etkililik  ve güvenlilik  verileri 
mevcuttur. Bu nedenle,  MEPACT’ın  30 yaşından  büyük  hastalarda kullanımının  önerilmesi  
için veriler  yetersizdir . 
 Özel  kullanım  durumları:  
Böbrek/Karaciğer yetmezliği:  
Hafif  veya  orta şiddette  böbrek ve/veya  karaciğer  yetmezliğinde  doz ayarlaması  gerekli  
değildir.  Ciddi  böbrek veya  karaciğer  yetmezliği olan hastalarda kullanırken  dikkatli  olmak  
gerekir.  
 
Eğer  MEPACT ’ın etkisinin  çok güçlü veya  zayıf olduğuna dair bir izleniminiz  var ise 
doktorunuz  veya eczacınız  ile konuşunuz . 
 
  A li Bül ent  BAŞ  
 
  5 
 Kullanmanız  gerekenden  daha  fazla  MEPACT  kullandıysanız : 
MEPACT doktor veya hemşire tarafından gözetim altında uygulanacağından, gerekenden 
daha fazla MEPACT kullanmanız pek muhtemel değildir. Ancak gerekenden daha fazla 
MEPACT kullanmış olabileceğinizi düşünüyorsanız  beklemeden doktorunuza söyleyiniz.  
Ateş,  ürperme,  yorgunluk,  bulantı,  kusma,  baş ağrısı  ve düşük veya  yüksek  kan basıncı 
(tansiyon) yaşayabilirsiniz.  Böyle  bir doz aşımı durumunda,  doktorunuza  veya  en yakın  
hastaneye başvurun uz. 
 
MEPACT’tan  kullanmanız  gerekenden  fazlasını kullanmışsanız  doktor unuz veya eczacı nızla  
konuşunuz . 
MEPACT  kullanmayı  unutursanız : 
MEPACT  doktor  veya  hemşire  tarafından  gözetim  altında  uygulanacağından,  bir dozun 
atlanması  pek muhtemel  değildir.  Ancak  tedavinin  bir dozunun atlandığını düşünüyorsanız  
beklemeden  doktorunuza  söyleyiniz.  
 
MEPACT  ile tedavi  sonlandırıldığında  oluşabilecek  etkiler : 
Tedavi süreciniz bitmeden, doktorunuzla konuşmaksızın MEPACT tedavinizi kesmemeniz 
gerekir; aksi takdirde tedaviniz etkili olmayabilir.  
 
4. Olası yan etkiler  nelerdir?  
 
Tüm ilaçlar gibi MEPACT’ın  içeriğinde bulunan maddelere duyarlı kişilerde yan etkiler 
olabilir.  
 
MEPACT’ın ilk kullanımında hastaların çoğunluğunda ürperme, ateş ve yorgunluk 
görülmektedir. Bunlar hafif ile orta derece arasında değişen tipik geçici durumlardır ve 
genellikle doktorunuz tarafından örn. ateş için parasetamol verilerek tedavi edilebilir.  
 
MEPACT ile tedavi, kemoter api ile birlikte kullanıldığında çoğu zaman bulantı, kusma ve 
iştah kaybı gibi mide problemlerine yol açabilir.  
 Aşağıdakilerden biri olursa, MEPACT’ı  kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
• MEPACT dozunuzu aldıktan sonra 8 saatten fazla süren sürekli ateş veya titremeniz varsa, çünkü bu bir enfeksiyon belirtisi olabilir,  
• Ciltte dökü ntü veya herhangi bir solunum problemi (hırıltılı solunum) 
yaşıyorsanız,  veya  
• Midenizde rahatsızlık olursa,  
 
Bunlar çok ciddi yan etkilerdir. Eğer bunlardan biri sizde mevcut ise, sizin MEPACT'a karşı 
ciddi alerjiniz var demektir. Acil tıbbi müdahaleye vey a hastaneye yatırılmanıza gerek 
olabilir.  
  A li Bül ent  BAŞ  
 
  6 
 Çok yaygın yan etkiler ( hastaların 10’da 1’inden fazlasında  görülür ): 
- ateş, titreme /ürperme , güçsüzlük, yorgunluk veya genel rahatsızlık  
- bulantı ve/veya kusma, diyare veya kabızlık 
- baş ağrısı veya baş dönmesi  
- kalbin hızlı atması 
- kan basıncı (tansiyon) düşüklüğü veya yüksekliği  
- iştahsızlık  
- terleme  
- ağrı ( genel ağrı, kas ve/veya eklemlerde ağrı ve sırt, göğüs, karın, kol ve ya bacakta 
ağrı da dahil)  
- öksürük, nefes almada güçlük veya hızlı nefes alma  
- vücut sıcaklığında  azalma 
- kırmızı kan hücrelerinin ( alyuvar ların)  sayısında azalma 
 
Yaygın yan etkiler (100 hastadan 1 ila 10’unda görülür) : 
- oksijenin çok az olması nedeniyle cilt veya dişeti gibi dokularda morluk  
- kalp atışının sıklık veya kuvvetinin hissedilir derecede artması  
- kol ve ya bacaklarda şişlik veya diğer şişlikler  
- göğüste rahatsızlık  
- mide bozukluğu, iştah azalması veya kilo kaybı  
- enjeksiyon veya kateter  bölgesinde kızarıklık, şişlik, enfeksiyon veya başka lokal 
reaksiyon 
- cilt döküntüsü veya kızarıklığı, ciltte iltihap, kaşıntı, ciltte kuruluk, solgun veya geçici 
kızarık görünüm  
- cilt, tendon, kas veya benzer vücut destek dokularında iltihap 
- Toplar damar ( ven) iltiha bı 
- üst batın veya göğüs duvarında ağrı, karında şişkinlik veya ağrı , hazımsızlık veya 
karaciğerde ağrı  
- boyun, omuz , kasık, kemik  veya boğaz ağrısını da kapsayan diğer ağrılar ; operasyon 
sonrası ağrı  
- kas spazmları veya tutulmaları  
- üşüme  hissi 
- yorgunluk hissi, uyuşukluk veya uyku hali  
- yanma, iğnelenme/karıncalanma hissi , duyarlılık azalması veya uyarıcı olmadan  
hissetme  
- istem dışı titreme hareketi 
- su kaybı (dehidra syon)  
- kanda potasyum seviyesinin düşmesi  
- mukozal iltihap  
- burun, boğaz veya sinüste kan birikmesi veya iltihap  
- nezle gibi  üst solunum yolu veya mesane enfeksiyonu gibi  idrar yolu enfeksiyonları  
- genel enfeksiyon  
- Herpes simplex  (virüs) enfeksiyonu 
- balgamlı öksürük, hırıltılı nefes alma, şiddetli veya zorlanmalı nefes darlığı 
- kan tükürme veya burun kanaması  
- akciğer boşluğunda sıvı  
- idrarda kan, zor ve ya ağrılı idrara çıkma ya da sık idrara çıkma  
- uyuma zorluğu, depresyon, anksiyete veya konfüzyon 
- baş dönmesi  
- kulak çınlaması  A li Bül ent  BAŞ  
 
  7 
 - bulanık görme  
- saç dökülmesi  
- zor ve ağrılı adet görme 
- işitme kaybı 
- ateşli veya ateşsiz şekilde beyaz kan hücresi ( akyuvar ) sayısında azalma, trombosit 
sayısında azalma 
 
Sıklığı bilinmeyen (mevcut verilerle tahmin edilemeyen)  yan etkiler: 
- kalp etrafında anormal sıvı birikimi (pe rikardiyal efüzyon)  
 
Eğer bu kul lanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması : 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında dah a fazla bilgi edinilmesine katkı sağlamış olacaksınız.  
5. MEPACT’ın  saklanması  
MEPACT’ı ç ocukların göremeyeceği,  erişemeyeceği  yerlerde ve ambalajında  saklayınız.  
 
Açılmamış  flakon 
Buzdolabında  saklayınız  (2°C – 8°C).  Dondurmayınız.  
Flakonu ışıktan  korumak için dış karton kutusunda  saklayınız.  
 
Hazırlanmış  süspansiyon  
Sodyum klorür 9  mg/mL (0.9%) çözeltisi ile süspansiyon hazırlandıktan  sonra,  oda 
sıcaklığında  saklayınız  (yaklaşık  20ºC  - 25ºC)  ve 6 saat içinde  kullanınız . 
 
Gözle görünür bozulma belirtisi farkederseniz bu ilacı kullanmayınız.  
İlacınızı atık suya boşaltmayınız. Bu önlemler çevrenin korunmasına yardımcı olacaktır.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat  sahibi:  
Takeda İlaç Sağlık Sanayi Ticaret Limited Şirketi 
Şişli/İstanbul  
 
Üretici:  
BSP Pharmaceutials  S.p.A. 
Via Appia  Km 65,561 (loc. Latina  Scalo)  
04013 Latina  (LT), İtalya  
 Bu kullanma talimatı ……………… tarihinde  onaylanmıştır.  A li Bül ent  BAŞ  
 
  8 
  
AŞAĞIDAKİ BİLGİLER  MEPACT’I  UYGULAYACAK  SAĞLIK  PERSONELİ  
İÇİNDİR.  
 
Aşağıdaki bilgiler yalnızca tıp veya sağlık mesleği mensupları içindir.  
 
MEPACT’ın  intravenöz  infüzyon  için hazırlanma  talimatı 
Her ambalajda bulunan  malzeme : 
• 1 flakon MEPACT  (mifamurtid)   
• 1 adet MEPACT filtre si 
Gereken,  ancak  ürünle  birlikte  verilmeyen  malzeme : 
• 9 mg/mL  (% 0.9) enjeksiyonluk  sodyum  klorür  çözeltisi,  100 mL’lik torba  
• 1 adet t ek kullanımlık,  60 veya  100 mL steril luer lock enjektör  
• 2 adet orta (18) numara,  steril enjeksiyon  iğnesi  
Lipozomal  süspansiyonun  rekonstitüsyonunun,  aseptik  teknikle steril eldivenler kullanılarak 
laminer akışlık bir kabinde  yapılması tavsiye edilir.  
Liyofilize  toz rekonstitüsyondan önce  verilen filtre ve seyreltme kullanılarak yaklaşık 20°C – 
25°C’ye getirilmelidir. Bu işlem yaklaşık 30 dakika alır.  
1. Flakonun kapağı  çıkarılmalı ve kauçuk  tapa,  alkollü  bir pedle  silinmelidir.  
2. Filtre,  blister  ambalajından  çıkarılmalı ve filtrenin  sivri kısmındaki  kapak  çıkarılmalı,  daha  
sonra  da bu sivri kısım,  tam olarak  oturuncaya  kadar  flakon septumuna  daldırılmalıdır.  
Enjektörün luer bağlantı kapağı,  bu sırada  yerinden çıkarılmamalıdır.  
3. 100 ml’lik  torbada  bulunan 9 mg/mL  (% 0.9) enjeksiyonluk sodyum  klorür  çözeltisi 
EP/USP,  iğne ve enjektör,  ambalajlarından  çıkarılmalıdır  (bunlar,  ürün ambalajında  yer 
almamaktadır).  
4. 9 mg/mL  (% 0.9) enjeksiyonluk sodyum  klorür  çözeltisi içeren  torbanın,  iğnenin  
batırılacağı alanı , alkollü  bir pedle  silinmelidir.  
5. 50 mL, 9 mg/mililitrelik  (% 0.9) enjeksiyonluk sodyum  klorür  çözeltisi; iğne ve enjektör  
kullanılarak  torbadan çekilmelidir.  
6. İğneyi  enjektörden ayırdıktan  sonra  enjektör,  filtredeki luer bağlantı kapağı  açılarak,  
filtreye  takılmalıdır  (Şekil  1). A li Bül ent  BAŞ  
 
  9 
  
Şekil  1 
 
7. 9 mg/mL  (%0.9)  enjeksiyonluk  sodyum  klorür  çözeltisi,  enjektörün  pistonuna  yavaş  ve sıkı 
bir şekilde  bastırılarak  flakona  ilave  edilir.  Filtre  ve enjektör,  flakondan ayrılmamalıdır  
8. Flakon,  1 dakika  kadar  çalkalanmadan  bırakılarak  kuru maddenin tam anlamıyla  
hidrasyonuna  olanak  sağlanır.  
9. Daha  sonra  flakon,  filtre  ve enjektör  üzerinde  takılı durumdayken,  1 dakika  boyunca  
güçlü bir şekilde  çalkalanmalıdır.  Bu sırada  lipozomlar,  kendiliğinden  oluşur  (Şekil  2). 
 
Şekil  2 
10. İstenen  doz flakondan,  flakon ters çevrilip  enjektörün pistonu yavaşça geriye  doğru 
çekilerek  alınabilir  (Şekil  3). Her bir mililitre  rekonstitüe  süspansiyon,  0.08 mg mifamurtid  
içerir.  İstenen  dozun sağlanması  için flakondan çekilecek  süspansiyon hacmi,  aşağıdaki  
şekilde  hesaplanır:  
Flakondan çekilecek  süspansiyon  hacmi  = [12.5 x hesaplanan  doz (mg)] ml 
A li Bül ent  BAŞ  
 
  10 
 Kolaylık  amacıyla,  aşağıdaki  tablo  kullanılabilir: 
Doz Hacim  
1 mg 12.5 mL 
2 mg 25 mL 
3 mg 37.5 mL 
4 mg 50 mL 
 
 
Şekil  3 
 
11. Daha  sonra  enjektör,  filtreden  ayrılmalı ve süspansiyonla  dolu enjektöre  yeni bir iğne 
takılmalıdır.  Torbanın enjeksiyon yeri, alkollü  bir ped ile silinmeli ve enjektördeki  
süspansiyon,  geriye  kalan  (50 mL) 9 mg/mililitrelik  (% 0.9) enjeksiyonluk sodyum  klorür  
çözeltisini içeren  torbaya  enjekte  edilmelidir  (Şekil  4). 
 
 
Şekil  4 
 
12. Torba,  solüsyonun  karışması  için fazla sarsmadan  kendi  çevresinde döndürülmelidir.  
A li Bül ent  BAŞ  
 
  11 
 13. Hastanın  kimliğiyle  uygulama  tarihi ve saati; rekonstitüe  edilmiş  ve seyreltilmiş  lipozomal  
süspansiyonu içeren  torbanın  üzerindeki  etikete  yazılmalıdır.  
14. Süspansiyonun,  oda sıcaklığında  (yaklaşık  20º-25ºC’de)  kimyasal  ve fiziksel bakımdan 6 
saat stabil olduğu gösterilmiştir.  
15. Mikrobiyolojik açıdan,  süspansiyonun  hazırlandıktan  sonra  hemen  kullanılması  önerilir.  
Eğer hemen  kullanılmazsa,  bunun kullanım  öncesindeki  saklama süreleri  ve koşulları,  
kullanıcının  sorumluluğudur  ve oda sıcaklığında  (20º-25ºC)’de  6 saati aşmamalıdır.  
16. Lipozomal süspansiyon, bir saatte tamamlanan bir infüzyonla verilmelidir.  
 
İmha  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının atıkları TEHLİKELİ ATIKTIR  ve bu atıkların yönetimi 2/4/2015 tarihli ve 29314 sayılı 
Resmî Gazetede yayımlanan Atık Yönetimi Yönetmeliğine göre yapılır . 
 