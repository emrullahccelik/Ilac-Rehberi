KISA ÜRÜN BİLGİSİ
1. BEŞERİ TIBBİ ÜRÜNÜN ADI
İMPETEX %0.1 + %1 krem
2. KALİTATİF VE KANTİTATİF BİLEŞİM
Her 1 g’ında;
Etkin madde:
Diflukortolon valerat 1 mg
Klorkinaldol 10 mg
Yardımcı madde(ler):
Stearil alkol 80 mg
Yardımcı maddelerin listesi için bölüm 6.1’e bakınız.
3. FARMASÖTİK FORM
Krem
4. KLİNİK ÖZELLİKLER
4.1 Terapötik endikasyonlar
İMPETEX, bir kremin endike ve iltihabi belirtilerin ön planda olduğu, bakteriyel ve/veya
mikotik enfekte deri hastalıklarının başlangıç ve ara tedavisi için uygundur; örneğin:
 Bakteriyel ve/veya mikotik enfekte egzama (numuler egzama, seboreik egzama ve
dishidrotik egzama gibi); varikoz semptom kompleksinde egzama, (ancak direkt alt
ekstremite ulkusları üzerine değil); bakteri enfeksiyonuna aşırı duyarlılık nedeniyle
deride vezikül ve püstüller oluşmasıyla belirgin reaksiyon (bakterid), egzamatid
 Pioderma (follikülit, impetigo) ve eritrasma gibi deri enfeksiyonları
 Dermatomikozlar (tinea, candidiasis, pitiriasis versicolor)
İMPETEX, ayrıca iltihabi ve alerjik deri hastalıkları olduğunda yukarıda adı geçen bakteriyel
ve mikotik enfeksiyonların profilaksisi için de uygundur.
4.2 Pozoloji ve uygulama şekli
Dozaj
Tedavinin başında İMPETEX, günde 2 - bazen 3 defa ince bir tabaka halinde hastalıklı deriye
sürülür. Hastalık tablosunda iyileşme olunca, sıklıkla günde 1 kez uygulama yeterlidir.
Bebekler, çocuklar ve yetişkinler 3 haftadan daha uzun süre tedavi edilmemelidirler.
İMPETEX’in, çocukluk yaş grubunda zorunlu kalınmadıkça kullanımı önerilmemektedir.
Uygulama şekli
Haricen hastalıklı deriye sürülerek kullanılır.
1 / 64.3 Kontrendikasyonlar
Tedavi alanında tüberkülotik veya frengili süreçler bulunduğunda; virüs hastalıklarında (örn.
varicella, herpes zoster), rozasea, perioral dermatit ve tedavi edilecek bölgede aşı sonrası cilt
reaksiyonları olduğunda kontrendikedir.
Bileşiminde bulunan maddelerden herhangi birine karşı olduğu bilinen aşırı duyarlılık.
4.4 Özel kullanım uyarıları ve önlemleri
Yüze uygulamalarda, İMPETEX’in göze kaçmamasına dikkat edilmelidir.
Topikal kortikosteroidlerin uzun süre geniş bir alana tatbik edilmeleri, özellikle kapalı
pansuman koşullarında yan etki riskini belirgin bir şekilde artırır.
Sistemik kortikoidlerde olduğu gibi, lokal kortikoidlerin kullanılması ile de (örn. uzun süre
yüksek doz veya geniş bir alana tatbik edilmeleri, kapalı pansuman veya göz çevresindeki
deriye uygulanmaları sonucu) glokom gelişebilir.
Bu tıbbi ürün stearil alkol içermektedir. Lokal deri reaksiyonlarına (kontak dermatit gibi)
sebebiyet verebilir.
4.5 Diğer tıbbi ürünler ile etkileşimler ve diğer etkileşim şekilleri
Bilinen bir etkileşimi yoktur.
4.6 Gebelik ve laktasyon
Genel tavsiye
Gebelik kategorisi: C’dir.
Gebelik dönemi
Glukokortikoidler, hayvanlarda yapılmış deneysel çalışmalarda reproduktif toksik etki
göstermişlerdir (bkz. 5.3 Klinik öncesi güvenlilik verileri).
Birçok epidemiyolojik çalışma gebeliklerinin ilk trimestrinde sistemik glukokortikoidler ile
tedavi edilen kadınların çocuklarında dudak yarığı görülme riskinde artış olabileceğini
düşündürmektedir. Dudak yarıkları nadir görülen bir oluşum bozukluğudur ve sistemik
glukokortikoidler teratojenik iseler bu, gebeliği esnasında tedavi edilen her 1000 kadın için bir
veya iki vaka artışı anlamına gelir. Gebelik esnasında topikal glukokortikoid kullanımı
hakkındaki veriler yetersizdir, bununla birlikte topikal glukokortikoidlerin sistemik etkileri
çok düşük olduğu için daha düşük bir oran beklenmelidir.
Genel bir kural olarak kortikoid içeren topikal preparatlar gebeliğin ilk trimestrinde
kullanılmamalıdırlar. İMPETEX ile tedavinin klinik endikasyonu gebe ve süt veren
kadınlarda dikkatle gözden geçirilip, yarar ve riskleri bakımından özenle tartılmalıdır.
Özellikle geniş alanların tedavisinden kaçınılmalıdır.
2 / 6Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
bölüm 5.3). İnsanlara yönelik potansiyel risk bilinmemektedir.
İMPETEX, gerekli olmadıkça gebelik döneminde kullanılmamalıdır.
Laktasyon dönemi
Emziren kadınların memelerine tatbik edilmemelidir.
4.7 Araç ve makine kullanımı üzerindeki etkiler
İMPETEX’in araç veya makine kullanma becerisini etkilediğini gösteren hiçbir veri yoktur.
4.8 İstenmeyen etkiler
İMPETEX ile tedavide nadir vakada kaşıntı, yanma, eritem veya veziküllenme gibi lokal
semptomlar oluşabilir.
Klinik çalışmalardan elde edilen istenmeyen etki görülme oranları şu şekilde tanımlanmıştır:
Çok yaygın (≥1/10); yaygın (≥1/100 ve <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (≤1/10.000); bilinmiyor (mevcut verilerden tahmin
edilemiyor).
Kortikoid içeren topikal preparatların geniş alanlara (vücut yüzeyinin % 10’u ve fazlası) veya
uzun süreli (4 haftadan uzun) uygulamalarda, aşağıdaki yan etkiler oluşabilir: deride atrofi,
teleanjiektaziler, striae, akne benzeri değişiklikler ve kortikoid'in resorbsiyonuna bağlı olarak
sistemik etkiler.
Topikal uygulama için olan diğer kortikoidlerdeki gibi, nadir vakada follikülit, hipertrikoz,
perioral dermatit, deride renk değişikliği ve bileşenlere karşı alerjik reaksiyonlar oluşabilir.
İMPETEX, kadında gebelik veya süt verme döneminde uzun süre veya geniş alanlarda
uygulandığında, yeni doğanlarda da bazı yan etkilerin oluşması mümkündür (örneğin,
hamileliğin son haftalarındaki uygulamalar sonucunda böbreküstü bezi fonksiyonlarında
azalma ).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0800 314 00 08; faks: 0312 218 35 99)
4.9 Doz aşımı ve tedavisi
Akut toksisite çalışmalarından elde edilen sonuçlara göre, kremin deriye bir defalık fazla
dozun aşırı dozda uygulanması (emilime elverişli şartlarda geniş bir yüzeye uygulama) veya
yanlışlıkla ağızdan alınmasını takiben akut bir toksisite riski yaratmamaktadır.
3 / 65. FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grup: MTA (Topikal Harici Kremler)
ATC kodu: D07BC04
Diflukortolon valerat derinin iltihabi ve allerjik durumlarında iltihabı önler ve kaşıntı, yanma
veya ağrı gibi subjektif şikayetleri hafifletir.
Kapiler dilatasyon, hücrelerarası ödem ve doku infiltrasyonu geriler; kapiler proliferasyon
baskılanır. Bu durum enflame deri yüzeylerinin giderek düzelmesine yardımcı olur.
Klorkinaldol bakteriler, mayalar, dermatofitler ve küflerin büyümelerini durdurur.
5.2 Farmakokinetik özellikler
 Diflukortolon valerat
Diflukortolon valerat etkisini gösterebilmesi için formülasyondan ayrılıp deriye geçmesi
gereklidir. İnsan derisi üzerinde yapılan in vitro araştırmalar diflukortolon valeratın boynuzsu
tabakaya hızla penetre olduğunu göstermiştir. Kremin uygulanmasından 4 saat sonra
boynuzsu tabakada yaklaşık 500 mcg/ml (örneğin 1000 mcmol/l) maksimum kortikosteroid
düzeyi ölçülmüştür. Boynuzsu tabakadaki konsantrasyon distalden proksimale doğru yaklaşık
10’dan 1,5-2 gücünde azalmıştır. Soyulan deriye (hastalıklı deri modeli olarak)uygulama
sonrasında canlı derideki konsantrasyonlar sağlıklı deriye uygulama sonrasına göre belirgin
olarak daha yüksek olmuştur.
Diflukortolon valerat ciltte kısmen hidrolize olarak aynı etkinliğe sahip diflukortolona
dönüşür. Perkütan olarak absorbe edilen kortikosteroid miktarı düşüktür. 4 saat süren
uygulamada topikal uygulanan diflukortolon valerat ve klorkinaldol kombinasyonunun
%1’inden azı perkütan olarak absorbe edilmiştir.
Sistemik dolaşıma giren diflukortolon valerat dakikalar içinde diflukortolon ve ilgili yağ
asidine hidrolize edilir. Plazmada diflukortolonun yanı sıra 11-keto-diflukortolon ve iki ayrı
metaboliti daha belirlenmiştir. Diflukortolon plazmadan 4-5 saatlik, metabolitleri ise takriben
9 saatlik yarılanma ömrü ile elimine edilirler (i.v. enjeksiyon sonrası yarılanma süreleri) ve
%75’i idrar, %25’i dışkı ile atılırlar.
 Klorkinaldol
Klorkinaldol sağlam deriden perkütan olarak çok düşük bir miktarda absorbe edilir. Hastalıklı
cilde uygulanışından sonra sistemik etki yapabilecek oranının uygulanan dozun %10’undan
daha azının olacağı düşünülmektedir.
Klorkinaldol organizmaya penetre olduktan sonra hızla ve tamamına yakını idrarla glukuronid
olarak itrah edilir. Klorkinaldol’ün itrah edilebilir metabolitlerine dönüşmesi oksidasyon
reaksiyonları ile değil, sadece konjugasyon yolu ile gerçekleştiği için eşzamanlı verilen P450
sistemi enzimleri ile etkileşime girmesi olası değildir.
4 / 65.3 Klinik öncesi güvenlilik verileri
Tekrarlanan dermal ve subkutan uygulamaları takiben yapılan sistemik tolerans
çalışmalarında diflukortolon valeratın etkisi tipik glukokortikoidler gibi idi. Bu sonuçlardan,
diflukortolon valerat ve klorkinaldol kombinasyonunun geniş alanlara ve/veya kapalı
uygulamaları gibi aşırı terapötik kullanımını takiben tipik glukokortikoid etkilerinden başka
yan etkiler görülmesi beklenmez.
Tekrarlanan doz sistemik tolerans çalışmalarından elde edilen sonuçlara göre, diflukortolon
valerat ve klorkinaldol kombinasyonu ile tedavide, izokonazol nitratın sistemik etkili olması
beklenmez.
Diflukortolon valerat ve klorkinaldol kombinasyonu ile yapılmış embriyotoksisite çalışmaları
glukokortikoidler için tipik olan sonuçları vermiştir, yani uygun test sistemi embriyoletal
ve/veya teratojenik etkileri göstermiştir. Bu bulgular ışığında İMPETEX’in gebelik esnasında
reçetelenmesi özel dikkat gerektirmektedir. Epidemiyolojik çalışmaların sonuçları “4.6
Gebelik ve Laktasyon” başlıklı bölümde özetlenmiştir. Klorkinaldolün maksimal kullanım
dozunun dozunun dermal uygulaması sonrasında hiçbir embriyotoksik/teratojenik etki
gözlenmemiştir.
Bakteri ve memeli hücrelerinde gen mutasyon araştırmaları ve aynı şekilde kromozom ve
genom mutasyonlarının araştırılması ile ilgili in vitro ve in vivo deneylerde, Diflukortolon
valerat ya da izokonazol nitrat’ın mutagenik potansiyellerine dair bir veriye rastlanmamıştır.
Diflukortolon valerat ya da izokonazol nitrat’la spesifik tümorijenisite çalışması
yapılmamıştır. Farmakodinamik etki, genotoksik potansiyele dair kanıt olmaması, yapısal
özellikler ve kronik toksisite testlerinin sonuçlarına (proliferatif değişikliklere dair belirti yok)
bakıldığında, her iki etken maddenin de tümorijenik potansiyeli olduğuna dair hiçbir kanıt
yoktur. İMPETEX’in dermal uygulamasında sistemik etkili dozlara ulaşılmadığından, tümor
oluşumuna etkili olması beklenmez.
Yalnız diflukortolon valerat ve klorkinaldolle kombine halde, tekrarlanan dermal uygulamayı
takiben, yapılan lokal tolerans çalışmalarından alınan sonuçlara göre, glukokortikoidler için
bilinen yan etkiler dışında, diflukortolon valerat ve klorkinaldol kombinasyonu tedavisi ile
deride bir değişiklik olması beklenmez.
6. FARMASÖTİK ÖZELLİKLER
6.1 Yardımcı maddelerin listesi
Polioksietilen stearat
Stearil alkol
Sıvı parafin
Beyaz vazelin
Karboksivinil polimer
Sodyum hidroksit pellet
Disodyum edetat dihidrat
5 / 6Saf su
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
60 ay
6.4 Saklamaya yönelik özel tedbirler
30°C altındaki oda sıcaklığında saklanmalıdır.
6.5 Ambalajın niteliği ve içeriği
HDPE kapaklı, dış yüzü baskılı, iç yüzü epoksi fenol lakla kaplı 10 g’lık alüminyüm tüp
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
DEVA HOLDİNG A.Ş.
Halkalı Merkez Mah. Basın Ekspres Cad.
No: 1 34303 Küçükçekmece/İSTANBUL
Tel: 0 212 692 92 92
Faks: 0 212 697 00 24
E-mail: deva@devaholding.com.tr
8. RUHSAT NUMARASI(LARI)
221/13
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.10.2009
Ruhsat yenileme tarihi:
10. KÜB’ÜN YENİLENME TARİHİ
6 / 6