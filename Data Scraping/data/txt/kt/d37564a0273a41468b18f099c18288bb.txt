1 KULLANMA TALİMATI  
XULTOPHY® 100 U/mL+3.6 mg/mL Enjeksiyonluk Çözelti İçeren Kullanıma Hazır 
Kalem  
 
Steril  
Deri altına uygulanır.  
 
• Etkin madde:  1 mL çözelti, 100 ünite insülin degludek* ve 3 ,6 mg liraglutid* içerir.  
Bir kullanıma hazır kalem, 3 mL çözelti içinde 300 ünite insülin degludek ve 10 ,8 mg liraglutid 
içerir. Bir doz adımı, 1 ünite insülin degludek ve 0 ,036 mg liraglutid içerir.  
• Yardımcı maddeler:  Gliserol, fenol, çinko asetat, hidroklorik asit (pH ayarı için),  
sodyum hidroksit (pH ayarı için), enjeksiyonluk su . Sodyum  içeriği  hakkında bilgi için Bölüm 
2. XULTOPHY®’ın içeriğinde bulunan bazı yardımcı maddeler hakkında önemli bilgiler 
bölümüne bakınız.  
*Saccharomyces cerevisiae ’de rekombinant DNA teknolojisi ile üretilmiştir.  
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakab ilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danı şınız. 
• Bu ilaç ki şisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  
     yüksek veya düşük  doz kullanmayınız.  
 
 
Bu Kullanma Talimatında:  
 
1. XULTOPHY® nedir ve ne için kullanılır?  
2. XULTOPHY®’ı kullanmadan önce dikkat edilmesi gerekenler  
3. XULTOPHY® nasıl kullanılır?  
4. Olası yan etkiler nelerdir?  
5. XULTOPHY®’ın saklanması  
 
Başlıkları yer almaktadır.  
 
1. XULTOPHY® nedir ve ne için kullanılır?  
 
XULTOPHY® ne için kullanılır?  
XULTOPHY®, tip 2 diyabet (şeker hastalığı) hastası yetişkinlerde kan glukozunu (şeker) 
iyileştirmek için kullanılır. Diyabet hastası olma nedeniniz, vücudunuzun:  
• Kanınızdaki şeker düzeyini kontrol etmeye yetecek kadar insülin üretmemesi ya da  
• İnsülini doğru kullanamamasıdır.  
2  
XULTOPHY® nasıl etki eder?  
XULTOPHY®, vücudunuzun kan şekerini kontrol etmesine yardımcı olan iki etkin madde 
içermektedir:  
• İnsülin degludek – kan şekeri düzeyinizi düşüren, uzun etkili bir bazal insülin  
• Liraglutid – vücudunuzun yemek sırasında daha fazla insülin üretmesine yardımcı olan 
ve vücudunuzun ürettiği şeker miktarını azaltan bir “GLP -1 analoğu ” 
 
XULTOPHY® ve oral diyabet ilaçları  
XULTOPHY®, oral diyabet ilaçlarıyla birlikte kullanılmaktadır (metformin, pioglitazon ve 
sülfonilüre ilaçları gibi). Bu ilaçlar (tek başına ya da GLP -1 tedavisiyle veya bazal insülinle 
birlikte kullanıldığında) kan şekeri düzeylerini kontrol etmede yeterli olmadığı zaman 
XULTOPHY® reçete edilir.  
 
GLP -1 tedavisi kullanıyorsanız  
XULTOPHY® kullanmaya başlamadan önce GLP -1 tedavinizi durdurunuz.  
 
İnsülin kullanıyorsanız  
XULTOPHY® kullanmaya başlamadan önce insülin tedavinizi durdurunuz.  
 
2. XULTOPHY®’ı kullanmadan önce dikkat edilmesi gerekenler  
XULTOPHY®’ı aşağıdaki durumlarda KULLANMAYINIZ:  
• İnsülin degludeke, liraglutide veya bu ilacın içeriğindeki diğer maddelerden herhangi 
birine (bölüm 6 ’da listelenmektedir) karşı alerjik iseniz.  
• Sizde veya ailenizde bir tiroid kanseri türü olan medüler tiroid karsinomu (MTK) veya 
sizde bir endokrin sistem hastalığı olan çoklu endokrin neoplazma sendromu tip 2 (MEN 
2) varsa . 
 
XULTOPHY®’ı aşağıdaki durumlarda DİKKATLİ KULLANINIZ : 
• Düşük kan şekeri (hipoglisemi): Eğer kan şekeriniz düşük ise, bölüm 4 “Düşük kan şekeri 
(hipoglisemi)” başlığı altındaki yönlendirmeleri takip ediniz.  
• Yüksek kan şekeri (hiperglisemi): Eğer kan şekeriniz yüksek ise, bölüm 4 “Yüksek kan 
şekeri (hiperglisemi)” başlığı altındaki yönlendirmeleri takip ediniz.  
• Doğru ilacı kullandığınızdan emin olun; yanlışlıkla  diğer ilaçlar ile XULTOPHY®’ın 
karışmasını engellemek için her enjeksiyondan önce kalem etiketini her zaman kontrol 
edin.  
 
Uyarılar ve önlemler  
XULTOPHY® kullanmadan önce doktorunuz, eczacınız ya da hemşirenize danışınız.  
• Sülfonilüre grubu bir ilaç da (glimepirid veya glibenklamid gibi) kullanıyorsanız, 
doktorunuz kan şekeri düzeylerinize bağlı olarak sülfonilüre ilacınızın dozunu 
düşürmenizi isteyebilir.  
• Eğer tip 1 diyabetiniz veya ketoasidozunuz (kanda asit birikmesi durumu) varsa 
XULTOPHY® kullanmayınız.  
• İnflamatuvar (iltihaplı) bağırsak hastalığı ya da mide boşalmasında gecikme (diyabetik 
gastroparezis) olan hastalarda XULTOPHY® kullanımı önerilmemektedir.  
 
Hipokalemi (düşük potasyum düzeyi): İnsülin degludek dahil tüm insülin ilaçları  hipokalemiye 
neden olabilir. Tedavi edilmeyen hipokalemi solunum felci, kalp ritim bozukluğu ve ölüme 
3 neden olabilir. Hipokalemi riski yaratabilecek bir ilaç kullanıyorsanız (potasyum düşürücü veya 
serum potasyum konsantrasyonlarına duyarlı ilaç) potasyum düzeyleriniz izlenmelidir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
Bu ilacı kullanmadan önce bilmeniz gereken önemli şeyler:  
Aşağıdaki durumlar gerçekleşirse doktorunuza bildiriniz:  
• Gözlerinizde sorun yaşarsanız. Kan şekeri kontrolündeki hızlı düzelmeler, diyabetik göz 
sorunlarının kısa sürede kötüye gitmesine yol açabilir. Kan şekeri kontrolündeki uzun 
süre düzelme göz sorunlarını hafifletebilir.  
• Tiroid hastalığınız varsa ya da geçmişte olduysa.  
 
 
Bu ilacı kullanırken bilmeniz gereken önemli şeyler:  
• şiddetli ve geçmeyen karın ağrısı yaşarsanız, doktorunuza bildiriniz – bu bir pankreas 
inflamasyonu (akut pankreatit) belirtisi olabilir.  
• kendini hasta hissetme  (bulantı)  veya hastalık hali (kusma)  veya ishal yaşıyorsanız 
dehidratasyon (vücutta n sıvı kaybı) olabilir – dehidratasyonu durdurmak için bol 
miktarda sıvı almanız önemlidir.  
 
Biyoteknolojik  tıbbi ürünlerin takip edilebilirliğinin sağlanması için uygulanan ürünün ticari 
ismi ve seri numarası mutlaka hasta dosyasına kaydedilmelidir.  
 
Enjeksiyon yapılan bölgedeki  deri değişiklikleri  
Derinin kalınlaşması, derinin küçülmesi veya deri altında topaklar gibi deri altındaki yağlı 
dokudaki değişiklikleri önlemeye yardımcı olmak için enjeksiyon bölgesi değiştirilmelidir . 
Topaklı, küçülmüş veya kalınlaşmış bir alana enjekte ederseniz insülin çok iyi çalışmayabilir 
(bkz. Bölüm 3 “XULTOPHY® nasıl kullanılır ”). Enjeksiyon bölgesinde herhangi bir cilt 
değişikliği fark ederseniz doktorunuza söyleyin iz. Farklı bir bölgeye enjekte etmeye 
başlamadan önce, şu anda bu etkilenen bölgelere enjeksiyon yapıy orsanız doktorunuza 
söyleyin iz. Doktorunuz size kan şekerinizi daha yakından kontrol etmenizi ve insülininizi veya 
diğer antidiyabetik ilaçların dozunu ayarlamanızı söyleyebilir.  
 
XULTOPHY®’ın yiyecek ve içecek ile kullanılması  
Alkol alıyorsanız, XULTOPHY® ihtiyacınızda değişiklik olabilir. Kan şekeri düzeyiniz 
yükselebilir ya da düşebilir. Bu nedenle kan şeker seviyenizi normalden daha sık kontrol 
etmelisiniz.  
 
Hamilelik  
İlacı kullanmadan önce doktorunuza veya eczacınıza danışınız.  
 
Gebeyseniz ya da gebe kalmayı planlıyorsanız, XULTOPHY® kullanmayınız. Tedavi kesilmeli 
ve hekime bildirilmesi gerekmektedir. Gebe iseniz, gebe olabileceğinizi düşünüyorsanız veya 
gebe kalmayı planlıyorsanız, doktorunuza bildiriniz.  XULTOPHY®’ın bebeğinizi etkileyip 
etkilemediği bilinmemektedir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
4 Emzirme  
İlacı kullanmadan önce doktorunuza veya eczacınıza danışınız.  
 
Eğer emziriyorsanız, XULTOPHY® kullanmayınız.  XULTOPHY®’ın anne sütüne geçip 
geçmediği bilinmemektedir.  
 
Araç ve makine kullanımı  
Kan şekerinizin düşük veya yüksek olması, araç ya da makine kullanma yeteneğinizi 
etkileyebilir. Kan şekeriniz düşük veya yüksekse, konsantre olma veya reaksiyon gösterme 
yeteneğiniz etkilenebilir. Bu durum kendiniz veya başkaları için tehlike oluşturabilir. Aşağıdaki 
durumlarda araç veya makine kullanıp kullanamayacağınızı lütfen doktorunuza sorunuz:  
• Sıklıkla kan şekeriniz düşüyorsa,  
• Kan şekerinizin düştüğünü fark etmekte zorluk yaşıyorsanız.  
 
XULTOPHY®’ın içeriğinde bulunan bazı yardımcı maddeler hakkında önemli bilgiler  
Bu tıbbi ürün her “doz”unda 1 mmol (23 mg)’dan az sodyum ihtiva eder; yani aslında “sodyum 
içermez”.   
 
Diğer ilaçlarla birlikte kullanımı  
Başka bir ilaç kullanıyorsanız, yakın geçmişte kullandıysanız ya da kullanma ihtimaliniz varsa, 
doktorunuza, eczacınıza ya da hemşirenize bildiriniz. Bazı ilaçlar kan şekeri düzeyinizi 
etkileyebilir – bu da XULTOPHY® dozunuzun değişmesini gerektirebilir.  
 
XULTOPHY® tedavinizi etkileme ihtimali olan en yaygın ilaçlar aşağıda listelenmiştir.  
 
Aşağıdaki ilaçları almanız durumunda kan şekeriniz düşebilir:  
• Diğer diyabet ilaçları (tablet veya enjeksiyonlar)  
• Sülfonamidler: enfeksiyon için  
• Anabolik steroidler: testosteron gibi  
• Beta-blokerler: yüksek kan basıncı için kullanılır. Bunlar, düşük kan şekerinin uyarıcı 
belirtilerinin fark edilmesini zorlaştırabilir (bkz. bölüm 4 “Düşük kan şekerinin uyarıcı 
belirtileri – bunlar aniden ortaya çıkabilir”).  
• Asetilsalisilik asit (ve diğer salisilatlar): ağrı ve hafif ateş için  
• Monoamin oksidaz (MAO) inhibitörleri: depresyon için  
• Anjiotensin dönüştürücü enzim (ADE) inhibitörleri: bazı kalp sorunları veya yüksek 
kan basıncı için.  
 
Aşağıdaki ilaçları almanız durumunda kan şekeriniz yükselebilir:  
• Danazol: ovülasyonu (yumurtlama) etkileyen bir ilaç  
• Oral kontraseptifler: doğum kontrol hapları  
• Tiroid hormonları: tiroid hastalığı için  
• Büyüme hormonu: düşük seviyedeki büyüme hormonu için   
• “Glukokortikoid ” adı verilen ilaçlar, “kortizon” gibi: inflamasyon için  
• “Sempatomimetik ” adı verilen ilaçlar, epinefrin (adrenalin), salbutamol ya da terbutalin 
gibi: astım için  
• “Tiyazid ” adı verilen su tabletleri: yüksek kan basıncı için veya vücudunuz aşırı su 
tutuyorsa (sıvı tutulumu).  
  
5 Oktreotid ve lanreotid  - Akromegali (Çok fazla büyüme hormonu ile ilişkili nadir görülen bir 
durum) tedavisinde kullanılır. Kan şekeri düzeyinizi yükseltebilir ya da düşürebilirler.  
 
Pioglitazon  - Tip 2 diyabet tedavisinde kullanılan tabletler. Uzun süredir tip 2 diyabeti ve kalp 
hastalığı olan veya önceden inme geçirmiş olan bazı hastalar, pioglitazon ve insülin ile tedavi 
edildiklerinde kalp yetmezliği oluştuğu görülmüştür. Olağan olmayan nefes d arlığı, hızlı kilo 
alımı veya bölgesel şişlikler (ödem) gibi kalp yetmezliği belirtileri yaşarsanız acilen 
doktorunuzu bilgilendiriniz.  
 
Varfarin veya diğer kan sulandırıcılar  – kanın pıhtılaşmasını önlemek için kullanılırlar. 
Kanınızın pıhtılaşma yeteneğini belirlemek amacıyla daha sık kan testi ( ‘Uluslararası 
Normalleştirilmiş Oran ’ ya da INR testi adı verilir) yaptırmanız gerekebileceği için, varfarin 
veya başka bir kan sulandırıcı ilaç alıyorsanız doktorunuza bildiriniz.  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.   
 
3. XULTOPHY® nasıl kullanılır?  
 
Bu ilacı her zaman tam olarak doktorunuzun size söylediği şekilde kullanınız. Emin değilseniz 
doktorunuza, eczacınıza veya hemşirenize danışınız.  
 
Kör iseniz veya görme yeteneğiniz zayıfsa ve kalem üzerinde yer alan doz sayacını 
okuyamıyorsanız, yardım almadan bu kalemi kullanmayınız. XULTOPHY® kullanıma hazır 
kalem kullanımı konusunda eğitilmiş , görme yeteneği iyi olan kişilerden yardım alınız.  
 
Doktorunuz size aşağıdakileri söyleyecektir:  
• Her gün ne kadar XULTOPHY®’a ihtiyaç duyacağınızı  
• Kan şekeri düzeyinizi ne zaman kontrol edeceğinizi  
• Dozu nasıl ayarlayacağınızı  
 
XULTOPHY® dozunuz “doz adımları ” olarak uygulanmaktadır. Kalemin üzerindeki doz 
sayacı, doz adımlarının sayısını göstermektedir.  
 
Uygun kullanım ve doz/uygulama sıklığı için talimatlar:  
• XULTOPHY®’ı her gün bir kez, tercihen günün aynı saatinde kullanınız. Sizin için en 
uygun olan saati seçiniz.  
• XULTOPHY®’ı her gün aynı saatte almanız mümkün değilse, günün farklı saatlerinde 
alınabilir. Dozların arasında en az 8 saat geçtiğinden emin olunuz.  
• XULTOPHY®’ı yemekle birlikte almanız zorunlu değildir.  
• Doz ve doz ayarlaması için daima doktorunuzun tavsiyesine uyunuz.  
• Diyetteki bir değişiklik XULTOPHY® ihtiyacınızı değiştirebileceği için, olağan 
diyetinizi değiştirmek istiyorsanız önce doktorunuza, eczacınıza ya da hemşirenize 
danışınız.  
 
XULTOPHY® nasıl kullanılır?  
XULTOPHY®, kullanıma hazır, doz ayarlı bir kalemdir.  
• XULTOPHY® “doz adımları ” olarak uygulanmaktadır. Kalemin üzerindeki doz sayacı, 
doz adımlarının sayısını göstermektedir.  
• Bir doz adımı, 1 ünite insülin degludek ve 0 ,036 mg liraglutid içermektedir.  
6 • XULTOPHY®’ın günlük maksimum dozu 50 doz adımıdır (50 ünite insülin degludek 
ve 1,8 mg liraglutid).  
 
Bu kullanma talimatının sonunda yer alan “Kullanım Kılavuzu ”nu dikkatlice okuyunuz ve 
kalemi tarif edildiği şekilde kullanınız.  
 
Doğru kalemi kullandığınızdan emin olmak için, ilacı enjekte etmeden önce daima kalem 
etiketini kontrol ediniz.  
 
Uygulama yolu ve metodu:  
XULTOPHY®’ı ilk kullanımınızdan önce, doktorunuz veya hemşireniz nasıl enjeksiyon 
yapacağınızı size gösterecektir.  
• XULTOPHY®, deri altına enjeksiyon ( subk utan enjeksiyon) yoluyla verilir. Damar 
içine ya da kas içine enjekte etmeyiniz.  
• Enjeksiyon için en iyi bölgeler karnınızın ön kısmı, üst kollarınız veya kalçalarınızın ön 
tarafıdır  (uyluk) .  
• Şişlik ve deri çukurlaşması riskini azaltmak için, her gün enjeksiyon yapılan bölge aynı 
kalmak koşuluyla enjeksiyon yerini değiştiriniz (bkz. bölüm 4).  
• Her enjeksiyon için mutlaka yeni bir iğne ucu kullanılmalıdır. İğne uçlarının yeniden 
kullanılması hatalı dozlamaya yok açan tıkanmış iğne riskini artırabilir.  Her 
enjeksiyondan sonra iğne uçları güvenli bir şekilde atılmalıdır.  
• Dozlama hatalarından ve potansiyel doz aşımından kaçınmak amacıyla  kalemden  
çözeltiyi ayırmak  için şırınga kullanmayınız.  
 
Ayrıntılı kullanım kılavuzu, bu kullanma talimatının sonunda verilmektedir.  
 
Şu durumlarda XULTOPHY®’ı kullanmayınız:  
• Kalem hasar görmüşse ya da düzgün saklanmamışsa (bkz. bölüm 5).  
• Kalem penceresinden gördüğünüz sıvı berrak ve renksiz görünmüyorsa.  
 
Değişik yaş grupları:  
Yaşlılarda (≥ 65 yaş) kullanımı:  
XULTOPHY® yaşlı hastalarda kullanılabilir, fakat eğer ileri yaşta iseniz kan şekeri düzeyinizi 
daha sık kontrol etmeniz gerekebilir. Dozunuzdaki değişikliklerle ilgili olarak doktorunuz ile 
görüşünüz.  
 
Çocuklarda kullanımı:  
Bu ilacı çocuklar da ya da ergenler de kullanmayınız . Çocuklarda ve 18 yaş altı ergenlerde 
XULTOPHY® ile deneyim bulunmamaktadır.  
 
Özel kullanım durumları:  
 
Böbrek yetmezliği:  
Eğer hafif ya da orta derece böbrek sorunlarınız  varsa, glukoz takibinin arttırıldığı  ve doz 
ayarlaması yapıldığı takdirde XULTOPHY® kullanabilirsiniz . Son  dönem böbrek hastalığı  
dahil, ağır böbrek sorunları nız varsa, XULTOPHY® önerilmemektedir .  
 
 
 
 
7 Karaciğer yetmezliği:  
Eğer hafif ya da orta derece karaciğer sorunlarınız varsa, glukoz takibinin arttırıldığı ve doz 
ayarlaması yapıldığı takdirde XULTOPHY® kullanabilirsiniz. Liraglutid bileşeninden dolayı,  
ağır karaciğer sorunlarınız varsa,  XULTOPHY® önerilmemektedir.  
 
Eğer XULTOPHY®’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla XULTOPHY® kullanırsanız  
XULTOPHY®’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Kullanmanız gerekenden daha fazla XULTOPHY® kullanırsanız, kan şekeriniz düşebilir 
(hipoglisemi) ya da kendinizi hasta hissedebilir  (bulantı)  veya hasta olabilirsiniz (kusma) . Kan 
şekeriniz düşerse, bölüm 4 ’te “Düşük kan şekeri (hipoglisemi) ” için bulunan tavsiyelere 
bakınız.  
 
XULTOPHY® kullanmayı unutursanız  
Unutulan dozları dengelemek için çift doz almayınız.  
 
Eğer bir dozu unutursanız, dozu normalde aldığınız saatten sonraki 8 saat içerisinde 
hatırlarsanız, atladığınız dozu enjekte ediniz.  
 
Dozu almayı unuttuğunuzu fark ettiğiniz zaman, bir sonraki dozu alma zamanının gelmişse, çift 
doz almayınız.  
 
XULTOPHY® ile tedavi sonlandırıldığındaki oluşabilecek etkiler  
Doktorunuzla konuşmadan XULTOPHY® kullanmayı bırakmayınız. XULTOPHY®’ı 
kullanmayı bırakırsanız, kan şekeriniz çok yüksek düzeylere yükselebilir, bkz. bölüm 4 
“Yüksek kan şekeri (hiperglisemi). ” 
 
Bu ilacın kullanımı ile ilgili ilave sorularınız olursa, doktorunuza, eczacınıza ya da hemşirenize 
danışınız.  
 
4. Olası yan etkiler nelerdir?  
 
Tüm ilaçlar gibi  XULTOPHY®’ın içeriğinde bulunan maddelere duyarlı olan kişilerde yan 
etkiler olabilir.  Bu yan etkiler herkeste görülmez. Bu ilaç kullanılırken aşağıdaki ciddi yan 
etkiler görülebilir.  
 
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle sıklık derecesi tahmin edilemiyor.  
 
• Düşük kan şekeri (Çok yaygın: 10 hastanın en az  1’inde görülebilir  ).  
8 Eğer kan şekeri düzeyiniz çok fazla düşerse bayılabilirsiniz (bilincinizi kaybedebilirsiniz). 
Ciddi hipoglisemi beyin hasarına yol açabilir ve hayatı tehdit edici olabilir. Eğer sizde düşük 
kan şekeri belirtileri varsa kan şekeri seviyenizi acilen yükseltm ek için gerekenleri yapınız. 
“Düşük kan şekeri (hipoglisemi)” başlığı altındaki tavsiyelere bakınız.  
• Ciddi alerjik reaksiyon (anafilaktik reaksiyon) (bilinmiyor: eldeki verilerden hareketle 
sıklık derecesi tahmin edilemiyor  ). 
 
Aşağıdakilerden biri olursa XULTOPHY® kullanmayı durdurunuz ve DERHAL 
doktounuza bildiriniz veya size en yakın hastanenin acil bölümüne başvurunuz:  
Eğer XULTOPHY® içindeki maddelerden herhangi birine karşı ciddi alerjik reaksiyonunuz 
varsa, XULTOPHY® kullanmayı durdurunuz ve acilen doktorunuzla görüşünüz. Ciddi alerjik 
reaksiyon belirtileri:  
• Vücudunun diğer kısımlarına yayılan bölgesel reaksiyonlar  
• Terleme ile birlikte aniden hasta hissetmeniz  
• Solunum güçlüğü yaşamanız  
• Kalp hızınızda artış olması veya başınızın dönmesi.  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin XULTOPHY®’a karşı ciddi alerjiniz var demektir. 
Acil tıbbi müdah aleye veya hastaneye yatırılmanıza gerek olabilir.  
 
Enjeksiyon y apılan bölgedeki  deri değişiklikleri  
İnsülini aynı yere enjekte ederseniz, yağ dokusu küçülebilir (lipoatrofi) veya kalınlaşabilir 
(lipohipertrofi) (100 kişiden 1 ’ini etkileyebilir). Deri altındaki topaklar, amiloid adı verilen bir 
proteinin birikmesinden de kaynaklanabilir (kutanöz amiloidoz; bunun ne sıklıkla meydana 
geldiği bilinmemektedir). Topaklı, küçülmüş veya kalınlaşmış bir alana enjekte ederseniz 
insülin ç ok iyi çalışmayabilir. Bu cilt değişikliklerini önlemeye yardımcı olmak için her 
enjeksiyonda enjeksiyon bölgesin i değişti riniz. 
 
Diğer yan etkiler arasında şunlar bulunmaktadır:  
 
Yaygın  
• İştah kaybı, kendini hasta hissetme  (bulantı)  veya hasta lık hali ( kusma) , ishal, kabızlık, 
hazımsızlık (dispepsi), mide mukozası iltihabı (gastrit), mide ağrısı, midede ekşime ya 
da şişme – bunlar genellikle birkaç gün ya da birkaç hafta sonra kaybolmaktadır.  
• Enjeksiyon yeri reaksiyonları. Bunlar arasında morarma, kanama, ağrı, kızarıklık, 
kurdeşen, şişme veya kaşıntı bulunmaktadır – bunlar genellikle birkaç gün sonra 
kaybolmaktadır. Birkaç hafta sonra kaybolmazlarsa doktorunuz ile görüşünüz. Bu yan 
etkiler cid dileşirse, XULTOPHY® kullanmayı bırakınız ve derhal doktorunuz ile 
görüşünüz.  
• Lipaz ve amilaz gibi pankreas enzimlerinde artış.  
 
Yaygın olmayan  
• Kurdeşen (derinizde kırmızı, bazen kaşıntılı olan şişlikler).  
• Alerjik reaksiyonlar (aşırı duyarlılık), kızarıklık, kaşıntı ya da yüzde şişme gibi.  
• Dehidratasyon (vücutta sıvı kaybı) - dehidratasyonu durdurmak için bol miktarda sıvı 
almanız önemlidir.  
• Geğirme (erüktasyon) ve gaz (flat ülans) . 
• Kızarıklık.  
9 • Kaşıntı.  
• Kalp atış hızında artış.  
• Safra taşları . 
• İltihaplı safra kesesi . 
• Yiyecek veya içeceklerin tadında değişiklik  
 
Bilinmiyor   
• Pankreas inflamasyonu (pankreatit).  
• Kollarda veya bacaklarda şişme (periferik ödem) – ilacı ilk kullanmaya başladığınızda, 
vücudunuz gerekenden fazla su tutabilir. Bu ayak bileklerinizde ve diğer eklemlerinizde 
şişkinliğe yol açabilir. Bu durum genellikle kısa sürer.  
 
Diyabet tedavisine bağlı genel etkiler  
 
➢ Düşük kan şekeri (hipoglisemi)  
 
Aşağıdaki durumlarda düşük kan şekeri olabilir:  
• Alkol alırsanız . 
• Normalden fazla egzersiz yaparsanız . 
• Çok az yerseniz veya öğün atlars anız. 
• Çok fazla XULTOPHY® kullanırsanız.  
 
Düşük kan şekerinin uyarıcı belirtileri - bunlar aniden ortaya çıkabilir:  
• Baş ağrısı, yuvarlayarak konuşma, hızlı kalp atımı, soğuk terleme, soğuk ve solgun cilt, 
kendini hasta hissetme (bulantı), aşırı açlık hissi, titreme, sinirlilik ya da endişe hali, 
olağan olmayan yorgunluk hissi, zayıf ve uykulu hissetme veya zihin karışık lığı, 
konsantrasyon güçlüğü, görüşte kısa süreli değişiklikler.  
 
Kan şekeriniz düştüğünde yapılması gerekenler:  
• Glukoz tabletleri alın ya da şekerlemeler, bisküviler veya meyve suyu gibi yüksek 
şekerli bir atıştırmalık yiyin (her zaman yanınızda, gerekebileceğini düşünerek, glukoz 
tabletleri veya yüksek şeker içeren atıştırmalık taşıyın).  
• Mümkünse kan şekerinizi ölçün ve istirahat edin. Kan şekerinizi bir kereden fazla 
ölçmeniz gerekebilir Bunun nedeni, kan şekerindeki düzelmenin hemen 
gerçekleşmeyecek olmasıdır.  
• Düşük kan şekeri belirtileri kaybolana kadar ya da kan şekeri düzeyiniz sabitlenene 
kadar bekleyin. Daha sonra insülininize her zamanki gibi devam edin.  
 
Bilincinizi kaybetmeniz durumunda yakınlarınızın bilmesi gerekenler :  
Birlikte zaman geçirdiğiniz herkese diyabetiniz olduğunu söyleyiniz. Kan şekerinizin düşmesi 
halinde, bayılma riski dahil hangi sonuçların ortaya çıkabileceğini anlatınız.  
 
Bu kişilere, eğer bayılırsanız aşağıdakileri yapmaları gerektiğini bildiriniz:  
• Sizi yan tarafınıza yatırmalarını  
• Hemen tıbbi yardım çağırmalarını  
• Boğulmanıza yol açabileceğinden hiçbir yiyecek ve içecek vermemelerini  
 
Glukagon alımı  ile baygınlık durumundan daha hızlı bir şekilde çıkabilirsiniz. Bu enjeksiyon 
sadece nasıl yapılacağını bilen biri tarafından uygulanabilir.  
10 • Size glukagon verildiyse, kendinize gelir gelmez şeker veya şekerli atıştırmalık almanız 
gerekir.  
• Glukagon tedavisine  yanıt vermemeniz halinde hastanede tedavi edilmeniz gerekir.  
• Eğer şiddetli düşük kan şekeri zamanında tedavi edilmezse, beyin hasarına neden 
olabilir. Bu, kısa veya uzun süreli olabilir. Hatta ölüme neden olabilir.  
 
Aşağıdaki durumlarda doktorunuzla görüşünüz:  
• Kan şekerinizin çok düşmesi sonucu bayılırsanız . 
• Glukagon kullandıysanız . 
• Yakın zamanda birçok kez kan şekeriniz düştüyse.  
Çünkü XULTOPHY® enjeksiyonu dozlamasının ve gıda veya egzersiz durumunuzun 
değiştirilmesi gerekli olabilir.  
 
➢ Yüksek kan şekeri (hiperglisemi)  
 
Aşağıdaki durumlarda yüksek kan şekeri  ortaya çıkabilir:  
• Alkol alırsanız . 
• Her zamankinden az egzersiz yaparsanız . 
• Her zamankinden fazla yemek yerseniz . 
• Enfeksiyon kaparsanız veya ateşiniz çıkarsa . 
• Yeterli XULTOPHY® kullanmadıysanız; arka arkaya ihtiyacınızdan daha az 
XULTOPHY® kullanırsanız; XULTOPHY® kullanmayı unutursanız veya doktorunuzla 
görüşmeden XULTOPHY® kullanmayı durdurursanız.  
 
Yüksek kan şekerinin uyarıcı belirtileri  - bunlar genellikle aşamalı olarak ortaya çıkar:  
Kızarık, kuru cilt; uykulu veya yorgun hissetme; ağız kuruluğu, nefeste meyvemsi (aseton) 
koku; daha sık idrara çıkma, susuzluk hissi; iştah kaybı, kendini hasta hissetme  (bulantı)  veya 
hasta lık hali (kusma) .  
 
Bunlar, ketoasidoz adı verilen çok ciddi bir durumun belirtileri olabilir. Ketoasidoz, vücudun 
şeker yerine yağ parçalaması nedeniyle kanda asit birikmesi durumudur. Eğer tedavi edilmezse 
diyabetik koma ve sonunda ölüme neden olabilir.  
 
Kan şekeriniz yükseldiğinde yapılması gerekenler   
• Kan şekeri düzeyinizi ölçünüz.  
• Keton için kan veya idrar testi yaptırınız.  
• Acilen tıbbi yardım alınız.  
 
Eğer  bu  kullanma  talimatında  bahsi  geçmeyen  herhangi  bir  yan  etki  ile  karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
11 5. XULTOPHY®’ın saklanması  
 
XULTOPHY®’ı çocukların göremeyeceği, erişemeyeceği yerlerde ve ambalajında saklayınız.  
 
Son kullanma tarihi ile uyumlu olarak kullanınız.   
 
Karton veya kalem etiketi üzerinde belirtilen son kullanma tarihinden sonra XULTOPHY®’ı 
kullanmayınız .  
 
Son kullanma tarihi o ayın son gününü gösterir.  
 
İlk kullanımdan önce:  
Buzdolabında (2°C -8°C’de) saklayınız. Dondurucu bölümün uzağında tutunuz. 
Dondurmayınız.  
 
Kullanım sırasında:  
Dondurmayınız. XULTOPHY®’ı 21 gün  boyunca 30°C ve altında oda sıcaklığında yanınızda 
taşıyabilir ya da buzdolabında (2°C - 8°C) saklayabilirsiniz. Ürün ilk açılmasından 21 gün  
geçtikten sonra atılmalıdır.  
 
Işıktan korumak için, kullanmadığınız zamanlarda kalemin kapağını kapalı tutunuz.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği  Bakanlığınca belirlenen toplama sistemine veriniz.  
 
Ruhsat Sahibi:  
Novo Nordisk Sağlık Ürünleri Tic. Ltd. Şti.  
Nispetiye Cad. Akmerkez E3 Blok Kat:7  
34335 Etiler - İstanbul Türkiye  
 
Üretim Yeri:  
Novo Nordisk A/S  
Novo Allé  
DK-2880 Bagsvaerd, Danimarka  
 
Bu kullanma talimat ı ../../.... tarihinde onaylanmıştır.  
12 XULTOPHY® 100 U/mL+3 ,6 mg/mL Enjeksiyonluk Çözelti İçeren Kullanıma Hazır 
Kalem için Kullanım Kılavuzu  
 
XULTOPHY® kullanıma hazır enjeksiyon kalemini kullanmadan 
önce bu kılavuzu lütfen dikkatlice okuyunuz.  
Doktorunuz veya hemşirenizden uygun eğitimi görmeden 
kalemi kullanmayınız.  
Kaleminizin XULTOPHY® 100 U/mL + 3 ,6 mg/mL 
içerdiğinden emin olmak için, kaleminizi  kontrol etmekle 
başlayınız, ardından kaleminiz ve iğne ucunuzun farklı kısımlarını 
öğrenmek üzere aşağıdaki talimatları inceleyiniz.  
 
Eğer kör iseniz veya görme yeteneğiniz az ise ve kalem 
üzerindeki doz sayacını okuyamıyorsanız, bu kalemi yardım 
almadan kullanmayınız. XULTOPHY® kullanıma hazır 
kalemini kullanmak için eğitim almış, görüşü yeterli bir kişiden 
yardım alınız.  
 
XULTOPHY®, insülin degludek ve liraglutid içeren bir 
ilaçtır. XULTOPHY® "doz adımları" olarak 
uygulanmaktadır.  Bir doz adımı, 1 ünite insülin degludek ve 
0.036 mg liraglutid içerir.  
 
Kaleminiz, kullanıma hazır, doz ayarlı bir kalemdir. 3 mL 
XULTOPHY® çözeltisi içermektedir. Kaleminiz:  
- 1 doz adımı ila  
- maksimum 50 doz adımı (50 ünite insülin degludek + 1 ,8 
mg liraglutid) uygulamaktadır.  
 
Kaleminiz 1 doz adımı artışlar ile doz uygulamaktadır.  
Dozunuzu çevirmeyiniz. Seçilen doz adımları, doz sayacında 
gösterilen sayıya eşittir.  
 
Kaleminiz, en fazla 8 mm boyunda ve en fazla 32 G kalınlığında 
NovoFine® veya NovoTwist® tek kullanımlık iğne uçları ile 
kullanılmak üzere tasarlanmıştır.  
İğne uçları kutunun içinde bulunmamaktadır.  
 
 Önemli bilgi  
Kalemin güvenli kullanımı için önemli olduğundan, bu talimatlara 
özellikle dikkat ediniz.  
 
 
 
 
 
 
  
 
  
 
13 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. Kaleminizi yeni bir iğne ucuyla hazırlayınız  
• Kaleminizin XULTOPHY® içerdiğinden emin olmak için, 
kalemin adını ve renkli etiketini kontrol ediniz .  
Bu özellikle birden fazla enjeksiyonluk ilaç  kullanıyorsanız 
önemlidir. Yanlış ilaç almak sağlığınız için zararlı olabilir.  
• Kalemin kapağını çıkarınız.  
 
 
Kalem 
kapağı  
Dış iğne 
ucu kapağı  
İç iğne  ucu 
kapağı  
Koruyucu 
başlık  XULTOPHY® kullanıma hazır kalem ve i ğne ucu 
(örnek)  
Kalem  ölçeği  
Kalem  penceresi  
Kalem etiketi  
Doz sayacı  
Doz göstergesi  
Doz 
seçici  
Doz 
düğmesi  
Düzgün 
yüzeyli  
doz 
düğmesi  
A İğne ucu  
14 • Kaleminizdeki çözeltinin berrak ve renksiz 
olduğunu kontrol ediniz.  Kalem penceresinden içeri 
bakınız. Çözelti bulanık görünüyorsa kalemi 
kullanmayınız.  
 
 
• Yeni bir iğne ucu alınız ve koruyucu başlığını 
çıkarınız.  
 
 
• İğne ucunu doğrudan kaleme takınız. Sıkışıncaya 
kadar döndürünüz.  
 
 
• Dış iğne ucu kapağını çıkarınız ve sonrası için 
saklayınız. Enjeksiyon sonrasında iğne ucunu 
kalemden güvenli bir şekilde çıkarmak için buna 
ihtiyaç duyacaksınız.  
 
 
• İç iğne ucu kapağını çıkarınız ve atınız. Eğer geri 
takmaya çalışırsanız iğneyi yanlışlıkla kendinize 
batırabilirsiniz.  
İğnenin ucunda bir damla çözelti görünebilir. Bu normal 
olmakla birlikte yine de çözelti akışını kontrol etmelisiniz.  
Enjeksiyonunuzu yapmaya hazır olana kadar kaleminize  
yeni bir iğne ucu takmayınız.  
 Her enjeksiy on için daima yeni bir iğne ucu 
kullanınız.  
 Bu şekilde, tıkanmış iğne, kontaminasyon (bulaşma), 
enfeksiyon ve yanlış doz uygulamasını önleyebilirsiniz.  
 Bükülmüş veya hasarlı iğne uçlarını asla 
kullanmayınız.  
  
B 
C 
D 
E 
F 
15 2. Akışı kontrol ediniz  
 
• 2 doz adımı seçmek için doz seçiciyi döndürünüz. 
Doz sayacının 2’yi gösterdiğinden emin olunuz.  
• Doz sayacı ve doz göstergesi, kaç XULTOPHY® doz 
adımı seçtiğinizi göstermektedir.  
 
 
• Kalemi iğne ucu yukarı bakacak şekilde tutunuz.  
Hava kabarcıklarının yukarı çıkmasını sağlamak için 
kalemin üst kısmına birkaç kez hafifçe vurunuz.  
 
 
• Doz düğmesine basınız ve doz sayacı 0’a dönünceye 
kadar basılı tutunuz.  
0, doz göstergesi ile aynı hizada olmalıdır.  
İğnenin ucunda bir damla çözelti görünmelidir.  
 
İğnenin ucunda küçük bir damla kalabilir, ancak enjekte 
edilmeyecektir.  
Damla görünmezse, basamak 2A ila 2C 6 kereye kadar 
tekrarlanır. Halen damla yoksa iğne ucu değiştirilir ve 
basamak 2A ila 2C bir kez daha tekrarlanır.  
Bir damla çözelti halen görünmüyorsa  kalem atılır ve yeni 
bir kalem kullanılır.  
 Enjeksiyondan önce her zaman iğne ucunda bir 
damlanın belirdiğinden emin olunuz . Bu, çözeltinin 
aktığını gösterir.  
Damla görünmezse, doz sayacı hareket etse bile, ilacı enjekte 
etmemiş  olacaksınız. Bu, iğnenin tıkanmış ya da hasarlı 
olduğunu gösteriyor olabilir.  
 Her zaman enjeksiyondan önce akışı kontrol 
etmek önemlidir. Akışı kontrol etmezseniz çok az ilaç 
alabilirsiniz ya da hiç ilaç almayabilirsiniz. Bu durum yüksek 
kan şekeri sev iyesine neden olabilir.   
A 
2 doz 
adımı 
seçili 
B 
C 
16 3. Dozunuzu seçiniz  
• İhtiyacınız olan dozu seçmek için doz seçiciyi 
çeviriniz.  
Doz sayacı doz adımlarındaki dozu göstermektedir.  
Yanlış bir doz seçerseniz dozu düzeltmek için doz seçiciyi 
ileri veya geri yönde çevirebilirsiniz.  
Kalem maksimum 50 doz adımına ayarlanabilir.  
Doz seçici doz adımlarının sayısını değiştirmektedir.  
Doz başına kaç doz adımı seçtiğinizi yalnızca doz sayacı ve 
doz seçici göstermektedir.  
Doz başına 50 doz adımına kadar doz seçebilirsiniz. 
Kaleminizde 50 doz adımından az varsa, doz sayacı kalan doz 
adımlarının sayısında durmaktadır.  
Doz seçici ileri, geri döndürüldüğünde veya kalan ünite 
sayısını geçtiğinde farklı bir klik sesi çıkartır. Kalemin klik 
seslerini saymayınız.  
 İlacı enjekte etm eden önce kaç doz adımı 
seçtiğinizi görmek üzere daima doz sayacı ve doz 
göstergesini kullanınız.  
Kalemin klik sesini saymayınız. Eğer yanlış dozu seçip 
enjekte ederseniz, kan şekeri seviyeniz yükselebilir veya 
düşebilir.  
Kalem ölçeğini kullanmayınız, bu ölçek yalnızca 
kaleminizde yaklaşık olarak ne kadar çözelti kaldığını 
göstermektedir.   
Ne kadar çözelti kaldı?  
 
• Kalem ölçeği kaleminizde yaklaşık  olarak ne kadar 
çözelti kaldığını gösterir.  
 
 
• Tam olarak ne kadar çözelti kaldığını görmek için 
doz sayacını kullanınız:  
Doz sayacı durana kadar doz seçiciyi çeviriniz.  
50’yi gösterirse kaleminizde en az 50 doz adımı kalmıştır. 
50’den az gösterirse, görünen sayı kaleminizde kalan doz 
adımı sayısıdır.  
• Kaleminizde kalan üniteden daha fazla ilaca 
ihtiyacınız varsa, dozunuzu iki kaleme bölebilirsiniz.  
 Dozununuzu bölüyorsanız doğru hesaplamak için 
dikkatli olunuz.  
 Şüpheniz varsa, tam dozu yeni bir kalemle alınız. 
Dozu yanlış bölerseniz, çok fazla ya da çok az ilaç alırsınız. 
Bu kan şekerinizin fazla yükselmesine ya da düşmesine 
neden olabilir.   
A 
Örnekler  
 
5 doz 
adımı 
seçili  
 
24 doz 
adımı 
seçili  
Yaklaşık 
olarak 
kalan 
çözelti  
 
Örnek  
Doz sayacı 
durdu: 42 
doz adımı 
kaldı  
A 
B 
17 4. Dozunuzu enjekte ediniz  
 
• İğneyi doktorunuzun veya hemşirenizin size 
gösterdiği şekilde derinize batırınız.  
 
• Doz sayacını görebildiğinizden emin olunuz. 
Parmaklarınızla doz sayacını kapatmayınız. Bunu 
yapmak enjeksiyonu engelleyebilir.   
• Doz düğmesine basınız ve doz sayacı sıfıra 
dönünceye kadar basılı tutunuz.  0, doz göstergesi 
ile aynı hizada olmalıdır. Ardından bir klik sesi 
işiteb ilir veya hissedebilirsiniz.  
 
 
 
• Doz sayacı 0'a döndükten sonra iğneyi derinizin 
altında tutmaya devam ediniz  ve yavaşça 6'ya 
kadar sayınız.  
• İğneyi erken çıkarırsanız, iğnenin ucundan çıkan bir 
çözelti akışı görebilirsiniz. Bu olursa, tüm doz 
aktarılmayacaktır ve kan şekeri düzeyi kontrollerinizi 
sıklaştırmanız gerekecektir.  
 
 
• İğneyi derinizden çıkartınız.  
Enjeksiyon bölgesinde kan görülürse, hafifçe üzerine 
bastırınız. Bölgeyi ovuşturmayınız.   
 
Enjeksiyondan sonra iğnenin ucunda bir damla çözelti 
görebilirsiniz. Bu normaldir ve dozunuzu etkilememektedir.  
 
 Kaç doz adımı enjekte ettiğinizi görmek için daim a 
doz sayacınızı izleyiniz. Doz sayacı 0'ı gösterene kadar doz 
düğmesine basılı tutunuz. Doz sayacı 0'a dönmezse, tüm doz 
aktarılmamış demektir ve b u da kan şekeri düzeyinin fazla 
yükselmesine neden olabilir.  
Tıkanmış ya da hasarlı iğne nasıl anlaşılır?  
• Doz düğmesine sürekli olarak basıldıktan sonra doz 
sayacı 0'ı göstermezse, tıkanmış ya da hasarlı bir iğne 
kullanmış olabilirsiniz.  
• Bu durumda, doz sayacı ayarlamış olduğunuz dozdan 
hareket etmiş olsa bile, hiç ilaç almamışsınızdır . 
 
 
Tıkanmış iğneye ne yapılır?  
Bölüm 5'te tarif edildiği gibi iğne ucunu değiştiriniz ve bölüm 
1'den başlayarak tüm adımları tekrarlarınız: Kaleminizi yeni  
A 
B 
C 
Yavaşça sayın ız 
 
1-2-3-4-5-6 
D 
18 bir iğne ucu ile hazırlayınız. İhtiyacınız olan tam dozu 
seçtiğinizden emin olunuz.  
Enjeksiyon sırasında asla doz sayacına dokunmayınız.  
Bunu yapmak enjeksiyonu engelleyebilir.  
5. Enjeksiyondan sonra  
 
• İğneye ve dış iğne ucu kapağına dokunmadan, düz bir 
yüzey üzerinde iğnenin ucunu dış iğne ucu 
kapağının içine doğru sokunuz.  
 
 
• İğne içeri girdikten sonra dış iğne  ucu kapağını 
tamamen iterek dikkatlice takınız.  
 
• İğne ucunu çıkartınız ve doktorunuzun ya da 
hemşirenizin tarif ettiği şekilde dikkatlice atınız.  
 
 
• Çözeltiyi ışıktan korumak için her kullanım sonrası 
kaleminizin kapağını kapatınız.  
İğnenin sivri olduğundan emin olmak ve iğnelerin 
tıkanmasını önlemek için her enjeksiyondan sonra iğne 
ucunu daima atınız. İğne tıkanırsa, hiç ilaç enjekte etmemiş 
olacaksınız.  
 
Kalem boşaldığında, iğne ucu olmadan, doktorunuz, 
hemşireniz, eczacınız veya yerel makamların tarif ettiği 
şekilde imha ediniz.  
 Asla iç iğne ucu kapağını iğneye geri takmaya 
çalışmayınız. İğneyi kendinize batırabilirsiniz.  
 
 Her enjeksiyon sonrası daima iğne ucunu 
kaleminizden çıkartınız.  
 Bu şekilde tıkanmış iğne, bulaşma, enfeksiyon, 
çözelti sızması ve yanlış doz uygulamasını önleyebilirsiniz.   
 İlave önemli bilgiler  
• Kayıp ya da hasar ihtimaline karşı yanınızda daima 
ekstra bir kalem ve yeni iğne uçları taşıyınız.  
• Kaleminizi ve iğne uçlarını, özellikle çocuklar olmak 
üzere, daima başkalarının göremeyeceği ve 
erişemeyeceği yerlerde saklayınız.  
• Kaleminizi asla başka kişilerle paylaşmayınız. 
İlacınız başkalarının sağlığı için zararlı olabilir.  
• İğne uçlarınızı asla başka kişilerle  paylaşmayınız. 
Enfeksiyon geçişine neden olabilir.  
• İğne batması ve enfeksiyon geçişini önlemek için 
bakımdan sorumlu kişiler kullanılmış iğne uçları ile 
işlem yaparken çok dikkatli olmalıdır.   
Kaleminizin bakımı   
C 
B 
A 
19  
  
• Kaleminizi arabada ya da çok sıcak veya çok soğuk 
olabilecek başka yerlerde bırakmayınız.  
• Kaleminizi asla 30°C'nin üzerindeki sıcaklıklarda 
saklamayınız.  
• Kaleminizi toza, kire veya sıvıya maruz 
bırakmayınız.  
• Kaleminizi yıkamayınız, suya daldırmayınız ya da 
yağlamayınız. Gerekirse nemli bir beze dökülmüş 
yumuşak bir deterjanla temizleyiniz.  
• Kaleminizi düşürmeyiniz veya sert yüzeylere 
çarpmayınız.  
Düşürürseniz veya bir sorun olduğundan şüphelenirseniz, 
yeni bir iğne ucu takınız ve enjekte etmeden önce akışı 
kontrol ediniz.  
• Kaleminizi yeniden doldurmaya kalkışmayınız. 
Boşaldıktan sonra atılmalıdır.  
• Kaleminizi tamir etmeye ya da parçalarına ayırmaya 
kalkışmayınız.  
