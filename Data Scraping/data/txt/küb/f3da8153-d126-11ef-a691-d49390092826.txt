KISA ÜRÜN BİLGİSİ
1. BEŞERİ TIBBİ ÜRÜNÜN ADI
GİBURİN 20 mg/ml IM/IV/SC enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Her bir ampul (1 ml) 20 mg hiyosin-N-butilbromür içerir.
Yardımcı madde(ler):
Sodyum klorür 6,20 mg
Yardımcı maddeler için 6.1.’e bakınız.
3. FARMASÖTİK FORM
Enjeksiyonluk çözelti
Şeffaf cam ampul içerisinde steril, berrak ve renksiz çözelti.
4. KLİNİK ÖZELLİKLER
4.1. Terapötik endikasyonlar
GİBURİN, safra ve renal kolik dahil, akut gastro-intestinal, biliyer ve genito-üriner sistem
spazmlarında ve gasrto-duodenal endoskopi, radyoloji gibi tanıya ya da tedaviye yönelik
girişimler sırasındaki spazmlarda kullanılır.
4.2. Pozoloji ve uygulama şekli
Pozoloji:
Erişkinlerde ve 12 yaşından büyük adolesanlarda:
Günde birkaç kez intramüsküler, subkutan veya yavaş olarak intravenöz yoldan 1-2 ampul
GİBURİN (20-40 mg) uygulanabilir.
Günlük en yüksek doz olan 100 mg aşılmamalıdır.
Bebeklerde ve küçük çocuklarda:
Ağır vakalarda: Günde birkaç kez intramüsküler, subkutan ve yavaş olarak intravenöz yoldan
vücut ağırlığının kg’ı başına 0,3-0,6 mg kullanılabilir.
Uygulama sıklığı ve süresi:
Erişkinlerde günlük en yüksek doz olan 100 mg aşılmaksızın günde birkaç kez uygulanabilir.
Süt çocukları ve küçük çocuklarda, günlük en yüksek doz olan vücut ağırlığının kg’ı başına
1,5 mg aşılmamalıdır.
Uygulama şekli:
GİBURİN intramüsküler, subkutan ve yavaş intravenöz yoldan uygulanabilir.
1/8Özel popülasyonlara ilişkin ek bilgiler:
Böbrek /Karaciğer yetmezliği:
Karaciğer ve böbrek fonksiyon bozukluğu olan hastalarda doktor kontrolü altında dikkatle
kullanılmalıdır.
Pediyatrik popülasyon:
Bebeklerde günlük maksimum doz vücut ağırlığının kilogramı başına 1,5 mg’ı
aşılmamalıdır.
Geriyatrik popülasyon:
Yaşlı hastalarda kullanımıyla ilişkili özel bir bilgi mevcut değildir. Klinik araştırmalara 65
yaş üstündeki gönüllüler de dahil edilmiştir. Bu yaş grubuna özel herhangi bir istenmeyen
etki rapor edilmemiştir.
4.3. Kontrendikasyonlar
 Bileşiminde bulunan hiyosin-N-butilbromür veya diğer maddelere karşı aşırı duyarlılık
reaksiyonu gösteren kişiler,
 Tedavi edilmemiş dar açılı glokom,
 İdrar retansiyonuna yol açan prostat hipertrofisi,
 Sindirim sistemindeki mekanik stenozlar veya paralitik ileus,
 Taşikardi,
 Megakolon,
 Myastenia Gravis,
 GİBURİN, intramüsküler hematom olasılığı nedeniyle antikoagülan ilaç tedavisi gören
hastalara intramüsküler enjeksiyon yoluyla uygulanmamalıdır. Bu hastalarda GİBURİN
subkutan veya intravenöz yol kullanılabilir.
4.4. Özel kullanım uyarıları ve önlemleri
Teşhis edilmemiş, dolayısıyla tedavi edilmemiş dar açılı glokomu olan hastalarda GİBURİN
gibi antikolinerjik ilaçların kullanılması göz içi basıncının yükselmesine neden olabilir. Bu
nedenle, GİBURİN enjeksiyonundan sonra gözlerinde ağrı, kızarıklık ve görme kaybı oluşan
hastaların derhal bir göz hastalıkları uzmanına başvurmaları önerilir.
Paranteral GİBURİN uygulamasından sonra, şok atakları gibi anafilaksi olguları
gözlemlenmiştir. Bu reaksiyonlara yol açan tüm ilaçlarda olduğu gibi, enjeksiyon yoluyla
GİBURİN uygulanan hastalar gözlem altında tutulmalıdırlar. Antikolinerjiklerin terlemeyi
düşürme olasılığından dolayı, GİBURİN ateşli hastalara gözlem altında uygulanmalıdır.
Dar açılı glokom, intestinal veya üriner kanal obstrüksiyonu ve ayrıca tirotoksikoz, kalp
yetmezliği ve kalp cerrahisi gibi taşiaritmi gelişme riski bulunan hastalarda dikkatli
2/8kullanılmalıdır. Bu tür vakalarda GİBURİN sadece tıbbi gözetim altında kullanılmalı ve
gerekirse doz azaltılmalı ya da dozlar daha seyrek uygulanmalıdır.
Bu tıbbi ürün her “doz”unda 1 mmol (23 mg)’den daha az sodyum ihtiva eder; yani esasında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
 GİBURİN, trisiklik antidepresanlar, antihistaminikler, kinidin, amantidin,
bütirofenonlar, fenotiyazinler, dizopramid ve diğer antikolinerjik (örn. tiotropium,
ipratropium) ilaçların antikolinerjik etkilerini arttırır.
 Metoklopramid gibi dopamin antagonistleriyle beraber kullanıldığında her iki ilacın
gastro-intestinal kanal üzerindeki etkileri azalır.
 GİBURİN, beta-adrenerjik ilaçların taşikardik etkilerini arttırabilir.
4.6. Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
GİBURİN’in çocuk doğurma potansiyeli bulunan kadınlarda kullanımına ilişkin yeterli veri
mevcut değildir.
Gebelik dönemi
Uzun deneyimler sonucunda gebelik sırasında zararlı etkiler olduğuna dair deliller
gözlenmemiştir. GİBURİN’in gebelik sırasında kullanımı açısından özellikle gebeliğin ilk üç
ayında, ilaç kullanımı ile ilgili genel uyarılar dikkate alınmamalıdır.
Laktasyon dönemi
Hiyosin-N-butilbromür emziren kadınlarda kullanılmasının güvenilir bir uygulama olup
olmadığı henüz gösterilmemiştir. GİBURİN’in laktasyon döneminde kullanılmasının
güvenliliği kanıtlanmamıştır. GİBURİN ile tedavi sırasında emzirme durdurulmalıdır.
Üreme yeteneği/Fertilite
Hayvanlar üzerinde yapılan çalışmalar, gebelik/ve-veya/embriyonal/fetal gelişim ve-
veya/doğum sonrası gelişim üzerindeki etkiler bakımından yetersizdir (bkz.Bölüm 5.3.).
İnsanlara yönelik potansiyel risk bilinmemektedir.
4.7. Araç ve makine kullanımı üzerindeki etkiler
Araç ve makine kullanımına etkisiyle ilişkili bilgi bulunmamaktadır. Bazı hastalarda yakını ve
uzağı görmeye uyum sağlama (akomodasyon) bozukluğu meydana gelebilir. GİBURİN
tedavisi sırasında gözlerde akomodasyon güçlükleri ortaya çıkabildiğinden, görme normale
dönene kadar hastalar araç ya da makine kullanmamalıdır.
3/84.8. İstenmeyen etkiler
Sistem organ sınıfına göre aşağıda listelenen istenmeyen olaylara sıklık dereceleri şu şekilde
tanımlanmıştır.
Çok yaygın (≥ 1/10); yaygın (≥ 1/100 ila <1/10); yaygın olmayan (≥ 1/1.000 ila <1/100);
seyrek (≥1/10.000 ila <1/1.000); çok seyrek (<1/10.000); bilinmiyor (eldeki verilerden
hareketle tahmin edilemiyor.)
Sıralanan istenmeyen etkilerin birçoğu GİBURİN’in antikolinerjik etkilerine bağlanabilir.
GİBURİN’in antikolinerjik yan etkileri genel olarak hafif şiddettedir ve kendiliğinden geçer.
Bağışıklık sistemi hastalıkları
Bilinmiyor: Ölümle sonuçlanan anafilaktik şok, anafilaktik reaksiyonlar, dispne, deri
reaksiyonları ve diğer aşırı duyarlılık reaksiyonları
Göz hastalıkları
Yaygın: Akodamasyon bozuklukları
Kardiyak hastalıklar
Yaygın: Taşikardi
Vasküler hastalıklar
Yaygın: Baş dönmesi
Bilinmiyor: Kan basıncında düşme, yüzde kızarma
Gastro-intestinal hastalıklar
Yaygın: Ağız kuruluğu
Deri ve deri altı dokusu hastalıkları
Bilinmiyor: Dishidrozis (Özellikle el ve ayaklarda anormal terlemeyle ortaya çıkan bir deri
hastalığı)
Seyrek: Deri kızarıklığı
Çok seyrek: Ekzantem tarzında alerjik reaksiyonlar
Böbrek ve idrar yolları hastalıkları
Seyrek: İdrar retansiyonu
GİBURİN etkin maddesi hiyosin-N-butilbromürün, dördüncül amonyum türevi olan kimyasal
yapısından dolayı merkezi sinir sistemine girişi beklenilmez. Hiyosin-N-butilbromür kan
beyin bariyerinden kolaylıkla geçemez. Buna rağmen, bazı durumlarda psikiyatrik
bozuklukların (örn. karışıklık) GİBURİN verildikten sonra ortaya çıkabileceği göz ardı
edilmemelidir.
4/8Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Semptomlar
Doz aşımı durumunda antikolinerjik etkiler ortaya çıkabilir. İnsanlarda akut doz aşımına bağlı
idrar retansiyonu, ağız kuruluğu, ciltte kızarıklık, taşikardi, gastro-intestinal molilitenin
inhibisyonu, geçici görme bozuklukları, ortostatik hipotansiyon ve Cheyne-Stokes solunumu
görülebilir.
Tedavi
Gerekirse parasempatomimetik ilaçlar uygulanabilir. Glokom olgularında acilen bir
oftamoloğa görünmek gerekir. Kardiyovasküler komplikasyonlar klasik tedavi prensiplerine
uygun olarak tedavi edilmelidir. Solunum paralizi durumunda entübasyon, yapay solunum
düşünülmelidir. İdrar retansiyonu durumunda sonda takılması gerekebilir. Bunun yanı sıra,
gerektiğinde uygun destekleyici önlemler de alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: GİS Fonksiyonel hastalıklarında kullanılan ilaçlar - Belladona ve
türevleri
ATC kodu: A03BB01
Hiyosin-N-butilbromür, gastro-intestinal, safra ve üriner sistem kanallarındaki düz kaslar
üzerinde spazmolitik etki gösterir. Kuaterner amonyum içeren bir bileşik olan hiyosin-N-
butilbromür, merkezi sinir sisteminde antikolinerjik yan etkilere yol açmaz. Periferik
antikolinerjik etkileri viseral ganglionlardaki bloker etkisi ve antimuskarinik etkisine bağlıdır.
5.2. Farmakokinetik özellikler
Emilim:
İntramüsküler ve subkütan uygulamadan sonra kolayca emilmektedir.
Dağılım:
İntravenöz yoldan uygulandıktan sonra hiyosin-N-butilbromür hızla dokulara dağılır
(t alfa=4 dakika, t beta=29 dakika). Dağılım hacmi (Vss) 128 l’dir (yaklaşık 1.7 l/kg’a
1/2 1/2
eşdeğerdir).
Hiyosin-N-butilbromür kan-beyin bariyerini geçemez ve plazma proteinlerine bağlanması
düşüktür. Sıçanlarda en yüksek hiyosin-N-butilbromür konsantrasyonlarına gastro-intestinal
kanalda, karaciğerde ve böbreklerde rastlanır.
5/8Biyotransformasyon:
Terminal eliminasyon döneminin yarılanma süresi (t gama) yaklaşık 5 saattir.
1/2
Eliminasyon:
İntravenöz uygulamayı takiben, total klirensi 1.2 l/dakikadır ve klerensin yaklaşık yarısı
böbrekler yoluyla gerçekleşir. İdrarda bulunan temel metabolitleri, muskarinik reseptörlere
oldukça zayıf olarak bağlanmış şekilde bulunur.
Doğrusallık/Doğrusal olmayan durum:
Bulunmamaktadır.
Hastalardaki karakteristik özellikler
Özellik göstermemektedir.
5.3. Klinik öncesi güvenlilik verileri
Hayvan deneylerinde teratojenik, kanserojen etki veya fertilite üzerine olumsuz herhangi bir
etkisi görülmemiştir.
Akut olarak hiyosin-N-butilbromür’ün toksisite indeksi düşüktür. Oral LD değerleri
50
farelerde 1000-3000 mg/kg, sıçanlarda 1040-3300 mg/kg ve köpeklerde 600 mg/kg olarak
bulunmuştur. Toksik belirtiler arasında ataksi ve azalmış kas tonusu, ayrıca farelerde tremor
ve konvülsiyonlar, köpeklerde midriyazis, mükoz membranlarda kuruluk ve taşikardi yer
almaktadır. Solunum durmasından kaynaklanan ölümler 24 saat içinde gerçekleşmiştir.
Hiyosin-N-butilbromür’ün intravenöz LD değerleri farelerde 10-23 mg/kg, sıçanlarda 18
50
mg/kg’dır.
Dört hafta boyunca gerçekleştirilen tekrarlanan oral doz toksisitesi çalışmalarında sıçanlarda
‘‘hiç advers etki gözlenmeyen seviye (HAEGS)’’ 500 mg/kg doz seviyesi tolere edilmiştir.
2000 mg/kg dozda, viseral alanın parasempatik ganglionları üzerindeki etkiyle hiyosin-N-
butilbromür, gastro-intestinal fonksiyonu paralize ederek obstipasyona (bağırsak pasajının
durması) neden olmuştur. 50 sıçandan 11’i ölmüştür. Hematoloji ve klinik biyokimya
sonuçları, dozla ilişkili herhangi bir değişikliğe işaret etmemiştir.
26 hafta boyunca sıçanlar 200 mg/kg dozu tolere ederken, 250 ve 1000 mg/kg dozlarında
gastro-intestinal fonksiyon baskılanmış ve ölüm gerçekleşmiştir.
4 haftalık bir çalışmada, 1 mg/kg’lık tekrarlayan intravenöz doz uygulaması sıçanlar
tarafından iyi tolere edilmiştir. 3 mg/kg dozda, enjeksiyondan hemen sonra konvülsiyonlar
ortaya çıkmıştır. 9 mg/kg doz uygulanan sıçanlar, solunum felci nedeniyle ölmüşlerdir.
5 hafta boyunca intravenöz yoldan 2x1, 2x3 ve 2x9 mg/kg dozlarıyla tedavi edilen köpeklerin
hepsinde, doza bağımlı midriyazis gözlenmiş ve ayrıca 2x9 mg/kg dozunda ataksi, tükürük
salgısında artış, kilo kaybı ve gıda alımında azalma gözlenmiştir.
Solüsyonlar lokal olarak iyi tolere edilmiştir.
Tekrarlayan kas içi (IM) enjeksiyondan sonra 10 mg/kg’lık doz sistematik olarak iyi tolere
edilmiştir, ancak kontrol sıçanlarıyla karşılaştırıldığında enjeksiyon bölgesindeki kas
6/8lezyonlarında belirgin artış gözlenmiştir. 60 ve 120 mg/kg dozlarda mortalite yüksek
bulunmuştur ve lokal hasarlarda doza bağımlı artış oluşmuştur.
Hiyosin-N-butilbromür diyet içinde verilen 200mg/kg’a kadar oral dozlarda (sıçanlarda)
Seg.II’de ve gavaj yoluyla 200 mg/kg’a kadar veya subkutan 50 mg/kg’a kadar (NZW-
tavşanları) dozlarda embriyotoksik veya teratojenik bulunmamıştır. Oral yolla verilen
200mg/kg’a kadar olan dozlarda fertilite Seg.I’de bozulmamıştır.
Hiyosin-N-butilbromür supozituvar formülasyonu lokal olarak iyi tolere edilmiştir.
Lokal tolerabilite ile ilgili yapılan özel çalışmalarda, 28 gün boyunca 15 mg/kg dozda
GİBURİN’in tekrarlayan kas içi (IM) enjeksiyonlarının uygulaması köpeklerde ve
maymunlarda araştırılmıştır. Sadece köpeklerde, enjeksiyon bölgesinde küçük fokal nekrozlar
gözlenmiştir. GİBURİN, tavşan kulağındaki arterlerde ve venlerde iyi tolere edilmiştir. In
vitro koşullarda, %2’lik GİBURİN enjeksiyon solüsyonu, 0,1 ml insan kanı ile
karıştırıldığında herhangi bir hemolitik etki göstermemiştir.
Hiyosin-N-butilbromür, Ames testinde, memeli V79 hücrelerinde in vitro gerçekleştiren gen
mutasyonu incelemesinde (HPRT test) ve insan periferik lenfositlerinde in vitro gerçekleştiren
kromozomal aberasyon testinde herhangi bir mutajenik potansiyel göstermemiştir.
In vivo koşullarda gerçekleştirilen herhangi bir karsinojenite çalışması mevcut değildir.
Bununla birlikte, hiyosin-N-butilbromür sıçanlarda yapılan 26 haftalık 2 ayrı oral uygulama
çalışmasında, 1000 mg/kg’a varan dozlarda tümoral potansiyel göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Hidroklorik asit (pH ayarlayıcı)
Enjeksiyonluk su
6.2. Geçimsizlikler
Geçimsizlikle ilgili çalışma bulunmamaktadır. Bu tıbbi ürün başka tıbbi ürünlerle
karıştırılmamalıdır.
6.3. Raf ömrü
48 ay
6.4. Saklamaya yönelik özel tedbirler
25 °C altındaki oda sıcaklığında, ışıktan koruyarak saklanmalıdır.
Son kullanma tarihiyle uyumlu olarak kullanınız.
Ambalajdaki son kullanma tarihinden sonra GİBURİN’i kullanmayınız.
Eğer üründe ve/veya ambalajında bozukluklar fark ederseniz, GİBURİN’i kullanmayınız.
7/86.5. Ambalajın niteliği ve içeriği
Renksiz Tip I cam ampullere doldurulmuş ürün, 1 ml’lik 6 adet ampul içeren plastik taşıyıcı
blister ile birlikte karton kutu içine ambalajlıdır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da artık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar / İstanbul
8. RUHSAT NUMARASI
2019/308
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 27.06.2019
Ruhsat yenileme tarihi:
10. KÜB’ÜN YENİLENME TARİHİ
8/8