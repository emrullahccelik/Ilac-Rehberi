1  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç 
duyabilirsiniz.  
• Eğer ilave  sorularınız  olursa,  lütfen  doktorunuza  veya eczacınıza  danışınız. 
• Bu ilaç kişisel olarak  sizin için reçete edilmi ştir, başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza 
bu ilacı kullandı ğınızı söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun 
dışında yüksek veya düşük doz kullanmayınız.  KULLANMA  TALİMATI  
 
RELİXAN® 12 mg / 50 mg sert kapsül 
Ağızdan alınır.  
Etkin  madde:  Her bir kapsül  12 mg olanzapin  ve 50 mg fluoksetine  eşdeğer  55,893  mg fluoksetin  
hidroklorür  içermektedir.  
 
Yardımcı maddeler: Prejelatinize nişasta, hidroksipropilselüloz, dimetikon, kırmızı -açık gri no:2 
sert jelatin kapsül (Başlık bileşenleri: Kırmızı demir oksit, titanyum dioksit, su, jelatin (sığır 
kaynaklı); Gövde bileşenleri: Siyah demir oksit, titanyum dioksit, su, jelatin (sığır kaynaklı))  
 
Bu Kullanma  Talimatında:  
 
1. RELİXAN® nedir  ve ne için kullanılır?  
2. RELİXAN®’ı kullanmadan  önce  dikkat  edilmesi  gerekenler  
3. RELİXAN® nasıl  kullanılır?  
4. Olası  yan etkiler  nelerdir?  
5. RELİXAN®’ın saklanması  
 
Başlıkları  yer almaktadır.  
 
1. RELİXAN® nedir  ve ne için kullanılır?  
RELİXAN®, sarı-sarımsı  toz içeren  kırmızı -açık gri No:2  sert jelatin  kapsüller  şeklindedir  ve 30 
kapsüllük  ambalajlarda  kullanıma  sunulmaktadır.  
 
RELİXAN® erişkinlerde  
• Bipolar I Bozukluk (Bipolar I bozukluk: manik -depresif bozukluk; mani atakları sırasında 
aşırı neşeli, coşkulu, bazen öfkeli bir duygudurum içinde düşünce, konuşma ve hareketlerde 
hızlanma ile aşırı güçlülük fikirlerinin hakim olduğu, depresif dönemlerde ise derin  
üzüntülü bir duygudurum içinde düşünce, konuşma ve hareketlerde yavaşlama ile 
değersizlik, küçüklük, güçsüzlük, isteksizlik, karamsar duygu ve düşüncelerini içeren bir 
ruhsal hastalıktır.) ile ilişkili depresif atakların kısa süreli tedavisinde  
• Tedaviye dirençli depresyonun (yeterli süre ve dozda farklı depresyon tedavisinde  
kullanılan ilaçlarla 2 ayrı tedavi denemesine yanıt vermeyen depresyon) kısa süreli 
tedavisinde endikedir.  2  2. RELİXAN®’ı kullanmadan  önce  dikkat  edilmesi  gerekenler  
 
RELİXAN®’ı aşağıdaki  durumlarda  KULLANMAYINIZ  
 
• Eğer, olanzapin veya fluoksetine veya RELİXAN®’ın içeriğindeki diğer maddelerden 
herhangi birine karşı alerjikseniz (aşırı duyarlılığınız varsa). Alerjik reaksiyon döküntü, 
kaşınma, yüzde şişme, dudaklarda şişme veya nefes darlığı şeklinde tanınabilir. Bunlardan 
herhangi biri olursa doktorunuza danışınız.  
• RELİXAN®, ciddi ilaç etkileşimleri olabileceğinden bir diğer antidepresan sınıfına dahil 
olan MAOİ (monoamino oksidaz inhibitörleri: Moklobemid gibi) ile birlikte 
kullanılmamalıdır. RELİXAN®, MAOİ kesildikten sonraki 14 gün içinde 
kullanılmamalıdır. RELİXAN® kesildikten sonra bir MAOİ’ne başlamadan önce en az 5 
hafta beklenmelidir.  
• Kalpte ritim bozukluklarına neden olabileceğinden, pimozid (şizofreni ve bipolar  
bozukluk tedavisinde kullanılan ilaç) ile birlikte kullanılmamalıdır.  
• Tiyoridazin (şizofreni ve bipolar bozukluk tedavisinde kullanılan ilaç) düzeylerinde 
yükselme potansiyeli nedeniyle tiyoridazin ile birlikte kullanılmamalıdır. RELİXAN® 
kesildikten sonraki 5 hafta içinde tiyoridazin kullanılmamalıdır.  
 
RELİXAN®’ı aşağıdaki  durumlarda  DİKKATLİ  KULLANINIZ  
 
• Bu tip ilaçlar  çocuklarda,  ergenlerde  ve genç  erişkinlerde  intihar  düşünce  ve davranışı  
riskini  artırmıştır.  
• Bu tip ilaçlar bunamaya bağlı psikozu olan yaşlı hastalarda ölüm ve felç riskini 
artırmaktadır.  
• Bu tip ilaçlar, başlıca  yüz ve dilde  anormal hareketlere  neden olabilirler. Eğer RELİXAN® 
verildikten sonra bunları yaşarsanız, doktorunuza bildiriniz.  
• Bu tip ilaçlar, çok nadir olarak ateş, daha hızlı soluma, terleme, kas sertliği, uyuşukluk 
veya uykulu olma gibi belirtilerin beraber görülmesine neden olur. Bu durumun görülmesi 
halinde derhal doktorunuza başvurunuz.  
• Bu tip ilaçlar  kan şekerinizde  ve kan yağlarınızda artışa  neden  olabilir.  
• Bu tip ilaçlar memeden süt gelmesi, adet görememe, memenin büyümesi ve cinsel 
güçsüzlük gibi şikayetlere neden olabilir.  
• Ciddi yan etkilere yol açabileceğinden, RELİXAN®’ın demansı (bunama) olan yaşlı 
hastalarda kullanımı tavsiye edilmez.  
Eğer aşağıdaki hastalıklardan herhangi biri sizde varsa, doktorunuzla mümkün olduğunca çabuk 
temasa geçiniz:  
 
• Diyabet  (şeker  hastalığı)  
• Kalp  hastalığı  
• Karaciğer  veya  böbrek  hastalığı  
• Epilepsi  (sara  hastalığı)  
• Sindirim  sisteminde  kanama  
• Yutma  güçlüğü  
• Hastalık  belirtilerinin  kötüleşmesi  ve intihar  düşünceleri  
• Kan lipid (yağ)  düzeylerinde  yükselme  
• Kilo alma 
• Mani  belirtilerinin  ortaya  çıkması  3  • Kalp  atım hızında  artma,  azalma,  
• Senkop  (bayılma)  
• Tansiyonda  düşme  
• İnme  veya  “minör”  inme (inmenin  geçici  belirtileri)  
• Anormal  kanamalar  
• Alerjik  reaksiyonlar  ve döküntü  
Eğer demansınız (bunama) varsa, siz veya bakıcınız/akrabanız inme veya “minör” inme yaşayıp 
yaşamadığınızı doktorunuza söylemelidir.  
 
Eğer 65 yaşın üzerindeyseniz doktorunuz rutin bir önlem olarak tansiyonunuzu takip edebilir. Bu 
uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız . 
 
Çocuklar  
RELİXAN®, 18 yaşın  altındaki  hastalar  için uygun  değildir. 
RELİXAN®’ın yiyecek ve içecek ile kullanılması 
RELİXAN®’ı yiyecek ve içeceklerle birlikte alabilirsiniz.  
Hamilelik  
İlacı kullanmadan  önce  doktorunuza  veya eczacınıza  danışınız. 
 
Doktorunuza  danışmadan  RELİXAN®’ı hamilelik  sırasında  kullanmamalısınız.  
 
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza  
danışınız. 
 
Emzirme  
 
İlacı kullanmadan  önce  doktorunuza  veya eczacınıza  danışınız. 
 
RELİXAN® anne  sütüne geçtiği  için emzirme  döneminde  bu ilaç kullanılmamalıdır.  
 
Araç  ve makine  kullanımı  
 
RELİXAN®’ın uykuya  neden  olma  riski bulunmaktadır.  Böyle  bir durumda  araç ve makine 
kullanmayınız. Doktorunuza danışınız.  
RELİXAN®’ın içeriğinde  bulunan  bazı yardımcı  maddeler  hakkında  önemli  bilgiler  
RELİXAN®’ın içeriğindeki  yardımcı  maddelerden  herhangi  birine  karşı  alerjiniz  yoksa  bu 
maddelere bağlı olumsuz bir etki oluşması beklenmez.  4  Diğer  ilaçlar  ile birlikte Kullanımı  
RELİXAN®’ı kullanırken  sadece  doktorunuzun  izin verdiği  diğer  ilaçları alınız.  
RELİXAN®, ciddi ilaç etkileşimleri olabileceğinden bir diğer antidepresan sınıfına dahil olan 
MAOİ (monoamino oksidaz inhibitörleri: Moklobemid gibi) ile birlikte kullanılmamalıdır. 
RELİXAN®, MAOİ kesildikten sonraki 14 gün içinde kullanılmamalıdır. RELİXAN® kapsül 
kesildikten sonra bir MAOİ’ne başlamadan önce en az 5 hafta beklenmelidir.  
Kalpte ritim bozukluklarına neden olabileceğinden, pimozid (şizofreni ve bipolar bozukluk 
tedavisinde kullanılan antipsikotik ilaç) ile birlikte kullanılmamalıdır.  
Tiyoridazin (şizofreni ve bipolar bozukluk tedavisinde kullanılan antipsikotik ilaç) düzeylerinde 
yükselme  potansiyeli  nedeniyle  tiyoridazin  ile birlikte  kullanılmamalıdır.  RELİXAN® kesildikten 
sonraki 5 hafta içinde tiyoridazin kullanılmamalıdır.  
RELİXAN®’ın huzursuzluk tedavisinde kullanılan ilaçlarla (anksiyolitikler), uyku ilaçlarıyla 
(sakinleştiriciler) ve ruhsal çöküntüye karşı olan ilaçlarla (antidepresanlar) birlikte kullanımı bu 
ilaçların etkilerini artırabilir.  
Tansiyon  düşürücü  ilaçların  etkisi  artabilir.  
Haloperidol,  klozapin  (antipsikotik  ilaçlar)’in  etkisini  artırabilir.  
Fenitoin (sara tedavisinde kullanılan bir ilaç)’in etkisi ve kan düzeyleri yükselebilir. Bu ilaçları  
kullanıyorsanız doktorunuzu bilgilendirmelisiniz.  
Sumatriptan (migren tedavisinde kullanılan ilaçlar), fluvoksamin (antidepresan), non -steroid 
antiinflamatuar  ilaçlar  (ağrı, ateş, iltihaba  etkili ilaçlar)  kullanıyorsanız  doktorunuza  bilgi veriniz. 
Parkinson hastalığı için ilaç alıyorsanız doktorunuza özellikle söyleyiniz.  
Eğer reçeteli  yada  reçetesiz  herhangi  bir ilacı şu anda  kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. RELİXAN® nasıl  kullanılır?  
 
Uygun  kullanım  ve doz/uygulama  sıklığı  için talimatlar:  
RELİXAN®’ı her zaman doktorunuzun size anlattığı şekilde kullanınız. Emin olmadığınız 
takdirde doktor veya eczacınıza sorunuz.  
Doktorunuz kaç tane RELİXAN® kullanmanız ve ilaca ne kadar süreyle devam etmeniz 
gerektiğine karar verecektir. RELİXAN® günde bir kez akşamları, genellikle tek doz olarak 
verilir. Ancak hekiminiz dozu durumunuza göre artırabilir. Belirtilerinizin tekrar görülmesi 
durumunda doktorunuza danışınız; ancak doktorunuz söylemedikçe RELİXAN® kullanmayı 
bırakmayınız.  
RELİXAN®’ı doktorunuzun  tavsiyesi  üzerine  günde  bir kez alınız.  
Kapsüllerinizi her gün aynı zamanda alınız. Kapsülü yemekler ile birlikte ya da tek başına 
almanız fark etmemektedir.  
 
Uygulama  yolu ve metodu:  
RELİXAN® ağız yoluyla  alınır.  
 
Değişik  yaş grupları:  
Çocuklarda  kullanımı:  
RELİXAN® 18 yaşın  altındaki  hastalar  için uygun  değildir.  5  Yaşlılarda  kullanımı:  
Yaşlı  hastalarda  herhangi  bir doz ayarlaması  yapmaya  gerek  yoktur.  
 
Özel  kullanım  durumları:  
 
Böbrek/Karaciğer  yetmezliği:  
Böbrek  ve/veya  karaciğer  yetmezliği  olan hastalarda  doz ayarlaması  gerekmez.  
 
Eğer RELİXAN®’ın etkisinin  çok güçlü  veya zayıf  olduğuna dair bir izleniminiz  var ise 
doktorunuz veya eczacınız ile konu şunuz.  
Kullanmanız  gerekenden  daha  fazla  RELİXAN® kullandıysanız  
Kullanmaları gerekenden daha fazla RELİXAN® kullanan hastalar şu belirtileri yaşayabilirler: 
Kalbin hızlı atması, saldırganlık, konuşma bozukluğu, özellikle yüz ve dilde anormal hareketler 
ve bilinç seviyesinde azalma. Diğer belirtiler akut konfüzyon (ani zihin karışıklığı), epilepsi  
(sara) nöbetleri, koma, “ateş, hızlı soluma, terleme, kas sertliği ve sersemlik hissi ya da uyku 
hali”nin kombinasyonu, solunum hızının azalması, yüksek tansiyon ya da düşük tansiyon, kalpte 
ritim bozukluğu. Bu durumlardan herhangi birini fark ettiğinizde hemen doktorunuza veya 
hastaneye başvurunuz ve doktora kullandığınız kapsüllerin ambalajını gösteriniz.  
 
RELİXAN®’tan kullanmanız gerekenden fazlasını kullanmı şsanız bir doktor veya eczacı ile 
konuşunuz.  
RELİXAN®’ı kullanmayı  unutursanız  
Unutulan  dozları  dengelemek  için çift doz almayınız.  
RELİXAN® kullanmayı  unutursanız,  hatırladığınız  anda  ilacınızı  kullanınız  ve tavsiye  edildiği  
gibi kullanmaya  devam  ediniz.  
 
RELİXAN® ile tedavi  sonlandırıldığında  oluşabilecek  etkiler  
Kendinizi daha iyi hissettiğinizde kapsülleri kullanmayı bırakmayınız. Doktorunuz söylediği 
sürece RELİXAN® kapsül almaya devam etmeniz önemlidir.  
RELİXAN® kapsülü aniden kullanmayı bırakırsanız terleme, uyuyamama, titreme, heyecan veya 
bulantı ve kusma görülebilir. Tedaviyi sonlandırmadan önce doktorunuz size kademeli olarak  
doz azaltmanızı önerebilir.  
 
Bu ürünün  kullanımıyla  ilgili  ilave  sorularınız  olursa  doktorunuza  ve eczacınıza  sorunuz.  
4. Olası  yan etkiler  nelerdir?  
 
Tüm ilaçlar gibi, RELİXAN®’ın içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, RELİXAN®’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  6  • Özellikle yüzde ve dilde anormal hareket (10 hastanın birinden az görülebilen yaygın bir 
yan etki).  
• Toplar damarlarda özellikle bacaklarda görülen (belirtileri şişlik, ağrı ve bacakta 
kızarıklık), kan damarları boyunca akciğerlere doğru hareket edebilen, göğüs ağrısı ve 
nefes almada zorluğa neden olan kan pıhtısı (100 hastanın 1’inden az görülebilen yaygın 
olmayan bir yan etki).  
• Ateş, hızlı soluma, terleme, kaslarda sertlik ve sersemlik hissi ya da uyku hali 
kombinasyonu (bu yan etkinin sıklığı eldeki verilerden hareketle tahmin edilemiyor)  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin  RELİXAN®’a 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
 
Bu çok ciddi  yan etkilerin  hepsi  oldukça  seyrek  görülür.  
 
Aşağıdakilerden herhangi birini fark ederseniz hemen doktorunuza bildiriniz veya size en 
yakın hastanenin acil bölümüne başvurunuz:  
 
• Pankreas  iltihabı  
• Sindirim  sisteminde  kanama  
• Bağırsak  tıkanması  
• Kanda  akyuvar  sayısında azalma  
• Gırtlak  spazmı  
• Genellikle  nöbet  geçmişi  olanlarda  sara nöbeti  (epilepsi)  
• Tedavinin erken döneminde yatar yada oturur pozisyondan kalkarken sersemlik hissi ya 
da bayılma  
• Karaciğer  hastalığı  (cildin  ve gözün  beyaz  kısımlarında  sararma  ile ortaya  çıkar)  
• Uzamış  ve/veya  ağrılı  penis  sertleşmesi  
• İdrar  yapmada  zorluk  
 
Bunların  hepsi  ciddi  yan etkilerdir.  Acil tıbbi müdahale  gerekebilir.  
 
Aşağıdakilerden  herhangi  birini  fark ederseniz,  doktorunuza  söyleyiniz:  
 
Yan etkiler  aşağıdaki  kategorilerde  gösterildiği  şekilde  sıralanmıştır: 
Çok yaygın: 10 hastanın en az 1’inde görülebilir.  
Yaygın:  10 hastanın  birinden  az, fakat  100 hastanın  birinden  fazla  görülebilir.  
Yaygın  olmayan:  100 hastanın  birinden  az, fakat  1.000  hastanın  birinden  fazla  görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir. 
Bilinmiyor:  Eldeki  verilerden  hareketle  tahmin  edilemiyor.  
Yaygın  
• Boyunda  sertlik,  kasılma  7  • Işığa  aşırı duyarlılık  reaksiyonu  
• Damarlarda  genişleme  
• İshal  
• Deride  morarma  
• Kilo artışı  
• Kilo kaybı  
• Unutkanlık  
• Tat almada  bozukluk  
• Meme  ağrısı  
• Sık idrara  çıkma  
• Dikkat  dağınıklığı  
• Ağız  kuruluğu  
• Bitkinlik  
• Uykuya  eğilim  
• İştah  artışı  
• Ayak  bileklerinde  şişme  
• Ellerde  titreme  
• Görmede  bulanıklık  
• Adet  kanamasının  fazla  görülmesi  (Menoraji)  
 
 
Yaygın  olmayan  
• Alerjik  reaksiyon  (örn.  Ağız  ve boğazın  şişmesi,  kaşıntı,  döküntü)  
• Şeker  hastalığı  veya  bazen  koma  veya  ketoasidoz  (kan ve idrardaki  ketonlar)  ile 
bağlantılı şeker hastalığının kötüleşmesi  
• Genellikle  nöbet  geçmişi  olanlarda  sara nöbeti  (epilepsi)  
• Kas sertliği  ya da spazmı  (göz hareketleri  dahil)  
• Huzursuz  bacak  sendromu  
• Konuşmada  problem  
• Düşük  kalp atım hızı 
• Gün ışığına  karşı  hassasiyet  
• Burundan  kan gelmesi  
• Karın  şişliği  
• Hafıza  kaybı  veya  unutkanlık  
• İdrar  tutamama  
• İdrara  çıkamama  8  • Saç dökülmesi  
• Adet  dönemlerinin  olmaması  ya da azalması  
• Anormal  anne sütü üretimi  ya da anormal  büyüme  gibi kadın ve erkeklerin 
memelerindeki değişiklikler  
• Venöz  tromboembolik  olay (VTO)  (toplar  damarlarda  tıkanıklığa  neden  olabilecek  
olaylar) riski  
• Gastrit  (mide  mukozasında  iltihap)  
• İshal  ve kusma  ile birlikte  görülen  mide  ve bağırsak  enfeksiyonu  
• Bulantı  
• Kusma  
• Midede  yara 
• Kansızlık  
• Trombositopeni  (trombosit - kan pulcuğu - sayısında  azalma)  
• Ataksi  (hareket  kontrolünde  zorluğa  bağlı  yürüme  bozukluğu)  
• Duygusal  değişkenlik  
• Aşırı  neşe 
• Hareketlerde  yavaşlama  
• Hareket  bozukluğu  
• Bir kas ya da kas grubunun  ani ve  kısa süreli  kasılmaları  
• Kuru  cilt 
• Kaşıntı  
• Kuru  göz 
• Göz merceğinin  farklı  uzaklıklara  uyum  bozukluğu  
• Adet  dışı görülen  kanama  
• İdrarın  idrar  torbasında  birikmesi  
• Ani işeme  hissi 
• İşemede  bozulma  
• Esneme  
 
 
Seyrek  
• Karaciğerde  yağlanma  
• Ciltte  morarma  
• Kanda  bilirubin  artışı  
• Kreatinin  (böbrek  fonksiyonlarını  izlemek  için kullanılan  bir madde)  artışı  
• Gut (damla  hastalığı)  9  • Kemik  erimesi  
• Hareketlerde  artma  
• Cinsel  istek  artışı  
• Deride  soyulmayla  giden bir  cilt hastalığı  (Eksfoliyatif  dermatit)  
• Memede  şişme  
• Gırtlakta  kasılma  
• Sindirim  sisteminde  kanama  
• Bağırsak  tıkanması  
• Pankreas  iltihabı  
• Ölüm  
 
Çok seyrek  
• Bir çeşit beyaz  kan hücresi  (eozinofil)  artışı  
• Tüm vücutta görülebilen belirtilerle seyreden ilaç reaksiyonu (DRESS) gibi ciddi alerjik 
reaksiyonlar  
DRESS, başlangıçta yüzde kızarma ile birlikte grip benzeri belirtilerle, sonra geniş çaplı  
kızarıklık, vücut sıcaklığında artış, lenf nodüllerinde büyüme, karaciğer enzimlerinde yükselme, 
beyaz kan hücresinin bir tipinde artış (eozinofili) ile ortaya çıkar.  
 
Bunlar,  RELİXAN®’ın hafif  yan etkileridir.  
 
Eğer bu kullanma talimatında bahsi geçmeyen herhangi bir yan etkiyle karşılaşırsanız 
doktorunuzu veya eczacınızı bilgilendiriniz.  
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
5. RELİXAN®’ın saklanması  
RELİXAN®’ı çocukların  göremeyeceği,  erişemeyeceği  yerlerde  ve ambalajında  saklayınız.  
25°C  altındaki  oda sıcaklığında  saklayınız.  
Son kullanma  tarihiyle  uyumlu  olarak  kullanınız . 
Ambalajdaki  son kullanma  tarihinden  sonra  RELİXAN®’ı kullanmayınız.  
Eğer  üründe  ve/veya ambalajında  bozukluklar  fark ederseniz  RELİXAN®’ı kullanmayınız.  10  Son kullanma  tarihi  geçmiş  veya  kullanılmayan  ilaçları  çöpe  atmayınız!  Çevre,  Şehircilik  ve 
İklim Değişikliği Bakanlığı’nca belirlenen toplama sistemine veriniz.  
 
Ruhsat  Sahibi : Ali Raif İlaç Sanayi  A.Ş. 
Kağıthane  / İstanbul  
Üretim  yeri : Ali Raif İlaç Sanayi  A.Ş. 
Başakşehir / İstanbul  
Bu kullanma talimatı  ............  tarihinde onaylanmı ştır. 