1 
 KULLANMA TALİMATI  
 
İRBECOR PLUS  150 mg/ 12,5 mg film tablet  
Ağızdan alınır.  
 
• Etkin maddeler: Her bir film kaplı tablet  150 mg i rbesartan ve 1 2,5 mg hidroklorotiyazid  
içerir . 
• Yardımcı maddeler: Laktoz monohidrat  (inek sütü kaynaklı ), hidroksipropil metilselü loz, 
kroskarmelloz sodyum, mikrokristalin selüloz, kolloidal silikon dioksit, magnezyum stearat, 
polietilen glikol, titanyum dioksit, talk, polivini l alkol ve günbatımı sarısı FCF  (E110 ). 
Bu ilacı kullanmaya başlamadan önce bu KULLANMA TALİMATINI dikkatlic e 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kiş isel olarak si zin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
Bu Kullanma Talimatında:  
1.İRBECOR PLUS  nedir ve ne için kullanılır?  
2.İRBECOR PLUS’ı  kullanmadan önce dikkat edilmesi gerekenler  
3.İRBECOR PLUS  nasıl kullanılır?  
4.Olası  yan etkiler nelerdir?  
5.İRBECOR PLUS’ın  saklanması  
Başlıkları yer almaktadır. 
 
1. İRBECOR PLUS  nedir ve ne için kullanılır?  
• İRBECOR PLUS  irbesartan ve hidroklorotiyazid  adlı iki etkin maddenin kombinasyonudur. 
• İRBECOR PLUS  150 mg irbesartan ve 12 ,5 mg hidroklorotiyazid  içerir.  
• İrbesartan , anjiyotensin II reseptör antagonistleri olara k bilinen bir tansiyon düşürücü 
(antihipertansif) ilaç grubuna dahildir. Anjiyotensin- II vücutta üretilen bir maddedir ve kan 
damarlarında bulunan reseptörlerine bağlanarak damarları büzer. Bu durum kan basıncının 
artmasına yol açar. İrbesartan , anjiyotensin- II maddesinin bu reseptörlere bağlanmasını önler. 
Bu sayede kan damarları gevşer ve kan basıncı düşer.  
• Hidroklorotiyazid , tiyazid grubu idrar söktürücü (di üretikler) ilaçlardandır. İdrar  
çıkarılma sını artırır ve bu da  kan basıncının düşmesine neden olur.  
• İRBECOR PLUS  içindeki iki etkin madde birlikte, bu ilaçların tek başlarına verildiklerinde 
görülene nispeten kan basıncını daha ileri ş ekilde düşürürler.  
• İRBECOR PLUS  yüksek kan basıncının (esansiyel hipertansiyon) tedavisinde kullanılır. 
• Doktorunuz size İRBECOR PLUS 'ı aşağıdaki nedenlerden dolayı reçetelemiş olabilir:  
 
- Kan basıncınız (tansiyonunuz) yüksekse, düşürmek için 
- Kan basıncınız tek başına irbesartan veya hidroklorotiyazid  kullanmanıza rağ men yeterli 
oranda kontrol altına alınamadığı için 
• İRBECOR PLUS , 28 film kaplı tablet içeren blister a mbalajlar da kullanıma sunulmaktadır.  2 
 İRBECOR PLUS, yavruağzı  renkli, oval şekilli, bikonveks, çentiksiz film kaplı tabletler   
şeklindedir.                          
2. İRBECOR PLUS 'ı kullanmadan önce dikkat edilmesi gerekenler  
İRBECOR PLUS 'ı aşağıdaki durumlarda KULLANMAYINIZ:  
Eğer:  
• İrbesartan maddesine veya hidroklorotiyazid  maddesine karşı veya İRBECOR PLUS 'ın 
içindeki diğer maddelerden herhangi birine karşı alerjiniz varsa,  
• Aynı gruba dahil olan (Anjiotensin- II reseptör antagonistleri) ila çlardan herhangi birine karşı  
alerjiniz varsa,  
• Sülfonamid adı verilen bir maddeden türetilmiş ilaçlara ( hidroklorotiyazid  maddesi de bir  
sülfonamid türevidir) karşı alerjiniz varsa,  
• Ciddi böbrek bozukluğunuz varsa,  
• Tedavisi güç potasyum düşüklüğü veya kalsiyum yüksekliğiniz varsa,  
• Ciddi karaciğer bozukluğunuz, safra yollarıyla ilgili bozukluğa bağlı ileri karaciğer  
hastalığınız (siroz) ve safra akımının yavaşlaması veya durması (kolestaz) gibi hastalıklarınız 
varsa,  
• İdrar yapamama gibi bir bozukluğunuz varsa,  
• Hamile iseniz,  
• Bebek emziriyorsanız,  
• 18 yaşından küçükseniz , 
• Şeker hastalığınız (diyabet) veya böbrek işlev bozukluğunuz var ve tedavi için aliskiren  
(yüksek tansiyon tedavisinde kullanılan bir ilaç) kullanıyorsanız.  
 
İRBECOR PLUS 'ı aşağıdaki durumlarda DİKKATLİ KULLANINIZ:  
Eğer:  
• Aşırı ishal veya kusmanız varsa, beslenmenizde aşırı tuz kısıtlaması yaptıysanız veya yoğun  
idrar söktürücü tedavi kullandıys anız; doktorunuz İRBECOR PLUS  tedavisine başlamadan , 
öncelikle sizdeki sıvı ve tuz kaybını giderecek önlemler alabilir.  
• Böbreklerinizle ilgili ciddi sorunlarınız varsa  veya böbrek nakli olduysanız  doktorunuz  
düzenli aralı klarla sizden kan  tetkikleri isteyerek, bazı maddelerin kanınızdaki değerlerini 
izleyebilir ve sizi yakından takip etmek isteyebilir. 
• Nedeni bilinmeyen, değişik bulgularla ortaya çıkan vücudun pek çok sistemini etkileyen 
iltihabi bir doku has talığı olan sistemik lupus erite matöz (SLE) hastalığı sizde varsa; 
doktorunuz muhtemel bir alevlenmeye karşı önlem almak üzere, sizi yakından takip etmek 
isteyebilir.  
• Karaciğerinizle ilgili ciddi sorunlarınız varsa,  
• Kalbinizle ilgili cid di sorunlarınız varsa,  
• Güneş yanıkları  belirtileri ( kızarıklık, kaşıntı, kabarcık oluşum u) ile güneş yanığı belirtileri  
normale göre daha hızlı oluşuyorsa  
• Böbreklerden aldosteron adlı bir hormonun fazla sa lgılanması sonucu oluşan primer  
aldosteronizm  adı verilen bir hastalığınız varsa, doktorunuza söyleyiniz. Bu hastalıkta ilacın 
etki mekanizması nedeniyle genellikle cevap alınamamaktadır. İRBECOR PLUS  benzeri 
ilaçların kullanılması önerilmemektedir.  
 3 
 • Şeker hastalığını z varsa (diyabet) ve bu nun için ilaç kullanıyorsanız (doktorunuzun şeker 
için kullandığınız ilaçların dozunda ayarlama yapması gerekebilir.)  
• Düşük kan şekeri seviyeleri geliştirirseniz (belirtiler arasında terleme, halsizlik, açlık, baş 
dönmesi, titreme, baş ağrısı, sıcak basması veya solgunluk, uyuşukluk, hızlı ve çarpıntı şeklinde 
kalp atışları olabilir), özellikle diyabet tedavisi görüyorsanız.  
• Şekeri  "tole re" edemediğiniz veya gizli ş ekeriniz olduğu söylendiyse, bu durumu 
doktorunuza söyleyiniz. Doktorunuz şeker hastalığının belirgin hale gelmesi açısından sizi 
yakından takip etmek isteyebilir. 
• İRBECOR PLUS  içinde bulunan idrar söktürücü ( hidroklorotiyazid ) etkin maddesi;  
elektrolit adı verilen potasyum, sodyum, klor, kalsiyum, magnezyum gibi maddelerin kandaki 
seviyelerinde değişikliklere yol açabilir. Doktorunuz düzenli aralıklarla sizden kan tetkikleri 
isteyerek, bu maddelerin kanınızdaki değerlerini izl eyebilir ve sizi yakından takip etmek 
isteyebilir.  
• Görmede azalma veya göz ağrısı yaşarsanız. Bunlar, gözün vasküler tabakasında sıvı 
birikmesi (koroidal efüzyon) veya gözünüzdeki basınç artışı (glokom) belirtileri olabilir ve 
İRBECOR PLUS  alındıktan sonraki saatler ila haftalar içinde ortaya çıkabilir. Bu, tedavi 
edilmezse kalıcı görme kaybına neden olabilir. Daha önce penisilin veya sülfonamid alerjiniz 
varsa, bu durumu geliştirme riskiniz daha yüksek olabilir. İRBECOR PLUS  tedavisini kesm eli 
ve derhal tıbbi yardım almalısınız. 
• Lityum içeren bir ilaç kullanıyorsanız, doktorunuza söyleyiniz. İRBECOR PLUS ve 
lityumun birlikte kullanılması tavsiye edilmez.  
• Doping maddesi kullanıp kullanmadığınızı belirlemek için siz e test yapılması söz konusuysa  
bunu doktorunuza söyleyiniz. İRBECOR PLUS anti-doping testlerinde pozitif sonuçlara yol 
açabilir.  
• Önceden astım veya alerji geçirdiyseniz, doktorunuza söyleyiniz. İRBECOR PLUS içinde  
bulunan hidroklorotiyazid  maddesine kar şı alerji geliştirebilirsiniz.  
• Ameliyat olmanız veya size anestezi uygulanması gerekirse, doktorunuza veya diş  
hekiminize İRBECOR PLUS kullandığınızı söyleyiniz; tedavinizin aldığınız ilaca uygun 
şekilde değiştirilmesi gerekebilir.  
• Aşırı susama, ağız  kuruluğu, genel halsizlik, uyuşukluk, kas  ağrısı veya kramplar, bulantı, 
kusma veya kalbin çok hızlı atması gibi belirtileriniz var ise doktorunuza mutlaka söyleyiniz . 
• Daha önceden sü lfonamid veya penisilin alerjniz var ise g eçici miyopiye (uzağı görememe) 
ve akut dar açılı glokoma (göz ta nsiyonu) yol açan bir reaksiyon görülebilir.  
• Geçmişte hidroklorotiyazid alımını takiben solunum veya akciğer sorunları (akciğerlerde 
iltihaplanma veya sıvı toplanması dahil) yaşadıysanız. İRBECOR PLUS'ı aldıktan sonra 
herhangi bir şiddetli nefes darlığı veya nefes almada zorluk yaşarsanız derhal tıbbi yardım 
isteyiniz.  
• Yüksek tansiyon tedavisi için a şağıdaki ilaçlardan herhangi birini kullanıyorsanız:  
 ADE -inhibörleri adı verilen ilaçlar (örneğin enalapril, lisinopril, ramipril), özellikle şeker 
hastalığına bağlı böbrek problemleriniz varsa  
• Aliskiren (yüksek tansiyon tedavisinde kullanılan bir ilaç) kullanıyorsanız.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 4 
  
Uyarılar ve önlemler ; 
 
İRBECOR PLUS ’ı kullanmadan önce doktorunuza veya eczacınıza danışınız  
Cilt kanseri geçirdiyseniz veya tedavi sırasında beklenmedik bir cilt lezyonu geçirirseniz. 
Hidroklorotiyazid ile tedavi, özellikle yüksek dozlarda uzun süreli kullanımı, bazı cilt ve dudak 
kanseri tiplerinin (melanom dışı cilt kanseri) riskini artırabilir . İRBECOR PLUS ’ı kullanırken 
cildinizi güneş ve UV ışınlarına maruziyetten koruyunuz. 
 
İRBECOR PLUS 'ın yiyecek ve içecek ile kullanılması  
Gıdalar İRBECOR PLUS'ın  vücut tarafından emilmesini etkilemez. Tabletleri, yemekten önce 
ya da sonra, yeterli miktarda  sıvı ile (1 bardak su ile), doktorunuzun önerdiği miktarda yutunuz.  
Alkol ile birlikte kullanımı yatarken veya otururken birden ayağa kalkıldığında baş dönmesi ve 
göz kararmasıyla kendini gösteren tansiyon düşmesini şiddetlendirebilir. 
 
Hamilelik  
İlacı ku llanmadan önce doktorunuza veya eczacınıza danışınız.  
İRBECOR PLUS ile tedavi sırasında uygun doğum kontrol yöntemi kullanılmalıdır. Hamileyseniz, 
hamile olduğunuzdan şüpheleniyorsanız veya hamile kalmayı planlıyorsanız; İRBECOR PLUS 
kullanmaya başlamadan önce doktorunuza söyleyiniz.  
Doktorunuz, hamile olmadan önce veya hamile olduğunuzu öğrenir öğrenmez, ilacı 
bırakmanızı ve  İRBECOR PLUS  dışında başka bir ilacı almanızı  tavsiye edecektir.  
İRBECOR PLUS  hamilelikte kontrendikedir.  
Hamileliğiniz süresince İRBECOR PLUS  kullanmamanız gerekir.  
İRBECOR PLUS  tedavisi almış iseniz bebeğinizin düşük tansiyon riski açısından yakından 
gözlenmesi gerekir . 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  Emzirme sırasında, 
İRBECOR PLUS  kullanmayınız. Emziriyorsanız veya emzirmeye başlamak ü zereyseniz 
doktorunuza söyleyiniz. İRBECOR PLUS  emziren anneler için önerilmez ve emzirmek 
istiyorsanız, özellikle bebeğiniz yeni doğmuşsa veya prematüre doğduysa, doktorunuz 
İRBECOR PLUS  yerine başka bir tedavi önerecektir. 
 
Araç ve makine ku llanımı  
İRBECOR PLUS , araç ve makine kullanma becerinizi muhtemelen etkilemez. Ancak yüksek 
kan basıncının tedavisi sırasında bazen baş dönmesi ve dengesizlik hissi meydana gelebilir.  
Eğer:  
• Baş dö nmesi ve sersemlik hissediyorsanız, araç ve maki ne kullanmadan önce doktorunuza 
danışınız. 
 5 
 İRBECOR PLUS 'ın içeriğinde bulunan bazı yardımcı maddeler hakkında önemli bilgiler  
İRBECOR P LUS , yardımcı  madde olarak laktoz monohidrat (inek sütü kaynaklı) ihtiva eder . 
Eğer daha öncede n doktorunuz tarafından şekeri tolere  edemediğiniz söylenmişse bu tıbbi 
ürünü almadan önce doktorunuzla temasa geçiniz.  
İRBECOR PLUS, b oyar madde  olarak  günbatımı sarısı FCF (E110)  ihtiva eder, alerjik 
reaksiyonlara sebep olabilir . 
 
Diğer ilaçlar ile  İRBECOR PLUS 'ın birlikte kullanımı  
Eğer aşağıda verilen  bir ilacı şu anda alıyor veya son zamanlarda aldıysanız lütfen doktorunuza 
veya eczacınıza bunlar hakkında bilgi veriniz . İRBECOR PLUS’ın içerdiği hidroklorotiyazid 
gibi diüretik ajanların diğer ilaçlar üzerinde etkisi olabilir. Lityum içeren müstahzarlar, 
doktorunuzun yakın gözetimi olmaksızın İRBECOR PLUS  ile birlikte alınmamalıdır.  
• Yüksek tansiyon için alınan diğer ilaçlar ve idrar söktürücüler (özellikle furosemid ve  
böbrekte Henle kıvrımı denilen bel irli bir bölgeyi etkileyen idrar söktürücüler): t ansiyon 
düşürücü etki artabilir.  
• Yüksek t ansiyon için alınan ADE inhibitörleri olarak adlandırılan ilaçlar veya  aliskiren: 
doktorunuz kullandığınız dozu değiştirebilir veya başka önlemler almak isteyebilir. 
• Vücut potasyum düzeyini etkileyen i laçlar, potasyum içeren yapay tuz preparatları, serumda  
potasyum seviyesini arttır an ilaçlar (örneğin; heparin): s erumdaki potasyum düzeyi artabilir.  
• Bazı müshiller veya D vitamini takviyeleri  
• Kandaki potasyum seviyesinin bozulmasından etkilenen ilaçlar  (örneğin, dijital glikozidleri  
denen kalp ilaçları ve kalpte rit im bozukluğu tedavisi içi n kullanılan ilaçlar): serumdaki 
potasyum seviyesinin düzenli biçimde izlenmesi gerekir.  
• Lityum içeren ilaçlar: Serumda lityum düzeyi yüksele bilir, lityuma bağlı zehirlenme  
görülebilir. 
• Steroid  olmayan anti enflamatu var ilaçlar (örn. selektif  COX- 2 inhibitörleri, aspirin):  
İRBECOR PLUS 'ın kan basıncını düşürücü etkisi azalabilir; kanda potasyum düzeyi 
yükselebilir, böbrek fonksiyonlarının bozulması riski artar.  
 
İRBECOR PLUS 'ın içinde hidroklorotiyazid  bulunması nedeniyle muhtemel bir ilaç 
etkileşimine karşı, aşağıda sayılan ilaçlardan birini şu anda alıyor veya  son zamanlarda 
aldıysanız lütfen doktorunuza veya eczacınıza bunlar hakkında bilgi veriniz:  
• Şeker hastalığı tedavisinde kullanılan ilaçlar ( repaglinid gibi ağızdan alı nan şeker ilaçları ve 
insülin):  Doktorunuzun ilaç dozunu ayarlaması gerekebilir. 
• Kolestiramin gibi anyon değiştirici reçine içeren ilaçlar: İlacınızın emilimi bozulabilir.  
• Kortikosteroidler  ve ACTH (adrenokortikotrofik hor mon): Elektrolit (kanda bulunan 
sodyum, klor gibi maddeler) kaybı ve kanda potasyum düşüklüğü şiddetlenebilir. 
• Dijital glikozidleri: Kalpte riti m bozukluğu başlayabilir. 
• Steroid yapılı olmayan anti enflamatu var ilaçlar : İlacınızı n etkisini azaltabilir.  
• Kas gevşetici ilaçlar (depolarize edici olmayan; örn. tubokürarin gibi): İRBECOR PLUS  bu 
ilaçların etkisini güçlendirebilir.  
• Gut hastalığı tedavisinde kullanılan ilaçlar: İRBECOR PLUS  kanda ürik asit  adlı maddenin  
seviyesini a rttırabilir ve bu ilaçların dozunun arttırılmasına gerek duyulabilir. 6 
 • Kalsiyum tuzları: İRBECOR PLUS  kanda kalsiyum seviyesini  arttırabilir. Kalsiyum dozunun 
ayarlanması için kandaki kalsiyum seviyelerinin düzenli izlenmesi gere kebilir.  
• Kan basıncınızı düşürmek için başka ilaçlar, steroidler, kanser tedavisi için ilaçlar, ağrı 
kesiciler, artrit ilaçları veya kan kolesterolünü düşürmek için kolestiramin ve kolestipol 
reçineleri alıyorsanız doktorunuza söyleyiniz.  
• Epilepsi  (sara) tedavisinde kullanılan karbamazepin kandaki sodyum seviyesini düşürebilir. 
Kandaki elektrolit seviyesinin izlenmesi gerekebilir. İRBECOR PLUS  ile birlikte 
karbamazepin kullanımınız süresince kandaki elektrolit (kanda bulunan mineraller) 
seviyelerinin  izlenmesi gereklidir.  
Eğer reçeteli ya  da reç etesiz her hangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. İRBECOR PLUS  nasıl kullanılır?  
Uygun kullanım ve doz/uygulama sıklığı için talimatlar:  
• Tek başı na hidroklorotiyazid  veya 150 mg irbesartan kullanılmasına rağ men kan basıncı  
kontrol altına alınmadığında, doktorunuz İRBECOR PLUS  150 mg/12,5 mg film tablet ile 
tedaviye başlayabilir.  
• Doktorunuz, ilacınızı nasıl ve hangi dozda kullanmanız gerektiğini size söyleyecektir.  
• Bir günde 300 mg irbesartan/25 mg hidroklorotiyazi tten dah a yüksek dozda alınması tavsiye  
edilememektedir.  
• Kan basıncın ızın tedaviye verdiği cevaba göre; doktorunuz tedavinize başka bir ilaç ilave  
edebilir.  
• Tedaviye başlandıktan 6 -8 hafta sonra, ilacın kan basıncını düşürücü etkisi en üst seviyeye  
ulaşır.  
İRBECOR PLUS  tedavisi uzun süreli bir tedavidir. Doktorunuz İRBECOR PLUS  ile 
tedavinizin ne kadar süreceğini size bildirecektir.  
Tedaviyi erken kesmeyiniz, çünkü hastalığınızın seyri olumsuz yönde etkilenebilir. 
Uygulama yolu ve metodu:  
• İRBECOR PLUS  ağızdan alınır. 
• Tabletleri bir bardak su ile doktorunuzun önerdiği miktar da yutunuz. Tabletleri yemekler  
sırasında veya yemekten önce ya da sonra alabilirsiniz. 
• Tabletleri her gün aynı saatte, tercihen sabah erken saatte alın ız. Tabletlerinizi her gün aynı  
saatte alman ız, kan basıncınız üzerinde en iyi etkiyi elde etmenizi sağlayacaktır. Aynı zamanda, 
tabletleri ne zaman alacağınızı hatırlamanıza da yardımcı olacaktır.  
Doktorunuz ayrı bir tavsiyede bulunmadıkça, bu talimatları takip ediniz.  
 
Değişik yaş grupları:  
Çocuklarda kullanım:  
18 yaşın altında ve çocuklarda kullanılmaz.  
 
Yaşlılarda kullanımı:  
Yaşlılarda doz ayarlaması gerekmez.  
 7 
 Özel kullanım durumları: 
Böbrek yetmezliği:  
Hidroklorotiyazid  içerdiğinden, İRBECOR PLUS 'ın ciddi böbrek işlev bozukluğu olan 
hastal arda (böbrek testlerinde kreatinin adlı maddenin atılım h ızının 30 m L/dk'de n az olması 
durumu) kullanılması önerilmemektedir.  Kreatinin  böbreklerden atılımının 30 m L/dk'de n fazla 
veya eşit olan böbrek hastalarında ise doz ayarlaması na gerek yoktur.  
 
 
 
 
 
 
Karaciğer yetmezliği:  
Hafif ya da orta derecede karaciğer bozuk luğu olan hastalarda doz ayarla ması 
gerekmemektedir. İRBECOR PLUS  ciddi karaciğer bozukluğu olan hastalarda kullanılmaz.  
 
Damar içi (intravasküler) volüm eksikliği:  
İRBECOR PLUS  tedavisine başlamadan önce sıvı ve/veya sodyum kaybı düzeltilmelidir. 
Eğer  İRBECOR PLUS 'ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla İRBECOR PLUS  kullandıysanız:  
İRBECOR PLUS 'tan kullanmanız gerekenden fazlasını kullanmışsanız bir doktor veya eczacı 
ile konuşunuz. 
İRBECOR PLUS  'ı kullanmayı unutursanız:  
Bir dozu atlarsanı z; sonraki dozu normalde olacağı gibi alınız.  
Unutulan dozları dengelemek için çift doz almayınız.                 
 
İRBECOR PLUS  ile tedavi so nlandırıldığında  oluşabilecek etkiler:  
İRBECOR PLUS  tedavisini doktorunuzun onayı olmadan bırakırsanız, aşağı daki durumlar 
ortaya çıkabilir:  
 
• Kan basıncınız (tansiyonunuz) yeniden yükselebilir. 
• Yüksek kan basıncına bağlı kalp, böbrekler, beyin ve göz lerinizdeki kan damarları zarar  
görebilir. 
 
• Kalp krizi, böbrek yetmezliği, kalp yetmezliği, felç vey a kö rlük gibi durumlarla ilgili  
taşıdığınız risk artabilir.  
 
4. Olası yan etkiler nelerdir? 
Tüm ilaçlar gibi, İRBECOR PLUS 'ın da  içeriğinde bulunan maddelere duyarlı olan kişilerde 
yan etkiler olabilir.  
 
Aşağıdakilerden biri olursa, İRBECOR PLUS 'ı kullanmayı durdurun ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Yüz, dil veya boğazda, yutmayı veya nefes almayı zorlaştıracak bir şişme ortaya çıkması  
• Kaşıntılı veya kaşıntısız olarak, deride yaygın döküntüler ve soyulma  
• Nefes almada zorluk ve hırıltılı nefes  8 
 Bunların hepsi çok ciddi yan etkilerdir. Eğer bunlardan biri sizde mevcut ise, sizin İRBECOR 
PLUS 'a karşı ciddi alerjiniz var demektir. Acil tıbbi mü dahaleye veya hastaneye yatırılmanıza 
gerek olabilir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir .  
Yaygın olmayan: 100 hastanın birinden az, fakat 1000 hastanın birinden fazla görülebilir. 
Seyrek: 1000 hastanın birinden az, fakat 10000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor : (eldeki verilerden hareketle tahmin edilemiyor)  
İrbesartan/Hidroklorotiyazid kombinasyonuna bağlı istenmeyen yan etkiler  
 
Yaygın  
• Yatarken veya oturduğu yerden kalkarken görülen  baş dönmesi  
• Bulantı  
• Kusma  
• Anormal işeme  
• Yorgunluk 
• Kan testleri, kas ve kalp fonksiyonunu ölçen bir enzimin (kreatin kinaz) veya böbrek 
fonksiyonunu ölçen maddelerin (kan üre azotu, kreatinin) yükselmiş seviyelerini 
gösterebilir.  
 
Yaygın olmayan yan etkiler  
• Bayılma  
• Düşük tansiyon 
• Kalp atım sayısının artması 
• Vücutta   şişme (ödem)  
• Kızarma  
• Kan basıncında ani düşme  
• İshal (diyare)  
• Sarılık  
• Bacaklarda şişme  
• Cinsel fonksiyon bozuklukları ve arzu değişiklikleri  
• Kandaki potasyum ve sodyum seviyelerinde düşüş  
 
Bilinmiyor:  
• Yüz, dil veya boğazda, yutmayı veya nefes almayı zorlaştıracak bir şiş me ortaya çıkması  
• Kaşıntılı veya kaşıntısız olarak, deride yaygın döküntüler ve soyulma  
• Kandaki potasyum seviyesinde artış  
• Kulak ç ınlama sı 
• Kızarma  
• Baş ağrısı  
• Hazımsızlık  
• Tat almada bozukluk  
• Karaciğer iltiha bı 
• Karaciğer işlev bozukluğu 
• Kas ve eklem ağrısı  9 
 • Böbrek sorunları  
• Öksürük 
 
İrbesartan kullanımına bağlı istenmeyen etkiler:  
 
Yaygın olmayan : 
• Göğüs  ağrısı  
Bilinmiyor:  
• Şiddetli alerjik reaksiyonlar (anafilaktik şok)  
• Kırmızı kan hücrelerinin (alyuvar) sayısında azalma (anemi) (belirtiler yorgunluk, baş 
ağrısı, egzersiz yaparken nefes darlığı, baş dönmesi ve solgun görünmeyi içerebilir.)  
• Trombosit (kanın pıhtılaşması için gerekli bir kan hücresi) sayısında azalma 
(trombositopeni)  
• Düşük kan şekeri düzeyleri  
Hidroklorotiyazid kullanımına bağlı istenmeyen etkiler:  
Çok seyrek  
• Akut solunum sıkıntısı (belirtiler arasında şiddetli nefes darlığı, ateş, halsiz lik ve zihin  
karışıklığı bulunmaktadır). 
 
• Bilinmiyor: Alyuvar sayısında azalma (anemi)  
• Akyuvar sayısında azalma  
• Trombosit sayısında azalma  
• Kemik iliğinde kan hücresi yapımı ile ilgili işlev bozukluğu 
• Kendini depresif hissetme  
• Uyku sorunları  
• Baş dönmesi, sersemlik veya huzursuzluk hissi  
• Ciltte karıncalanma ve uyuşukluk 
• Görüş bulanıklığı, nesnelerin sarı görünmesi  
• Akut miyopi  
• Yüksek göz içi basıncı nedeni ile (gözün vasküle r tabakasında olası sıvı birikimi 
belirtileri (koroidal efüzyon) veya akut açı kapanması glokomu) görüş kaybı veya ağrı  
• Düzensiz nabız  
• Oturur ya da yatar pozisyondan ayağa kalkarken görülen kan basıncı düşüklüğü 
• Solunum zorluğu (pnömoni ve akciğer ödemi dahil)  
• Pankreas iltihabı  
• İshal  
• Kabızlık  
• Mide ağrısı  
• Tükürük bezi iltihabı  
• İştah kaybı  
• Sarılık  
• Ani aşırı  duyarlılık reaksiyonları  
• Toksik epidermal nekroliz (deride içi sıvı dolu kabarcı klarla seyreden ciddi bir hastalık)  
• Kan damarlarında sıcaklık artışı, şişme ve kızarıklık belirtileri ile gözlenen iltihaplanma  
• Yüzde kızarıklık ve dolaşım yetersizliği nedeniyle parmaklarda soğukluk (lupus 
eritematoz us benzeri belirtiler)  10 
 • Işığa duyarlılık  
• Kızarıklık  
• Kurdeşen  
• Güçsüzlük  
• Kas spazmları  
• İştahsızlık, aşırı susama, kusma ile seyreden böbrek iltihabı (interstisyel nefrit)  
• Böbrek işlev bozukluğu 
• Ateş 
• Laboratu var bulgularında değişiklik (kanda üre artışı , idrarda normal olmayan glukoz 
varlığı, kan glukoz seviyesinde artış, kan yağlarında artış  
• Cilt ve dudak kanseri (Melanom dışı cilt kanseri)  
Eğer bu kullanma talimatında bahsi geçmeyen herhangi bir yan etki ile karşılaşırsanı z, 
doktorunuzu veya eczacınızı bilgilendiriniz . 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
5. İRBECOR PLUS 'ın saklanması  
İRBECOR PLUS'ı çocukların göremeyeceği, erişem eyeceği yerlerde ve ambalajında 
saklayınız. 
25°C altındaki oda sıcaklığı nda saklayınız. 
Işıktan ve nemden korumak için orijinal ambalajında saklayınız.  
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra İRBECOR PLU S’ı kullanmayınız. 
Son kullanma tarihi geçmiş veya kullanı lmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat sahibi:  
İlko İlaç San. ve Tic. A.Ş. 
Veysel Karani Mah. Çolakoğlu S ok. No:10  
Sancaktepe/  İstanbul  
Telefon No: 0216 564 80 00 
 
Üretim y eri: 
İlko İlaç San. ve Tic. A.Ş. 
3. Organize Sanayi Bölgesi  
Kuddusi Cad. 23. Sok. No:1  
Selçuklu/ Konya  
 
Bu kullanma talimat ı …/…/… tarihinde onaylanmıştır.  