KISA ÜRÜN BİLGİSİ
1. BEŞERİ TIBBİ ÜRÜNÜN ADI
METRİN %5 Losyon
2. KALİTATİF VE KANTİTATİF BİLEŞİMİ
Etkin madde:
120 ml’de
Permetrin .................................. 6.000 g
Yardımcı maddeler:
Propilen glikol 8,000 g
Metil paraben 0.240 g
Propil paraben 0.060 g
Yardımcı maddeler için, 6.1’e bakınız.
3. FARMASÖTİK FORMU
Losyon, beyaz renkli, hızlı emilen, losyon
4. KLİNİK ÖZELLİKLER
4.1 Terapötik Endikasyonlar
METRİN , uyuz (scabies) enfestasyonlarında endikedir.
4.2 Pozoloji ve uygulama şekli
Pozoloji / uygulama sıklığı ve süresi :
Cilt tipi ve yüzey alnında bireysel değişiklilerin farklılığı göz önünde bulundurulduğunda doz
konusunda kesin tavsiyeler yapılması mümkün değildir.
• Erişkinler ve 12 yaş üstündeki çocuklarda: 30 ml losyon yeterlidir. Ancak bazı yetişkinlerde
bu dozdan daha fazlası gerekirse de 60 ml'den fazla kullanılmaması gereklidir.
• 6-12 yaş arasındaki çocuklarda: 15 ml losyon yeterlidir.
• 1-5 yaş arasındaki çocuklarda: 7.5 ml losyon yeterlidir.
• 2 aylıktan 1 yaşa kadar olan çocuklarda: 3.75 ml losyon yeterlidir.
Uygulama şekli:
• Duş alındıktan sonra temiz ve serin vücuda baş hariç tüm vücut kaplanacak şekilde
uygulanır. Eğer sıcak banyo yapılmışsa cilt soğuyana ve kuruyana dek beklenmelidir.
1/6• METRİN harici kullanım içindir ve bozulmuş cilde ve mukoza membranlarına ve göz
çevresine uygulanmamalıdır.
• Losyon sürüldüğünde hızla emilme özelliği vardır. Kullanılan doz artacağından, losyon cilt
üzerinde görünür hale gelene dek sürmeye devam edilmemelidir.
• METRİN boyundan aşağı tüm vücuda sürülür. El ve ayak parmak araları, el bilekleri, koltuk
altı, dış genital organlar, kalçalar, el ve ayak tırnaklarının altlarına iyice sürülmesine özen
gösterilmelidir. Kadınlarda göğüsler de tüm vücut uygulamasına dahildir. Küçük
çocuklarda (2 ay-2 yaş) yüz, boyun, saçlı deri ve kulaklarda da uyuz görüldüğünden bu
bölgeler de tedavi kapsamına alınmalıdır.
• METRİN uygulamasından sonra 8 saat içinde eller su ve sabunla yıkanmış ise, ellere
tekrar losyon sürülmelidir.
• Uygulamadan 8-12 saat sonra tüm vücut yıkanmalıdır. Temiz giysiler giyilir, yatak çarşafı
ve giysiler sıcak su ile yıkanıp sıcak ütü ile ütülenir.
• 2 yaş altındaki çocuklarda uygulama sadece medikal gözlem altında yapılmalıdır.
• Diğer çocuklar ise uygulamanın tam ve doğru şekilde yapıldığından emin olmak için
gözlenmelidir.
• Baş, boyun, saçlı deri ve kulakların da tedavisi gerektiği durumlarda, tüm vücudun
kaplanması için doz artırılabilir.
Özel popülasyonlara ilişkin ek bilgiler:
Böbrek yetmezliği: Veri yoktur.
Karaciğer yetmezliği: Veri yoktur.
Pediyatrik popülasyon:
2 yaş altındaki çocuklarda:
METRİN boyun, yüz, kulaklar ve saçlı deride dahil olmak üzere tüm vücuda uygulanır. El ve
ayak parmak araları, el bilekleri, koltuk altı, dış genital organlar, kalçalar, el ve ayak
tırnaklarının altlarına iyice sürülmesine özen gösterilmelidir. Losyon yalanabileceğinden ağız
çevresine ve göz çevresine sürülmemelidir.
Hastaların yaklaşık % 90'ında uyuz enfestasyonu kremin tek bir uygulaması ile giderilir. Eğer
var olan lezyonlarda iyileşme belirtisi yoksa veya yeni lezyonlar oluşursa, ikinci bir uygulama
7 günden önce olmamak üzere yapılabilir.
2 yaş üstü çoçuklarda:
METRİN baş ve yüz dışında tüm vücuda uygulanır. El ve ayak parmak araları, el bilekleri,
koltuk altı, dış genital organlar, göğüsler, kalçalar, el ve ayak tırnaklarının altlarına iyice
sürülmesine özen gösterilmelidir.
Geriyatrik popülasyon:
METRİN boyun, yüz, kulaklar ve saçlı deri de dahil olmak üzere tüm vücuda uygulanır. El ve
ayak parmak araları, el bilekleri, koltuk altı, dış genital organlar, göğüsler, kalçalar, el ve ayak
tırnaklarının altlarına iyice sürülmesine özen gösterilmelidir. Göze yakın bölgelere dikkatli
uygulanmalıdır.
Cinsiyet: Veri yoktur.
2/64.3 Kontrendikasyonlar
Piretroitler, piretrinler veya ürüne alerjisi olan kişilerde METRİN kontrendikedir.
4.4 Özel kullanım uyarıları ve önlemleri
Sadece harici kullanım içindir.
METRİN çocukların erişemeyeceği bir yerde saklanmalıdır.
Permetrin'i rutin olarak uygulayan sağlık personeli deri irritasyonu ihtimaline karşı eldiven
giymelidir. Permetrin'in gözlerle temasından kaçınılmalıdır. İstenmeden göze bulaşması
halinde bol suyla veya mümkünse serum fizyolojikle yıkanmalıdır.
Yalanabilecegi icin küçük çocuklarda losyon ağız çevresinde uygulanmamalıdır. METRİN
yutulursa mutlaka hekime danışılmalıdır.
İçeriğindeki metil paraben, propil paraben ve propilen glikol lokal deri reaksiyonlarına ve
alerjiye sebebiyet verebilir.
4.5 Diğer tıbbi ürünler ile etkileşimler ve diğer etkileşim şekilleri
Permetrinin bilinen herhangi bir ilaç etkileşimi yoktur. Permetrin ile tedaviden önce
kortikosteroidler ile egzama benzeri reaksiyonların tedavisi, uyuz böceğine karşı immün
cevabı düşüreceğinden, bit enfestasyonlarının artış riski vardır. Bununla beraber, bu iki
tedavi arasında advers etkilerin şiddetlenmesine veya etkililiğin azalmasına yol açan
etkileşme olasılığı düşüktür.
4.6 Gebelik ve Laktasyon
Gebelik Kategorisi B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar ve doğum kontrolü açısından özel bir önlem
gerektirmez.
Gebelik dönemi
Permetrinin fetusa herhangi bir risk oluşturmadığını gösterecek, gebelikte kullanımı ile ilgili
kısıtlı bilgi mevcuttur. Üstelik uygun dozun tüm vücuda uygulanmasını takiben sistemik
permetrin emilimi çok düşükdür. Buna rağmen bir miktar permetrin plasental bariyerden
geçebilir. Negatif toksisite ve düşük memeli toksisitesi bilgileri birlikte değerlendirildigi
zaman, permetrin tedavisini takiben fetusa herhangi bir risk minimaldir. Gebe kadınlara
verilirken tedbirli olunmalıdır.
Laktasyon dönemi
Çalışmalar, permetrinin sığırlarda oral uygulamasını takiben, çok düşük konsantrasyonlarda
süt içinde atıldığını göstermektedir. Permetrinin insanlarda anne sütü içinde atılıp atılmadığı
bilinmemektedir. Buna rağmen, METRİN ile tedaviyi takiben permetrinin sistemik
absorpsiyonu çok düşük olduğundan, teorik olarak bu sistemik permetrinin de çok küçük
yüzdesi anne sütüne geçecektir. Bu kadar düşük konsantrasyonların yenidoğan/bebek için
risk oluşturması beklenmez. Emziren anneler doktor denetiminde kullanmalıdır.
3/6Üreme yeteneği /Fertilite
Fare, sıçan ve tavşanlara oral 200-400 mg/kg/günlük dozlar verilerek yapılan üreme
çalışmaları, fertilitede bir bozukluk göstermemiştir. Ek olarak permetrin sıçanlarda oral 180
mg/kg/günlük dozun verildigi 3 nesil çalışmasında üreme fonksiyonu üzerinde advers bir etki
göstermemiştir.
Fare,sıçan ve tavşanlardaki üreme çalışmalarında teratojeniteye ilişkin bir kanıt
bulunmamıştır.
4.7 Araç ve makine kullanımı üzerindeki etkiler
Veri yoktur.
4.8 İstenmeyen etkiler
İstenmeyen etkiler aşağıda sistem organ sınıfına ve sıklığına göre listelenmiştir. Sıklık
aşağıdaki gibi tanımlanmaktadır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Sinir sistemi hastalıkları
Bilinmiyor: Parestezi
Deri ve deri altı doku hastalıkları
Bilinmiyor: Yanma veya batma hissi şeklinde tanımlanan deri rahatsızlığı, eritem, ödem,
egzama, kızarıklık, kaşıntı ve ağrı
Bu semptomlar, şiddetli uyuz görülen hastalarda daha sık görülür ve genellikle hafif ve
geçicidir.
Permetrin ile uyuz tedavisini takiben görülen eritem, ödem, egzama, kızarıklık ve kaşıntı dahil
diğer irritasyon bulgu ve semptomlarının,, uyuzun doğal gidişine bağlı olduğu düşünülür. Uyuz
tedavisi görmüş hastalarda, kaşıntı tedaviden sonra 4 hafta kadar devam edebilir. Genel olarak
bu durum, deri altında ölü uyuz böceklerine karşı alerjik reaksiyon olarak değerlendirilmekte
ve bir tedavi hatası olarak düşünülmemektedir.
Şüpheli advers etkilerin raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın zarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel:0 800 314 00 08: faks:0 312 218 35 99).
4.9 Doz aşımı ve tedavisi
Belirti ve bulgular
Permetrin'in doz aşımı ile ilgili hiçbir kayıt yoktur. 30 gr'lık miktarın 2 aylık bir çocuğa
uygulanması cilt üzerinde yaklaşık 350 mg/kg' lık bir doza neden olur. Permetrinin % 100’ü
absorbe olsa da boyle bir dozun açık toksisite belirtilerine neden olması olası degildir.
4/6Permetrin'in aşırı uygulanması ” istenmeyen etkiler” bölümünde tarif edilen lokal advers
etkiler veya daha ciddi deri reaksiyonlan ihtimali taşır.
Tedavi
Hipersensitivite reaksiyonları görüldüğünde semptomatik tedavi endikedir. Kazara bir çocuk
METRİN muhtevasını yutarsa yutulmayı takiben 2 saat içinde hekime başvurulan
durumlarda gastrik lavaj yapılması ve destekleyici tedavi uygundur.
5. FARMAKOLOJİK ÖZELLİKLER
5.1 Farmakodinamik Özellikler
Farmakoterapötik grup: Ektoparazitisidler ATC kodu: P03AC04
Permetrine maruz bırakılan böceklerdeki en önemli fizyolojik olay, aşırı duyu uyarımı,
koordinasyon bozukluğu ve aşırı bitkinliğe yol açmak üzere uyarılabilen hücrelerin
membranları boyunca elektrokimyasal anormalliklerin endüksiyonudur. Uyuz böceğindeki
etki tarzının da benzer olduğu düşünülmektedir.
5.2 Farmakokinetik özellikler
Emilim:Genel atım şekli, uygulanan permetrinin yaklaşık %0.5’inin ilk 48 saat içinde
absorbe olduğunu göstermektedir.
Dağılım: Veri yoktur.
Biyotransformasyon:Memelilerde, permetrin hızla inaktif metabolitlere dönüşür ve idrarla
atılır. Sağlıklı denekler veya uyuzlu hastaların bütün vücuduna kremin uygulanmasından
sonraki saatler içinde permetrinin en önemli metaboliti idrarda saptanmıştır.
Eliminasyon:En yüksek atım seviyeleri ilk 48 saat içinde görülürse de, bazı kişilerin
idrarında uygulamadan 21 gün sonra hala çok düşük seviyelerde metabolit
saptanabilmektedir.
Doğrusallık/doğrusal olmayan durum:
Veri yoktur.
5.3 Klinik öncesi güvenlilik verileri
Mutajenisite: Permetrinin mutajenik değişikliği indükleyici etkisi, in vitro ve in vivo genetik
toksisite çalışmalarında negatiftir.
Karsinojenisite: Kemirgenlerde yürütülen uzun süreli çalışmalar karsinojenik potansiyel
kanıtı saptamamıştır.
Farelerde yapılan benzer çalışmalar bu canlı türüne ozel pulmoner adenomda-farelerde yaygın
olan ve yüksek insidanslı selim tümor –artış gözlenmiştir, Çalışmaların birinde, sadece dişi
farelerde, permetrin yemeklerinin içinde 1:5000 (yaklaşık 750/mg/kg/gün) olarak iki yıl
boyunca verildiginde selim karaciger adenomu ve pulmoner alveolar adenom insidansında
artış görülmüştür.
Bu bulguların permetrinin insanlarda kullanımına ilişkin karsinojenik olmadığı
düşünülmektedir.
5/66. FARMASÖTİK ÖZELLİKLER
6.1 Yardımcı maddelerin listesi
Carbomer 980, Trietanolamin, Ceteareth–12, Propilen glikol, Metil paraben (e-218), Propil
paraben (E-216), Disodyum edetat, Lavanta esansı, saf su
6.2 Geçimsizlikler
Bilinen herhangi bir geçimsizliği yoktur.
6.3 Raf ömrü
24 ay
6.4 Saklamaya yönelik özel tedbirler
25⁰C’nin altındaki oda sıcaklığında saklanmalıdır.
6.5 Ambalajın niteliği ve içeriği
METRİN %5 Losyon 120 ml’lik beyaz şişe, 3.75-7.50 ml işaretli ölçek ve kullanma
talimatı içeren karton kutu.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilir.
7. RUHSAT SAHİBİ
Bikar İlaç San. ve Tic. Ltd. Şti.,
Güllübağlar Mah. Ankara Cad. Şirin Sok. No: 14, Pendik/İstanbul
Tel.: 0216 583 01 98
Fax: 0216 307 60 48
8. RUHSAT NUMARASI(LARI)
2016/501
9. İLK RUHSAT TARİHİ/RUHSAT YENİLEME TARİHİ
20.04.2016 /……….
10. KÜB’ÜN YENİLENME TARİHİ
…. / …. /….
6/6