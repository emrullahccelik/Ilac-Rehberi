 
 1/6  
 KULLANMA TALİMATI  
 
MUSFİXA  4 mg kapsül  
Ağız yoluyla alınır.  
 
•Etkin madde ler : Her bir kapsülde  4 mg Tiyokolşikosid  
•Yardımcı maddeler  :Laktoz mo nohidrat  (inek sütü kaynaklıdır.) , mısır nişastası,  
magnezyum stearat , jelatin.  
 
Bu ilacı kullanmaya başlamadan önce b u KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  
Bu Kullanma Talimatında:  
1. MUSFİXA  nedir ve ne için kullanılır?  
2. MUSFİXA ’yı kullanmadan önce dikkat edilmesi gerekenler  
3. MUSFİXA  nasıl kullanılır?  
4. Olası yan etkiler nelerdir?  
5. MUSFİXA ’nın saklanması  
Başlıkları yer almaktadır.  
1. MUSFİXA  nedir ve ne için kullanılır?  
MUSFİXA , kapsül formunda olup 4  mg tiyokolşikosid etkin maddesini içerir . Her bir kutuda, 
blisterde 20  ve 28  kapsül bulunmaktadır. Sarı homojen toz içeren kapağı ve gövdesi şeffaf 
renkli 2 numara sert jelatin kapsüldür.  
 
MUSFİXA  esas olarak kas gevşetici etkinliğe sahiptir. MUSFİXA, yetişkinlerde ve 16 yaştan 
itibaren ergenlerde ani ortaya çıkan omurilik kaynaklı ağrılı kas kasılmalarının ek tedavisinde 
kullanılır.  
 
2. MUSFİXA ’yı kullanmadan önce dikkat edilmesi gerekenler  
MUSFİXA ’yı aşağıdaki durumlarda KULLANMAYINIZ  
Eğer;  
 Kas veya kasların görev yap amaması  (kasılamaması) durumu varsa,  
 Etkin maddeye ya da yardımcı maddelerden herhangi birine aşırı duyarlılığınız varsa,  
 Gebelik ve emzirme döneminde iseniz.  
 Gebe kalma olasılığınız varsa ve etkili bir doğum kontrol yöntemi kullanmıyorsa nız, 
 16 yaşın dan küçükseniz.  
 
 2/6  
 MUSFİXA ’yı aşağıdaki durumlarda D İKKATL İ KULLANINIZ  
Eğer;  
 Sara hastası iseniz veya sara nöbeti riskiniz var ise,  
MUSFİXA kullanırken vücutta oluşan maddelerden biri, MUSFİXA yüksek dozlarda 
kullanıldığında bazı hücrelerde hasara (anormal kromozom sayısına) neden olabilir. Bu 
durum hayvanlarda ve laboratuarda yapılan çalışmalarda gösterilmiştir. İnsanlarda hücrelerde 
ortaya çıkabilen bu hasar kanser için risk faktörü oluşturur, doğmamış çocuğa zarar verebilir 
ve erkeklerde k ısırlığa neden olabilir. Bu nedenle “Uygun kullanım ve doz/uygulama sıklığı 
için talimatlar” kısmında belirtilen doza ve tedavi süresine sıkı bir şekilde uyunuz. İlacı daha 
yüksek dozlarda ve 7 günden fazla kullanmayınız. Başka sorularınız varsa lütfen dok torunuza 
danışınız.  
MUSFİXA ile tedavi sırasında karaciğer hasarını gösteren belirtileri (örneğin iştah kaybı, 
bulantı, kusma, karın rahatsızlığı, yorgunluk, koyu renkli idrar, sarılık, kaşıntı) fark ederseniz 
hemen MUSFİXA’yı kullanmayı bırakmalısınız ve bu tür belirtilerin herhangi biri ortaya 
çıkarsa tıbbi yardım almalısınız.  
Eğer tedavi sırasında ishal ortaya çıkarsa , dozu ayarlayabilecek doktorunuza bildiriniz.  
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
MUSFİXA ’nın yiyecek ve içecek ile kullanılması  
MUSFİXA ’nın yiyecek ve içecekler ile etkileşimi yoktur.  
Hamilelik  
İlacı kullanmadan önce doktorunuza veya eczacınıza danı şınız. 
 
− Eğer hamileyseniz, hamile olabilme ihtimaliniz varsa veya  hamile olduğunuzu 
düşünüyorsanız,  
− Doğurganlık potansiyeli olan ve doğum kontrol yöntemi kullanmayan bir kadın iseniz, 
bu ilacı kullanmayınız. Bu ilaç doğmamış çocuğunuza zarar verebilir. Bu ilaç, sperm 
hücrelerine potansiyel hasar (anormal sayıda kromozo m) nedeniyle erkek 
doğurganlığında sorunlara neden olabilir. Bu bulgu, laboratuvar çalışmalarına 
dayanmaktadır (bk. Bölüm 2 “Uyarılar ve önlemler”).  
 
Tedaviniz sırasında hamile oldu ğunuzu fark ederseniz hemen doktorunuza veya eczacınıza 
danışınız. 
Emzirme  
İlacı kullanmadan önce doktorunuza veya eczacınıza danı şınız. 
 
Eğer emziriyorsanız bu ilacı kullanmayınız.  Bunun nedeni ilacın anne sütüne geçmesidir.  
 
 
 
 3/6  
 Araç ve makine kullanımı  
Klinik çalışmalara göre, tiyokolşikosidin ruhsal aktiviteye bağlı motor etkiler ile ilgili 
(psikomotor) performa ns üzerine etkisi yoktur. Ancak, ilaç yaygın olarak uyuklamaya ve 
sersemliğe neden olabildiğinden, araç ve makine kullanırken dikkatli olunuz.  
 
MUSFİXA ’nın içeriğinde bulunan bazı yardımcı ma ddeler hakkında önemli bilgiler  
Her bir MUSFİXA  4 mg kapsülde 222.85  mg laktoz  monohidrat  bulunmaktadır.  Eğer daha 
önceden doktorunuz tarafından bazı şekerlere karşı intoleransınız olduğu söylenmişse bu tıbbi 
ürünü almadan önce doktorunuzla temasa geçiniz.  
Diğer ilaçlar ile birlikte kullanımı  
 MUSFİXA ’nın kas -iskelet sistemi üzerinde kas gevşetici etki gösteren diğer ilaçlarla 
birlikte alınması, birbirlerinin etkisini artırabileceklerinden dolayı önerilmemektedir.  
Aynı sebepten ötürü, düz kaslar üzerine etkili olan bir diğer ilaçla bir likte kullanılması 
durumunda, istenmeyen etkilerin görülme sıklığının artması ihtimaline karşı dikkatli 
olunmalıdır.  
Bu uyarının belirli bir süre önce kullanılmış veya gelecekte bir zaman kullanılacak ürünlere 
de uygulanabileceğini lütfen not ediniz.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. MUSFİXA  nasıl kullanılır?  
Uygun kullanım ve doz/ uygulama sıklı ğı için talimatlar:  
 Önerilen ve günlük maksimum doz, her 12 saatte bir alınmak koşuluyla (12 saat aralık 
verilerek) günde 2 defa 2 kapsül (8mg tiyokolşikosid)’dür. Yani bir günde 4 kapsülden 
(toplam 16 mg tiyokolşikosid) fazla MUSFİXA kullanmayınız.  
 Normalde MUSFİXA 4 mg ka psül ile tedavi süresi 5 -7 gündür. İlacı 7 günden fazla 
kullanmayınız.  
 
Uygulama yolu ve metodu:  
 MUSFİXA  sadece ağızdan kullanım içindir. Kapsülleri çiğnemeyiniz.  
 Kapsülleri yeterli miktarda su ile alınız (örneğin, bir bardak su ile), yemeklerden sonra 
alınız.  
 
Önerilen dozu aşmayınız ve uzun süreli kullanımdan kaçınınız.  
 
Doktorunuz ayrı bir tavsiyede bulunmadıkça, bu talimatları takip ediniz.  
İlacınızı zamanında almayı unutmayınız.  
 
Doktorunuz MUSFİXA  ile tedavinizin ne kadar süreceğini size bildirecek tir. Tedaviyi erken 
kesmeyiniz çünkü istenen sonucu alamazsınız.  
 
 
 
 
 
 4/6  
 Değişik yaş grupları  
Çocuklarda kullanımı:  
Bu ilacı 16 yaşından küçük çocuklarda kullanmayınız . 
 
Yaşlılarda kullanımı:  
MUSFİXA ’nın yaşlı  hastalardaki güvenliliği ve etkililiği incelen memiştir.  
Özel kullanım durumları:  
Böbrek /Karaciğer  yetmezliği:  
MUSFİXA ’nın böbrek/ karaciğe r yetmezliği olan hastalardaki güvenlilik ve etkil iliği 
incelenmemiştir.  
Eğer MUSFİXA ’nın etkisinin çok güçlü veya zayıf oldu ğuna dair bir izleniminiz var ise 
doktorunuz veya eczacınız ile konu şunuz.  
Kullanmanız gerekenden daha fazla MUSFİXA  kullandıysanız:  
MUSFİXA ’dan kullanmanız gerekenden fazlasını kullanmı şsanız bir doktor veya eczacı ile 
konu şunuz.  
MUSFİXA ’yı kullanmayı unutursanız:  
Unutulan dozları den gelemek için çift doz almayınız.  
 
MUSFİXA ile tedavi sonlandırıldığında oluşabilecek etkiler:  
Bulunmamaktadır.  
4. Olası yan etkiler nelerdir?  
Tüm ilaçlar gibi, MUSFİXA ’nın içeriğinde bulunan maddelere duyarlı olan kişilerde yan 
etkiler olabilir.  
Yan etkiler aşağıdaki kategorilerde gösterildiği şekilde sınıflandırılmıştır;  
Çok yaygın :10 hastanın en az birinde görü lebilir.  
Yaygın :10 hastanı n birinden az, fakat 100 hastanın birinden fazla görü lebilir.  
Yaygın olmayan :100 hastanın birinden az, fakat 1.000 hastanın birinden fazla görü lebilir.  
Seyrek :1.000 hastanın birinden az, fakat 10.000 hastanın birinden fazla görü lebilir.  
Çok seyrek :10. 000 hastanın birinden az görü lebilir.  
Bilinmiyor :Eldeki verilerden hareketle tahmin edilemiyor.  
Aşağıdakilerden biri olursa, MUSFİXA ’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Eller,  ayaklar,  bilekler,  yüz, dudakların şişmesi ya da ağzın veya boğazın yutmayı 
veya nefes almayı zorl aştıracak şekilde şişmelerinde,  
 Kaşıntı, deri ve mukoza üzerindeki şişmeler (anjiyonörotik ödem),  ciddi alerjik 
reaksiyonlar (anaflaktik şok),  
 Kurdeşen (ürtiker)  
 Baygınlık (vazovagal senkop),  
 Havaleler (nöbet) (bk. 2. MUSFİXA’yı kullanmadan önce dikkat edi lmesi gerekenler),  
 Kan basıncında düşüş (hipotansiyon), geçici olarak bilinçte bulanıklık.  
Bunların hepsi çok ciddi yan etkilerdir.  
 
 5/6  
  
Eğer bunlardan biri sizde mevcut ise, sizin MUSFİXA ’ya karşı ciddi alerjiniz var demektir.  
Acil tıbbi müdahaleye veya has taneye yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
 Karaciğer iltihabı (hepatit) (bk. 2. MUSFİXA’yı kullanmadan önce dikkat edilmesi 
gerekenler),  
 Mide (karın) bölgesinde ağrı veya rahatsızlık hissi, iştah kaybı, bulantı, kusma, ciltte 
veya göz aklarında sararma (sarılık), idrarın normalden koyu renkte olması, kaşıntı, 
ateş ve  yorgunluk (bunlar karaciğer sorunlarının belirtileri olabilir),  
 Sersemlik, uyuklama hali  
 Kaşıntı  
 Deri döküntüleri  
 
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
Aşağıdakilerden herhangi birini fark ederseniz, doktorunuza söyleyiniz:  
 
Yaygın:  
− Uyuşukluk,  
− İshal, mide ağrısı (gastralji).  
Yaygın olmayan:  
− Bulantı, kusma,  
− Alerjik cilt reaksiyonları.  
Seyrek:  
− Cilt tahrişleri (kurdeşen),  
− Boğaz, göğüs ve midede ağrı ve yanma (mide ekşimesi).  
 
Bunlar MUSFİXA ’nın hafif yan etkileridir.  
Bu yan etkiler doz azaltıldığında veya tedavi kesildiğinde kaybolur.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu ve eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
 
 6/6  
 (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
5. MUSFİXA ’nın saklanması  
MUSFİXA ’yı çocukların göremeyece ği, eri şemeyece ği yerlerde ve ambalajında saklayınız.  
25°C’nin altındaki oda sıcaklıklarında saklanmalıdır.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra MUSFİXA ’yı kullanmayınız.  
Eğer üründe ve/veya ambalajında bozukluklar fark ederseniz MUSFİXA ’yı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Ba kanlığınca belirlenen toplama sistemine veriniz.  
 
Ruhsat Sahibi: Humanis Sağlık  A.Ş. 
      Maslak/Sarıyer/İstanbul  
Üretim Yeri:   Humanis Sağlık A.Ş.  
    Kapaklı/Tekirdağ  
 
Bu kullanma talimatı ……tarihinde onaylanmıştır.  
