KISA ÜRÜN BİLGİSİ
1. BEŞERİ TIBBİ ÜRÜNÜN ADI
MAGNEZİNC 30 mg/300 mg film kaplı tablet
2. KALİTATİF VE KANTİTATİF BİLEŞİM
Her bir film tablet,
Etkin madde:
Çinko 30 mg (30 mg çinkoya eşdeğer 82,6 mg çinko sülfat monohidrat)
Magnezyum 300 mg (300 mg magnezyuma eşdeğer 520,4 mg magnezyum oksit)
Yardımcı maddeler:
Laktoz monohidrat 61,60 mg (inek sütünden elde edilir)
Lak karmoizin (E122) 0,18 mg
içerir.
Yardımcı maddeler için, 6.1’e bakınız.
3. FARMASÖTİK FORM
Film tablet
Pembe renkte, film kaplı, yuvarlak tabletler
4.KLİNİK ÖZELLİKLER
4.1 Terapötik endikasyonlar
MAGNEZİNC içeriğindeki çinkodan dolayı; çinko eksikliğinin önlenmesinde / tedavisinde
ve/veya Wilson ve/veya akrodermatitis enteropatika tedavisinde kullanılır.
Magnezyum içeriğinden dolayı da;
Kalp ve vasküler sistem: Taşikardi, kardiyak aritmiler, dijital preparatlarına toleransın
geliştirilmesi, miyokard enfarktüsü, anjina pektoris, hafif şiddette hipertansiyon,
Sinir ve kaslar: Tetani, düz ve çizgili kaslardaki kramplar, gastrointestinal kramplar,
nöromüsküler hipereksitabilite, sistremma,
Jinekolojik ve obstetrik: Pre-term kasılmalar, servikal yetersizlik, erken membran rüptürü,
gebelikte spazmlar (eklampsi/pre-eklampsi), betamimetik kullanımı gerektiren tokolizis,
dismenore,
Ortopedi: Kalsifikasyon ve ossifikasyonlar,
Böbrek taşı oluşumunun önlenmesi: (kalsiyum oksalat ürolityazı tekrarının önlenmesi), migren,
diyabet tedavisi ve magnezyum eksikliğinin giderilmesinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Doktor tarafından başka bir şekilde önerilmediği takdirde, yetişkinler için günlük doz günde 1
tablettir.
1 / 7Uygulama şekli:
Oral yoldan 1 tablet alınır.
Wilson hastalarında günde 5 tablete kadar (150 mg/gün); 3 bölünmüş dozda, Akrodermatitis
Enteropatika hastalarında günde 2-5 tablet (50-150 mg/gün) kullanılmaktadır.
Özel popülasyonlara ilişkin ek bilgiler:
Böbrek yetmezliği:
Çinkonun böbrek yetersizliği olan hastalardaki etkililiği ve güvenliliği araştırılmamıştır.
MAGNEZİNC; orta derecede renal yetmezlik durumunda kullanılmamalı veya doz azaltılmalıdır;
toksik etki riski artar.
Karaciğer yetmezliği:
Çinkonun karaciğer yetersizliği olan hastalardaki etkililiği ve güvenliliği araştırılmamıştır.
MAGNEZİNC renal yetmezlik riski varsa hepatik koma durumunda kullanılmamalıdır.
Pediyatrik popülasyon:
MAGNEZİNC’in çocuk hastalardaki güvenilirlik ve etkinliği incelenmemiştir.
Geriyatrik popülasyon:
MAGNEZİNC’in yaşlı hastalardaki güvenilirlik ve etkinliği incelenmemiştir.
4.3. Kontrendikasyonlar
MAGNEZİNC; ürünün bileşenlerine karşı alerjisi olanlarda kontrendikedir.
4.4. Özel kullanım uyarıları ve önlemleri
Nedeni belli olmayan erişkin diyaresinde çinko kullanılması uygun değildir.
30 mg çinko içeren ürünlerde tek seferde verilen çinko miktarının yüksek olması nedeniyle
pediyatrik diyare tedavisinde kullanımı uygun değildir.
Böbrek yetmezliği olan hastaların magnezyum ihtiyacı arttığında doz, böbrek yetmezliğinin
derecesine göre hekim tarafından ayarlanmalı ve hekim gözetiminde verilmelidir.
Ayrıca çinko tuzları penisilin türevleri ile birlikte alınmamalıdır.
Teratojenik etkisine dair bir kayıt olmamakla birlikte, hamile ve emziren annelerin doktor
kontrolünde kullanması önerilir.
Bileşiminde yer alan laktoz nedeni ile nadir kalıtımsal galaktoz intoleransı, Lapp laktaz yetmezliği
ya da glukoz-galaktoz malabsorbsiyon problemi olan hastaların bu ilacı kullanmamaları gerekir.
İçeriğinde bulunan lak karmoizin (E122) nedeniyle alerjik reaksiyonlara sebep olabilir.
4.5 Diğer tıbbi ürünler ile etkileşimler ve diğer etkileşim şekilleri
Çinko sülfat ve magnezyum oksit, tetrasiklinler ile şelat teşkil edeceğinden birlikte
kullanılmamalıdır.
Demir preparatları demir/çinko molar oranının 25/1’in üzerinde olduğu durumlarda çinko sülfatın
biyoyararlanımını azaltmakta, bu oran 2,5/1’in altında ise etkilememektedir.
2 / 7Penisilamin ile birlikte alındığında penisilaminin etkisini azaltabilir.
Günde 30 mg’ın üzerinde çinko kullanıldığında sparfloksasinin emilimini azaltabilir, bu nedenle
MAGNEZİNC sparfloksasinden en az 2 saat sonra alınmalıdır.
Çinko siprofloksasinin emilimini azaltabilir.
Oral kontraseptifler plazma çinko düzeylerini azaltabilir.
Antiasitler, çinko sülfatın biyoyararlanımını azaltmaktadır.
Yüksek fitik asit (inozitol) içeren gıdalar ve kahve, çinko bileşikleri ile şelat oluştururlar. Oral
yoldan alınan çinko tuzları, optimum absorbsiyonun sağlanması için yiyecek ve içeceklerle (su
dışında) birlikte alınmamalıdır.
Kepekli, lifli besinler ve süt ürünleri çinkonun emilimini azaltır.
İçeriğindeki magnezyumdan dolayı aşağıdaki ilaçlarla aynı anda kullanılmamalıdır:
Renal magnezyum kaybının artmasına sebep olduklarından dolayı diüretikler, aminoglikozidler
(gentamisin, tobramisin, amfoterisin B), immunosüpresanlar (siklosporin A), sitostatikler
(sisplatin) ile birlikte kullanılmamalıdır.
Magnezyum absorpsiyonunu artırdığından indometasin alınmamalıdır.
Levotiroksin içeren ilaçlar MAGNEZİNC ile birlikte alındığında emilimi bozulduğundan, iki
ilacın en az 2 saat ara verilerek alınması gerekmektedir.
Özel popülasyonlara ilişkin ek bilgiler:
Özel popülasyonlara ilişkin bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik Kategorisi: C’dir.
Çocuk doğurma potansiyeli bulunan kadınlar/Doğum kontrolü(Kontrasepsiyon)
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-veya/doğum
sonrası gelişim üzerindeki etkiler bakımından yetersizdir. İnsanlara yönelik potansiyel risk
bilinmemektedir.
Gebelik dönemi
MAGNEZİNC gerekli olmadıkça gebelik döneminde kullanılmamalıdır. Doktor kontrolü altında
kullanılabilir.
Laktasyon dönemi
Emzirme döneminde doktor kontrolünde kullanılabilir.
Üreme yeteneği/Fertilite
Üreme yeteneği üzerinde etkisi bulunmamaktadır.
3 / 74.7 Araç ve makine kullanımı üzerindeki etkileri
Araç ve makine kullanımı üzerine etkisi bildirilmemiştir.
4.8 İstenmeyen etkiler
Belirtilen istenmeyen etkiler, aşağıdaki kurala göre sınıflandırılmıştır:
Sıklıklar şu şekilde tanımlanır: çok yaygın (≥ 1/10); yaygın (≥ 1/100 ile < 1/10); yaygın olmayan
(≥ 1.000 ile < 1/100); seyrek(≥ 1.10.000 ile < 1/1.000); çok seyrek (< 1/10.000), bilinmiyor
(eldeki verilerden hareketle tahmin edilemiyor).
Bağışıklık sistemi hastalıkları
Çok seyrek: Alerjik reaksiyonlar
Kardiyak hastalıklar
Çok seyrek: Hipotansiyon, aritmi, potasyum eksikliğinde elektrokardiyografik değişiklikler
Gastrointestinal hastalıklar
Yaygın: Kusma, dışkı renginde koyulaşma
Seyrek: Gastrointestinal irritasyon, bulantı, diyare, kabızlık, epigastrik dolgunluk
Çok seyrek: Hazımsızlık, midede yanma
Bu yan etkiler dozun azaltılması veya tedavinin kesilmesi ile geçer.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Böbrek fonksiyonu normal hastalarda oral uygulama ile intoksikasyon meydana gelmez. Böbrek
yetmezliği olan hastalar hekim tarafından kontrol edilmelidir.
Uzun süre ve yüksek dozda kullanımda bakır eksikliğine ve anemiye sebep olabilir. Bu durumda
bakır eksikliğini gidermek için günde 4 mg bakır sülfat alınması ve anemi için de yavaş kan
transfüzyonu gerekebilir. İçeriğindeki çinkoya bağlı zehirlenmelerde mide yıkanarak elektrolit
dengesi sağlanır. Magnezyuma bağlı zehirlenmelerde ise 100-200 mg kalsiyumun 5-10 dakika
içinde intravenöz uygulanması ile tedavi edilir.
5.FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer mineral destekleri
ATC Kodu: A12C
Çinko; karbonhidrat, protein ve lipit metabolizmasında önemli rolleri bulunan muhtelif
dehidrojenaz, aldolaz, peptidaz, fosfataz, isomeraz, fosfolipaz gibi enzimlerin yapısında bulunan
metaldir. Ayrıca piridin nükleotidlerine bağlı enzimlerde de fazla miktarda bulunduğu gibi birçok
enzimlerde de kofaktör olarak rol oynar. Organizmadaki çinko eksikliği sonucunda protein ve
karbonhidrat metabolizması bozulur, öğrenme kapasitesi engellenir, büyümede yavaşlama olur.
Beta-talasemili çocuklarda serum çinko seviyesinin düşük olduğu tespit edilmiş ve uygulanan
çinko tedavisiyle bu çocukların sağlıklı çocuklarla eşit gelişme gösterdikleri gözlenmiştir. Çinko
4 / 7DNA ve RNA, protein sentezi, insülin aktivasyonu, yaraların iyileşmesi, hücre bölünmesi, tat
alma, sperm yapımı, bağışıklık gibi çok yönlü fonksiyonlara sahiptir.
Magnezyum; esansiyel bir makroelementtir. Kimyasal bağ enerjisinin sağlanması (oksidatif
fosforilasyon gibi) veya tüketilmesi (iyon pompası, kas kontraksiyonu gibi) olaylarındaki
biyokimyasal metabolik işlemlerde esansiyel bir elementtir. Magnezyum, fosfolipidler ve ATP ile
kompleksler oluşturarak biyolojik membranları stabilize eder ve membran akışkanlığını azaltır.
Şelasyon yapabilme yeteneği ile protein sentezinde önemli rol oynar. Magnezyum ayrıca tabii ve
fizyolojik bir kalsiyum antagonisti ve vazolidatördür.
5.2 Farmakokinetik özellikler
Genel özellikler
Emilim ve biyoyararlanım:
Magnezyum tuzları oral yoldan verildiklerinde, verilen dozun yaklaşık % 15-30 kadarı absorbe
olur. Absorpsiyon olasılıkla aktif transportla gerçekleşir. Absorbe olan magnezyum tüm vücuda
dağılır. Vücutta bulunan magnezyumun yaklaşık yarısı yumuşak dokularda bulunur, geriye kalan
magnezyumun çoğu kemikte yerleşmiştir. Magnezyum enteral absorpsiyonu kolaylaştırılmış
difüzyon veya pasif difüzyonla meydana gelir ve doz ile orantılıdır. Yarı ömrü yaklaşık 4,5 saattir
ve absorpsiyonu 12 saatte tamamlanır.
Çinkonun satürasyon eğrisi non-lineerdir. Çinkonun metabolizmasını incelediğimizde, oral olarak
verildikten sonra gastrointestinal sistemden kısmen emilir. Kepek ekmeği, süt, peynir gibi
yiyecekler ve kahve absorbsiyonu azaltır.
Dağılım:
Normal serum konsantrasyonu yetişkinlerde 1,4-2 mEq/L, çocuklarda 1,5-2 mEq/L,
yenidoğanlarda ve bebeklerde ise 1,5-2,3 mEq/L’dir. Antikonvülzan olarak etkin serum
magnezyum konsantrasyonlarının 2,5-7,5 mEq/L arasında olduğu bildirilmiştir. Magnezyum
plasentayı aşar ve anne sütünde dağılıma uğrar. Bununla birlikte insanlarda herhangi bir sorun
oluşturduğu gösterilmemiştir.
Çinko; kanda iyonik çinkonun % 2-8’i düşük molekül ağırlıklı serum proteinlerine bağlanır.
Normal plazma konsantrasyonu 0,7 ile 1,5 µg/ml arasındadır. Oral olarak 50 mg elementel çinko
alan hastanın plazma konsantrasyonu 2-3 saatte yaklaşık 2,5 µg/ml’ye ulaşmaktadır
Biyotransformasyon:
Magnezyum ve çinko metabolize olmaz.
Eliminasyon:
Magnezyumun eliminasyonu böbrekler yoluyla olur fakat atılım hızı değişkenlik gösterir. Günlük
olarak idrarla atılıma uğrayan magnezyum miktarı yaklaşık 1,5 g (12 mEq) kadardır. Magnezyum
iyonları, Henle kıvrımının çıkan kolunda reabsorpsiyona uğrarlar. Plazma yarı ömrü 4,5 saattir.
Çinkonun atılım yolu feçes ile olur. İdrarla atılan miktarı azdır. Normal bir erişkinin bir günde
gıda ile aldığı 13,2 mg çinkonun, 5,6 mg’ı dışkı ile 0,1-0,9 mg idrarla atılır. Böbreklerin normal
olarak serum çinkosunun regülasyonuna tesiri yoktur ve atılım kapasitesi son derece sınırlıdır.
Çinkonun ağızdan alınma miktarı artsa bile, idrarla atılımı değişmez, ancak intravenöz çinko
verildiğinde, idrarla atılımda görülebilen bir artma olur. Çinkonun safra ile atılımı ise, idrarla
atılımına göre çok azdır. Çinko ter ile de kaybedilebilir. Sıcak iklimlerde 2-3 mg kadar çinkonun,
ter ile kaybedildiği bildirilmiştir. Plazma yarı ömrü 3 saattir.
5 / 7Doğrusallık/Doğrusal olmayan durum:
Doğrusal bir farmakokinetik gösterir.
5.3. Klinik öncesi güvenlilik verileri
Geçerli değildir.
6. FARMASÖTİK ÖZELLİKLER
6.1. Yardımcı maddelerin listesi
Tablet
Laktoz monohidrat
Mısır nişastası
Kroskarmeloz sodyum
Polietilen glikol
Povidon K30
Kaplama maddesi
Hipromelloz
Titanyum dioksit (E171)
Polietilen glikol
Lak karmoizin (E122)
6.2. Geçimsizlikler
MAGNEZİNC’in herhangi bir ilaç ya da madde ile geçimsizliği olduğuna dair bir kanıt
bulunmamaktadır.
6.3. Raf ömrü
24 ay
6.4 Saklamaya yönelik özel tedbirler
25°C altındaki oda sıcaklığında saklanmalıdır.
Çocukların göremeyeceği, erişemeyeceği yerlerde ve ambalajında saklayınız.
6.5 Ambalajın niteliği ve içeriği
MAGNEZİNC, karton kutuda PVC/PVDC/Al blisterlerde 40 tablet olarak pazarlanmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Berko İlaç ve Kimya San. A.Ş.
Yenişehir Mah. Özgür Sok. No: 16-18 Ataşehir/İstanbul
0 216 456 65 70 (Pbx)
0 216 456 65 79 (Faks)
info@berko.com.tr
8.RUHSAT NUMARASI
231/ 43
6 / 79.İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.04.2011
Ruhsat yenileme tarihi: 29.01.2019
10. KÜB’ ÜN YENİLENME TARİHİ
7 / 7