1 
 KULLANMA TALİMATI  
 
ZOSTEX® 125 mg tablet  
Ağızdan alınır. 
 
Yakın zamanda belirli kanser kemoterapilerinden birini almış veya halihazırda almakta olan 
ya da almayı planlayan (4 hafta içinde) hastalarda veya yakın zamanda flusitozin içeren antifungal tedavi almış ya da halihazırda almakta olan, mantar enfeksiyonu bulunan 
hastalarda ZOSTEX KULLANILMAMALIDIR.  (bkz. ZOSTEX’i kullanmadan önce 
dikkat edilmesi gerekenler ve siyah kutu)  ZOSTEX (brivudin) ile belirli kemoterapötik 
ilaçlar  veya flusitozin arasındaki ETKİLEŞİM POTANSİYEL OLARAK 
ÖLÜMCÜLDÜR.   
  
• Etkin madde:  125 mg brivudin  
• Yardımcı maddeler : Mikrokristal selüloz, laktoz monohidrat (sığır kaynaklı), 
magnezyum stearat, povidon K  24-27  
 
Bu ilacı kullanmaya başlamadan önce KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız. 
 
 
Bu kullanma talimatında:  
 
1. ZOSTEX nedir ve ne için kullanılır?  
2. ZOSTEX’i kullanmadan önce dikkat edilmesi gerekenler  
3. ZOSTEX nasıl kullanılır?  
4. Olası yan etkiler nelerdir?  
5. ZOSTEX’in saklanması  
 Başlıkları yer almaktadır.  
 1. ZOSTEX nedir ve ne için kullanılır?  
 
ZOSTEX etkin  madde olarak brivudin içerir. ZOSTEX antiviral etkiye sahiptir ve zonaya 
neden olan virüsün (varicella -zoster virüsü) çoğalmasını durdurur.  
 
ZOSTEX, immün sistemi (vücudun bağışıklık sistemi) normal olan erişkinlerde zonanın (herpes zoster) erken dönem te davisinde kullanılır.  
 ZOSTEX kenarları eğimli, beyaz ila beyaza yakın çift düzlemli tabletlerdir.  2 
 ZOSTEX 1 ve 7 tablet içeren kutular ile her biri 7 tablet içeren 5 kutudan oluşan çoklu kutu 
halinde mevcuttur. Ancak tüm ambalaj formları pazarlanmayabilir.  
 
2. ZOSTEX kullanmadan önce dikkat edilmesi gerekenler  
 
ZOSTEX’i aşağıdaki durumlarda KULLANMAYINIZ 
 
Eğer;  
• Yakın zamanda kanser kemoterapisi  (örn. kapesitabin, 5- fluorourasil (5 -FU), tegafur 
vb.) aldıysanız veya hazlihazırda almaya devam  ediyorsanız ya da almayı 
planlıyorsanız (4 haft a içinde) ( bkz. Bölüm  ”Diğer ilaçlarla birlikte kullanımı”)  
• Mantar enfeksiyonunuz varsa ve f luksitosin ile yakın z amanda mantar tedavisi 
aldıysanız veya almaya devam ediyorsanız  
• Etkin madde brivudine karşı alerjiniz (aşırı duyarlılığınız) varsa  
• ZOSTEX’in içeriğindeki diğer maddelerden herhangi birine karşı alerjiniz (aşırı 
duyarlılığınız) varsa  
• Hamileyseniz veya bebek emziriyorsanız  
• 18 yaşın altındaysanız  
 
Aşağıdaki durumlarda ZOSTEX kullanmamalısınız:  
►Eğer yakın zamanda özellikle kapesitabin veya 5 -florourasil(5 -FU) kanser kemoterapisi 
aldıysanız veya hali hazırda almakta iseniz ya da almayı planlıyorsanız (4 hafta içinde)  
►Diğer florop irimidinlerle ağızdan, enjeksiyonla veya bölgesel olarak krem,merh em,   
göz damlası ya da dışarıdan uygulanan diğer ilaç  formları ile yakın zamanda 
tedavi olduysanız veya halihazırda olmaktaysanız ya da tedavi olmayı 
planlıyorsanız   
►İmmün sisteminiz (enfeksiyonlara karşı vücudunuzun savunması) ağır şekilde 
bozulmuşsa ; örneğin aşağıdaki ilaçlar ile yakın zamanda tedavi edildiyseniz veya tedavi 
ediliyorsanız : 
– Kanser ilaçları (kemoterapi) veya  
– İmmünosupresan ilaçlar ( bağışıklık sisteminizin fonksiyonlarını baskılayan veya 
azaltan ilaçlar)  
►Fungal enfeksiyon (mantar enfeksiyonu) nedeniyle  yakın zamanda  flusitozin içeren bir 
ilaç ile  tedavi edildiyseniz veya tedavi ediliyorsanız  
►Yakın zamanda fluoropirimidin grubundan (5 -florourasil veya diğer floropirimidinler) 
bir etkin madde içeren siğil ilacı  veya aktinik keratoz veya Bowen hastalığına karşı bir 
ilaç  kullandıysanız veya  kullan maya devam ediyorsanız ya da kullanmayı planlıyorsanız 
(4 hafta içinde)  
►Özellikle ; 
• Fluoropirimidin (örn. kapesitabin, 5 -FU, tegafur, fluksitosin) tedavisiyle eş zamanlı 
olarak  ZOSTEX kullanmayınız  (Herhangi bir kapesitabin tableti  ya da 5-FU 
infüzyonu ya da başka bir floropirimidin formülasyonu ya da ilaç kullanmadığınız  
ara verme süreleri dahil)  
• ZOSTEX kullandıysanız, kapesitabin veya 5- FU veya diğer floropirimidinleri 
almaya başlamadan önce ZOSTEX’i bıraktıktan sonra en az 4 hafta beklemelisiniz.  
 
3 
 ZOSTEX’i aşağıdaki durumlarda DİKKATLİ KULLANINIZ 
 
Eğer;  
• Yakın zamanda kanser tedavisi (ağızdan, enjeksiyonla veya bölgesel olarak kremle, 
merhemle, göz  damlasıyla  ya da dışardan uygulanan diğer ilaç formları)aldıysanız, 
halihazırda almaktaysanız veya almayı planlıyorsanız (4 hafta içinde) ZOSTEX 
kullanmayınız ve doktorunuz ya da eczacınıza danışınız.  
• Mantar enfeksiyonunuz varsa ve yakın zamanda flusitozi n ile  mantar enfesiyonu tedavisi 
aldıysanız ya da halihazırda almaktaysanız ZOSTEX kullanmayınız. ( Bkz. bölümler 
“ZOSTEX’i aşağıdaki durumlarda kullanmayınız” , siyah kutu ve “ Diğer ilaçlarla birlikte 
kullanımı ”). 
• Cildinizdeki döküntü zaten tam olarak olu şmuşsa (kabuklanma başlangıcı) ZOSTEX’i 
kullanmayınız. Emin değilseniz doktorunuza danışınız . 
• Kronik (süreğen) karaciğer rahatsızlığınız  (örneğin kronik hepatit) varsa ZOSTEX 
kullanmadan önce doktorunuza danışınız.  
• ZOSTEX’i 7 günden daha fazla kullanmayınız, çünkü önerilen 7 günlük tedavinin uzaması 
hepatit (karaciğer iltihabı) gelişim riskini arttırır (Bkz. bölüm “Olası yan etkiler”).  
 Çocuk ve adölesanlar (ergenler)  
ZOSTEX’in güvenliliği ve etkililiği bu yaş grubu için bilinmediğinden, 0- 18 ya ş arasındaki 
çocuklarda ZOSTEX kullanılmamalıdır.  
 Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 ZOSTEX’in yiyecek ve içecek ile kullanılması 
ZOSTEX yiyeceklerle birlikte veya aç karnına alınabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Gebelik sırasında ZOSTEX kullanmayınız.  
 
Bu ilaç gebelikte zararlıdır. Bu ilacı kullanırken etkili doğum kontrol yöntemi kullanınız. 
 
Tedaviniz sırasında hamile olduğunuz u fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emziriyorsanız ZOSTEX  kullanmayınız. ZOSTEX’in etkin maddesi emzirdiğiniz süt yoluyla 
bebeğinize geçebilir.  
 Araç ve makine kullanımı  
Sık olmamakla birlikte, ZOSTEX kullanan birkaç hastada baş dönmesi ve uyku hali 
görülmüştür. Bu gibi yan etkiler fark ederseniz araç sürmeyiniz veya makine kullanmayınız 
veya ayak basacak sağlam bir yer olmadan iş görmeyiniz. Tavsiye için doktorunuza 
başvurunuz.  4 
  
ZOSTEX’in içeriğinde bulunan bazı yardımcı maddeler hakkında önemli bilgiler  
Bu ilaç laktoz (bir tür şeker) içermektedir. Eğer da ha önce den doktorunuz tarafından bazı 
şekerlere karşı intoleransınız olduğu söylenmişse bu tıbbi ürünü almadan önce doktorunuz ile 
temasa geçiniz.  
 
Diğer ilaçlarla birlikte kullanımı  
 
DİKKAT EDİLMESİ GERE KEN DURUMLAR:  
 
Kanser kemoterapisi (tedavisi) gören  veya mantar enfeksiyonu olan hastalar için özel 
uyarılar (aynı zamanda yukarıdaki siyah kutuya bakını z): 
Belirli kanser kemoterapi ilaclarını yakın zamanda  kullandıysanız  veya halihazırda 
kullanıyorsanız  ya da kullanılması planlanıyorsa ZOSTEX kullanılmamalıdır,  çünkü bu 
ilaçların zararlı etkileri ciddi şekilde artabilir ve ölümcül olabilir:  
• 5-fluorourasil, lokal olarak uygulanan formlar ( krem, damla gibi, örneğin deri yüzeyine 
uygulanan formlar)  da dahil olmak üzere  
• Kapesitabin  
• Tegafur  
• Diğer 5- fluoropirimidinler  
• Yukarıda bahsi geçen maddelerin diğer etkin maddeler ile kombinasyonları (bileşikleri)  
 
ZOSTEX şiddetli mantar enfeksiyon tedavisinde kullanılan etkin madde flusitozin içeren ilaçlar 
ile birlikte kullanılmamalıdır.  
Aşağıdaki durumlarda ZOSTEX kullanmayınız ve hemen doktorunuzla temasa geçiniz:  
• Yukarıdaki ilaçlardan herhangi bir i ile yakın zamanda tedavi gördüyseniz veya hazihazırda 
tedavi görüyorsanız ya da tedavi görmeyi planlıyorsanız,(4 hafta içinde)  
• Yakın zamanda flusitozin içeren bir ilaçla antifungal tedavi (mantar tedavisi) aldıysanız ya 
da halihazırda alıyorsanız,  
 
Eğer yanlışlıkla ZOSTEX ve yukarıda belirtilen ilaçlardan herhangi birini 
kullandıysanız:  
• İki ilacı da almayı bırakınız.  
• Hemen bir doktora danışınız.  
Acil  tedavi amacıyla hastaneye gidiniz.  (kendinizi sistemik enfeksiyonlardan ve susuzluktan 
koruyunuz)  
 
Yukarıdaki etkileşimleri içeren 5 -fluorourasil  (ve diğer floropirimidinler) toksisitesinin 
semptomları (zehirlenmelerinin belirtileri) ve bulguları:  
 Hasta hissetme, ishal; ağız ve/veya ağız içinde iltihabi durum; yorgunluk, 
enfeksiyonlara karşı artan duya rlılık,bitkinlik, beyaz kan hücre sayısının azalması ve 
kemik iliği fonksiyonunun depresyonu (işlevinin baskılanması); tüm vücutta yassı 
şeklinde kırmızı döküntüler, derinin dokunmaya karşı hassas olması, büyük kabartıları izleyen geniş alanlı pul pul deri  döküntüleri (toksik epidermal nekroliz) (ayrıca bkz 
bölüm 4 “Olası yan etkiler”).  
 
ZOSTEX, diğer ilaçların toksik (zararlı) etkilerini güçlendirebilir.  
 5 
 Pazarlama sonrası deneyimler, brivudinin anti -parkinson dopaminerjik ilaçlar (Örneğin; 
Levodopa ve Dekarboksilaz İnhibitörü gibi) ile olası etkileşimini ve korea (normal olmayan, 
istemsiz, özellikle kollarda, bacaklarda ve yüzde dansa benzer hareketler) oluşumu nu 
hızlandırdığını göstermiştir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ZOSTEX nasıl kullanılır?  
 
Uygun kullanım ve  doz/uygulama sıklığı için talimatlar:  
ZOSTEX’i daima doktorunuzun tavsiye ettiği şekilde kullanınız. Herhangi bir durumdan emin değilseniz lütfen doktorunuza veya eczacınıza danışınız.  
 
7 gün süreyle, günde bir kez, bir adet ZOSTEX tablet alınız.  
 
Bu ilaç  kısa dönemli kullanıma yöneliktir. Sadece 7 gün süreyle kullanılmalıdır. İlacı ikinci bir 
tedavi döneminde kullanmayınız.  
 
ZOSTEX tabletinizi her gün aynı saatlerde alınız.  
 
Tedaviye mümkün olduğunca erken başlamalısınız. Bu durum, eğer mümkünse ZOSTEX 
tedavisine aşağıdaki şekilde başlamanız gerektiği anlamına gelmektedir:  
• Zonanın ilk cilt bulgularının (ciltte döküntü) görülmesinden sonraki 3 gün içerisinde veya  
• İlk su toplamalarının görülmesinden sonraki 2 gün içerisinde  
Daha erken dönemde iyileşseniz bile 7 günlük tedavi dönemini tamamlayınız.  
 
Tedavi haftanız dahilinde belirtileriniz devam ederse veya daha da kötüleşirse doktorunuza 
danışınız.  
 
ZOSTEX’in normal dozunun kullanımı 50 yaşın üzerindeki hastal arda postherpetik nevralji 
gelişme riskini azaltır. Postherpetik nevralji zonanın görüldüğü alanda, döküntü iyileştikten 
sonra gelişen sürekli ağrıdır.  
 
Uygulama yolu ve metodu:  
ZOSTEX yiyeceklerle birlikte veya aç karnına alınabilir. Tablet, bütün olarak yeterli miktarda 
sıvı ile, örneğin su ile yutularak alınır. 
 
Değişik yaş grupları:  
 
Çocuklarda ve ergenlerde (adölesanlarda) (18 yaş altı) kullanımı:  
18 yaşından küçükseniz ZOSTEX kullanmayınız.  
 
Yaşlılarda kullanımı:  
Yaşlı hastalarda doz ayarlaması gerekmez.  
 
  
 
 6 
 Özel kullanım durumları  
 
Böbrek/karaciğer yetmezliği:  
Orta ile ağır böbrek bozukluğu olan hastalarda ve orta ile ağır karaciğer bozukluğu olan 
hastalarda doz ayarlamasına gerek yoktur.  
Eğer ZOSTEX’in etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz. 
 
Kullanmanız gerekenden daha fazla ZOSTEX kullandıysanız:  
ZOSTEX’ten kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
ZOSTEX’i kullanmayı unutursanız:  
Tabletinizi vaktinde almayı unutursanız hatırladığınız anda hemen alınız. Bir sonraki tableti 
ertesi gün alırken önceki gün aldığınız vakit olmasına dikkat ediniz. 7 günlük tedavi dönemi tamamlanıncaya kadar bu yeni doz zamanlamasıyla devam ediniz.  
 
Unutulan dozları dengelemek için çift doz almayınız.  
 
Günlük dozunuzu unutmaya devam ederseniz doktorunuzu bilgilendiriniz.  
 
ZOSTEX ile tedavi sonlandırıldığındaki oluşabilecek etkiler:  
Doktorunuza danışmadan ZOSTEX kullanmayı bırakmayınız. Bu tedavinin tam olarak 
faydasını görmek için 7 gün süreyle ilacınızı almalısınız.  
 
İlacın kullanımıyla ilgili daha detaylı sorularınız varsa doktorunuza veya eczacınıza danışınız.  
 
4. Olası yan etkiler nelerdir?  
 
Tüm ilaçlar gibi, ZOSTEX’in içeriğinde bulunan maddelere duyarlı kişilerde yan etkiler 
olabilir.  
 Yan etkiler aşağıdaki kategorilerde gösterildiği şekilde sınıflandırılmıştır: Çok yaygın: 10 hastanın en az birinde görülebilir. Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir. Bilinmiyor: Eldeki verilerden hareketle tahmin edilemiyor.  
 
Aşağıdakilerden biri olursa, ZOSTEX’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz.  
 
• Deride kaşıntı veya kızarma (döküntü), terlemede artış  
• Eller, ayak, yüz, dil, dudaklar, göz kapaklarında veya gırtlakta şişme  
• Nefes almada güçlük , hırıltılı solunum (aynı zamanda “Olası yan etkiler” bölümüne 
bakınız)  
 7 
  
Bunların hepsi çok ciddi yan etkilerdir. Eğer bunlardan biri sizde mevcut ise, sizin ZOSTEX'e 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
 
Yaygın:  
 
• Bulantı (hasta hissetme) 
 
Yaygın olmayan:  
 
• Bir tür beyaz kan hücre sayısında azalma (granülositopeni ) 
• Bazı beyaz kan hücre (kan pulcukları) sayılarında artma (eozinofil, lenfositler, 
monositler)  
• Kırmızı kan hücre sayısında azalma (anemi=kansızlık)  
• Alerjik reaksiyonlar:  
   -  Deride kaşıntı (pruritis)  
         -   Deride kızarma (eritematöz döküntü)  
         -   Terlemede artış  
         -  Eller, ayak, yüz, dil, dudaklar, göz kapakları, gırtlakta şişme (gırtlakta ödem)  
         -   Öksürük, nefes almada güçlük ve/veya nefes darlığı  
• İştah azalması  
• Anksiyete (endişe)  
• Uykusuzluk (insomnia), uykulu olma (somnolans)  
• Baş ağrısı  
• Sersemlik  hissi  
• Vertigo (baş dönmesi)  
• Normal olmayan hisler, örneğin en sık kollarda ve bacaklarda oluşan yanma, batma, 
karıncalanma, uyuşma hissi (parestezi)  
• Kan basıncında artma  
• Sindirim güçlüğü (dispepsi), kusma, karın ağrısı  
• İshal  
• Karın veya bağırsaklarda yoğun gaz birikimi (flatulans)  
• Kabızlık  
• Yağ birikimli kronik karaciğer hastalığı (yağlı karaciğer)  
• Karaciğer tarafından üretilen bazı maddelerin kan düzeyinde artma (karaciğer 
enzimlerinin artışı )  
• Güçsüzlük, yorgunluk (bitkinlik)  
• Grip benzeri belirtiler (halsi zlik, ateş, vücut ağrısı ve üşüme hissi)  
 
Seyrek:  
 
• Düşük kan basıncı  
• Kandaki kan pulcukları (kanın pıhtılaşmasında görevli hücreler) sayısında azalma  
• Halüsinasyonlar (olmayan şeyleri görme ve duyma ), delüzyonlar (hezeyan)  
• Zihin bulanıklığı (konfüzyonel durum)  
• Ellerde titreme (tremor)  
• Tat duyusunun değişmesi  8 
 • Kulak ağrısı  
• Karaciğerin iltihaplanması (hepatit = sarılık), kan bilirubin düzeyinde artış  
• Kemik ağrısı  
 
Bilinmiyor:  
 
• Denge bozukluğu  
• Kan damarlarının iltihabı (Vaskülit: Tutulan bölgeye göre çok çeşi tli bulguları olabilir. 
Örneğin; El veya ayakta hissizlik ve güçsüzlük, nefes darlığı ve öksürük, deri 
döküntüleri -deriden kabarık purpura (küçük kırmızı noktasal döküntü), nodül (şişlik), 
veya ülsere yaralar gibi çok çeşitli olabilir. Ayrıca, gözde ağrılı  kızarıklık, geçici veya 
kalıcı görme kaybı  olabilir)  
• Hızlı başlayan karaciğer yetmezliği (Halsizlik, iştahsızlık, sarılık, güçsüzlük, kilo kaybı, 
bacaklarda ve karında sıvı birikimi görülebilir. Hastalık ilerlediğinde karaciğer kanı 
temizleyememeye başlar ve kişilik -davranış değişiklikleri, unutkanlık gelişebilir)  
• Bir süre boyunca aynı yerde tekrarlayan yerleşmiş deri iltihabı (sabit erüpsiyon), pul pul 
döküntüler şeklinde deri iltihabı (eksfoliyatif dermatit), alerjik reaksiyona bağlı ağız 
içinde, d eri üzerinde tüm vücutta görülen ciddi döküntü (eritema multiforme), deri, 
ağız, gözler ve genital (cinsel) bölgede görülen yaralar  (Stevens -Johnson Sendromu)  
• Huzursuzluk  
• Ruh durumunda değişimler  
• Depresif ruh hali  
• Saldı rgan, heyecanlı, endişeli hissetme  
• Baygınlık  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 5. ZOSTEX’in saklanması  
 
ZOSTEX’i çocukların göremeyeceği, erişemeyeceği yerlerde ve ambalajında saklayınız.  
  
30
oC altındaki oda sıcaklığında saklayınız.  
Işıktan korumak amacıyla blisterleri kutu içinde saklayınız.  
 
Son kullanma tarihiyle uyumlu olarak kullanınız.  
 
Ambalajındaki son kullanma tarihinden sonra ZOSTEX’i kullanmayınız.  
 Eğer üründe ve/veya ambalajında bozukluklar fark ederseniz, ZOSTEX’i kullanmayınız.  
 9 
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi:  Menarini İlaç Sanayi ve Ticaret A.Ş. Maslak Mah. Sümer Sok. No: 4 Maslak 
Office Building Kat: 7 -8 34485 Maslak, Sarıyer/İstanbul  
 
Üretim yeri:  Berlin -Chemie AG Glienecker Weg 125- D 12489-  Berlin, Almanya  
 
Bu kullanma talimatı ../../.. tarihi nde onaylanmıştır.  
 
 