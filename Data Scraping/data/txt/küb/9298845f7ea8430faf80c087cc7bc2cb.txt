1/20 
 KISA ÜRÜN BİLGİ Sİ 
 
1. BEŞERİ TIBBİ ÜRÜNÜN ADI  
MİNOSET® PLUS  250 mg/150 mg/ 50 mg tablet  
 
2. KALİTATİF VE KANTİTATİF BİLEŞİM  
 
Etkin madde ler: 250 mg parasetamol, 150 mg propifenazon, 50 mg kafein  
 
Yardımcı madde ler: 32,5 mg esma spreng (formaldehit kazein , inek  kaynaklı )  
 
Yardımcı maddelerin tam listesi için 6.1’e bakınız.  
 
3. FARMASÖTİK FORM  
Tablet  
Beyaz, kokusuz, silindirik, iki düzlemli tabletler  
 
4. KLİNİK ÖZELLİKLER  
 
4.1. Terapötik endikasyonlar  
Bu ilaç yetişkinlerde görülen  hafif ve orta şiddetli ağrıların ve ateşin  semptomatik tedavisinde 
endikedir.  
 
4.2. Pozoloji ve uygulama şekli  
 
Pozoloji / uygulama sıklığı ve süresi:  
Önerilen ortalama doz:  
 
Yetişkinler:  Gerektiğinde 4 veya 6 saatte bir (günde 4 veya 6 kez) 1 ila 2 tablet alınır. 24 saat 
içinde 6 tabletten (1.500 mg parasetamol/900 mg propifenazona eşdeğer) fazla alınmamalıdır.  
 
24 saat içinde 3 gram’dan fazla parasetamol alınmamalıdır (bkz. Bölüm 4.4).  
 
Semptomların kontrolünde etkili olan en düşük doz kullanılmalıdır.  
 
Ağrının erişkinlerde 5 günden fazla sürmesi veya ateşin 3 günden fazla sürmesi , artması veya 
başka belirtilerin ortaya çıkması halinde klinik durum değerlendirilmelidir.  
 
Boğaz ağrısında klinik durum değerlendirilmeden üst üste 2 günden fazla alınmamalıdır.  
 
Alkol alan kişilerde hepatotoksisite riski nedeniyle, günlük alınan parasetamol dozunun 2.000 
mg’ı aşmaması gerekir.  
 
Uygulama şekli:  
Bu ilaç ağızdan alınır.  2/20 
 Tabletler bütün olarak, kırılarak veya ezilerek bir bardak su ile alınmalıdır. Özellikle sindirim 
rahatsızlığı görülürse ilaç tercihen yemekle veya bir yiyecekle birlikte alınmalıdır.  
 
Parasetamol yiyeceklerle birlikte alındığında, yiyecekler motiliteyi ve gastrointestinal geçiş 
süresini azalttığından parasetamolün emilim süresi artar. Ağrının hızlı bir şekilde giderilmesi 
için ilacı yemeklerden ve özellikle karbonhidrat oranı yüksek yiy ecek yemeden önce alın.  
 
Yiyecek ve içecekle birlikte alınmasının ilacın etkililiği üzerinde etkisi yoktur.  
 
Özel popülasyonlara ilişkin ek bilgiler : 
 
Böbrek yetmezliği:  
MİNOSET® PLUS, şiddetli böbrek yetmezliği olan hastalarda  kontrendikedir (bkz. Bölüm 4.3) . 
Hafif ila orta şiddette b öbrek yetmezliği durumunda dozun azaltılması önerilir  (bkz. Bölüm 4.4).  
 
Karaciğer yetmezliği:  
MİNOSET® PLUS, şiddetli karaciğer yetmezliği olan hastalarda kontrendikedir (bkz. Bölüm 
4.3). MİNOSET® PLUS, k araciğer yetmezliği olan hastalarda dikkatli ve tıbbi gözetim altında 
kullanılmalıdır (bkz. Bölüm 4.4) . 
 
Pediyatrik popülasyon:  
MİNOSET®  PLUS ’ın çocuklarda ve 18 yaşın altındaki adölesanlarda kullanılması önerilmez .  
 
Geriyatrik popülasyon:  
Geriyatrik hastalar için doz  ayarlaması gerekebileceğinden bu hastaların ilacı almadan önce 
hekim  veya eczacılarına danışmaları gerekir.  
 
4.3. Kontrendikasyonlar  
MİNOSET®  PLUS  aşağıdaki durumlarda kullanılmamalıdır:  
• Parasetamol, propifenazon, metamizol, fenilbutazon veya diğer pirazolonlar (örneğin, bazı 
pirazolonların kullanımından sonra agranülositoz ile reaksiyona giren hastaları içerir), 
kafein (veya bunların türevleri, aminofilin, teofilin vb.) veya Bölüm 6.1 ’de yer alan 
yardımcı maddelerden herhangi birine karşı aşırı duyarlılık  durumunda,  
• Şiddetli karaciğer yetmezliği olanlarda (Child -Pugh kategorisi >9).  
• Şiddetli böbrek yetmezliği olanlarda  
• Şiddetli kalp yetmezliği olanlarda  
• Porfiri (porfiri atağına neden olma riski) ve konjenital glukoz -6-fosfat dehidrojenaz eksikliği 
(hemolitik anemi semptomu (hemoliz riski)) gibi metabolik hastalıklar  durumunda,   
• Diskrazi/kan bozuklukları (granülositopeni, agranülositoz), kemik iliği fonksiyon  
bozuklukları (örn. sitostatik ajanlarla tedavi sonrası) veya hematopoietik sistem hastalıkları 
olan hastalard a, 
• Bebekler de, çocuklarda ve 18 yaşından küçük  adölesanlarda , 
• Kontrol edilemeyen şiddetli hipertansiyon , 
• Aktif gastroduodenal ülser , 
• Asetilsalisilik asit veya diğer nonsteroid antiinflamatuvar ilaçlara karşı önceden aşırı 3/20 
 duyarlılık (rinit, astım, anjiyoödem veya ürtiker) öyküsü olan hastalarda , 
• Gebeliğin üçüncü trimesterinde (bkz. Bölüm 4.6 Gebelik ve laktasyon)  
 
4.4. Özel kullanım uyarıları ve önlemleri  
Anemisi olanlarda, akciğer hastalarında, karaciğer ve böbrek fonksiyon bozukluğu olan 
hastalarda doktor kontrolü altında dikkatli kullanılmalıdır.  
 
Akut yüksek dozda ciddi karaciğer toksisitesine neden ol ur. 
 
Erişkinlerde kronik günlük dozlarda karaciğer hasarına neden olabilir.  
 
• Propifenazon ile ilgili veri/çalışma eksikliği nedeniyle gebelik ve laktasyon döneminde 
kullanımı önerilmemektedir (bkz. Bölüm 4.6).  
• Bu ilacın uzun süreli ve sık kullanılması önerilmez.  
• Hastada ateş veya ağız ülseri gelişirse bunlar granülositopeninin başlangıç semptomları 
olabileceğinden tedavi derhal durdurulmalı ve kan sayımı (lökosit formülü dahil) 
izlenmelidir.  
• Çok seyrek ciddi deri reaksiyonu olguları rapor edilmiştir. Deride kızarıklık, döküntü, 
kabarcık  veya pullanma olması durumunda tedavi durdurulmalı ve derhal bir doktora 
başvurulmalıdır (bkz. Bölüm 4.8).  
• Bu ilacın parasetamol içeren diğer ilaçlarla eş  zamanlı kullanımından kaçınılmalıdır. 
Parasetamol içeren başka bir ilaç uygulanıyorsa kullanılan tüm ilaçların içeriği dikkate 
alınarak günlük maksimum parasetamol dozu olan 3 g aşılmamalıdır.  
• Karaciğer hasarı oluşabileceğinden bu ilaç, Bölüm 4.2'de tavsiye edilenden daha yüksek 
dozlarda veya daha uzun süre uygulanmamalıdır (bkz. Bölüm 4.9). Dehidrasyon, kronik 
yetersiz beslenme veya Gilbert sendromlu hastalar gibi oksidatif hepatotoksisiteyi ve 
azalmış hepatik glutatyon rezervine işaret eden durumlar ve ayrıca çeşitli ilaçların eş  
zamanlı kullanımı (bkz. Bölüm 4.5), alkolizm, sepsis veya diyabet de terapötik dozlarda 
parasetamole karşı hepatik toksisite riskinde artışa neden olabilir.  
• Karaciğer fonksiyon parametrelerinde yükselmeye, gastrointestinal toksisiteye ve kalıcı 
böbrek hasarı ile böbrek yetmezliği riskine (analjezik nefropati) yol açabileceğinden, 
özellikle diğer NSAİİ'ler veya parasetamol ile tedavi görüyorsanız diğer ilaçlarl a tedavi 
sırasında bu ilacın birlikte kullanımından kaçınılmalıdır.  
• Tedavi sırasında diyetle kafein alımının sınırlandırılması önerilir.  
• Parasetamolün, özellikle şiddetli böbrek yetmezliği, sepsis, malnütrisyon ve diğer 
glutatyon eksikliği kaynakları (örn. kronik alkolizm) olan veya maksimum günlük 
parasetamol dozları alan hastalarda yüksek anyon dengesizliği (HAGMA) ile metabolik 
asidoz ri skinin artması nedeniyle, flukloksasilin ile birlikte uygulandığında dikkatli 
olunması önerilir. İdrarda 5 -oksoprolinin ölçümü dahil olmak üzere yakın izleme 
önerilir.  
 
Bu ilaç aşağıdaki durumlarda dikkatle ve tıbbi gözetim altında uygulanmalıdır:  
• Anemi, kalp veya akciğer rahatsızlıkları veya böbrek veya karaciğer yetmezliği olan 
hastalar ve 65 yaşın üzerindeki hastalar (bu durumlarda ilacın zaman zaman kullanılması 
kabul edilebilir ancak yüksek dozların uzun süreli uygulanması advers etki riskini 4/20 
 artırabilir). Doz ayarlaması gerekebileceğinden bu hastaların ilacı almadan önce doktor 
veya eczacılarına danışmaları gerekir. Bu hastalarda klinik ve laboratuvar 
parametrelerinin periyodik olarak izlenmesi önerilir.  
• Gilbert sendromu olan hastalarda parasetamol kullanımı hiperbilirubinemide artışa ve 
sarılık gibi hiperbilirubinemi klinik semptomlarına yol açabilir.  
• Parasetamol ve propifenazon içeriği nedeniyle düzenli olarak alkol tüketen (günde üç 
veya daha fazla alkollü içecek -bira, şarap, likör, vb.) hastalarda karaciğer hasarı ve mide 
kanaması riskini artırabilir.  
• Özellikle fiziksel egzersiz veya yüksek rakımlı yerlerde bulunmayla ilişkili miyokard 
iskemisi öyküsü olan hastalar.  
 
MİNOSET® PLUS ’ın aşağıdaki özelliklere sahip hastalarda kullanımı tavsiye edilmez:  
• İçeriğinde bulunan kafein konvülziyon riskini artırabileceğinden, sinirsel uyarıma neden 
olan psikolojik rahatsızlıkları ve epilepsisi olan hastalar , 
• Hipertansiyonu, tiroid fonksiyon bozukluğu olan ve kafein içeriğinden dolayı daha önce 
kardiyak aritmi, peptik ülser veya gastrit öyküsü olanlar hastalar , 
• Risk altındaki veya nonsteroid antiinflamatuvar ilaç kullanımına bağlı gastrointestinal 
bozuklukların görüldüğü hastalar , 
• Bu ilacın astımı veya kronik obstrüktif solunum yolu rahatsızlığı olan hastalarda 
kullanımı, akut kriz riskinin artmasına neden olur.  
 
Pediatrik popülasyon:  
Bebeklerde, çocuklar da ve 18 yaşından küçük  adölesanlarda  kullanılması  önerilmez.  
 
Analitik testlerle etkileşimler:  
Parasetamole bağlı etkileşimler  
• Parasetamol, ürik asit ve glukoz tahlillerinin değerlerini değiştirebilir.  
• Asetaminofenin terapötik dozlarının uygulanması serum alanin aminotransferaz (ALT) 
düzeylerinde artışa neden olabilir.  
 
Alkolik karaciğer hastalarında dikkatli kullanılmalıdır.  Alkol alan kişilerde hepatotoksisite riski 
nedeniyle günlük alınan parasetamol dozunun 2 .000 mg’ı aşmaması gerekir.  
 
Parasetamolü ilk  kez kullananlarda veya daha önce kullanım hikayesi olanlarda, kullanımın ilk 
dozunda veya tekrarlayan dozlarında, deride kızarıklık, döküntü veya bir deri reaksiyonu 
oluşabilmektedir. Bu durumda doktor ile irtibata geçilerek ilacın kullanımının bırakılması ve  
alternatif bir tedaviye geçilmesi gerekmektedir. Parasetamol ile deri reaksiyonu gözlenen kişi 
bir daha bu ilacı veya parasetamol içeren başka bir ilacı kullanmamalıdır. Bu durum, ciddi ve 
ölümle sonuçlanabilen Stevens -Johnson sendromu  (SJS), toksik epidermal nekroliz (TEN) ve 
akut generaliz e ekzantematöz püstüloz  (AGEP) dahil, cilt reaksiyonlarına neden olabilmektedir.  
 
Kafeine bağlı etkileşimler  
• Kafein, dipiridamol kullanan miyokard perfüzyon sintigrafisinin sonuçlarını 
değiştirebilir, bu nedenle testten 24 saat önce kafein alımının durdurulması önerilir.  
• Vanilmandelik ve 5 -hidroksindolasetik asitlerin yanı sıra katekolaminlerin idrar 
konsantrasyonlarını artırabilir, bu durum feokromositoma veya nöroblastoma tanısında 5/20 
 yanlış pozitif sonuçlara yol açabilir. Bu hastalıkların tanısına yönelik testler sırasında 
kafein alımı yasaklanmalıdır.  
• Kafein, diyabet hastalarında kan glukoz düzeylerini yükseltebilir . 
• Kanda ürik asit miktar tayininde yanlış pozitif sonuçlara yol açabilir.  
 
Bu tıbbi ürün formaldehit içerdiğinden mide bulantısına ve ishale sebebiyet verebilir.  
 
4.5. Diğer tıbbi ürünler ile etkileşimler ve diğer etkileşim şekilleri  
 
Parasetamol  ile ilgili etkileşimler : 
Bu ilacın parasetamol ve propifenazon içeriği nedeniyle potansiyel olarak en önemli 
etkileşimleri arasında aşağıdakiler yer alır:  
 
Parasetamol karaciğerde yoğun bir şekilde metabolize edilir, bu nedenle aynı metabolik yolları 
kullanan veya bu yolları etkileyebilen, inhibe edebilen veya uyarabilen diğer ilaçlarla etkileşime 
girebilir. Metabolitlerinden bazıları hepatotoksiktir, bu nedenle parasetamolün güçlü karaciğer 
enzim indükleyicileri (rifampisin, baz ı antikonvülzanlar, vb.) ile birlikte uygulanması, aksi 
halde zararsız olabilecek parasetamol dozlarının alınmasından sonra bile hepatotoksik 
reaksiyonlara yol açabilir. Bu durum özellikle yüksek dozda parasetamol kullanıldığında 
önemlidir.  
 
• Antikolinerjikler (propantelin):  Mide boşalma hızının azalmasına bağlı olarak 
parasetamolün emiliminde etkinin olası inhibisyonuna yol açabilecek azalma.  
• Oral antikoagülanlar (asenokumarol, varfarin):  Antikoagülan etkiyi art tırabilir . 
• Antikonvülzanlar  (fenitoin, fenobarbital, metilfenobarbital, pidodon, karbamazepin):  
Hepatik metabolizmanın indüksiyonuna  bağlı olarak aşırı dozda hepatotoksisitenin 
artmasının yanı sıra parasetamolün biyoyararlanımında azalma. Antikonvülzanlarla tedavi 
sırasında parasetamol ile kendi kendine tedavi sınırlandırılmalıdır.  
• Etil alkol:  Karaciğerde hepatotoksik derivatiflerinin üretiminin olası indüksiyonu 
nedeniyle parasetamol toksisitesinin etkisini artırabilir.  
• Kloramfenikol:  Hepatik metabolizmasının olası inhibisyonuna bağlı olarak 
kloramfenikolün toksisitesini artırabilir.  
• İzoniazid:  Hepatik metabolizmasının olası inhibisyonu nedeniyle parasetamol klerensinde 
azalmaya ve etki  ve/veya toksisitesinde olası artışa yol açabilir.  
• Lamotrijin:  Hepatik metabolizmasının olası indüksiyonu nedeniyle lamotrijinin 
biyoyararlanımında azalma ve etkisinde olası azalmaya yol açabilir.  
• Metoklopramid ve domperidon:  Bu ilaçlar gastrik boşalma üzerindeki etkileri nedeniyle 
parasetamolün ince bağırsakta emilimini arttırır.  
• Probenesid:  Metabolitlerinin bozunmasını ve idrarla atılımını azaltarak parasetamolün 
plazma yarılanma ömrünü artırır.  
• Propranolol:  Hepatik metabolizmasının olası inhibisyonuna bağlı olarak plazma 
parasetamol düzeylerinde artışa yol açar.  
• İyon değişim reçineleri (kolestiramin):  Parasetamolün bağırsakta fiksasyonu nedeniyle 
etkisinin olası inhibisyonu ve parasetamol emiliminde azalmaya yol açabilir.  6/20 
 • Zidovudin (AZT):  Parasetamol ile eş zamanlı kullanımı beyaz kan hücresi düzeylerinin 
azalması (nötropeni) riskini artırır. Bu nedenle tıbbi endikasyon dışında parasetamol AZT 
ile birlikte uygulanmamalıdır.  
• Tropisetron ve granisetron, 5 -hidroksitriptamin tip 3 antagonistleri : Bu ilaçların 
uygulanması, aralarındaki farmakodinamik etkileşim nedeniyle parasetamolün analjezik 
etkisini engelleyebilir.  
• Parasetamolün flukloksasilinle eş  zamanlı uygulanması, özellikle risk faktörleri olan 
hastalarda yüksek anyon açıklı metabolik asidoz ile ilişkilendirildiğinden, flukloksasilinle 
eş zamanlı kullanıldığında dikkatli olunmalıdır (bkz. Bölüm 4.4).  
 
St. John’s Wort ( Hypericum perforatum –sarı kantaron ) parasetamolün kan düzeylerini 
azaltabilir.  
 
Propifenazon ile ilgili etkileşimler:  
 
• Kan değerlerini değiştirebilecek ilaçlarla (antimalaryaller, antitiroidler, 
sülfonamidler vb.)  tedavi alan kişilere propifenazon uygulanmamalıdır.  
• Propifenazon oral antikoagülanların  etkilerini artırabilir.  
• Diğer NSAİİ'ler, kortikosteroidler, antiplatelet ajanlar ve seçici serotonin reseptör 
inhibitörleriyle  eş zamanlı kullanımı gastrointestinal advers etki riskini artırabilir.  
• Antihipertansifler (ACE inhibitörleri veya beta blokörler dahil) ve diüretikler : 
NSAİİ'ler antihipertansiflerin ve diüretiklerin etkililiğini azaltabilir. NSAİİ'lerle eş zamanlı 
tedavi, böbrek toksisitesi riskini artırabilir.  
• Propifenazon, MSS depresanlarının (antihistaminikler gibi)  etkisini güçlendirebilir.  
 
Kafein ile ilgili etkileşimler:  
 
• Oral kontraseptifler:  Oral kontraseptifler, kafeinin karaciğerde parçalanmasını veya 
metabolizasyonunu yavaşlat abilir. 
• Antihistaminikler : Kafein, antihistaminikler gibi bazı maddelerin sedatif etkilerine 
antagonist etki göster ebilir. 
• Antienfektifler:  Kinolon tipi antienfektiflerle (örn. pipemidik asit, siprofloksasin vb.) eş 
zamanlı kullanım, kafein ve onun metaboliti paraksantinin eliminasyonunu geciktirebilir.  
• Barbitüratlar:  Kafein ve barbitüratların eş zamanlı kullanımı, barbitüratların 
antikonvülzan etkilerini antagonize edebilir.  
• Bu ilacın kafein içeren içeceklerle, diğer kafein içeren ilaçlar veya MSS uyarıcı ilaçlarla  
eş zamanlı olarak kullanımı, aşırı MSS uyarımına yol açarak irritabilite, huzursuzluk veya 
uykusuzluğa neden olabilir.  
• Adrenerjik bronkodilatörler:  Adrenerjik bronkodilatörlerin kafeinle eş zamanlı 
kullanımı, ilave MSS uyarımına yol açarak kan basıncında artış, aritmi ve beyin kanaması 
gibi etkilere yol açabilir.  
• Kalsiyum : Yüksek miktarda kafeinin eş zamanlı kullanımı kalsiyum emilimini 
engelleyebilir.  
• Simetidin:  Simetidin, kafeinin karaciğerde parçalanmasını veya metabolizasyonunu 
yavaşlat abilir. 7/20 
 • Sitokrom P450 1A2 (CYP1A2) : CYP1A2 enzimi kafeinin metabolizmasında rol 
oynadığından, kafein bu enziminin substratı olan ilaçlarla etkileşime girebilir.  
• Kardiyovasküler veya serebral uyarımı önlemek için kafeinle eş zamanlı disülfiram  
kullanımından kaçınılmalıdır.  
• Eritromisin  kafeinin klirensini azaltabilir.  
• Fenitoin:  Antiepileptik fenitoin ile eş zamanlı tedavi, kafeinin eliminasyonunu artt ırabilir  
ve etkisini azaltabilir.  
• Demir içeren ilaçlar:  Kafein demirin emilimini azal tabilir , bu nedenle en az 2 saat arayla 
alınmalıdır.  
• Monoamin oksidaz inhibitörleri (MAOİ):  Furazolidon, linezolid, prokarbazin ve 
selegilin dahil olmak üzere monoamin oksidaz inhibitörleri (MAOİ) ile eş zamanlı 
kullanım, hipertansiyona, taşikardiye ve kafeinin küçük miktarlarda uygulanması 
durumunda kan basıncında hafif bir artışa neden olabili r.  
• Lityum  ile eş zamanlı kullanıldığında idrarla atılımını arttırarak terapötik etkisini 
azaltabilir.  
• Meksiletin , kafeinin eliminasyonunu %50 oranında azaltabilir ve böylece birikmesi 
nedeniyle kafeinin olumsuz reaksiyonlarını artırabilir.  
• Sempatomimetikler:  Kafein, kardiyak kronotropizm üzerinde sempatomimetikler, 
tiroksin vb. ile sinerjistik etki göstererek taşikardi riskini potansiyel olarak art tırabilir . 
• Tütün : Tütün, kafeinin karaciğerde parçalanmasını veya metabolizasyonunu 
hızlandır abilir . 
• Geniş bir etki yelpazesine sahip maddelerle (örneğin, benzodiazepinler, klozapin) 
etkileşimler maddeye bağlı olarak değişebilir ve öngörülemez olabilir.  
• Kafein teofilin atılımını azalt abilir  ve efedrin gibi maddelere bağımlılık potansiyelini 
arttırabilir . 
 
Özel popülasyonlara ilişkin ek bilgiler  
Veri bulunmamaktadır.  
 
Pediyatrik popülasyon:  
Veri bulunmamaktadır.  
 
4.6. Gebelik ve laktasyon  
 
Genel tavsiye  
Gebelik kategorisi  
1. ve 2. Trimester: D ’dir. 
3. Trimester: X’dir.  
 
Çocuk doğurma potansiyeli bulunan kadınlar/Doğum kontrolü (Kontrasepsiyon) 
MİNOSET®  PLUS ’ın kontrasepsiyon yöntemleri üzerine etkisi ya da MİNOSET kullanırken 
ilave bir kontrasepsiyon uygulanması gerektiğine dair herhangi bir veri bulunmamaktadır.  
 
 
 
 8/20 
 Gebelik dönemi  
 
Parasetamol  
Gebe kadınlara ilişkin mevcut büyük miktarda veri, fetal/neonatal toksisite veya konjenital 
malformasyonların bulunmadığını göstermektedir. Anne karnında parasetamole maruz kalan 
çocukların nörolojik gelişimine ilişkin epidemiyolojik çalışmalardan elde edi len sonuçlar 
yetersizdir. Klinik olarak gerekliyse gebelik sırasında parasetamol kullanılabilir ancak etkili en 
düşük doz, mümkün olan en kısa sürede ve mümkün olduğunca seyrek kullanılmalıdır. 
Parasetamolün bu koşullardaki güvenliliği kanıtlanmadığından, gebelik sırasında diğer ilaçlarla 
birlikte kullanılması önerilmez.  
 
Propifenazon  
Gebeliğin birinci ve ikinci trimesteri  
Prostaglandin sentezinin inhibisyonu, gebeliği ve/veya embriyonun/fetüsün gelişimini olumsuz 
etkileyebilir. Epidemiyolojik çalışmalardan elde edilen veriler, gebeliğin erken evrelerinde bir 
prostaglandin sentezi inhibitörünün kullanımından sonra düşük, kar diyak malformasyon ve 
gastroşizis riskinin arttığını göstermektedir. Kardiyak malformasyon mutlak riski %1’den azken 
yaklaşık %1 ,5'e yükselmiştir. Riskin doz ve tedavi süresiyle birlikte arttığı görülmektedir. 
Hayvanlarda, prostaglandin sentezi inhibitörle rinin uygulanmasının, embriyonik letalitenin yanı 
sıra implantasyon öncesi ve sonrası kayıplarda artışa neden olduğu gösterilmiştir. Ayrıca, 
organogenetik dönem boyunca bir prostaglandin sentezi inhibitörü uygulanan hayvanlarda, 
kardiyovasküler malformasyo n dahil olmak üzere çeşitli malformasyonların görülme sıklığının 
arttığı bildirilmiştir.  
 
MİNOSET® PLUS , bir nonsteroidal antiinflamatuvar ilaç (NSAİİ) olan propifenazon içerir.  
Gebeliğin 20. haftasından itibaren bu ilacı almak fetüste böbrek fonksiyon bozukluğunun bir 
sonucu olarak oligohidramnioza neden olabilir. Bu, tedaviye başladıktan kısa bir süre sonra 
ortaya çıkabilir ve genellikle tedavinin kesilmesiyle düzelir. Ayrıca, i kinci trimesterde tedaviyi 
takiben duktus arteriyozus daralması olguları bildirilmiştir ve bunların çoğu tedavinin 
kesilmesinden sonra düzelmiştir. Bu nedenle gebeliğin birinci ve ikinci trimesterinde kesinlikle 
gerekli olmadıkça MİNOSET® PLUS  uygulanmamal ıdır. MİNOSET® PLUS  gebe kalmaya 
çalışan bir kadın tarafından veya gebeliğin birinci ve ikinci trimesterinde kullanılıyorsa doz ve 
tedavi süresi olabildiğince azaltılmalıdır.  
 
Gebeliğin 20. haftasından itibaren birden fazla gün boyunca MİNOSET® PLUS ’a maruz 
kalınması durumunda oligohidramnios ve duktus arteriyozus daralması kontrolü için prenatal 
izleme düşünülmelidir. Oligohidramnios veya duktus arteriyozus daralması tespit edilirse tedavi 
kesilmelidir.  
 
Gebeliğin üçüncü trimesteri  
Gebeliğin üçüncü trimesterinde, tüm prostaglandin sentezi inhibitörleri fetüste aşağıdakilere yol 
açabilir:  
 
• Kardiyo -pulmoner toksisite (duktus arteriyozusun erken kapanması ve pulmoner 
hipertansiyonla birlikte).  
• Böbrek fonksiyon bozukluğu (yukarıya bakınız);  9/20 
 Ayrıca prostaglandin sentezi inhibitörleri gebeliğin sonunda anne ve bebekte şunlara yol 
açabilir:  
• Çok düşük dozlarda bile ortaya çıkabilen antiplatelet tipi etki nedeniyle kanama 
süresinin olası uzaması.  
• Doğumun gecikmesine veya uzamasına neden olabilecek uterus kasılmalarının 
inhibisyonu.  
 
Sonuç olarak, MİNOSET® PLUS  gebeliğin üçüncü trimesterinde kontrendikedir (bkz. Bölüm 
4.3 ve 5.3).  
 
Kafein  
Gebe kadınlarda kafeinin güvenliliği belirlenmemiştir. Yüksek dozların uygulanması erken 
doğum ve düşük doğum ağırlığı riskinin artmasıyla ilişkilendirilmiştir, bu nedenle günlük kafein 
dozunun azaltılması ve 300 mg/gün'den fazla alınmaması önerilir. Kafei nle ilgili yapılan 
çalışmalarda, insanlarda konjenital malformasyon ile annenin kafein tüketimi arasında bir ilişki 
görülmemiştir. Kafein, plasentayı geçerek annedeki konsantrasyona benzer doku 
konsantrasyonlarına ulaşır ve aşırı kullanıma bağlı olarak fet al aritmilere neden olabilir.  
Hayvan çalışmalarında üreme toksisitesi gösterilmiştir (bkz. Bölüm 5.3).  
 
Laktasyon dönemi  
 
Parasetamol  
Parasetamol anne sütüne geçer ancak anne sütüne geçen miktarı klinik olarak anlamlı değildir. 
Anne sütüyle beslenen çocuklarda olumsuz etki bildirilmemiştir. Parasetamol, önerilen dozun 
aşılmaması kaydıyla emziren kadınlarda kullanılabilir. Uzun süreli kul lanım durumunda 
dikkatli olunmalıdır.  
 
İnsanlarda herhangi bir sorun tanımlanmamıştır. Anne tarafından 650 mg'lık bir dozun 
alınmasından sonraki 1 veya 2 saat içinde anne sütünde maksimum 10 ila 15 mikrogram/mL 
(66,2 ila 99 ,3 mikromol/L) konsantrasyonları ölçülse de, emzirilen bebeklerin idrarında 
parasetamol  veya metabolitleri tespit edilmemiştir. Anne sütünde yarılanma ömrü 1 ,35 ila 3 ,5 
saattir.  
 
Propifenazon  
Propifenazon anne sütüne geçtiğinden ve güvenlilik çalışmaları ve verileri mevcut 
olmadığından emzirme döneminde kullanılmaması önerilir.  
 
Kafein  
Kafein süte çok küçük miktarlarda, yaklaşık %1 oranında geçer. Bazı durumlarda ve ilacın uzun 
süreli kullanımından sonra anne sütüyle beslenen bebeklerde kafeinin birikimi nedeniyle 
irritabilite ve uyku düzeninde değişiklikler gözlendiğinden kullanımından kaçınılmalıdır.  
 
Üreme Yeteneği/Fertilite  
Siklooksijenaz/prostaglandin sentezini inhibe eden ilaçların yumurtlama üzerindeki etkisi 
nedeniyle kadın doğurganlığında tedavinin kesilmesinden sonra geri döndürülebilir şekilde 10/20 
 azalmaya neden olabileceğini gösteren kanıtlar mevcuttur. Parasetamolün prostaglandin 
sentezini inhibe ettiği düşünüldüğünden doğurganlığı etkilemesi mümkündür ancak bu etki 
kanıtlanmamıştır.  
 
4.7. Araç ve makine kullanımı üzerindeki etkiler  
MİNOSET® PLUS ’ın önerilen dozlarda kullanımı bazı durumlarda baş dönmesi veya 
somnolans a yol açabildiğinden ilaca verilen yanıtın gözlemlenmesi önerili r. Böyle bir etki 
görülmesi durumda araç ve makine kullan ımından kaçın ılması gerekir.  
 
4.8. İstenmeyen etkiler  
MİNOSET® PLUS ’ın içindeki bileşenler nadiren alerjik reaksiyonlara (deri döküntüleri, ürtiker) 
yol açmıştır. Az sayıda vakada pruritus, eritem, ürtiker, anjiyoödem, dispne veya astım gibi 
belirtilerle ortaya çıkan aşırı duyarlılık reaksiyonlarıyla karşılaşılmıştır. Nad ir olarak 
anaflaktoid reaksiyon ve anafilaktik şok vakaları bildirilmiştir. Parasetamol ve propifenazon 
kullanımı ile ilişkili olarak bazı trombositopeni, lökopeni, agranülositoz ve pansitopeni vakaları 
bildirilmiştir.  
 
Klinik çalışmalarda ve pazarlama sonrası yapılan araştırmalarda rapor edilen advers etkiler 
aşağıdaki sıklık derecelerine göre listelenmiştir.  
 
Çok yaygın (≥1/10); yaygın (≥1/100 ila < 1/10); yaygın olmayan (≥1/1.000 ila <1/100); seyrek 
(≥1/10.000 ila <1/1.000); çok seyrek (< 1/10.000), bilinmiyor (eldeki verilerden hareketle 
tahmin edilemiyor)  
 
Parasetamole bağlı yan etkiler:  
 
Kan ve lenf sistemi hastalıkları  
Bilinmiyor : Trombositopeni,  trombositopenik purpura , lökopeni  ve pansitopeni  
 
Bağışıklık sistemi hastalıkları  
Bilinmiyor:  Alerjik reaksiyonlar, anafilaktik reaksiyon ve anafilaktik  şok 
 
Metabolizma ve beslenme hastalıkları  
Çok seyrek: Hipoglisemi  
 
Sinir sistemi hastalıkları  
Bilinmiyor: Baş dönmesi  ve somnolans  
 
Vasküler hastalıklar  
Seyrek: Hipotansiyon  
 
Solunum, göğüs bozuklukları ve medi astinal hastalıklar  
Bilinmiyor : Bronkospazm ve astım (analjezik astım sendromu dahil)  
 
Gastrointestinal hastalıklar  
Bilinmiyor : Bulantı,  kusma, mide rahatsızlığı,  diyare ve karın ağrısı  11/20 
 Hepato -biliyer hastalıklar  
Seyrek: Hepatik transaminaz düzeylerinde artış  
Çok seyrek: Hepatotoksisite (sarılık)  
Bilinmiyor: Karaciğer yetmezliği, hepatit, doza bağlı karaciğer yetmezliği, karaciğer nekrozu 
(ölümcül sonuçlar dahil) . Kronik onaylanmamış kullanım, ölümcül sonuçlar da dahil olmak 
üzere hepatik fibroz ve hepatik siroza yol açabilir . 
 
Deri ve derialtı dokusu hastalıkları  
Seyrek: Parasetamole bağlı olarak deri döküntüsü, kaşıntı, ürtiker, alerjik ödem ve anjiyoödem, 
akut generalize eksantematöz püstüloz, eritema multiform, Stevens -Johnson sendromu ve toksik 
epidermal nekroliz (fatal sonuçlar dahil)  
Çok seyrek: Ciddi deri reaksiyonları , sabit  ilaç erüpsiyonu ,  
Bilinmiyor: Ödem ve alerjik anjiyoödem, döküntü  
 
Böbrek ve idrar yolu hastalıkları  
Çok seyrek: Steril piyüri (idrarda bulanıklık), böbreklerde olumsuz etkiler (bkz. Bölüm 4. Özel 
kullanım uyarıları ve önlemleri)Bilinmiyor: Özellikle aşırı doz durumunda böbrek hasarı  
 
Genel bozukluklar ve uygulama bölgesine ilişkin hastalıklar  
Seyrek: Halsizlik  
 
Propifenazona bağlı yan etkiler:  
Önerilen dozlarda genellikle advers reaksiyon görülmez.  
 
Kan ve lenf sistemi hastalıkları  
Çok seyrek: Trombositopeni, agranülositoz, lökopeni, nötropeni ve hemolitik anemi  
 
Bağışıklık sistemi hastalıkları  
Çok seyrek: Kızarıklık veya prürit, kabarcıklı deri değişiklikleri (bireysel olgularda Stevens -
Johnson sendromu veya Lyell sendromu), ürtiker veya şok gibi alerjik deri reaksiyonları  
 
Sinir sistemi hastalıkları  
Bilinmiyor: Baş dönmesi  
 
Solunum, göğüs bozuklukları ve medi astinal hastalıklar  
Çok seyrek: Nefes darlığı  
 
Gastrointestinal hastalıklar  
Yaygın: Bulantı ve kusma  
Bilinmiyor: Epigastrik ağrı, diyare ve abdominal ağrı  
 
Kafeine bağlı yan etkiler:  
Oral kafein içeren ilaçların kullanımı sırasında sıklığı tam olarak belirlenemeyen aşağıdaki 
advers reaksiyonlar bildirilmiştir.  
 12/20 
 En sık bildirilen advers reaksiyonlar Merkezi Sinir Sistemini etkilerken, daha az sıklıkla 
gastrointestinal advers reaksiyonlar bildirilmiştir.  
 
Sinir sistemi hastalıkları  
Bilinmiyor: Uykusuzluk, ajitasyon, irritabilite, orta derecede delir yum ve baş ağrısı  
 
Gastrointestinal hastalıklar  
Bilinmiyor: Bulantı, kusma ve gastrointestinal ir ritasyon  
 
Bu advers etkiler kafein duyarlılığına ve günlük doza bağlıdır. Kafein düşük dozlarda 
alındığında dahi  duyarlı kişilerde uykusuzluk, huzursuzluk, taşikardi ve olası gastrointestinal 
reaksiyonlara yol açabilir.  
 
Yüksek dozda kafein çarpıntı, aritmi, taşikardi, hipertansiyon ve yüzde kızarıklık gibi kardiyak 
etkilere neden olabilir.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyon u Türkiye 
Farmakovijilans Merkezi (TÜFAM)’ne bildirmeleri gerekmektedir. ( www.titck.gov.tr ; e-posta: 
tufam@titck.gov.tr ; tel: 0 800 314 00 08;faks: 0 312 218 35 99)  
 
4.9. Doz aşımı ve tedavisi  
 
Parasetamol:  
Doz aşımı durumunda derhal bir doktora veya zehir kontrol merkezine başvurun. Toksisite 
bulgu veya semptomlar belirgin olmasa bile hem yetişkinler hem de çocuklar için acil tıbbi 
müdahale çok önemlidir.  
 
Akut toksisite  
Şiddetli toksikasyonun en önemli etkisi hepatoksisitedir: Parasetamolün reaktif metabolitlerinin 
karaciğer hücrelerinin proteinlerine bağlanması hepatoselüler hasara yol açar. Terapötik 
dozlarda bu metabolitler glutatyon ile bağlanarak toksik olmayan konju gatlar oluşturur. Yüksek 
doz aşımı durumunda, karaciğere (glutatyon oluşumunu destekleyen) SH sağlayan kaynaklar 
tükenir, toksik metabolitler birikir ve karaciğer hücrelerinde nekroz meydana gelir; bunun 
sonucunda hepatik komaya ilerleyen karaciğer fonksiy on yetersizliği ortaya çıkar. Böbrek 
tübüler nekrozunun bir sonucu olarak böbrek hasarı da ayrıca tanımlanmıştır.  
 
Alkol veya bazı ilaçların kullanımı veya şiddetli yetersiz beslenme hastalarda doz aşımı sınırı 
düşürülebilir.  
 
Kronik toksisite  
Kronik toksisite çeşitli karaciğer yetmezliklerini içerir (toksisite belirtileri bölümüne bakınız). 
Parasetamolün kronik toksisitesi ve özellikle nefrotoksisitesine ilişkin veriler tartışmalıdır.  
 13/20 
 Günde 4 g’ın üzerindeki dozların kronik alımı, geçici hepatotoksisiteye neden olabilir. Ayrıca 
böbreklerde tübüler nekroz ve miyokard hasarı gelişebilir.  
 
Toksisite semptomları  
Doz aşımı semptomları arasında bulantı, baş dönmesi, kusma, iştah kaybı, ikter, karın ağrısı, 
böbrek ve karaciğer yetmezliği, terleme ve genel halsizlik yer alır. Doz aşımı durumunda önemli 
semptom veya belirtiler olmasa bile hasta bir tıp merkezinde hızla tedavi edilmelidir; çünkü 
ölüme yol açabilecek doz aşımı durumlarında bile belirtiler genellikle doz alındıktan hemen 
sonra değil, üçüncü günden sonra ortaya çıkar. K araciğer nekrozu ölüme yol açabilir. Aynı 
şekilde akut böbrek yetmezliği de ortaya çıkabilir.  
 
Parasetamol intoksikasyonu karaciğerin hızla büyümesine, transaminaz ve bilirubin 
düzeylerinin yükselmesine, protrombin zamanının patolojik hale gelmesine, idrar çıkışının 
bozulmasına ve hafif azoteminin gelişmesine neden olur. Akut ve/veya kronik doz aşım ında 
hipokalemi ve metabolik asidoz (laktik asidoz dahil) gelişebilir. 3 veya 5 gün sonra ortaya çıkan 
klinik belirtiler genellikle ikter, ateş, fetor hepatikus, hemorajik diyatez, hipoglisemi ve 
karaciğer yetmezliğidir. Karaciğer yetmezliği, hepatik ensef alopati ve beyin ödemine progrese 
olarak ölüme yol açabilir.  
 
Şiddetli karaciğer hasarı olmasa bile şiddetli tübüler nekroza bağlı akut böbrek yetmezliği 
gelişebilir; bağırsaklarda ağrı, hematüri ve proteinüri kuvvetle buna işaret eder.  
 
Parasetamol  doz aşımı, aşırı dozajın alınmasından başlayarak dört aşamada değerlendirilir:  
 
• 1. AŞAMA  (12-24 saat): Bulantı, kusma, terleme ve anoreksi  
 
• 2. AŞAMA  (24-48 saat): Semptomlar tamamen kaybolmasa da klinik iyileşme; AST, ALT, 
bilirubin ve protrombin düzeyleri yükselmeye başlar  
 
• 3. AŞAMA  (72-96 saat): Hepatotoksisitenin tepe noktası; AST için 20,000 değerleri 
görülebilir  
 
• 4. AŞAMA  (7-8 gün): İyileşme  
 
Hepatotoksisite meydana gelebilir. Minimum toksik doz yetişkinlerde 6 g, çocuklarda ise 100 
mg/kg'ın üzerindedir. 20 -25 g'ın üzerindeki dozlar potansiyel olarak ölümcüldür. 
Hepatotoksisite belirtileri bulantı, kusma, anoreksi, halsizlik, terleme, abdominal  ağrı ve 
diyareyi içerir. Hepatotoksisite, alımdan 48 -72 saat sonra ortaya çıkar. Alınan dozun 150 
mg/kg'dan fazla olması veya alınan miktarın belirlenememesi durumunda, alımdan 4 saat sonra 
serum parasetamol  için örnek alınmalıdır. Hepatotoksisite durumunda karaciğer fonksiyon testi 
yapılır ve test 24 saat arayla tekrarlanır. Karaciğer yetmezliği ensefalopati, koma ve ölüme 
neden olabilir.  
 
Alımdan 4 saat sonra 300 mikrogram/mL'den yüksek plazma parasetamol  düzeylerinin 
bulunması, hastaların %90'ında karaciğer hasarıyla ilişkilendirilmiştir. Bu durum, plazma 
parasetamol  düzeyleri alımdan 4 saat sonra 120 mikrogram/mL veya alımdan 12 saat sonra 30 14/20 
 mikrogram/mL düzeyini aştığında ortaya çıkmaya başlar.  
 
Toksisitenin tedavisi  
Yaşamsal belirtilerin izlenmesi, farklı laboratuvar parametrelerinin ve dolaşım durumunun 
kontrolü dahil olmak üzere tıbbi yoğun bakım uygulanmalıdır.  
Her durumda, tercihen alımdan sonraki 6 saat içinde aspirasyon ve mide lavajı yapılmalıdır. 
Aynı şekilde, hemodiyaliz ve hemoperfüzyon da maddenin eliminasyonuna yardımcı olur. 
Plazma parasetamol düzeyinin izlenmesi önerilir.  
 
Parasetamol intoksikasyonu şüphesinde SH kaynakları (örneğin metiyonin, sistamin veya N -
asetilsistein), reaktif metabolitlerle konjuge olduğu ve dolayısıyla detoksifikasyona yardımcı 
olduğundan, alımdan sonraki 10 saat içinde intravenöz olarak uygulanmalıd ır. N -asetilsistein 
alındıktan 48 saat sonra belli bir dereceye kadar koruma sağlayabilir.  
 
Parasetamol  toksisitesi için spesifik antidot : N-asetilsistein . Aşağıdaki tabloya göre 20 saat 15 
dakika boyunca intravenöz  (IV) yoldan uygulanan 300 mg/kg N-asetilsistein  (1,5 mL/kg %20 
sulu çözeltiye eşdeğer; pH: 6 ,5) önerilir.  
 
1. YETİŞKİNLER  
• Yükleme dozu : 150 mg/kg N-asetilsistein  (0,75 mL/kg %20 sulu çözeltiye eşdeğer; 
pH: 6 ,5), intravenöz olarak veya 200 mL %5 dekstrozda seyreltilerek 15 dakika 
boyunca yavaşça uygulanır.  
• İdame dozu : 
a) Başlangıçta, 50 mg/kg (0 ,25 mL/kg %20 N -asetilsistein sulu çözeltisine eşdeğer; pH: 
6,5) 500 mL %5 dekstroz içinde 4 saat boyunca yavaş infüzyonla verilir.  
b) Ardından, 100 mg/kg (0 ,50 mL/kg %20 N -asetilsistein sulu çözeltisine eşdeğer; pH: 
6,5) 1000 mL %5 dekstroz içinde 16 saat boyunca yavaş infüzyonla verilir.  
 
2. ÇOCUKLAR  
Pulmoner damar tıkanıklığını önlemek için %5 dekstroz infüzyon çözeltisinin hacmi 
çocuğun yaşına ve kilosuna göre ayarlanmalıdır.  
 
İntoksikasyondan sonraki 8 saat içinde uygulandığında antidotun etkinliği en yüksek 
düzeydedir. Etkisi sekizinci saatten sonra giderek azalır ve intoksikasyondan 15 saat sonra 
etkisiz hale gelir.  
 
Kan testi sonuçları kandaki parasetamol  düzeyinin 200 µg/mL'den az olduğunu gösterdiğinde, 
%20 N-asetilsistein  sulu çözeltisinin uygulanması durdurulabilir.  
 
IV N-asetilsisteinin  olumsuz etkileri: Seyrek olarak, genellikle infüzyonun başlangıcından 
itibaren 15 dakika ila 1 saat içinde deri döküntüleri ve anafilaksi gözlemlenmiştir.  
 
Oral yoldan , antidot N-asetilsistein  aşırı dozlamadan sonraki 10 saat içinde uygulanmalıdır. 
Yetişkinler için önerilen antidot dozu:  
- 140 mg/kg vücut ağırlığı miktarında bir başlangıç dozu  15/20 
 - 4 saatte bir olmak üzere 17 doz 70 mg/kg vücut ağırlığı  
 
Hoş olmayan kokusu ve tahriş edici veya sklerozan özellikleri nedeniyle her doz, uygulanmadan 
önce kolalı içecek, üzüm suyu, portakal suyu veya su ile %5 oranında seyreltilmelidir. 
Uygulamadan sonraki bir saat içinde hastanın kusması halinde doz tekrarlanmalıdır. Antidot 
gerekirse duodenal entübasyon yoluyla (su ile seyreltilerek) uygulanabilir.  
 
Kafein:  
Kafein doz aşımı durumunda ortaya çıkan semptomlar, merkezi sinir sisteminin aşırı uyarılması 
(uykusuzluk, huzursuzluk, kusma, konvülsiyonlar ve heyecan semptomları) ve gastrointestinal 
irritasyona (bulantı, kusma, ishal, abdominal ağrı) bağlıdır.  
 
Akut kafein doz aşımının tedavisi öncelikle semptomatik ve idame tedavisinden oluşur.  
 
Propifenazon:  
Doz aşımı belirtileri abdominal ağrı, bulantı, kusma, somnolans, heyecan, solunum depresyonu, 
konvülsiyon ile hipotansiyon, şok ve oligüriyle birlikte komayı içerir.  
 
Yetişkin hastalarda ağızdan alınan 10 g'lık doz ölümcül olabilir.  
 
Tedavi semptomatiktir. İlaç, gastrik lavaj, zorlu diürez veya diyaliz ve ardından aktif kömür 
uygulanmasıyla mümkün olan en kısa sürede vücuttan atılmalıdır.  
 
5. FARMAKOLOJİK ÖZELLİKLER  
 
5.1. Farmakodinamik özellikler  
Farmakoterapötik grup: Parasetamol, psikoleptikler hariç kombinasyonlar  
ATC kodu: N02BE51  
 
Etki mekanizması  
 
Parasetamol:  
Parasetamol , aynı zamanda antipiretik özelliklere sahip olan bir analjezik ilaçtır.  
 
Parasetamolün etki mekanizması tam olarak açıklanmamış olmakla birlikte prostaglandinlerin 
sentezini Merkezi Sinir Sistemi düzeyinde inhibe ederek ve daha az ölçüde periferik düzeyde 
ağrılı dürtü oluşumunu bloke ederek etki ettiği bilinmektedir.  
 
Parasetamolün, Merkezi Sinir Sistemindeki siklooksijenaz enzimlerinin (özellikle COX -3) 
bloke edilmesi yoluyla prostaglandinlerin sentezini inhibe ederek ağrı eşiğini arttırdığına 
inanılmaktadır. Bununla birlikte, parasetamol periferik dokulardaki siklooks ijenazları önemli 
ölçüde inhibe etmez.  
 
Parasetamol, nosiseptif sinyallerin periferik dokulardan omuriliğe iletilmesini engelleyen inen 
serotonerjik yolakların aktivitesini uyarır. Bu anlamda bazı deneysel veriler, intraspinal olarak 
uygulanan farklı serotonerjik reseptör alt tiplerinin antagoni stlerinin uygulanmasının, 16/20 
 parasetamolün antinosiseptif etkisini ortadan kaldırabildiğini göstermektedir.  
 
Ateş düşürücü (antipiretik) etki, termoregülasyon sürecinin fizyolojik koordinasyon organı olan 
hipotalamusta PGE 1 sentezinin inhibisyonuyla ilişkilidir.  
 
Propifenazon:  
Propifenazon analjezik ve antipiretik etkiye sahiptir. Analjezik etki mekanizması, 
siklooksijenazın inhibe edilmesi yoluyla prostaglandin sentezinin inhibisyonundan oluşur. 
Propifenazon, somatik ağrıyı hafifletir, visseral ağrı üzerinde çok az etkiye sahip tir. Antipiretik 
etki mekanizması merkezidir ve termolizis, kutanöz vazodilatasyon ve terlemede artışa neden 
olur. 
 
Kafein:  
Kafein temel olarak adenozin reseptörlerinin bir antagonistidir, A1, A2A ve A2B alt tiplerinin 
adenozin reseptörlerini bloke eder, böylece MSS'de adenozinin inhibitör etkisini azaltır. Bu 
blokaj, kafeinin hafif sinir uyarıcı etkisinden sorumludur, çünkü ad enozinin sinir sistemi 
hücreleri tarafından absorpsiyonu, uyku ve sedasyonu tetikleyen mekanizmalardan biridir. 
Ayrıca bu reseptör alt tiplerinden biri olan A1, nörotransmisyon mekanizmalarını düzenlemesi 
nedeniyle önemli bir rol oynamaktadır. Bu anlamda, kafeinin norepinefrin ve dopamin 
salınımını hafifçe arttırdığı ve beynin birçok bölgesinin sinirsel aktivitesini arttırdığı 
görülmektedir.  
 
Ayrıca kafeinin kalp üzerinde kalp atım hızını uyaran ve kalp debisini artıran pozitif kronotropik 
ve inotropik etkisi vardır.  
 
5.2. Farmakokinetik özellikler  
 
Genel özellikler  
 
Parasetamol:  
 
Emilim : 
Oral olarak biyoyararlanımı %75 -85'tir. Yaygın ve hızlı bir şekilde emilir, farmasötik forma 
bağlı olarak maksimum plazma konsantrasyonlarına 0 ,5-2 saatlik bir sürede ulaşır.  
 
Dağılım : 
Oral uygulamadan sonra plazma yarılanma ömrü 1 ,5-3 saattir. Plazma proteinlerine bağlanma 
düzeyi %10'dur. Maksimum etkiye ulaşma süresi 1 ila 3 saat, etki süresi ise 3 ila 4 saattir.  
 
Biyotransformasyon:  
Terapötik dozlardan sonra parasetamol glukronik asit (%60) ve sülfirik asit (%35) ile 
karaciğerde konjugasyona uğrar. Genellikle, hepatik sitokrom P450 enzimleri (CYP2E1 ve 
CYP3A4) ile metabolize edilir. Karaciğer ve böbrek yetmezliğinde parasetamolün 
metabolizması yavaşlayabilir.  
 
 17/20 
 Eliminasyon:  
Parasetamolün metabolizması, doğrusal kinetiğe göre hepatik ilk geçiş etkisine uğrar. Ancak 2 
g'ın üzerindeki dozlar uygulandığında bu doğrusallık ortadan kalkar. Parasetamol esas olarak 
karaciğerde (%90 -95) metabolize edilir, böbrekler tarafından glukuron ik asit ile konjugat olarak 
ve daha az oranda sülfürik asit ve sistein olarak idrar yoluyla elimine edilir. Sadece yaklaşık %1 
ila 3'ü değişmeden atılır. Doz aşımı durumunda, karaciğer veya böbrek yetmezliği olan 
hastalarda, yaşlılarda ve çocuklarda parase tamolün eliminasyonu gecikir. Yüksek dozlar olağan 
hepatik metabolizasyon mekanizmalarını satüre edebilir ve glutatyon tükenmesine bağlı olarak 
hepatotoksik ve muhtemelen nefrotoksik metabolitlere yol açan alternatif metabolik yolların 
kullanılmasına yol a çabilir.  
 
Propifenazon:  
 
Emilim : 
Propifenazonun %90'ı oral olarak emilir. 2 ,1 mikrogram/mL'lik maksimum plazma 
konsantrasyonuna 1 -3 saat içinde ulaşılır.  
 
Dağılım : 
Plazma proteinlerine bağlanma oranı %10 ile %20 arasındadır ve dağılım hacmi 1 ,3 L/kg'dır.  
 
Biyotransformasyon:  
Propifenazon temel olarak karaciğerde metabolize olur. Ana metabolit idrarla atılan (%80) N -
desmetilpropifenazondur. Karaciğer ve böbrek yetmezliğinde propifenazonun metabolizması 
yavaşlayabilir.  
 
Eliminasyon:  
Ortalama eliminasyon yarılanma ömrü 1 ila 1 ,5 saattir. Karaciğerde metabolize edilir ve 
yaklaşık %0 ,6'sı değişmeden, geri kalanı metabolitler halinde idrarla atılır.  
 
Kafein:  
 
Emilim : 
Kafein, oral uygulamadan sonra gastrointestinal sistemden hızla emilir ve vücutta yaygın olarak 
dağılır. 5 mg/kg vücut ağırlığı dozunun uygulanmasından sonra 30 -40 dakikada 9 -10 µg/mL’lik 
Cmax değerlerine ulaşılır. Oral olarak uygulanan kafeinin biyoyararl anımı neredeyse tamdır.  
 
Dağılım : 
Plazma proteinlerine bağlanma düzeyi %30 -40 ve dağılım hacmi 0 ,52 ila 1 ,06 L/kg'dır. Madde 
tüm vücut bölümlerine dağılır, kan -beyin bariyerini ve plasenta bariyerini hızla geçer, anne 
sütüne de geçer.  
 
Biyotransformasyon:  
Kafeinin idrarla atılan ana metabolitleri 1 -metilürik asit,l -metilksantin ve 5 -asitilamin -6-amino -
3metilurasil’dir.  
 
 18/20 
 Eliminasyon:  
Kafeinin plazma yarılanma ömrü 4 ,1 ile 5 ,7 saat arasında değişir ancak 9 ila 10 saatlik değerler 
de mevcuttur,  bu da bireyler arası ve birey içi değişkenlik olduğunu göstermektedir . 
 
Kafein karaciğerde demetile ve kısmen oksidize edilir; esas olarak böbrekler yoluyla elimine 
edilir. 48 saatlik idrarda, uygulanan dozun en fazla %86’sı bulunmuştur, bunun yalnızca %1 ,8'i 
değişmeden, geri kalanı esas olarak 1 -metilürik asit (%12 -38), 1 -metilksantinler (%8 -19) ve 5 -
asetilamino -6-amino -3-metil -urasil (%15) olarak elimine edilmiştir. Dozun yalnızca %2 -5'i 
dışkıyla atılır. Ana metabolit, toplam miktarın %44'üne eşdeğer olan  1,7-dimetilürik asittir.  
 
Doğrusal/Doğrusal Olmayan Durum : 
Pozolojiye uygun kullanıldığında farmakokinetiği doğrusaldır.  
 
Hastalardaki karakteristik özellikler  
Karaciğer ve böbrek yetmezliğinde parasetamol ve propifenazonun metabolizması ve atılımı 
yavaşlayabilir.  
 
5.3. Klinik öncesi güvenlilik verileri  
 
Parasetamol  
Üreme ve gelişimsel toksisitenin değerlendirilmesi için halihazırda kabul edilen standartları 
kullanan konvansiyonel çalışma mevcut değildir.  
 
Terapötik dozlarda parasetamol toksik etki göstermez ve yalnızca çok yüksek dozlarda 
hayvanlarda ve insanlarda hepatik sentrilobüler nekroza neden olur. Benzer şekilde çok yüksek 
doz seviyelerinde parasetamol köpek ve kedilerde ve çok nadiren insanlarda 
methemoglobinemiye ve oksidatif hemolize neden olur.  
 
Sıçanlarda ve farelerde yürütülen kronik, subkronik ve akut toksisite çalışmalarında 
gastrointestinal lezyonlar, kan sayımında değişiklikler, karaciğer ve böbrek parankiminde 
dejenerasyon (nekroz dahil) gözlemlenmiştir. Bu değişiklikler bir yandan etki mek anizmasına, 
diğer yandan parasetamolün metabolizmasına bağlanmıştır. Buna ek olarak metabolitlerin 
insanlarda toksik etkilere ve organlarda buna bağlı değişikliklere yol açtığı görülmüştür. Ayrıca, 
terapötik dozlarla uzun süreli kullanım (örn. 1 yıl) sıras ında çok seyrek olarak geri 
döndürülebilir kronik agresif hepatit olguları tanımlanmıştır. Subtoksik dozlarda zehirlenme 
belirtileri 3 haftalık tedaviden sonra ortaya çıkabilir. Bu nedenle parasetamolün uzun süre ve 
yüksek dozda alınmaması gerekir.  
 
Ek araştırmalarda parasetamolün terapötik (toksik olmayan) dozlarda kullanımıyla ilişkili 
genotoksik riskine dair kanıt bulunmamıştır.  
 
Sıçanlarda ve farelerde yapılan uzun süreli çalışmalarda, hepatotoksik olmayan dozlarda 
parasetamol ile tümör potansiyeline yönelik kanıt elde edilmemiştir.  
 
Üreme yeteneği/fertilite :  
Hayvanlarda yapılan kronik toksisite çalışmaları, yüksek dozda parasetamolün  testiküler 19/20 
 atrofiye ve spermatogenezin inhibisyonuna neden olduğunu göstermektedir; Bu durumun 
insanlarda kullanımı açısından önemi bilinmemektedir.  
 
Propifenazon  
Propifenazonun mutajenezini ve teratojenezini değerlendirmeye yönelik hayvan çalışmalarında, 
ilacın teratojenik veya mutajenik olduğuna veya söz konusu çalışmaların koşulları altında 
embriyoletalite belirtilerine yönelik kanıt elde edilmemiştir.  
 
Aynı şekilde, propifenazon karsinogenez çalışmaları, ilacın malign tümör oluşumuyla ilişkili 
olmadığını göstermiştir.  
 
Kafein  
Kafeinin hayvanlarda büyük miktarlarda ve tek dozda, küçük fakat tekrarlanan dozlarda veya 
kas içi enjeksiyon yoluyla uygulanması, fetusun büyümesinde gecikmelere, kas -iskelet 
sisteminde (parmaklar, falankslar ve iskelet) fetal anomalilere, gastrointestina l sistemde 
patolojik değişikliklere ve ülser oluşumuna neden ol abilir . 
 
Laboratuvar hayvanlarına letal dozlarda uygulanan kafein, merkezi uyarıcı etkilerinin bir 
sonucu olarak nöbetlere neden olmuştur. Bu dozlarda ölüm, solunum yetmezliğinden 
kaynaklanır.  
 
Farelerle yapılan çalışmalarda sperm motilite parametrelerinde azalma, fetüs ağırlığı, sayısı ve 
canlılıklarında azalma gözlenmiştir.  
 
6. FARMASÖTİK ÖZELLİKLER  
 
6.1. Yardımcı maddelerin listesi  
Mikrokristalin selüloz  
Hidroksipropil metil selüloz  
Esma Spreng (formaldehit kazein, inek kaynaklı)  
Mısır nişastası  
Talk 
Magnezyum Stearat  
Kolloidal silika susuz  
 
6.2. Geçimsizlikler  
Geçerli değildir.  
 
6.3. Raf ömrü  
48 ay  
 
6.4. Saklamaya yönelik özel  tedbirler  
25ºC altındaki oda sıcaklığında saklanmalıdır.  
 
 20/20 
 6.5. Ambalajın niteliği ve içeriği  
20 ve 30 tablet içeren opak PVC/Alu folyo blister ambalajlarda.  
 
6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmeli ği”ne uygun olarak imha edilmelidir.  
 
7. RUHSAT SAHİBİ  
Bayer Türk Kimya San. Ltd. Şti.  
Ümraniye, İstanbul  
Tel: 0 216 528 36 00  
Faks: 0 216 645 39 50  
 
8. RUHSAT NUMARASI  
208/88  
 
9. İLK RUHSAT TARİHİ/RUHSAT YENİLEME TARİHİ  
İlk ruhsat tarihi: 03.10.2006  
Ruhsat yenileme tarihi: 08.02.2016  
 
10. KÜB’ ÜN YENİLENME TARİHİ  
 