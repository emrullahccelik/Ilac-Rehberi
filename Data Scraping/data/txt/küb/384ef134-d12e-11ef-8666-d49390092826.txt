KISA ÜRÜN BİLGİSİ
1.BEŞERİ TIBBİ ÜRÜNÜN ADI
NEVRA-B12 1000 mcg/ml i.m. enjeksiyonluk çözelti içeren ampul
2.KALİTATİF VE KANTİTATİF BİLEŞİM
Etkin madde:
B12 vitamini (Siyanokobalamin) 1000 mcg
Yardımcı madde:
Benzil alkol 15.0 mg
Sodyum klorür 9.0 mg
Yardımcı maddeler için 6.1’e bakınız.
3. FARMASÖTİK FORM
1 ml’lik ampul solüsyonu;
Koyu pembe renkli, berrak, partikül içermeyen çözelti.
4. KLİNİK ÖZELLİKLER
4.1.Terapötik endikasyonlar
NEVRA-B12 1000 mcg/ml i.m. enjeksiyonluk çözelti içeren ampul, pernisiyöz anemi, B12
vitamini eksikliğinden kaynaklanan hiperkrom makrositer anemi, trigeminus nevraljisi,
siyatik, akut nevrit, nevralji, zona ve interkostal nevraljilerde antinevraljik olarak tedavi
amaçlı kullanılır.
Ayrıca Schilling testinde de teşhis amaçlı olarak kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Akut nevraljilerde günde 500-1000 mcg B12 vitamini İ.M. olarak verilir. Akut nevrit ve
nevraljilerde tedavinin 10 gün sürdürülmesi tavsiye edilir. Zamanla nüks eden vakalarda
yeniden bir NEVRA-B12 kürü yapılmalıdır.
Pernisiyöz anemi ve hiperkrom makrositer anemide tedaviye günaşırı 250-1000 mcg B12
vitamini (İ.M.) verilerek başlanır ve bu uygulama 1-2 hafta sürdürülür. Daha sonra, kan
tahlilleri hastanın normale döndüğünü kanıtlayana kadar, haftada 1 defa 250 mcg B12
vitamini (İ.M.) tatbik edilir, ancak hastada nörolojik komplikasyonlar mevcutsa günaşırı
1000 mcg B12 vitamini (İ.M.) verilmeye devam edilir. Hastanın kan tahlili sonuçları düzelme
gösterdiğinde, ayda 1 defa 1000 mcg B12 vitamini İ.M. olarak tatbik edilerek idame tedavisi
uygulanır.
1/7Uygulama şekli:
NEVRA-B12, uygulama sıklığı, süresi ve miktarı yukarıda belirtildiği şekilde kas içine
(İ.M.) enjeksiyon yolu ile uygulanır.
Özel popülasyonlara ilişkin ek bilgiler
Böbrek yetmezliği / Karaciğer yetmezliği:
Veri bulunmamaktadır.
Pediyatrik popülasyon:
Veri bulunmamaktadır.
Geriyatrik popülasyon:
Veri bulunmamaktadır.
4.3. Kontrendikasyonlar
NEVRA-B12,
• B12 vitaminine ve içeriğinde bulunan diğer maddelere karşı aşırı hassasiyeti olanlarda,
• Leber hastalığı olanlarda kontrendikedir.
4.4. Özel kullanım uyarıları ve önlemleri
YALNIZ KAS İÇİNE UYGULANIR.
Bı2 vitamini, omuriliğin subakut dejenerasyonunu maskeleyebileceğinden, tam bir teşhis
konmadan kullanılmamalıdır. Kanda B12 vitamini konsantrasyonunun yüksek olduğu optik
noropatilerde kullanılması uygun değildir.
B12 vitamini uygulanması esnasında enfeksiyon, üremi, folik asit veya demir eksikliğinin
ortaya çıkışı ile kemik iliğini suprese edici etkileri olan ilaçların (kloramfenikol) kullanılması
siyanokobalamine karşı terapötik cevabı azaltabilir. Ağır anemi ve doku anoksisi olan
hastalarda ve yaşlılarda acil önlemler gerekebilir. Bunlarda kan transfüzyonu, yüksek dozda
B12 ve folik asit tedavisi derhal uygulanmalıdır.
Astım, ürtiker, egzama gibi allerjik hastalığı olanlarda siyanokobalamin verilmeden önce deri
testi yapılarak hastanın hipersensitivitesi olup olmadığı araştırılmalıdır.
NEVRA-B12, hiçbir zaman intravenöz yolla yapılmamalı, intramüsküler yolla verilmelidir.
Hamilelikteki B12 vitamini eksikliği olduğu kanıtlanmamışsa kullanılmamalıdır, Hamilelikte
ve emziren annelerde tavsiye edilen günlük B12 vitamini dozu 2,2 ve 2,6 mcg'dır. B12 vitamini
anne sütüne geçer,
2/7Bu tıbbi urun her bir ampulde 15.0 mg benzil alkol içerir. Prematüre bebekler ve yeni
doğanlara uygulanmaması gerekir. Bebeklerde ve 3 yaşına kadar olan çocuklarda toksik
reaksiyonlara ve anafilaktoid reaksiyonlara sebebiyet verebilir.
Bu tıbbi urun her bir ampulde 1 mmol (23 mg)'den daha az sodyum ihtiva eder; yani esasında
sodyum içermemektedir.
4.5. Diğer tıbbi ürünler ile etkileşimler ve diğer etkileşim şekilleri
Bı2 vitamini eksikliği görülen hastalarda Bı2 vitamini ile kloramfenikolün birlikte kullanımı
B vitaminine karşı hematopoetik yanıtı engelleyebilir.
12
Metotreksat, primetamin, kolşisin ve paraaminosalisik asit gibi enfeksiyona karşı kullanılan
ilaçlar B12 vitamini için teşhis amacıyla yapılan mikrobiyolojik kan tahlillerinde yanlış
sonuçlar verebilir.
Alkol B12 vitamininin emilimini azalttığından, B12 vitamini uygulanması esnasında fazla
miktarda alkol tüketilmesi siyanokobalamine karşı terapötik cevabı azaltabilir.
Özel popülasyonlara ilişkin ek bilgiler
Pediyatrik popülasyon:
Veri bulunmamaktadır.
4.6.Gebelik ve laktasyon
Genel tavsiye
Gebelik kategori C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Veri bulunmamaktadır.
Gebelik dönemi
NEVRA-B12'nin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
Bolüm 5.3). İnsanlara yönelik potansiyel risk bilinmemektedir.
Hamilelikteki megaloblastik anemi vakalarının tedavisinde eğer B12 vitamini eksikliği olduğu
kanıtlanmamışsa, kullanılmamalıdır.
Laktasyon dönemi
B12 vitamini anne sütüne geçer ve bilinen bir zararı bulunmamaktadır. Ancak doktora
danışılması gerekir.
3/7Prematüre bebekler ve yeni doğanlarda benzil alkol kullanılmaması gerektiğinden, yeni
doğum yapmış ve/veya prematüre bebeği olan annelerin NEVRA-B12 'yi doktor tavsiyesi ile
kullanmaları gerekmektedir.
Üreme yeteneği / Fertilite
Veri bulunmamaktadır.
4.7. Araç ve makine kullanımı üzerindeki etkiler
NEVRA-B12’nin araç ve makine kullanımı üzerine bilinen bir etkisi bulunmamaktadır.
4.8.İstenmeyen etkiler
NEVRA-B12’nin kullanımına ilişkin istenmeyen etkiler için aşağıdaki terimler ve sıklık
dereceleri kullanılmıştır:
Çok yaygın (>1/10); yaygın (>1/100 ila <1/10); yaygm olmayan (>1/1.000 ila <1/100);
seyrek (>1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor)
Kan ve lenf sistemi hastalıkları
Bilinmiyor: Polisitemia vera
Bağışıklık sistemi hastalıkları
Bilinmiyor: Aşırı duyarlılık reaksiyonları
Sinir sistemi hastalıkları
Bilinmiyor: Yürümede bozukluk, asteni, anksiyete, baş dönmesi, hipoestezi, koordinasyon
bozukluğu, sinirlilik hali, parestezi, baş ağrısı
Kardiyak hastalıkları
Bilinmiyor: Konjestif kalp yetmezliği, periferal vasküler tromboz
Solunum, göğüs bozuklukları ve mediastinal hastalıkları
Bilinmiyor: Dispne, pulmoner ödem
Gastrointestinal hastalıkları
Bilinmiyor: Dispepsi, bulantı, kusma, hafif geçici diyare, glossit
Deri ve deri altı doku hastalıkları
Seyrek: İnflamatuvarlı akne oluşumu veya alevlenmesi, folikulit oluşumu veya alevlenmesi
Bilinmiyor: Kaşıntı, geçici ekzantem
4/7Kas-iskelet bozukluklar, bağ doku ve kemik hastalıkları
Bilinmiyor: Artrit, sırt ağrısı ve miyalji
Genel bozukluklar ve uygulama bölgesine ilişkin hastalıkları
Bilinmiyor: Vücutta şişme, sırt ağrısı, genel ağrı, enjeksiyon yerinde ağrı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99).
4.9. Doz aşımı ve tedavisi
Doz aşımı durumunda suda çözünen vitaminler idrarla atılır. Acil durumlar için bir prosedür
veya antidot yoktur.
5. FARMAKOLOJİK ÖZELLİKLER
5.1. Farmakodinamik Özellikler
Farmakoterapötik grup: Bı2 Vitamini (Siyanokobalamin ve Türevleri)
ATC kodu: B03BA01
Etki mekanizması:
B12 vitamini, vücutta methionin, timidin, protoporfirinin biosentezlerini aktive eden ve
nükleoprotein ile hemoglobinin yapılmasında katalizör vazifesi görerek normal eritropoezi
temin eden bir vitamindir. Bu etkisinden dolayı pernisiyöz anemi ile hiperkrom makrositer
anemide tabloyu süratle düzeltir.
Yüksek dozda Bi2 vitamini, siyatik ve trigeminus nevraljisi gibi nörolojik eridikasyon
sahalarında kullanılır ve şiddetli ağrıların süratle giderilmesini sağlar.
5.2. Farmakokinetik özellikler
Genel özellikler
Emilim:
Bı2 vitamini intrinsik faktöre bağlanarak absorbe olur ve intrinsik faktör yokluğunda,
gastrektomiden sonra ve malabsorbsiyon sendromu mevcudiyetinde iyi emilmez.
5/7Dağılım:
B vitamini plazma proteinlerine geniş ölçüde bağlanır. Karaciğerde depolanır. Vücut 1000
12
mcg'lık bir dozun %15'ini depolar.
Vücut depolarında 2000-3000 mcg B vitamini mevcuttur. NEVRA-B12, safra salgısı
12
aracılığı ile enterohepatik sirkülasyona girer.
Metabolizma:
B vitamininin parenteral kullanımına bağlı metabolizması hakkında veri bulunmamaktadır.
12
Eliminasvon:
Enjektabl olarak verilen dozun büyük bir kısmı ilk 24 saatte idrarla itrah edilir.
5.3. Klinik öncesi güvenlilik verileri
Müstahzarın içerdiği etkin madde klinikte uzun yıllardır kullanılan bir maddedir. Hakkındaki
çalışmalar tamamlanmıştır. Kullanımları ile ilgili olarak görülebilecek olumsuz etkiler ilgili
bölümlerde yer almaktadır (4.4, 4.6, 4.8, 4.9).
6. FARMASÖTİK ÖZELLİKLER
6.1 Yardımcı maddelerin listesi
Benzil alkol,
Sodyum klorür,
Hidroklorik asit,
Enjeksiyonluk su.
6.2 Geçimsizlikler
İlaç etkileşimleri ile ilgili bilgiler 4.5 no.lu bölümde belirtilmektedir. Siyanokobalamin'in
kullanılan yardımcı maddeler ile geçimsizliği yoktur.
6.3. Raf ömrü
12 ay
6.4.Saklamaya yönelik özel uyarılar
25 °C’nin altındaki oda sıcaklığında ve ışıktan koruyarak saklayınız.
6/76.5. Ambalajın niteliği ve içeriği
Tip I camdan yapılmış 1 ml'lik amber renkli ampuller.
Her bir karton kutu; 5 adet 1 ml'lik ampul içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘‘Tıbbi Atıkların Kontrolü Yönetmeliği’’
ve ‘‘Ambalaj ve Ambalaj Atıklarının Kontrolü Yönetmelik’’lerine uygun olarak imha
edilmelidir.
7. RUHSAT SAHİBİ
Farmalas İlaç San. ve Tic. Ltd. Şti.
Altınşehir Mah. Tavukçuyolu Cad. Beka Sk. No:9
Ümraniye/İstanbul
Tel : (0216) 540 05 94
Faks : (0216) 526 13 14
8. RUHSAT NUMARASI
2017/96
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 07.03.2017
Ruhsat yenileme tarihi:
10. KÜB’ÜN YENİLENME TARİHİ
7/7