KISA ÜRÜN BİLGİSİ
1. BEŞERİ TIBBİ ÜRÜNÜN ADI
PREDOPAM 50 mg/ 5 ml İ.V. İnfüzyon İçin Konsantre Çözelti İçeren Ampul
2. KALİTATİF VE KANTİTATİF BİLEŞİM
Etkin madde: Her 1ml çözelti 10 mg dopamin hidroklorür içerir.
Her 5 ml’lik bir ampul 50 mg dopamin hidroklorür içerir.
Yardımcı madde(ler):
Sodyum metabisülfit
Sodyum sitrat trihidrat
Yardımcı maddeler için 6.1’e bakınız.
3. FARMASÖTİK FORM
İnfüzyon için konsantre çözelti
Renksiz ve saydam tip I ampullerde, berrak ve renksiz çözelti.
4. KLİNİK ÖZELLİKLER
4.1. Terapötik Endikasyonlar
PREDOPAM, aşağıdaki durumlarda görülen hemodinamik bozuklukların düzeltilmesinde
endikedir:
1. Miyokard enfarktüsü, endotoksik septisemi, travma ve böbrek yetmezliğinin eşlik
ettiği akut hipotansiyonun ya da şokun tedavisinde.
2. Açık kalp cerrahisinden sonra hipovoleminin düzeltilmesi sonrasında süreklilik
gösteren hipotansiyon durumunda yardımcı tedavi olarak.
3. Konjestif yetersizlikte olduğu gibi kronik kardiyak dekompensasyon tedavisinde.
4.1. Pozoloji ve uygulama şekli
Pozoloji/uygulama sıklığı ve süresi:
Erişkinler:
Uygun olan durumlarda, dopamin hidroklorür uygulanmadan önce dolaşan kan
volümünün tam kanla veya bir plazma genişleticisi ile yenilenmesi gerekir.
Kalp gücü ve böbrek perfüzyonunun en küçük artışına cevap verme olasılığı olan
hastalarda, dopamin hidroklorür solüsyonun başlangıç dozu 2.5 mcg/kg/dakikadır.
Daha ciddi durumlarda, uygulamaya 5 mcg/kg/dakika oranında başlanabilir ve ihtiyaç
duyuldukça, 5-10 mcg/kg/dakikalık aşamalı artışlarla 20-50 mcg/kg/dakikaya kadar doz
arttırılabilir. Eğer 50 mcg/kg/dakikadan daha fazla doza gereksinim olursa, idrar çıkışının
sıklıkla kontrol edilmesi önerilmektedir.
Hipotansiyon olmaksızın idrar çıkışı azalıyorsa, dopamin dozunun azaltılması
düşünülmelidir. Hastaların % 50’sinde, 20 mcg/kg/dakikanın altındaki dozlarla yeterli
sonuçlar alındığı gösterilmiştir.
1 / 9Bu dozlara cevap vermeyen hastalarda yeterli kan basıncı, idrar akışı ve perfüzyon
sağlanması için dopamin dozunda ilave artışlar yapılabilir.
Tüm hastaların tedavileri süresince kan hacmi, kardiyak kontraktilite, periferal perfüzyon
dağılımı ve idrar akışının sürekli olarak değerlendirilmesi gerekmektedir.
Dopamin dozu hastanın vereceği yanıta göre ayarlanmalıdır. Dozun azaltılması veya
geçici olarak doza ara verilmesine işaret eden idrar akış hızındaki azalma, taşikardinin
artması ve yeni ritim bozuklukları oluşumuna özellikle dikkat edilmelidir.
Uygulama şekli:
Sadece uygun seyrelticilerle seyreltildikten sonra intravenöz yoldan infüzyon uygulanır.
Özel popülasyonlara ilişkin ek bilgiler:
Böbrek/Karaciğer Yetmezliği:
Dopaminin böbrek ve karaciğer yetmezliğinde etkisi bilinmediği için hastaların yakından
izlenmesi önerilir.
Pediyatrik popülasyon:
Dopaminin çocuklardaki güvenliliği ve etkililiği bilinmemektedir.
Geriatrik popülasyon:
Yaşlı hastalarda doz ayarlaması önerilmemektedir. Bununla beraber, kan basıncı, idrar
akışı ve periferal doku perfüzyonu açısından hastanın yakından takip edilmesi
önerilmektedir.
4.2. Kontrendikasyonlar
PREDOPAM, feokromasitoma ve hipertiroidi, düzeltilmemiş atriyal veya ventriküler
taşiaritmi veya ventriküler fibrilasyonu olan hastalarda kullanılmamalıdır.
Arteriyel aritmojenik potansiyel nedeniyle siklopropan ve halojenli hidrokarbon anestetik
uygulanmış hastalarda kullanılmamalıdır.
4.3. Özel kullanım uyarıları ve önlemleri
Dopamin tedavisinden önce MAO inhibitörleri ile tedavi edilen hastalara, azaltılmış doz
verilmelidir; başlangıç dozu, normal dozun onda biri (1/10) olmalıdır.
Potasyum içermeyen çözeltilerin aşırı miktarda verilmesi hipokalemiye sebep olabilir.
Bu çözeltilerin intravenöz olarak uygulanması, serum elektrolit konsantrasyonlarının
dilüsyonu, aşırı hidratasyon, konjesyon ve pulmoner ödemle sonuçlanan aşırı sıvı ve/veya
çözünen madde yüklemesine yol açabilir.
Önlemler
PREDOPAM infüzyonundan önce, eğer gerekiyorsa hipovolemi düzeltilmelidir. Akut
miyokard enfarktüsüne bağlı şoklarda düşük dozlar kullanılmalıdır.
2 / 9Diyastolik basınçta ani bir değişiklik (nabızda belirgin bir düşüş) gözlemlenirse, infüzyon
hızı azaltılmalıdır. Hastalarda vazokonstrüktör etkinlikle ilgili belirtiler böyle bir etki
istenmiyorsa dikkatle izlenmelidir.
Periferik damar hastalığı hikayesi olan hastalar kol ve bacak derilerinde renk ve ısı
değişimi açısından yakından izlenmelidir. Derinin rengi veya ısısında bir değişiklik
oluşursa, bunun dolaşımının bozukluğu sonucu olduğu düşünülmelidir. Dopamin
infüzyonuna devam etmenin yararı olası nekroz riskine karşı değerlendirilir. Bu
değişiklikler infüzyon hızı azaltılarak veya infüzyon kesilerek geri döndürülebilir. 5-10
mg fentolamin mesilat IV uygulanması iskemiyi düzeltebilir.
% 5 Dekstroz içindeki dopamin hidroklorür, infüzyon yerine bitişik perivasküler dokuya
olası infiltrasyonu önlemek için mümkün olduğunca büyük bir ven içine infüzyon
şeklinde uygulanmalıdır. Ekstravazasyon, etraftaki dokunun nekrozuna veya soyulmasına
neden olabilir. 5-10 mg fentolamin mesilat içeren 10-15 ml serum fizyolojik infiltrasyonu
bu bölgedeki iskemiyi düzeltebilir. Ekstravazasyon belirlenir belirlenmez iskemik alana
infiltrasyon için, ince hipodermik bir iğneli şırınga kullanılmalıdır.
Dekstroz solüsyonları, subklinik veya açık diabetus mellitusu olduğu bilinen hastalarda
tedbirle kullanılmalıdır.
Bozulmuş renal ve hepatik fonksiyon üzerindeki dopamin etkisi bilinmediği için
hastaların yakından izlenmesi önerilir.
Hipotansiyondan sakınmak için, dopamin infüzyonuna dereceli olarak son verilmelidir.
Bu tıbbi ürün her ampulde 1 mmol’den ( 23 mg) daha az sodyum ihtiva eder, yani
esasında “sodyum içermez”.
4.4. Diğer tıbbi ürünler ile etkileşimler ve diğer etkileşim şekilleri
i. Anestetikler:
Miyokard, dopamin, siklopropan ve halojenli hidrokarbon anestetiklerin etkilerine
duyarlıdır ve bunların beraber kullanılmalarından kaçınılmalıdır. Bu etkileşim hem
pressör aktivite hem de kardiyak beta adrenerjik uyarılma nedeniyle olur.
ii. Alfa ve Beta Bloke ediciler:
Dopaminin kardiyak etkileri, propanol ve metoprolol gibi beta-adrenerjik bloker ajanlar
tarafından antagonize olur ve yüksek doz dopaminin neden olduğu periferik
vazokonstrüksiyon, alfa- adrenerjik blokaj yapan ilaçlarla antagonize edilir. Dopamin ile
indüklenen renal ve mesenterik vazodilatasyon alfa veya beta adrenerjik bloker ajanlarla
antagonize olmaz.
iii. Monoamin Oksidaz (MAO) İnhibitörleri:
MAO inhibitörleri Dopaminin etkisini kuvvetlendirir ve etki süresini arttırabilir. Dopamin
tedavisi öncesinde MAO inhibitörü tedavisi olmuş hastalarda, dozun azaltılması önerilir.
Bu nedenle önemli derecede azaltılmış dozlar uygulanmalıdır (Başlangıç dozu normal
dozun en az 1/10’e kadar azaltılmalıdır).
3 / 9iv. Fenitoin:
Dopamin alan hastalarda i.v. fenitoin uygulandığında hipotansiyon ve bradikardi
görülmüştür; bazı dopamin uygulanmakta olan hastalara mutlaka fenitoin verilecekse, çok
dikkatli olunmalıdır.
Dopamin diüretik ilaçların etkisini arttırabilir.
Aşırı vazokonstrüsiyon olabileceği için ergo alkoloidlerinden sakınılmalıdır. Trisiklik
antideprasanlar ve dopamine karşın presör yanıtı arttırabilir.
Özel popülasyona ilişkin ek bilgiler
Pediyatrik popülasyon:
Dopaminin çocuk hastalardaki güvenilirliği ve yararı kanıtlanmamıştır.
Geriyatrik popülasyon
Geriyatrik hastalarda dozun ayarlanması gerekmez ancak kan basıncı, idrar çıkışı ve
periferik doku perfüzyonu yakından izlenmelidir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/doğum kontrolü (Kontrasepsiyon)
İnsanlar üzerindeki potansiyel risk bilinmemektedir.
Gebelik dönemi
Hayvan çalışmalarında dopaminin teratojenik bir etkisi gösterilmemiştir. Bununla beraber,
dopaminin insan fetusu üzerine etkileri bilinmemektedir. Bu nedenle gebe kadınlarda
beklenen yarar, fetüs üzerindeki potansiyel risklere ağır basmadıkça kullanılmamalıdır.
Laktasyon dönemi
Dopaminin anne sütüne geçip geçmediği ve yeni doğan üzerindeki etkileri
bilinmemektedir. Dolayısıyla emziren annelerde kullanılmamalıdır.
Üreme yeteneği/Fertilite
Geçerli değildir.
4.5. Araç ve makine kullanımı üzerindeki etkiler
Araç ve makine kullanma yeteneği üzerine etkisi ile ilgili veri yoktur.
4.6. İstenmeyen etkiler
4 / 9Dopaminin yan etkileri, onun farmakolojik etkisi ile ilişkilidir.
Yan etkiler genellikle doza bağlıdır ve hastaların yaklaşık % 10’unda gözlenir.
Çok yaygın (≥1/10); yaygın (≥1/100 ila ≤ 1/10); yaygın olmayan (≥1/1.000 ila ≤ 1/100);
seyrek (≥1/10.000 ila ≤1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor) olarak sınıflandırılır.
Sinir sistemi hastalıkları
Çok yaygın: Baş ağrısı
Yaygın olmayan: Piloereksiyon
Göz hastalıkları
Çok yaygın: Midriyasiz
Kardiyak hastalıkları
Çok yaygın: Ektopik kalp atışı, taşikardi, angina ağrısı, palpitasyon, hipotansiyon,
vazokonstrüksiyon
Yaygın olmayan: Aberran ileti, bradikardi, QRS kompleksi, hipertansiyon, gangren, fatal
ventriküler aritmi
Vasküler hastalıkları
Yaygın olmayan: Ayak gangreni (Daha önceden vasküler hastalığı olan birkaç hastada
10-14 mcg/kg/dakika ve üstü dozlarda görülmüştür)
Solunum, göğüs bozuklukları ve mediastinal hastalıkları
Çok yaygın: Dispne
Gastrointestinal hastalıkları
Çok yaygın: Bulantı, kusma
Araştırmalar (Laboratuar bulguları)
Yaygın olmayan: Azotemi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35
99)
5 / 94.7. Doz aşımı ve tedavisi
Özellikle oklusif damar hastalığı hikayesi olan hastalarda, dopaminin alfa adrenerjik
etkisine bağlı olarak kan basıncının aşırı yükselmesi ve vazokonstrüksiyon olabilir. Dozun
azaltılmasıyla veya infüzyonun kesilmesiyle bu durum düzeltilebilir, çünkü dopaminin
vücutta 2 dakikadan daha az yarı-ömrü vardır.
Bu önlemler yeterli olmazsa, bir alfa adrenerjik bloker ( örn; fentolamin mesilat)
infüzyonu düşünülebilir.
Dopamin, infüzyon yerinde lokal vazokonstrüksiyona neden olabilir. Bu nedenle infüzyon
için büyük bir ven seçilmelidir. 5-10 mg fentolamin mesilat içeren 10-15 ml serum
fizyolojik ile infiltrasyon bu bölgedeki iskemiyi düzeltebilir. Ekstravazasyon gözlendiği
anda ince hipodermik iğnesi olan enjektör kullanarak iskemik alan infiltre edilmelidir.
Aşırı kan basıncı yükselmesiyle kazara doz aşımı fark edilirse doz azaltılması ya da
infüzyona ara verilmelidir; çünkü Dopaminin etki süresi çok kısadır.
Bu önlemler yeterli olmazsa, fentolamin fesilat infüzyonu düşünülmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kardiyak stimulan
ATC kodu: C01CA04
Dopamin sempatik sinir sisteminin adrenerjik reseptörlerini uyarır. İlacın beta 1-
adrenerjik reseptörler üzerine doğrudan etkisi vardır ayrıca norepinefrin salınmasını
sağlayarak dolaylı etki de gösterir. Dopamin ayrıca renal, mesenterik, koroner ve
intraserebral damar yataklarındaki spesifik dopaminerjik reseptörleri de etkileyerek
vazodilatasyon sağlar. İlacın beta 2-adrenerjik reseptörler üzerindeki etkisi yok denecek
kadar azdır.
Dakikada 0,5-2 mcg/kg’lık i.v. dozlarında, ilaç dopaminerjik reseptörler üzerinde etki
yapar. Aynı zamanda dakikada 2-10 mcg/kg’lık dozlarda, beta1-adrenerjik reseptörleri de
uyarır. Daha yüksek tedavi dozlarında ise alfa- adrenerjik reseptörler de uyarılır ve ilacın
net etkisi alfa-adrenerjik, beta 1-adrenerjik ve dopaminerjik stimülasyon sonucu görülür
Dopaminin asıl etkisi uygulanan doza bağlıdır. Düşük dozlarda, kardiyak stimülasyon ve
renal vasküler dilatasyon oluşur ve daha yüksek dozlarda, vazokonstrüksiyon oluşur.
Alfa-adrenerjik etkilerin, adenilat siklaz enziminin inhibisyonu ile siklik adenozin-31, 51-
monofosfatın (cAMP) üretiminin inhibisyonu sonucu oluştuğu, beta- adrenerjik etkilerin
ise adenilat siklaz aktivitesinin stimülasyonu sonucu oluştuğuna inanılmaktadır.
6 / 95.2. Farmakokinetik özellikler
Genel Özellikler
Emilim:
Oral yoldan uygulanan dopamin, gastrointestinal sistemde hızla metabolize olur. IV
uygulamayı takiben, 5 dakika içinde dopaminin etkisi başlar, ilacın etki süresi 10
dakikadan azdır.
Dağılım:
İlaç, tamamen vücuda dağılır, ancak büyük bir kısmı kan beyin bariyerini geçemez.
Dopaminin plasentaya geçip geçmediği bilinmemektedir.
Biyotransformasyon:
Dopaminin plazma yarı-ömrü yaklaşık 2 dakikadır. Dopamin; karaciğer, böbrekler ve
plazmada monoaminooksidaz (MAO) ve katekol-0-metiltransferaz ile homovanilik asit
(HVA) ve 3,4-dihidroksifenilasetik asit inaktif bileşiklere metabolize olur. MAO
inhibitörleri alan hastalarda dopamin etki süresi 1 saate kadar uzayabilir. Dopamin
dozunun yaklaşık % 25’i adrenerjik sinir terminallerinde norepinefrine metabolize olur.
Eliminasyon:
Dopamin temel olarak idrarla, HVA ve onun sülfatı ve glukronid konjugatları ve 3,4-
dihidrofenilasetik asit olarak atılır. Dozun çok küçük bir kısmı değişmeden atılır.
Radyoaktif işaretli dopaminin uygulanmasını takiben, radyoaktivitenin yaklaşık % 80’i 24
saatte idrarla atılmaktadır.
5.3. Klinik öncesi güvenlilik verileri
Kısa Ürün Bilgilerinin diğer bölümlerinde bahsedilenlerin dışında preklinik veri yoktur.
6. FARMASÖTİK ÖZELLİKLERİ
6.1. Yardımcı maddelerin listesi
Sodyum sitrat dihidrat
Sodyum metabisülfit
Sitrik asit monohidrat
Enjeksiyonluk su
6.2. Geçimsizlikler
PREDOPAM, sodyum bikarbonat gibi herhangi bir alkali intravenöz çözeltiye
eklenmemelidir. Renk değişimi veya çökelek şeklinde fiziksel veya kimyasal geçimsizlik
gösteren çözeltiler uygulanmamalıdır.
Başka alternatif olmadıkça, gentamisin sülfat, sefalotin sodyum, sefalotin sodyum nötral
veya okzalisin sodyum içeren karışımlardan sakınılması önerilmektedir. % 5’lik glukoz
ampisilin ve dopamin karışımı alkali ve geçimsiz olup, bu durum iki ilacın da
bozulmasına yol açar. Dolayısıyla iki ilaç karıştırılmamalıdır. % 5’lik glukoz
solüsyonundaki dopamin ve amfoterisin B karışımı geçimsizdir, ilaçların
karıştırılmasından hemen sonra çökelek oluşur.
7 / 96.3. Raf ömrü
36 ay
Seyreltildikten sonraki raf ömrü: İnfüzyon için hazırlanan çözeltiler, en az 24 saat
dayanıklıdır. Sadece Ringerli Laktat’ta seyreltilen çözelti en fazla 6 saat dayanıklı
kalabilmektedir.
6.4. Saklamaya yönelik özel uyarılar
25ºC’nin altındaki oda sıcaklığında saklanmalıdır.
6.5. Ambalajın niteliği ve içeriği
Renksiz ve saydam, tip-I cam ampul
Takdim Şekli: 5 veya 30 adet ampul/kutu
6.6. Beşeri tıbbi üründen arta kalan maddelerin imhası ve diğer özel önlemler
Tek kullanım içindir. Çözeltinin rengi değişmişse kullanmayınız.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrol Yönetmeliği”ne uygun olarak imha
edilmelidir. Çevreyi korumak amacıyla kullanılmayan PREDOPAM şehir suyuna veya
çöpe atılmamalıdır.
İnfüzyon solüsyonunun hazırlanması
Aşağıdaki tabloda gösterildiği gibi aseptik olarak PREDOPAM’ı IV çözelti içine
aktarınız:
Konsantrat Hacmi IV Çözelti Hacmi Son Konsantrasyon
Konsantrat içeriği
ml ml mikrogram/ml
50 mg / 5 ml 5 500 100
50 mg / 5 ml 5 250 200
50 mg / 5 ml 10 250 400
50 mg / 5 ml 20 500 400
Dopamin hidroklorür aşağıdaki i.v. çözeltilerle seyreltilmelidir:
• (% 0.9) Sodyum Klorür
• (% 5) Dekstroz
• (% 5) Dekstroz + (% 0.45) sodyum klorür
• Sodyum Laktat
• Hartmann Çözeltisi
7. RUHSAT SAHİBİ
Dem İlaç San. ve Tic. A.Ş.
Dem Plaza İnönü Mah. Kayışdağı Cad. No:172
8 / 934755 Ataşehir-İSTANBUL
Tel: 02164284029
Faks: 02164284086
Web: http://www.demilac.com.tr
8. RUHSAT NUMARASI : 124/39
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 02.12.2008
Ruhsat yenileme tarihi:
10. KÜB’ÜN YENİLENME TARİHİ
9 / 9