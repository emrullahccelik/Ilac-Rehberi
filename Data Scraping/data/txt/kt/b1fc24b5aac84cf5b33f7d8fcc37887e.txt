1/9  KULLANMA TALİMATI  
 
BAUDA 14 mg film kaplı tablet 
Ağızdan alınır.  
 
Etkin  madde:  14 mg teriflunomid  
Yardımcı  maddeler:  Laktoz monohidrat  (inek  sütü kaynaklı), mikrokristalin  selüloz  (Tip  102), 
sodyum  nişasta  glikolat  (Tip A), hidroksipropil  selüloz,  mısır  nişastası,  kolloidal  silikon  dioksit 
(susuz), magnezyum stearat, Opadry II 32K505026 Blue [Laktoz monohidrat (sığır sütü 
kaynaklı), HPMC 2910/hipromelloz (E464), titanyum dioksit (E171), triasetin, FD&C Blue #2/indigo karmin alüminyum lak (E132)]  
 
▼Bu ilaç ek izlemeye tabidir. Bu üçgen yeni  güvenlilik bilgisinin  hızlı olarak  belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. Bölümün sonuna bakabilirsiniz. 
 
 
Bu Kullanma  Talimatında:  
 
1. BAUDA  nedir  ve ne için kullanılır?  
2. BAUDA’yı  kullanmadan  önce dikkat  edilmesi gerekenler  
3. BAUDA  nasıl  kullanılır?  
4. Olası  yan etkiler  nelerdir?  
5. BAUDA’nın  saklanması  
 
Başlıkları yer almaktadır.  
 
1. BAUDA nedir  ve ne için kullanılır?  
 
BAUDA,  soluk mavi  renkli,  yuvarlak, bikonveks,  her iki tarafı  düz film kaplı  tabletlerdir.  28 
film kaplı  tabletlik  alüminyum  folyo blister  ambalajlarda mevcuttur.  
BAUDA,  immünomodülatör  bir ajan olan ve bağışıklık  sisteminin  sinir sistemine  olan 
saldırısını sınırlayan teriflunomid etkin maddesini içermektedir.  
 
BAUDA, yetişkinlerde, – Vücut ağırlığı >40 kg olan çocuklarda ve adölesanlarda (10 yaş ve  
üzeri) atak ve iyileşmelerle giden MS (multipl skleroz) tedavisinde kullanılır. Bu ilacı kullanmaya başlamadan  önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız.  
• Bu ilaç kişisel  olarak  size reçete edilmiştir,  başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında yüksek  
veya düşük  doz kullanmayınız.  2/9  Multipl skleroz nedir?  
MS, merkezi sinir sistemini (MSS) etkileyen uzun süreli bir hastalıktır. MSS, beyin ve 
omurilikten  oluşur. Multipl  sklerozda,  enflamasyon  (iltihap)  MSS'te  sinirlerin  etrafında bulunan 
koruyucu kılıfı (miyelin adı verilen) yok eder. Bu miyelin kaybına miyelinsizleşme 
denmektedir. Bu durum, sinirlerin düzgün çalışmasını engeller.  
 
Tekrarlayan multipl sklerozu olan insanlar, sinirlerinin düzgün şekilde çalışmamasından 
kaynaklanan ve tekrar eden fiziksel semptom atakları (relapslar) geçireceklerdir. Bu semptomlar hastadan hastaya farklılık göstermekle birlikte şunları kapsamaktadır:  
• yürümede  zorluk  
• görme  problemleri  
• denge  problemleri  
 
Tekrarlama (relaps) bittikten sonra bazı semptomlar tamamen kaybolabilir, ancak zamanla relapslar arasında bazı problemler kalabilir. Bu, günlük aktivitelerinizi sekteye uğratabilecek bazı fiziksel sakatlıklara neden olabilir.  
 
BAUDA, bazı beyaz kan hücrelerinin (lenfositler) artışını sınırlayarak bağışıklık sisteminin 
merkezi sinir sistemi üzerine yaptığı ataklara karşı korunmasına yardımcı olur. Bu, MS'teki sinir hasarına yol açan enflamasyonu sınırlar.  
 
2. BAUDA'yı  kullanmadan önce dikkat  edilmesi  gerekenler  
 
BAUDA'yı  aşağıdaki  durumlarda  KULLANMAYINIZ:  
Eğer;  
- Etkin  maddeye  veya bu ilacın  içerdiği  diğer  maddelerden  birine  karşı  alerjiniz  varsa,  
- BAUDA veya leflunomid  aldıktan  sonra  şiddetli cilt döküntüsü veya  soyulması, 
kabarıklık yaşarsanız ve/veya ağzınızda yaralar oluşursa,  
- Şiddetli karaciğer  problemleriniz  varsa,  
- Gebeyseniz, gebe  olabileceğinizi düşünüyorsanız veya  emziriyorsanız,  
- Bağışıklık  sisteminizi etkileyen  ciddi  bir probleminiz  varsa örn., Edinilmiş  Bağışıklık 
Yetmezliği Sendromu (AIDS), 
- Kemik  iliğinizle  ilgili ciddi  probleminiz  varsa veya  kanınızda  kırmızı (anemi)  veya beyaz 
kan hücresi (lökopeni, nötropeni) veya kan pulcukları (trombosit) sayınız düşükse, 
- Şiddetli bir enfeksiyon geçiriyorsanız,  
- Diyaliz  gerektiren  şiddetli  böbrek problemleriniz  varsa,  
- Kanınızdaki  protein düzeyleri  çok düşükse  (hipoproteinemi),  
Eğer  emin  değilseniz,  BAUDA'yı  almadan  önce  lütfen  doktor  veya eczacınıza danışınız.  
 
BAUDA'yı  aşağıdaki  durumlarda  DİKKATLİ  KULLANINIZ  
Aşağıdaki durumlarda BAUDA'yı almadan önce doktor veya eczacınızla konuşunuz. 
Eğer;  
- Karaciğer problemleriniz varsa ve/veya önemli miktarlarda alkol tüketiyorsanız; 
doktorunuz, karaciğerinizin nasıl çalıştığını kontrol etmek için tedavi öncesinde ve sırasında kan testleri yapacaktır. Test sonuçları karaciğerinizle ilgili bir problem olduğunu gösteriyorsa doktorunuz BAUDA tedavinizi durdurabilir (Bkz. B ölüm 4). 
- İlaçlarla kontrol edilen veya edilmeyen yüksek kan basıncınız (hipertansiyon) varsa. 
BAUDA kan basıncında bir  artışa  neden  olabilir. Doktorunuz  tedaviye  başlamadan  önce 
ve tedavi sırasında kan basıncınızı düzenli olarak kontrol edecektir (Bkz. Bölüm 4). 
- Enfeksiyonunuz  varsa.  BAUDA'yı  almadan  önce  doktorunuz  kanınızda  yeterli  beyaz kan 
hücresi ve kan pulcuğu (trombosit) olduğundan emin olacaktır. BAUDA kandaki beyaz kan hücrelerinin  sayısını  azalttığından,  bu enfeksiyonla  başa çıkma yetinizi etkileyebilir.  3/9  Enfeksiyonunuz olduğunu düşünüyorsanız doktorunuz beyaz kan hücrelerinizi kontrol 
etmek için kan testleri isteyebilir . Teriflunomid tedavisi ile oral herpes (ağız bölgesinde 
uçuk) veya herpes zoster (zona) dahil olmak üzere herpes virüsü enfeksiyonları ortaya 
çıkabilir. Bazı vakalarda ciddi komplikasyonlar meydana gelmiştir. Herpes virüsü enfeksiyonu belirtileri gösterdiğinizden şüpheleniyorsanız derhal doktorunuzu 
bilgilendirmelisiniz  (Bkz. Bölüm 4).  
- Şiddetli deri reaksiyonlarınız  varsa,  
- Solunum  hastalıklarıyla  ilgili belirtileriniz  varsa,  
- Ellerde  ve ayaklarda  zayıflık,  uyuşukluk ve  ağrı varsa,  
- Aşı olacaksanız.  
- BAUDA ile birlikte  leflunomid  kullanıyorsanız  
- BAUDA tedavisinden başka  bir tedaviye  veya başka bir tedaviden  BAUDA tedavisine  
geçiyorsanız,  
- Kalsiyum  seviyesinin ölçüldüğü özel bir kan testi yaptırmanız  gerekiyorsa. Kalsiyum 
seviyeleri, hatalı bir şekilde düşük çıkabilir.  
 
Solunum  sistemi  reaksiyonları  
Açıklanamayan  öksürük  ve dispne  (nefes  darlığı)  varsa  doktorunuza  söyleyiniz. Doktorunuz  ek testler 
gerçekleştirebilir.  
 
Çocuklar  ve adölesanlar  
BAUDA, bu yaş grubundaki MS hastalarında çalışılmadığından 10 yaşın altındaki çocuklarda 
kullanılması amaçlanmamıştır. Yukarıda listelenen uyarılar ve önlemler çocuklar için de geçerlidir. Aşağıdaki bilgiler çocuklar ve bakıcıları için önemlidir:  
- Teriflunomid  alan hastalarda pankreas  iltihabı gözlenmiştir.  Çocuğunuzun  doktoru, pankreas  
iltihabından  şüpheleniliyorsa  kan testleri yapabilir.  
 
Bu uyarılar  geçmişteki herhangi  bir dönemde  dahi olsa sizin  için geçerliyse lütfen  doktorunuza  
danışınız.  
 
BAUDA’nın  yiyecek  ve içecek  ile kullanılması 
BAUDA’yı  aç veya  tok karnına  kullanabilirsiniz.  
Hamilelik  
İlacı kullanmadan önce  doktorunuza veya eczacınıza  danışınız.  
Hamileyseniz veya hamile olduğunuzu düşünüyorsanız BAUDA'yı kullanmayınız. BAUDA'yı kullanırken hamile  olmanız  veya  hamile  kalmanız  durumunda, doğum  kusurları  olan bir bebeğin 
doğma riski artmaktadır. Çocuk doğurma potansiyeline sahip kadınlar, güvenilir doğum kontrol 
önlemleri almadan BAUDA kullanmamalıdırlar. Kızınız BAUDA kullanırken adet görürse, 
doğum  kontrolü ve hamilelik  durumunda  olası  riskler  konusunda  uzman  danışmanlığı  sağlayacak 
olan doktora haber vermelisiniz. 
 
Hamile kalmaya çalışmadan önce BAUDA'nın çoğunun vücuttan atılması gerektiğinden 
BAUDA tedavisi  bittikten  sonra  hamile  kalmayı  planlıyorsanız  bunu doktorunuza söyleyiniz. 
İlacın doğal olarak vücuttan atılması 2 yıla kadar sürebilir. BAUDA'nın vücuttan atılmasını 
hızlandıran bazı ilaçlar alarak bu süre, birkaç haftaya indirilebilir. 
 
Her iki durumda da, BAUDA'nın vücuttan yeterince atıldığı bir kan testi ile doğrulanmalı ve BAUDA'nın kan düzeyinin hamile kalmanıza izin verecek kadar düşük olduğu tedavi eden doktorunuz tarafından teyit edilmelidir.  
 4/9  Laboratuvar  testlerine  ilişkin  ayrıntılı bilgi için lütfen  doktorunuzla  irtibata  geçiniz.  
 
BAUDA  alırken  veya tedavinin  bitişinden  sonra iki yıl içinde  hamile  olduğunuzdan  
şüphelenirseniz, BAUDA almayı durdurmalı ve gebelik testi için derhal doktorunuzla irtibata 
geçmelisiniz. Testin hamile olduğunuzu doğrulaması durumunda doktorunuz, bebeğinize 
yönelik riski azaltabileceğinden BAUDA'yı hızlı ve yeterli bir şekilde vücudunuz dan atmak için 
belirli ilaçlarla tedavi önerebilir.  
 
Doğum  kontrolü  
BAUDA tedavisi sırasında ve sonrasında etkili bir doğum kontrol yöntemi kullanmalısınız. 
Teriflunomid, bırakılmasından sonra uzun bir süre kanınızda kalır. Tedaviyi bıraktıktan sonra etkili doğum kontrol yöntemi kullanmaya devam ediniz. • Kanınızdaki  BAUDA düzeyleri  yeterince düşük olana kadar  devam  ediniz  - doktorunuz  
bunu kontrol edecektir.  
• Sizin  için en iyi doğum  kontrol  yöntemi  ve doğum  kontrol  yöntemini  değiştirmeye  ilişkin  
herhangi  bir olası  ihtiyaçla  ilgili olarak  doktorunuzla  konuşunuz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme İlacı kullanmadan önce  doktorunuza veya eczacınıza  danışınız.  
Teriflunomid  anne  sütüne  geçtiğinden, emzirirken  BAUDA kullanmayınız.  
 
Araç ve makine  kullanımı  
BAUDA başınızın  dönmesine  neden  olabileceğinden  konsantre  olma  ve tepki  verme yetinizi 
etkileyebilir. Etkilenmeniz durumunda araç veya makine kullanmayınız. 
 
BAUDA’nın içeriğinde bulunan bazı yardımcı maddeler hakkında önemli bilgiler BAUDA, laktoz monohidrat ihtiva eder. Daha önceden doktorunuz tarafından bazı şekerlere karşı intoleransınız (dayanıksızlığınız) olduğu söylenmişse bu tıbbi ürünü almadan önce doktorunuzla temasa geçiniz.  
 
 
Diğer ilaçlar  ile birlikte  kullanımı  
Başka bir ilaç alıyor olmanız ya da yakın zamanda almış olmanız durumunda, lütfen doktor  
veya eczacınıza söyleyiniz. Bu, reçetesiz alınan ilaçları da kapsar.  
Özellikle  aşağıdakilerden  herhangi  birisini kullanmanız  durumunda  doktor  veya  eczacınıza 
söyleyiniz:  
- Leflunomid, metotreksat ve bağışıklık sistemini etkileyen diğer ilaçlar (genellikle immünosüpresan veya immünomodülatör olarak adlandırılır)  
- Rifampisin  (tüberküloz  ve diğer  enfeksiyonları  tedavi  etmek  için kullanılan  bir ilaç) 
- Epilepsi  (sara)  için karbamazepin,  fenobarbital,  fenitoin  
- Sarı kantaron (depresyona  yönelik bitkisel bir  ilaç) 
- Diyabet  (şeker  hastalığı)  için repaglinid, pioglitazon, nateglinid  veya  rosiglitazon  
- Kanser  için daunorubisin, doksorubisin, paklitaksel  veya  topotekan  
- Depresyon, idrar  kaçırma veya  diyabetiklerdeki  (şeker  hastalarındaki)  böbrek hastalığı  
için duloksetin  
- Şiddetli diyare  (ishal)  tedavisi  için alosetron  
- Astım için teofilin  5/9  - Kas gevşetici  tizanidin  
- Kan pıhtılarını önlemek amacıyla kanı inceltmek için (örn. daha akışkan) kullanılan bir 
kan sulandırıcı olan varfarin 
- Oral (ağızdan  alınan)  doğum  kontrol  ilaçları  (etinilestradiol veya  levonorgestrel  içeren)  
- Enfeksiyonlar  için sefaklor,  benzilpenisilin  (penisilin  G), siprofloksasin  
- Ağrı veya enflamasyon  (iltihap)  için indometazin, ketoprofen  
- Kalp  hastalığı için idrar  söktürücü furosemid  
- Gastrik  asidi  (mide  asidini)  azaltmak  için simetidin  
- HIV enfeksiyonu (AIDS)  için zidovudin  
- Hiperkolesterolemi (yüksek kolesterol)  için rosuvastatin, simvastatin,  atorvastatin,  
pravastatin  
- Enflamatuar  bağırsak  hastalığı veya  romatoid  artrit  için sulfasalazin  
- Yüksek kolesterol  veya  karaciğer  hastalığındaki  kaşıntıyı  rahatlatmak  için kolestiramin  
- İlaçların  veya  diğer  maddelerin  emilimini azaltmak  için aktif kömür  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. BAUDA nasıl  kullanılır?  
Uygun  kullanım  ve doz/uygulama sıklığı için talimatlar:  
BAUDA  tedavisi,  multipl  skleroz  tedavisinde  deneyimli  olan bir doktor  tarafından 
izlenecektir.  
 
Bu ilacı daima  doktorunuzun size söylediği  şekilde  alınız.  Emin  olmamanız  durumunda  
doktorunuza danışınız.  
Yetişkinler  
Önerilen  doz günlük 14 mg’lık  bir film kaplı tablettir.  
Çocuklar  ve adölesanlar  (10 yaş ve üzeri)  
Doz,  vücut  ağırlığına  bağlıdır: 
- Vücut  ağırlığı 40 kg’ın üzerinde  olan çocuklar:  günde  bir kez 14 mg tablet.  
 
 
Uygulama yolu ve metodu:  
BAUDA,  ağızdan  alınır.  BAUDA,  her gün günün  herhangi  bir saatinde tek günlük doz olarak  
alınır.  
Tableti  su ile bütün olarak  yutmalısınız.  BAUDA 
yemekten önce veya sonra alınabilir. 
Değişik  yaş grupları:  
 
Çocuklarda  kullanımı:  
BAUDA,  bu yaş grubundaki  MS hastalarında  çalışılmadığından  10 yaşın  altındaki  çocuklarda 
kullanılması amaçlanmamıştır.  
 
Yaşlılarda  kullanımı:  
BAUDA,  65 yaş ve üzeri  hastalarda  dikkatli  bir şekilde  kullanılmalıdır.  
 
Özel  kullanım  durumları:  
Böbrek/Karaciğer yetmezliği:  
Böbrek yetmezliğine  sahip  olup diyalize  girmeyen  hastalar  için doz ayarlaması  gerekli  değildir.  6/9  Diyaliz  gerektiren  şiddetli  böbrek problemleri  olan hastalarda BAUDA kullanılmamalıdır.  
 
BAUDA şiddetli karaciğer  yetmezliği olan hastalarda kullanılmamalıdır.  
 
Eğer  BAUDA’nın  etkisinin  çok güçlü veya zayıf olduğuna  dair bir izleniminiz  var ise 
doktorunuz  veya eczacınız  ile konuşunuz.  
 
Kullanmanız  gerekenden  fazla  BAUDA kullandıysanız:  
Çok fazla BAUDA almanız  durumunda, derhal  doktorunuzu arayınız.  Bölüm  4'te tanımlanan  
yan etkilere benzer yan etkiler yaşayabilirsiniz.  
 
BAUDA’dan  kullanmanız  gerekenden  fazlasını  kullanmışsanız, bir doktor  veya eczacı  ile 
konuşunuz.  
 
BAUDA’yı  kullanmayı  unutursanız  
Unutulan tableti telafi  etmek  için çift doz almayınız.  Sonraki  dozu belirtilen  zamanda alınız.  
Unutulan dozları  dengelemek  için çift doz almayınız. 
 
BAUDA ile tedavi  sonlandırıldığındaki oluşabilecek  etkiler:  
Öncelikle  doktorunuzla  konuşmadan  BAUDA  almayı  bırakmayınız  veya dozunuzu  
değiştirmeyiniz.  
Bu ilacın  kullanımına  ilişkin  başka  sorularınız  varsa doktor  veya  eczacınıza sorunuz.  
 
4. Olası yan etkiler nelerdir?  
 
Tüm ilaçlar gibi BAUDA’nın içeriğinde bulunan maddelere duyarlı olan kişilerde yan etkiler 
olabilir.  
Yan etkiler  aşağıdaki  kategorilerde  gösterildiği  şekilde  sıralanmıştır: 
Çok yaygın: 10 hastanın en az 1’inde görülebilir.  
Yaygın:  10 hastanın  birinden az, fakat  100 hastanın  birinden fazla görülebilir.  
Yaygın olmayan:  100 hastanın  birinden az, fakat  1.000 hastanın  birinden fazla görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir. 
Bilinmiyor:  Eldeki  verilerden  hareketle tahmin  edilemiyor. 
Bu ilaçla  birlikte  aşağıdaki  yan etkiler  görülebilir:  
 
Aşağıdakilerden  biri olursa,  BAUDA’yı  kullanmayı  durdurunuz  ve DERHAL  
doktorunuza  bildiriniz  veya size en yakın  hastanenin acil  bölümüne  başvurunuz:  
Yaygın  
• Üst karın bölgesinde (sırtınızda da hissedilebilen) şiddetli ağrı, bulantı veya kusma gibi 
belirtileri içeren pankreas iltihabı  
 
Yaygın  olmayan  
• Döküntü, kurdeşen,  dudakların, dilin veya  yüzün şişmesi  veya  aniden  gelişen  nefes  
almada zorluk gibi belirtileri içeren  alerjik  reaksiyonlar  
• Deri döküntüsü, deride  kabarcıklar,  ateş veya  ağızda  yaralar  gibi belirtileri içeren  şiddetli 
cilt reaksiyonları  
• Yüksek ateş, titreme, üşüme, idrar akışında azalma veya zihin bulanıklığı belirtilerini 
içerebilen  sepsis  (potansiyel  olarak  hayatı  tehdit  edici  bir enfeksiyon çeşidi)  veya  şiddetli 
enfeksiyonlar  7/9  • Nefes darlığı  veya inatçı  öksürük gibi  belirtileri içeren  akciğerlerde  iltihaplanma  
 
Bilinmiyor  
• Cildinizin veya göz akınızın sararması, normalden koyu idrar, açıklanamayan bulantı ve 
kusma veya karın ağrısı gibi belirtileri içeren şiddetli karaciğer hastalığı  
Yukarıdaki  yan etkilerden  birini  fark etmeniz  durumunda  derhal  doktorunuza  söyleyiniz.  
 
Bunların hepsi  çok ciddi  yan etkilerdir.  Acil tıbbi müdahaleye  veya  hastaneye yatırılmanıza  
gerek  olabilir.  
 
Bu çok ciddi yan etkilerin  hepsi  oldukça  seyrek  görülür.  
 
Aşağıdakilerden  herhangi  birini fark ederseniz doktorunuza  söyleyiniz:  
 
Çok yaygın  
− Baş ağrısı  
− İshal,  bulantı  
− Testlerde ALT'de  artış (belirli karaciğer  enzimlerinin  kan düzeyindeki  artışı)  
− Saç incelmesi  
Yaygın  
− Grip, üst solunum yolu enfeksiyonu, idrar yolu enfeksiyonu, bronşit (bronş iltihabı), 
sinüzit  (sinüs  iltihabı),  boğaz  ağrısı  ve yutkunmada  güçlük, sistit (idrar kesesi  (mesane) 
iltihabı),  gastroenterit  viral  (virüslerin  neden  olduğu, ishal  ve kusma  ile birlikte  görülen 
mide ve bağırsak enfeksiyonu), diş enfeksiyonu, larenjit (gırtlak iltihabı), ayak mantarı 
enfeksiyonu  
− Tipik olarak vücudun üst kısmında veya yüzün bir tarafında kabarcıklar, yanma, kaşıntı, uyuşma veya ciltte ağrı gibi semptomlarla birlikte seyreden oral herpes  (ağız bölgesinde 
uçuk)  ve herpes zoster (zona) dahil olmak üzere herpes virüsü enfeksiyonları ile ateş ve 
halsizlik gibi diğer belirtiler  
− Laboratuvar değerleri: Kırmızı kan hücresi sayısında azalma (anemi), karaciğer ve 
beyaz kan hücresi test sonuçlarında değişiklik (Bkz. Bölüm 2), bir kas enziminde 
(kreatin fosfokinaz) yükselme gözlenmiştir. 
− Hafif  alerjik  reaksiyonlar  
− Kaygı  hissi 
− Alt sırt veya bacakta zayıflık, uyuşukluk, karıncalanma hissi veya ağrı (siyatik); el ve parmaklarda uyuşukluk, yanma, karıncalanma veya ağrı hissi (karpal tünel sendromu)  
− Kalp  atımının  hissedilmesi 
− Kan basıncında  artış 
− Bulantı  (kusma),  diş ağrısı,  üst karın  ağrısı  
− Döküntü, sivilce  (akne)  
− Tendon, eklem,  kemik  ağrısı,  kas ağrısı  (kas iskelet ağrısı),  
− Normalden  daha  fazla idrara  çıkma  ihtiyacı  
− Ağrılı adet 
− Ağrı 
− Enerjisiz  ve güçsüz  hissetmek  (asteni)  
− Kilo kaybı  
Yaygın  olmayan  
− Kan pulcukları  sayısında  düşüş  (trombositopeni)  8/9  − Özellikle  ciltte  olmak  üzere artan  his veya duyarlılık;  bir veya  daha fazla  sinir  boyunca 
saplanan veya zonklayan ağrı, kol veya bacakların sinirlerinde problemler (periferal 
nöropati)  
− Tırnak  bozuklukları, şiddetli deri reaksiyonları  
− Yaralanma sonrası  meydana gelen  ağrı (post -travmatik  ağrı) 
− Sedef  hastalığı  
− Ağız/dudak iltihabı  
− Kandaki  anormal  yağ seviyeleri  (lipid)  
− Kalın  bağırsağın iltihaplanması (kolit)  
 
Seyrek  
− Karaciğer  iltihaplanması veya  hasarı  
Bilinmiyor  
− Solunum  ile ilgili yüksek tansiyon  
 
Çocuklar  (10 yaş ve üzeri)  ve adölesanlar  
Yukarıda  listelenen  yan etkiler,  çocuklar  ve ergenler  için de geçerlidir.  Aşağıdaki  ek bilgiler  
çocuklar, adölesanlar ve bakıcıları için önemlidir. 
 
Yaygın  
- Pankreas  iltihabı 
 
Eğer  bu kullanma talimatında  bahsi  geçmeyen  herhangi  bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma talimatında yer alan veya almayan herhangi bir yan etki meydana gelmesi durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. BAUDA’nın  Saklanması  
 
BAUDA’yı  çocukların  göremeyeceği,  erişemeyeceği  yerlerde ve ambalajında saklayınız.  
25ºC  altındaki  oda sıcaklığında  saklayınız.  
Son kullanma  tarihiyle  uyumlu olarak  kullanınız.  
 
Kartondaki/blisterdeki  son kullanma tarihinden sonra  BAUDA’yı  kullanmayınız.  
Son kullanma  tarihi belirtilen  ayın son gününe  karşılık  gelmektedir.  
 
Son kullanma  tarihi geçmiş  veya  kullanılmayan  ilaçları  çöpe  atmayınız!  Çevre,  Şehircilik  ve 
İklim Değişikliği Bakanlığınca  belirlenen  toplama  sistemine  veriniz.  
    9/9  Ruhsat  sahibi:  
Abdi İbrahim İlaç San. ve Tic. A.Ş. 
Reşitpaşa Mah.  Eski Büyükdere  Cad. 
No: 4 34467 Maslak  / Sarıyer  / İstanbul  
 
Üretim yeri: 
Abdi  İbrahim  İlaç San. ve Tic. A.Ş. 
Esenyurt / İstanbul  
 
Bu kullanma talimatı .../.../... tarihinde  onaylanmıştır. 