1 
 KULLANMA TAL İMATI  
 
MİDAX  % 0,5 göz damlası, çözelti  
Göze damlatılarak uygulanır . 
Steril  
 
Etkin madde : Her 1 mL’lik çözelti 5  mg tropikamid içerir.  
Yardımcı maddeler: Sodyum klorür, disodyum edetat, benzalkonyum klorür, hidroklorik asit, 
enjeksiyonluk su.  
 
 
 
 
 
 
 
 
Bu Kullanma Talimatında : 
 
Bu kullanma talimatında:  
1. MİDAX  nedir ve ne için kullanılır?  
2. MİDAX ’ı kullanmadan önce dikkat edilmesi gerekenler  
3. MİDAX  nasıl kullanılır?  
4. Olası yan etkiler nelerdir?  
5. MİDAX ’ın saklanması  
 
Başlıkları yer almaktadır.  
 
  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız  olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talim atta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 2 
 1. MİDAX nedir ve ne için kullanılır ? 
 
MİDAX , çözelti HDPE koruyucu halka ve vidalı kapak ile kapatıl an 10  mL’lik beyaz LDPE 
damlalıklı beyaz opak LDPE şişelere doldurulur. Berrak, renksiz  çözelti , pratik olarak 
partikülsüzdür . Göz damlası formunda bir ilaçtır.  
 
MİDAX , her 1  mL çözeltide 5 mg tropikamid içerir.  
 
MİDAX,  parasempatolitikler  grubundan, tropikamid olarak adlandırılan etkin maddeyi  içerir. 
Tropikamid geçici olarak göz bebeğini genişletir ve g öz kasını felç eder.  
 
Tanı işlemleri sırasında, göz bebeğini genişletmek ve göz kasını geçici olarak felç etmek için, 
gözün ışığı kırma bozukluğunun muayenesi öncesinde, bazı operasyon öncesi ve sonrası 
durumlarda kısa etki süreli bir göz bebeği genişletici gerektiğinde kullanı lır. 
 
2. MİDAX ’ı kullanmadan önce dikkat edilmesi gerekenler  
MİDAX ’ı aşağıdaki  durumlarda KULLANMAYINIZ  
Eğer ; 
• Tropikamid ya da içerdiği diğer maddelere  karşı duyarlılığınız (alerji) varsa  
• Glokomun bir çeşidi olan dar açılı glokom hastası iseniz (Glokom, göz içindeki sıvı 
basıncının görme yeteneği için gerekli olan göz sinirine zarar verecek düzeyde 
yükselmesidir.)  
 
MİDAX ’ı aşağıdaki  durumlarda D İKKATL İ kullanınız  
Eğer,  
• Yaşlı iseniz ya da göz içi basıncınız yüksek ise  
• Gözünüzde iltihap var ise  
• Belladonna alkoidlerine (güzel avrat otu) karşı duyarlı iseniz  
• Bebeğiniz küçük veya erken doğmuş (zamanından önce, prematüre) ise veya 
çocuğunuzda down sendromu, kasıntılı felç ve beyin hasarı varsa  
• MİDAX 'ın, çocuklard a ve yetişkinlerde tehlikeli olabilecek  ruhsal değişiklikler  ve 
davranış bozuklukları gibi merkezi sinir sistemi ile ilgili rahatsızlıklara neden  
olabileceği dikkate alınmalıdır.  3 
 • İlacı kullanmaya başlamadan önce ellerinizi yıkayınız.  
 
Bu uyarılar , geçmişteki  herhangi bir dönemde dahi olsa sizin için geçerliyse lütfen  doktorunuza 
danışınız . 
 
MİDAX ’ın yiyecek ve içecek ile kullanılması  
Uygulama yöntemi açısından MİDAX 'ın yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız. 
 
MİDAX 'ı doktorunuz gerekli görmedikçe hamilelik döneminde kullanmayınız.  
 
Tedavi sırasında hamile olduğunuzu  fark ederseniz hemen doktorunuza veya eczacınıza  
danışınız. 
 
Emzirme  
İlacı kullanmadan önce doktorunuza veya eczacınıza danışınız. 
 
MİDAX ' ı doktorunuz gerekli görmedikçe emzirme döneminde kullanmayınız.  
 
Araç ve makine kullanımı  
MİDAX, bulanık görmeye ve ışığa karşı hassasiyete neden olabilir. Bu etkiler ortadan kalkana 
kadar, araç ve makine kullanımından uzak durunuz. Tropikamid içeren göz damlalarının 
etkisinin tam olarak ortadan kalkması için gereken süre yaklaşık 6 saattir.  
 
MİDAX ’ın içeriğinde  bulunan bazı yardımcı maddeler hakkında önemli bilgiler  
MİDAX koruyucu madde olarak benzalkonyum klorür içerdiğinden gözde tahrişe neden 
olabilir. Yumuşak kontakt lenslerle temasından kaçınınız. Uygulamadan önce kontakt lensi 
çıkartınız  ve takmak için en azından 15 dakika bekleyiniz. Benzalkonyum klorürün yumuşak 
kontakt lenslerin renklerinde bozulmaya neden olduğu bilinmektedir.  
 4 
 Benzalkonyum  klorür özellikle kuru göz durumu ve kornea (gözün ön tarafındaki şeffaf 
katman) hastalıklarınız varsa gözde tahrişe neden olabilir. Kullanımdan sonra gözde anormal 
his, batma veya acı hissederseniz doktorunuza başvurunuz.  
 
Diğer ilaçlar ile birlikte kullanımı  
Eğer aşağıdaki ilaçları kullanıyorsanız doktorunuzu bilgilendiriniz;  
• Esas olarak depresyon tedavisinde ku llanılan trisiklik antidepresanlar olarak 
adlandırılan ilaçlar  
• Ruh hastalıklarının tedavisinde kullanılan, bütirofenon ya da fenotiyazin grubu 
antipsikotik ilaçlar  
• Parkinson hastalığının tedavisinde kullanılan amantadin  
• Alerjik hastalıklara karşı etkili an tihistaminikler diye adlandırılan gruptan ilaçlar  
 
Gözünüz için kullandığınız başka bir ilaç daha varsa, her iki ilaç uygulaması arasında en az 5 
dakikalık ara veriniz . Göze birden fazla ilaç uygulanması gerektiğinde pomad  formunda olan 
ilaç en son uygulanmalıdır.  
 
Eğer reçeteli ya da  reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.  
 
3. MİDAX nasıl kullanılır?  
Uygun kullanım ve doz/uygulama sıklığı için talimatlar:  
MİDAX 'ı her zaman doktorunuzun tavsiye ettiği şekilde kullanınız.  
 
Refraksiyon  için: 
Göze (ya da gözlere) % 0,5' lik çözeltiden 1-2  damla  damlatılır, beş dakika içinde tekrarlanır. 
Hasta 20 ila 30 dakika içinde muayene edilmezse, midriyatik etkiyi uzatmak için ek bir damla 
damlatılabilir.  
 
Göz dibi muayenesi için:  
Muayeneden 15 -20 dakika evvel % 0 ,5'lik çözeltiden 1 -2 damla damlatılır. Bol pigmentli 
(renkli) bir irise (gözün renkli kısmı) sahip kişiler daha büyük dozlara ihtiyaç gösterebilirler.  
 
Uygulama yolu ve metodu:  
MİDAX göze uygulanır.  5 
 MİDAX’ı kullanmadan önce ellerinizi yıkayınız.  
Kullanım için aşağıdaki şekilde hareket ediniz:  
• Kapağı açınız (Şekil 1).  
• İlk uygulamada kapağın altındaki halkayı atınız (Şekil 2). Kapağı tekrar tamamen ve sıkıca 
vidalayınız (Şekil 3). Böylece damlalıktaki zar delinir ve damlalık akmaya başlar.  
• Şişeyi baş ve orta parmaklarınız arasında tutarak ters çeviriniz.  
• Ters çevrilmiş şişenin üzerine işaret parmağınız ile bir kerede uygulayacağınız hafif basınç 
ile MİDAX’ın bir damlası akacaktır (Şekil 4).  
• Kafanızı hafifçe geriye doğru yatırınız. Göz  kapağı ve gözünüz arasında bir kese oluşacak 
kadar parmağınızla alt göz kapağınızı aşağı doğru çekiniz. Damlanın oluşan kese içine 
damlatılması gerekmektedir (Şekil 5).  
• Damlalık ucunu göze yaklaştırınız. Eğer yardımcı olacaksa bir ayna kullanınız.  
• Damlalığı gözünüze, göz kapağınıza, gözünüzün etrafındaki yüzeylere veya diğer yüzeylere 
değdirmeyiniz. Değdirirseniz, damlalığa mikroorganizmalar bulaşabilir.  
• MİDAX’ı damlattıktan sonra alt göz kapağınızı yavaşça serbest bırakınız, gözünüzü kapatınız 
ve göz-burun arası bölgeye bir parmağınız ile en az 2 dakika boyunca hafifçe bastırınız (Şekil 
6). Bu önlem MİDAX’ın vücudun diğer bölgelerine yayılımını önleyecektir.  
• Eğer damlayı iki gözünüze de kullanmanız gerekiyorsa yukarıdaki adımları diğer gözünüz 
için de tekrarlayınız.  
• Eğer damla gözünüze gelmezse tekrar deneyiniz.  
• Kullandıktan sonra MİDAX’ın kapağını sıkıca kapatınız.  
• Gözünüz için kullandığınız başka bir ilaç daha varsa, her iki ilaç uygulaması arasında en az 5 
dakikalık ara veriniz.  
 
 Şekil 1              Şekil 2             Şekil 3              Şekil 4             Şekil 5              Şekil 6  
 
 
 
 
6 
 Değişik yaş grupları:  
 
Çocuklarda kullanımı:  
Çocuklarda MİDAX’ ın göz kasını felç etmek için yetersiz olduğu rapor edilmiştir. Bu nedenle 
daha güçlü bir ilaç kullanmak gerekebilir. Ciddi yan etki riskinden dolayı küçük çocuklarda % 
0,5'lik konsantrasyondan fazlası kullanılmamalıdır.  
Yaşlılarda kullanımı:  
Göz içi basıncı  yükselmiş yaşlılarda dikkatli kullanılmalıdır.  
 
Özel kullanım durumları:  
 
Böbrek  yetmezliği: /Karaciğer  yetmezliği:  
Özel kullanımı yoktur.  
 
Eğer MİDAX ’ın etkisinin çok güçlü veya zayıf olduğuna dair bir izleniminiz var ise  doktorunuz 
veya eczacınız ile konu şunuz.  
 
Kullanmanız gerekenden daha fazla MİDAX kullandıysanız  
Kullanmanız gerekenden daha fazla MİDAX kullandıysanız şu belirtiler ortaya çıkabilir: 
Özellikle çocuklarda;  
• Ciltte kızarıklık ve kuruma  
• Bulanık görme  
• Ateş 
• Bilinç kaybı ile birlikte kasların sürekli, isteğiniz dışında kasılması (konvülziyon)  
• Hayal görme  (halusinasyon ) 
• Kalp ritim bozukluğu  
• Küçük çocuklarda karında şişkinlik (abdominal şişkinlik)  
• Denge kaybı (nöromüsküler koordinasyon kaybı)  
 
MİDAX ’dan kullanmanız gerekenden fazlasını kullanmı şsanız  bir doktor veya eczacı ile  
konu şunuz.  
 
MİDAX ’ı kullanmayı unutursanız  
Unutulan dozları dengelemek için çift doz almayınız.  7 
 MİDAX ile tedavi sonlandırıldı ğında ki oluşabilecek  etkiler  
MİDAX ile tedavinizi sonlandırmadan önce doktorunuzla görüşünüz.  
 
4. Olası yan etkiler nelerdir?  
Tüm ilaçlar gibi, MİDAX ’ın içeriğinde bulunan maddelere duyarlı olan kişilerde yan etkiler 
olabilir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az birinde görülebilir.                       
Yaygın: 10 hastanın birinden az, fakat 100 hastanın birinden fazla görülebilir.    
Yaygın olmayan: 100 hastanın birinden az, fakat 1 .000 hastanın birinden fazla görülebilir.    
Seyrek : 1.000 hastanın birinden az, fakat 10.000 hastanın birinden fazla görülebilir.    
Çok seyrek: 10.000 hastanın birinden az görülebilir.    
Bilinmiyor : (Eldeki  verilerden hareketle tahmin edilemiyor .)    
 
Aşağıdakilerden biri olursa,  MİDAX’ ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Gözde kaşıntı, kızarıklık, batma hissi, yanma, göz kapaklarında şişme gibi alerji 
belirtileri  
• Bulanık görme, ışığa aşırı duyarlılık  
• Çarpıntı ile  birlikte kalp atımının önce hızlanıp  sonra  yavaşlaması; çocuklarda 
kardiyorespiratuvar kollaps (kalp ve solunum işlevinin ani çöküşü)  
• Bayılma ve hipotansiyon (senkop)  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, acil tıb bi müdahaleye veya hastaneye yatırı lmanıza gerek 
olabilir.  
Bu çok ciddi yan etkilerin hepsi oldukça seyrek görülür.  
 
Bildirilen diğer yan etkiler ve görülme sıklıkları şöyledir:  
Bilinmiyor  
• Alerjik reaksiyon,  
• Davranış bozuklukları (bu gruptaki ilaçlarla ve çocuklarda),  
• Baş dönmesi,  8 
 • Baş ağrısı,  
• Göz içi basıncında artma,  
• Bulanık görme,  
• Gözde geçici batma hissi,  
• Işığa duyarlılık,  
• Gözde ağrı,  
• Gözde tahriş (uzun süreli uygulamalarda),  
• Gözde kızarıklık (uzun süreli uygulamalarda),  
• Gözde şişlik (uzun süreli uygulamalarda),  
• Gözün ve göz kapağının iç kısmını kaplayan zar tabakasının iltihabı (konjonktivit) 
(uzun süreli uygulamalarda),  
• Çarpıntı,  
• Kalpte ritim bozukluğu (artma azalma gibi),  
• Kardiyorespiratuvar kollaps  (kalp ve solunum işlevinin ani çöküşü) (çocuklarda),  
• Bayılma  
• Tansiyonun düşmesi  
• Ağız kuruluğu,  
• Mide bağırsak hareketlerinin azalması,  
• Kabızlık,  
• Mide bulantısı  
• Deride kuruluk,  
• Deride döküntü,  
• Deride kızarıklık,  
• İlaç etkisinin uzaması  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ik onuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 9 
 5. MİDAX ’ın saklanması  
 
MİDAX ’ı çocukların göremeyeceği , erişemeyeceği  yerlerde ve ambalajında saklayınız . 
 
25ºC’nin altındaki oda sıcaklığında saklayınız .  
Açıldıktan sonra 4 hafta içinde kullanılmalıdır.  
Soğutulmamalıdır veya dondurulmamalıdır.  
Şişeyi kutuda muhafaza ediniz ve kapalı tutunuz.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra MİDAX ’ı kullanmayınız.  
 
Eğer  üründe ve/veya ambalajında bozukluklar fark ederseniz MİDAX ’ı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
 
Ruhsat sahibi:  World Medicine İlaç Sanayi ve Ticaret A.Ş.  
                       Bağcılar / İstanbul  
  
Üretim Yeri : İdol İlaç Dolum San. ve Tic. A.Ş.  
                   Davutpaşa Cad. Cebealibey Sok. No:20  
                   Topkapı - İstanbul  
 
Bu kullanma talimatı  ………………  tarihinde onaylanmı ştır. 