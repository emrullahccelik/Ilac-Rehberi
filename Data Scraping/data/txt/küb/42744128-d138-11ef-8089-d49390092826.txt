ANTI-FOSFAT CC KT
1.BEŞERİ TIBBİ ÜRÜNÜN ADI
ANTI-FOSFAT CC, 500 mg film kaplı tablet
2.KALİTATİF VE KANTİTATİF BİLEŞİM
Etken madde:
Kalsiyum karbonat 500 mg
Yardımcı maddeler
Laktoz 62,0 mg
Diğer Yardımcı Maddeler için 6.1’e bakınız.
3. FARMASÖTİK FORM
Film kaplı tablet
Beyaz renkte yuvarlak tablet
4. KLİNİK ÖZELLİKLER
4.1. Terapötik endikasyonlar
Renal yetmezlikli, özellikle, düzenli hemodiyalizde olan hastalarda yüksek serum fosfat
düzeyinin (hiperfosfatemi) tedavisinde kullanılır.
4.2. Pozoloji ve uygulama şekli
Pozoloji: Doz, serum fosfat seviyesine bağlı olarak ayarlanır.
Uygulama sıklığı ve süresi:
Tedavi yemeklerle beraber alınan ikişer tablet ANTI-FOSFAT CC ile başlamalıdır
(günde 3 gram kalsiyum karbonata tekabül eder). ANTI-FOSFAT CC dozunu her
yemekle beraber alınan 4 – 6 tablete artırmak mümkündür (günde 10 grama kadar
kalsiyum karbonata tekabül eder).
ANTI-FOSFAT CC tedavisi serum kalsiyum ve serum fosfat seviyelerinin
moniterizasyonunu gerektirir. Kalsiyum-fosfat ürünlerinin seviyesi 5.3 mmol2/l2'yi
aşmamalıdır. Aştığı durumlarda tedavi kesilmelidir.
Uygulama şekli:
Yemeklerle birlikte, oral yoldan alınır.
Özel popülasyonlara ilişkin ek bilgiler:
Böbrek karaciğer yetmezliği:
Renal yetmezlikli hastalarda ve uzun dönemde yüksek doz kullanan hastalarda
hiperkalsemi, metabolik alkalozis ve hiperkalsiüri’ye yol açabilir.
Pediyatrik popülasyon:
Pediyatrik popülasyonda kullanımına ilişkin bir veri bulunmamaktadır.
1/6Geriyatrik popülasyon:
Geriyatrik popülasyonda kullanımına ilişkin bir veri bulunmamaktadır.
4.3. Kontrendikasyonlar
ANTI-FOSFAT CC’ye veya ilacın formülasyonunda bulunan herhangi bir içeriğe karşı
aşırı duyarlı olduğu bilinen kişilerde kontrendikedir.
ANTI-FOSFAT CC, hiperkalsemiye neden olan durumlarda örneğin hiperparatroidizm,
D Vitamini aşırı dozu, para-neoplastik sendrom (örneğin, bronşiyal karsinoma, mamarial
karsinoma, hipernefroma, plasmositoma gibi) kemik metastazı, sarkoidoz,
immobilizasyon osteoporozu ve serbest gastrik asit düzey eksikliği bulunan hastalarda
kullanılmamalıdır.
ANTI-FOSFAT CC yalnızca serum ve idrar kalsiyum düzeyleri ile serum ve idrar fosfat
düzeyleri düzenli olarak monitorize edilen renal yetmezlikli hastalarda kullanılmalıdır.
4.4. Özel kullanım uyarıları ve önlemleri
Seyrek kalıtımsal galaktoz intoleransı, Lapp laktoz yetmezliği ya da glikoz-galaktoz
malabsorpsiyon problemi olan hastaların bu ilacı kullanmamaları gerekir.
Ailevi üriner kalsiyum taşları olan hastalarda absorbtif hiperkalsiüri ihtimalinin olmadığı
kanıtlanmalıdır.
4.5. Diğer tıbbi ürünlerle etkileşim ve diğer etkileşim şekilleri
Kalsiyumun absorbsiyunu D Vitamini ve deriveleri tarafından artırılır. Tiyazid tipi
diüretikler kalsiyum atılımını azaltır. Kalsiyum ve tiyazidler beraber alınırsa serum
kalsiyum seviyesi monitorize edilmelidir.
Aşağıdaki ilaçların absorbsiyonu, dolayısıyla etkileri, ANTI-FOSFAT CC ile beraber
alımını ile azalabilir: tetrasiklin, sefodoksim-asetil, sefuroksi-asetil, ketokonazol,
siprofloksasin ve norfloksasin gibi 4-kinolonlar, demir, florid ve estramustin preparatları.
Bu ilaçların alımı ile ANTI-FOSFAT CC alımı arasında en azından iki saat ara olmalıdır.
- Kalsiyum karbonat gibi antiasitler kinidinin biyoyararlanımını azaltabilir; renal
eliminasyon idrarın alkalileşmesi nedeniyle uzayabilir.
- Kan kalsiyum seviyesi arttığında kalp üzerine etkili glikozitlere karşı hassasiyet
ve bununla birlikte aritmi riski de artar.
4.6. Gebelik ve laktasyonda kullanımı
Genel tavsiye
Gebelik Kategorisi: B
Çocuk doğurma potansiyel bulunan kadınlar/Doğum kontrolü (Kontrasepsiyon)
İyi yönetilmiş epidemiyolojik çalışmalar kalsiyum karbonatın gebelik üzerinde ya da
fetusun/yeni doğan çocuğun sağlığı üzerinde advers etkileri olduğunu göstermemektedir.
Kalsiyum karbonat çocuk doğurma potansiyeli bulunan kadınlarda kullanılabilir.
2/6Gebelik dönemi:
İyi yönetilmiş epidemiyolojik çalışmalar kalsiyum karbonatın gebelik üzerinde ya da
fetusun/yeni doğan çocuğun sağlığı üzerinde advers etkileri olduğunu göstermemektedir.
Diğer tüm ilaçlarda olduğu gibi gebelik döneminde özellikle ilk 3 ayında kullanımı
önerilmemektedir. Bütün ilaçlarda olduğu gibi bu dönemde herhangi bir ilaç kullanımı
fayda/risk ilişkisinin iyice değerlendirildiği doktor kararı iledir.
Laktasyon dönemi:
Kalsiyum karbonat anne sütü ile atılmaktadır. Ancak, Kalsiyum karbonat’ın tüm
dozlarında, emzirilen çocuk üzerinde herhangi bir etki öngörülmemektedir.
ANTI-FOSFAT CC emzirme döneminde kullanılabilir.
Üreme yeteneği/Fertilite
Üreme yeteneğine bilinen bir etkisi bulunmamaktadır.
4.7. Araç ve Makine kullanımı üzerindeki etkisi
Bilinen bir etkisi yoktur.
4.8. İstenmeyen etkiler
Tüm ilaçlar gibi, ANTI-FOSFAT CC’nin içeriğinde bulunan maddelere duyarlı olan
kişilerde yan etkiler olabilir.
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila <1/100);
seyrek (≥1/10,000 ila <1/1000); çok seyrek (<1/10,000)
Yaygın: Tavsiye edilen dozlarda bile midede karbondioksit oluşumu ihtimali nedeniyle
şişkinlik hissi oluşabilir. Kalsiyum karbonat tedavisinin ilk üç ayında idrarda kalsiyum
atılımındaki artış renal taşların oluşma ihtimalini artırabilir.
Özel popülasyonlara ilişkin ek bilgiler:
Böbrek karaciğer yetmezliği:
Yaygın: Renal yetmezlikli hastalarda ve uzun dönemde yüksek doz kullanan hastalarda
hiperkalsemi, metabolik alkolozis ve hiperkalsiüri’ye yol açabilir. Kronik renal
yetmezlikli hastalar, hiperkalsemik epizodlar geliştirebilirler. Bu nedenle sürekli ve
düzenli serum kalsiyum ve serum fosfat monitorizasyonu gereklidir. Kalsiyum tuzları,
çözünmeyen tuz formları oluşturarak fosfat emilimini azaltır.
Yaygın olmayan: Literatürlerde kronik renal yetmezlikte uzun dönemli kalsiyum
karbonat tedavisi sırasında yumuşak doku kalsifikasyonlarının gelişmesinin mümkün
olduğuna ilişkin bilgiler vardır. Bu raporların anlamlılığı henüz belirgin değildir.
Profilaktik olarak mümkün olan en düşük kalsiyum dozu tavsiye edilir ki bu serum
kalsiyum ve fosfat sevileri ile tayin edilir.
3/64.9. Doz Aşımı ve tedavisi
Yalnızca oral kalsiyum preparatlarına bağlı bir entoksikasyon raporu mevcut değildir.
Hiperkalsemi durumunda rehidrasyonla tedavi yapılır, NaCl infüzyonu ve forse diürez
uygulanır. Regüler dializisli hastalarda kalsiyum konsantrasyonunu geçici olarak
azaltmak mümkündür.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Minerallar-Kalsiyum karbonat
ATC Kodu: A12AA04
Kalsiyum iyonları biyolojik sistemlerin aktivasyonu için kritik öneme sahiptir.
Uyarılabilir membranların hassasiyeti ekstrasellüler Ca++ konsantrasyonuna bağımlıdır.
Oral kalsiyum alımı kalsiyum eksikliği durumunda iskelet kemiklerinin
remineralizasyonunu artırır.
Fosfat bağlayıcı ajan olarak kalsiyum karbonatın önemi, gastrik hidroklorik asid ile
aktive edilmesinden sonra bağırsaktaki diyet fosfatı ile insolübl kalsiyum bileşikleri
oluşturmasındandır. Oluşan bu insolübl bileşikler ise idrarla atılır.
Kronik Renal Yetmezlikli Hastalarda Hiperfosfatemi
Kronik renal yetmezlik kalsiyum ve fosfat metabolizması üzerine ciddi etkiler yapar.
Renal yetmezlik nedeniyle D3 Vitamini metabolizması da bozulur ve hiperfosfatemi
meydana gelir. Kalsiyum absorbsiyonu yalnızca sağlıklı böbreklerde üretilebilen D3
Vitamini yardımı ile sağlanmaktadır. Glomerüler filtrasyon hızı 30 ml/dk altına
düştüğünde D3 Vitamini seviyesi anlamlı olarak azalır. Bu ise kalsiyum absorbsiyonunda
azalmaya yol açar. Sonrasında hipokalsemi oluşur. Bu ise paratiroid bezlerini uyararak
hormon sekresyonu yaptırır. Sekonder hiperparatiroidizm kemikten kalsiyum
mobilizasyonuna neden olur. Bu ise kemik ağrılarına ve sonrasında osteomalaziye neden
olur.
Renal atılımdaki azalma ile birlikte renal fosfat atılımında da azalma görülür. Diyetle
fosfat alımının sürmesi nedeniyle kolayca hiperfosfatemi oluşur. Kreatin klirensin 30
ml/dk’nın altına inmesi ile fosfat retansiyonu başlamış olur.
D3 Vitamini, kalsiyum ve fosfat metabolizmalarındaki bozukluklar nedeniyle kronik
renal yetmezlikli hastalar renal osteopati geliştirmeye başlarlar. Kronik renal yetmezlikli
hastaların hemen hepsinde osteomalazi, osteoporoz ve osteitis fibroza veya bunların
kombinasyonları klinik olarak ve radiografi çalışmaları ile kolayca görülebilir.
Serum fosfat seviyesinde ve paratiroid hormon seviyesindeki anlamlı artışlar nedeniyle
hasta serumlarında kalsiyum-fosfat kompleksleri de oluşur. Bu ise dahili organlarda, kan
damarlarında ve yumuşak dokularda kemik dışı kalsifikasyonlara neden olur ki yaşamı
tehdit etmeye başlar
4/6Kalsiyum Karbonatın Fosfat bağlayıcı ajan olarak etki tarzı
Kalsiyum karbonat pratik olarak suda çözünmeyen, renksiz, kokusuz ve tatsız bir tozdur.
Midede hidroklorik asid ile reaksiyona girerek çözünebilir kalsiyum klorid ve karbon
dioksid oluşturur. Kalsiyum iyonları ise, çözünmez kalsiyum fosfat bileşikleri oluşturmak
üzere fosfat ile birleşirler ve bu halde atılırlar.
Besin fosfatının mevcudiyeti durumunda presipitasyon reaksiyonunun midede bile
oluşma şansı vardır. pH bağımlı solübülite nedeniyle, optimal etkinlik pH 5.0 ile 7.0
arasında hafif asidik olmalıdır, en uygun pH ise 6.0’dır. Bu durumda fosfatın % 80 ile
95’i bağlanır. pH 8.0’de bağlama kapasitesi % 60’a düşer. Bu nedenle, terapötik olarak
istenen fosfat presipitasyonu kalsiyum karbonat için, mide asidi ile reaksiyona girdikten
sonra, besin fosfatının çoğunun açığa çıktığı ve pH nın hafifçe 7.0 – 8.0 aralığında
tamponlu olduğu ince bağırsakta ortaya çıkar.
Bu aktivite şekli kalsiyum karbonatın fosfat bağlayabilmesi için mide asidine bağlı
olduğunu göstermektedir. Dolaylı olarak, fosfatın yavaş sekresyonu nedeniyle serum
fosfatı normalleşir ve uzun dönemli tedavide normal sınırlar içinde tutulabilir. Kalsiyum
karbonatın kullanımı yalnızca diyet zamanı ile sınırlandırılmalıdır. Çünkü yalnızca bu
zaman fosfatı bağlama şansı vardır.
Alüminyum tuzlarının ve kalsiyum tuzlarının terapötik kullanımlarını karşılaştıran
değişik in-vitro çalışmalar da vardır. Bu çalışmaların sonucunda kalsiyum karbonatın
optimal bir pH derecesinde alüminyum hidroksid gibi maksimum fosfatı bağlayabileceği
ve bunun da fizyolojik olarak ince bağırsaklarda gerçekleştiği saptanmıştır.
5.2. Farmakokinetik Özellikleri
Hormonlar kalsiyum absorbsiyonunu kontrol eder. Absorbsiyonu yaşla beraber azalır,
hipokalsemik durumlarda artar. Alınan 500 mg kalsiyum karbonatın % 30 – 40’ı absorbe
olur. Daha yüksek dozların alınması absorbe edilen miktarı yalnızca hafifçe artırır.
Günlük normal diyetle alım yaklaşık 1000 mg’dır.
Kalsiyum, serum kalsiyum seviyesine bağlı olarak böbrekler yoluyla itrah edilir. Sağlıklı
bir böbrekte filtre edilen kalsiyumun % 98’i glomerüler tübülüslerden absorbe edilir.
Kalsiyum karbonat gastrik asid ile reaksiyona girerek solübl kalsiyum klorid oluşturur.
Besinlerle alınan fosfat mevcut değilse bu kalsiyum tuzları kalsiyum iyonları şeklinde
bağırsaktan absorbe olur. Absorbsiyonun derecesi değişik faktörlere bağlıdır (midedeki
aktiviteye, paratiroid hormona, kalsitonine vs). Eğer kalsiyum karbonat yiyeceklerle
beraber alınırsa yüksek fosfat bağlama kapasitesi kalsiyum absorbsiyonunu azaltır.
5.3. Klinik öncesi güvenlilik verileri
Besinlerdeki fosfatı bağlamak amacıyla kullanıldığında ve yiyeceklerle beraber
uygulandığında maksimum fosfat bağlanması gerçekleşir. Bu ise kalsiyum karbonatın
absorbsiyonunu önler. Bu nedenle kalsiyum karbonatın sistemik alımına ilişkin herhangi
bir negatif etki ortaya çıkmaz. Hiperfosfatemi tedavisi serum kalsiyum ve fosfatının
düzenli bir şekilde takip edildiği hastalarda uygulanmalıdır.
5/66. FARMASÖTİK ÖZELLİKLER
6.1. Yardımcı maddelerin listesi
Polividon
Magnezyum Stearate
Macrogol 6000
Silikon Dioksid (yüksek çözünürlüklü)
Crospovidon
Laktoz
Metil Hidroksipropil Sellüloz
6.2. Geçimsizlik
Bilinen bir etkileşimi yoktur.
6.3. Raf Ömrü
36 ay
6.4. Saklamaya yönelik özel tedbirler
25ºC’ın altındaki oda sıcaklığında saklayınız.
6.5. Ambalajın niteliği ve içeriği
Her biri 10 film tablet içeren 10 adet blisterde toplam 100 film tablet, karton kutusu ile
kullanıma sunulmaktadır.
6.6. Beşeri tıbbi üründen arta kalan maddelerin imhası ve özel önlemler
Kullanılmamış olan ürünler “Tıbbi atıkların kontrolü yönetmeliği” ve ambalaj ve
Ambalaj Atıklarının Kontrolü Yönetmeliğine” uygun olarak imha edilmelidir.
7. RUHSAT SAHİBİ
ASSOS İlaç, Kimya, Gıda Ürünleri Üretim ve Tic. A.Ş.
Adres: Aşağı Dudullu Mah. Tosya Cad. No:5 34773
Ümraniye / İSTANBUL
Tel: 216 612 91 91
Fax: 216 612 91 92
8. RUHSAT NUMARASI
04.04.2002, 112/23
9. İLK RUHSAT TARİHİ/RUHSAT YENİLEME TERİHİ
İlk ruhsat tarihi: 04.04.2002
Ruhsat yenileme tarihi: 18.11.2008
6/6