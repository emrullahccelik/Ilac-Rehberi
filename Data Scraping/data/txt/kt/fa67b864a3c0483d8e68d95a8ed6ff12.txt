 
 
1 / 10 
 KULLANMA TALİMATI  
 
A-FERİN HOT tek kullanımlık toz içeren  poşet  
Ağızdan yutarak alınır.  
 
• Etkin madde:  Her 6 g’lık poşet 500 mg parasetamol ve 60 mg psödoefedrin HCl içerir.  
• Yardımcı maddeler:  Kinolin sarısı lake, limon aroması, aspartam (E951), sorbitol (E420), 
susuz sitrik asit, sodyum sitrat dihidrat, silika kolloidal hidrat, mannitol  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonr a tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
1. A-FERİN HOT nedir ve ne için kullanılır?  
2. A-FERİN HOT’ı kullanmadan önce dikkat edilmesi gerekenler  
3. A-FERİN HOT nasıl kullanılır?  
4. Olası yan etkiler nelerdir?  
5. A-FERİN HOT’ın saklanması  
 
Başlıkları yer almaktadır.  
 
1. A-FERİN HOT nedir ve niçin kullanılır?  
 
A-FERİN HOT, 6 g toz içeren, 10 adet saşe şeklinde kullanıma sunulmuştur.  
 
A-FERİN HOT, poşet içindeki açık sarı renkli granül sulandırıldıktan sonra limon kokulu 
çözelti haline gelir.  
 
Soğuk algınlığı preparatları grubuna dahil olan A-FERİN HOT ağrı, ateş, hapşırma, burun ve 
sinüslerde (yüz kemiklerinin içindeki hava boşlukları) konjesyon (tıkanıklık) ve dolgunluk 
hissi, burun akıntısı, grip, soğuk algınlığı, sinüzit (yüz kemiklerinin içindeki hava 
boşluklarının iltihabı) ve nazofarenjit (yutak –farinks - iltihabı) gibi durumların belirtilerini 
azaltmak için kullanılır.  A-FERİN HOT, çocuklarda kullanılmadan önce ilaçsız basit tedavi 
yöntemleri denenmiş olmalıdır.  
 
2. A-FERİN HOT’ı kullanmadan önce dikkat edilmesi gerekenler  
 
A-FERİN HOT’ı aşağıdaki durumlarda KULLANMAYINIZ  
• İçeriğindeki etkin veya yardımcı maddelere veya diğer adrenerjik ilaçlara karşı aşırı 
duyarlılığınız varsa,  
 
 
2 / 10 
 • Şiddetli karaciğer yetmezliğiniz varsa,  
• Şiddetli akut ( ani gelişen) veya kronik (uzun süredir olan) böbrek hastalığınız ve böbrek 
yetmezliğiniz varsa  
• Kan basıncınız çok yüksekse (şiddetli hipertansiyon) veya ilaçla kontrol altına alınamayan 
hipertansiyonunuz varsa  
• Diğer dekonjestanlara alerjiniz varsa , 
• Yüksek tansiyon, kalp hastalığınız , dolaşım bozukluğunuz  veya koroner arter (kalbi 
besleyen damar) hastalığınız varsa,  
• Monoaminoksidaz inhibitörleri adı verilen ilaçlardan kullanıyorsanız veya bu ilaçlarla 
gördüğünüz tedavinin kesilmesini takiben henüz 2 hafta geçmediyse,  
• Diabetes mellitusu (şeker hastalığı) olanlarda,  
• Hipertiroidizmi (tiroid bezinin fazla çalışması) olanlarda,  
• Glokomu (göz tansiyonunun artması) olanlarda,  
• Feokromositoma (böbreküstü bezlerinde oluşan bir tümör olup, adrenalin miktarında artışa 
sebep olabilmektedir) olan hastalarda,  
• Diğer sempatik sinir sistemi uyarıcı ilaçlar (burun mukozasındaki damarları büzerek 
mukozada kanlanmayı ve ona bağlı şişkinliği gideren ilaçlar, iştah bastırıcı ilaçlar ya da 
amfetamin benzeri merkezi sinir sitemini uyaran ilaçlar) ve sempatik sinir sisteminin bazı 
etkilerini bloke ederek kalbin atışını kontrol altına alan beta -blokörlerle birlikte kullanım,  
• 12 yaş altındaki çocuklarda  
• Hamileyseniz ya da emziriyorsanız,  
• Monoamin oksidaz inhibitörleri veya moklobemid (depresyon için) veya bunları son 14 
gün içinde kullanmış olanlar . 
 
A-FERİN HOT’ı aşağıdaki durumlarda DİKKATLİ KULLANINIZ  
• Kansızlığı (anemisi) olanlarda, akciğer hastalarında, karaciğer ve böbrek fonksiyon 
bozukluğu olan hastalarda doktor kontrolü altında dikkatli kullanılmalıdır.  
• Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2000 mg’ı aşmaması gerekir.  
• Alkolik karaciğer hastalarında dikkatli kullanılmalıdır.  
• Glutatyon seviyesi azalmış, düzenli olarak alkol kullanan, anoreksik, düşük vücut kütle 
indeksi olan ya da beslenme yetersizliği olan kişilerde karaciğer fonksiyon bozukluğu/ hasarı 
tespit edilmiştir. Bu durumlar mevcutsa dikkatli kullanılmalıdır.  
• Dekonjestan içeren diğer ilaçların A -FERİN HOT ile eşzamanlı kullanımından 
kaçınılmalıdır.  
• Aritmiler (kalp atımlarının düzensiz hale gelmesi), hipertansiyon, prostat hipertrofisi 
(prostat büyümesi), böbrek yetmezliği, tiroid fonksiyon bozukluklarında, feokromositoma 
(böbrek üstü bezi tümörü) olanlarda, psikoz hastalığı olanlarda kullanımından kaçınılmalıdır.  
• Normotansif hastalarda psödoefedrinin görünür hiçbir presör etkisi olmamakla beraber, A -
FERİN HOT hafif -orta şiddette hipertansiyonu olan hastalarda dikkatle kullanılmalıdır. 
Kontrol edilemeyen hipertansiyonu olan hastalarda A -FERİN HOT’ın kan basınc ı üzerindeki 
etkisi gözlenmelidir.  
• Uçucu halojenli anestetiklerle indirekt sempatomimetik ajanların aynı anda kullanılması 
halinde akut perioperatif hipertansiyon ortaya çıkabilir.  Bir operasyon planlanırken 
psödoefedrin tedavisinin anesteziden 24 saat önce kesilmesi tavsiye edilmektedir.  
• Atletler bu ilacın antidoping kontrol testleri sırasında pozitif bir reaksiyona yol açabilecek 
bir etkin madde içerdiği konusunda bilgilendirilmelidir.  
 
 
3 / 10 
 • Ergot alkoloidleri gibi vazokonstriktif ajan kullanan hastalarda dikkatli olunmalıdır.  
• Karaciğer enzimlerinde yükselme ve gelip geçici sarılıkla karakterize kalıtsal bir hastalık 
olan Gilbert sendromunuz varsa,  
• Kan şekeri metabolizmasında etkili olan glukoz 6 fosfat dehidrogenaz enzimi eksikliği 
olan hastalarda seyrek olarak hemoliz (kırmızı kan hücrelerinin yıkımı) görülebilir.  
• Orta dereceli böbrek yetmezliğiniz varsa,  
• Kalp ritim bozukluğunuz varsa,  
• Parasetamolü ilk kez kullananlarda veya daha önce kullanım hikayesi olanlarda, 
kullanımın ilk dozunda veya tekrarlayan dozlarında deride kızarıklık, döküntü veya bir deri 
reaksiyonu görülen kişiler bir daha bu ilacı veya parasetamol içeren başka bir ilacı 
kullanmamalıdır.  
• Parasetamol içeren başka bir ilaç alıyorsanız kullanmayınız. Parasetamol içeren başka 
ilaçlarla birlikte kullanımı doz aşımına neden olabilir. Parasetamol içeren ve ağrı kesici, ateş 
düşürücü, grip ve nezle semptomlarını giderici ya  da uykuya yardımcı ilaçlar ile birlikte 
kullanmayınız.  
• Prostat büyümeniz varsa,  
• Daha önce size uzamış QT sendromu (kalpte ciddi ritim bozukluğu ve ani ölümlere yol 
açabilen bir durum) ve Torsades de Pointes tanısı (yaşamı tehdit eden düzensiz kalp ritmi) 
konduysa veya bu hastalıkların sizde olduğundan şüpheleniliyorsa,  
• 60 yaş üzerindeyseniz bu ilacı dikkatli kullanınız.  
• Uzun süreli kullanımdan kaçınılmalıdır. 5 günden daha uzun süre kullanılmamalıdır.  
• Deride kızarıklık, döküntü veya bir deri reaksiyonu görüldüğü takdirde,  
• Psödoefedrin ile iskemik kolit (kalın bağırsağa giden kan akımında azalmaya bağlı oluşan 
hasar) bildirimleri olmuştur. Şayet karın ağrısı, makattan kanama ya da iskemik kolitin diğer 
semptomları gelişirse, psödoefedrin derhal durdurulmalı ve doktora başvurulmalıdır.  
• Psödoefendrin ile iskemik optik nöropati  (görme sinirlerine giden kan akımında azalmaya 
bağlı oluşan hasar)  olguları bildirilmiştir. Ani görme kaybı veya skotom (görme alanında kör 
noktalar oluşması) gibi görme keskinliğinde azalma meydana gelirse psödoefedrin kullanımı 
kesilmelidir.  
• Parasetamol, özellikle ciddi böbrek yetmezliği, sepsis  (vücu tta gelişen ağır enfeksiyonlara 
karşı vücudun verdiği aşırı tepki ), yetersiz beslenme ve diğer glutatyon eksikliği kaynakları 
(ör,. kronik alkolizm) olan hastalarda ve ayrıca maksimum günlük parasetamol dozları 
kullananlarda, yüksek anyon açıklı metabolik asidoz (kan ve vücut sıvılarındaki dengesizlikle 
seyreden bir hastalık (HAGMA) ) riskinin artması nedeniyle flukloksasilin  (bir antibiyotik)  ile 
birlikte uygulanırsa dikkatli olunması önerilir.  
• Eğer bu ilaçları kullanıyorsanız: bazı antidepresanlar, göz veya bağırsak bozukluklarının 
tedavisinde kullanılan atropin, alfa blokörler içerebilen yüksek tansiyon ilaçları, kan basıncı 
yükselmesi ve astım tedavisinde kullanılan ilaçlar, duygu durum bozuklukları tedavisinde 
kullanılan moklobemid, migren tedavisinde kullanılan ergotamin veya metiserjit, doğum 
sırasında rahim kasılmalarına yardımcı olan oksitosin.  
• Psödoefedrin içeren ilaçların kullanımını takiben posterior geri dönüşümlü ensefalopati 
sendromu (PRES) ve geri dönüşümlü serebral vazokonstriksiyon sendromu (RCVS) vakaları 
rapor edilmiştir. PRES ve RCVS, beyne kan akışının azaldığı nadir durumlardır. PRES veya 
RCVS belirtisi olabilecek semptomlar gelişmesi durumunda hemen A-FERİN HOT ’ı kullanmayı 
bırakın ve acil tıbbi yardım alınız . 
 
 
 
 
4 / 10 
 Şiddetli cilt reaksiyonları  
Psödoefedrin içeren ürünlerle akut generalize ekzantematöz püstüloz (AGEP) gibi ciddi cilt 
reaksiyonları meydana gelebilir. Bu akut püstüler döküntü, tedavinin ilk 2 günü içinde ateşle 
ve yaygın ödemli eritemden kaynaklanan ve esas olarak cilt kıvrımlarında, gövdede ve üst 
ekstremitelerde lokalize olan çok sayıda küçük, çoğunlukla foliküler olmayan püstüllerle 
ortaya çıkabilir. Hastalar dikkatle izlenmelidir. Ateş, eritem veya çok sayıda küçük püstül gibi 
belirti ve semptomlar gözlenirse, ilacın uygulanması durdurulmalı ve gerekirse uygun 
önlemler alınmalıdır.  
 
3-5 gün içinde yeni belirtilerin oluşması ya da ağrının ve/veya ateşin azalmaması halinde, 
parasetamol kullanmaya son vererek doktorunuza danışınız.  
 
A-FERİN HOT akut (birden) yüksek dozda alındığında ciddi karaciğer toksisitesine 
(zehirlenmesine) neden olur. Erişkinlerde kronik (uzun süreli) günlük dozlarda alındığında 
karaciğer hasarına neden olabilir.  
 
Sepsis gibi glutatyon eksikliği olan hastalarda, parasetamol kullanımı metabolik asidoz riskini 
arttırabilir. Ciddi bir enfeksiyonunuz varsa bu metabolik asidoz riskini arttırabilir. Metabolik 
asidoz belirtileri şunlardır:  
• Derin  hızlı ve zorlanarak nefes alıp vermek  
• Mide bulantısı ve kusma  
• İştahsızlık  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
A-FERİN HOT’ın yiyecek ve içecek ile kullanılması  
Alkolle veya alkol içeren yiyecek ve içeceklerle (ör , bazı ilaçlar) birlikte kullanıldığında 
karaciğer üzerine zararlı etki gösterme riski artabilir.  
 
Besinler parasetamolün bağırsaktan emilimini azaltabilir.  
 
Hamilelik  
İlacı kullanmadan önce doktorunuza veya eczacınıza danışınız . 
 
Hamile kadınlarda A -FERİN HOT’ın  kullanımı hakkında yeterli çalışma bulunmamaktadır. 
Bu nedenle sadece doktorunuzun kullanmanız gerektiğine karar verdiği durumlarda 
kullanınız.  
 
Psödoefedrinin kan damarlarında daralma ya neden olmasından  dolayı bebeğe giden kanın  
azalmasına  neden olabilir. Gebelikte psödoefedrin önerilmez.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız . 
 
 
 
5 / 10 
 Psödoefedrinin anne sütüne geçtiği bilinmektedir. Parasetamolün emziren anne tarafından 
tedavi edici dozlarda alınması bebek üzerinde bir risk oluşturmaz. Parasetamol az da olsa süte 
geçmektedir.  
 
Emzirilen bebek üzerindeki etkileri hakkında yeterli veri bulunmadığından, A-FERİN HOT ’ı 
emzirme döneminde yalnızca doktor tavsiyesi ile kullanabilirsiniz.  
 
Araç ve makine kullanımı  
Araç ve makine kullanma üzerine herhangi bir etki göstermesi beklenmez. Ancak parasetamol 
bazı hastalarda baş dönmesi veya uyku hali yapabilir. A -FERİN HOT kullanırken, uyanık 
kalmanızı gerektiren işler yaparken dikkatli olmalısınız.  
 
A-FERİN HOT’ın içeriğinde bulunan bazı yardımcı maddeler hakkında önemli bilgiler  
A-FERİN HOT aspartam (fenilalanin kaynağı) içerdiğinden, fenilketonürisi olan insanlar için 
zararlı olabilir.  
 
A-FERİN HOT sorbitol içerir. Eğer daha önceden doktorunuz tarafından bazı şekerlere karşı 
intoleransınız (dayanıksızlık) olduğu söylenmişse bu tıbbi ürünü almadan önce doktorunuzla 
temasa geçiniz.  
 
A-FERİN HOT ’ın her poşeti 1,53 mmol (35,2 mg) sodyum (tuz) ihtiva eder. Eğer, kontrollü 
sodyum (tuz) diyetindeyseniz bu durumu göz önünde bulundurunuz.  
 
A-FERİN HOT, kinolin sarısı içerdiği için alerjik reaksiyonlara sebep olabilir.  
 
Diğer ilaçlar ile birlikte kullanımı  
Aşağıdaki ilaçları kullanıyorsanız lütfen doktorunuza söyleyiniz:  
• Oral kontraseptifler (doğum kontrol hapları)  
• Mide boşalmasında gecikme yaratan ilaçlar (Ör , propantelin vb.)  
• Mide boşalmasını hızlandıran ilaçlar (Ör , metoklopramid gibi)  
• Karaciğer enzimlerini uyaran ilaçlar (Ör , bazı uyku ilaçları, sara hastalığında kullanılan 
bazı ilaçlar (fenitoin, fenobarbital, karbamazepin) gibi)  
• Antibiyotik olarak kullanılan kloramfenikol, rifampisin  
• Varfarin ve kumarin türevi antikoagülanlar (kan pıhtılaşmasını engelleyen ilaçlar)  
• Zidovudin (Çocuk ve erişkinlerde görülen HIV enfeksiyonlarının (AIDS) tedavi ve 
önlenmesinde kullanılan bir ilaç)  
• Domperidon (bulantı -kusma tedavisinde kullanılır)  
• Sarı kantaron (St John’s Worth/Hypericum perforatum) içerikli ilaçlar  
• Kolestiramin içerikli ilaçlar (yüksek kolesterol tedavisinde kullanılır)  
• Tropisetron ve granisetron içerikli ilaçlar (radyoterapi ve/veya kemoterapi alan hastalarda 
bulantı ve kusmanın önlenmesi amacıyla kullanılır)  
• Diğer ağrı kesicilerle birlikte kullanım  (Non -steroid antiinflamatuvar ilaçlar)  
• Alkol  
• Antidepresan (ruhsal çöküntü tedavisinde kullanılan bazı ilaçlar)  
• Burun tıkanıklığını giderici ilaçlar, trisiklik antidepresanlar (ör ; amitriptilin, nortriptilin, 
imipramin ve desipramin), iştah kesici ilaçlar ve bazı sinir sistemi uyarıcı ilaçlar veya 
MAOI’leri (monoamino oksidaz inhibitörleri: Moklobemid gibi) ile beraber kullanılması 
 
 
6 / 10 
 bazen tansiyon yükselmesine neden olabilir. İlacın psödoefedrin içermesinden dolayı, 
bretilyum, betanidin, guanitidin, debrizokin, metildopa ve alfa - ve beta -adrenerjik bloker 
ilaçlar gibi tansiyonu düşüren ilaçların etkisini kısmen tersine çevirebilir.  
• Moklobemid ile birlikte kullanımı hipertansif kriz (ciddi kan basıncı yükselmesi) riski 
oluşturur.  
• Kardiyak glikozidlerle (kalp yetmezliğinde kullanılır) birlikte kullanım kalp ritmi 
bozukluğu riskini artırır.  
• Ergot alkaloidleri (ergotamin ve metiserjit; migren tedavisinde kullanılır) ile birlikte 
kullanılması yan etki riskini artırır.  
• Doğumu kolaylaştırmak için kullanılan oksitosin ile birlikte hipertansiyon riskini artırır.  
• Trisiklik antidepresanların (depresyon tedavisinde kullanılır) yan etkilerini artırır.  
• Parasetamol flukloksasilin  (bir antibiyotik)  ile birlikte kullanıldığında dikkatli olunmalıdır. 
Çünkü eşzamanlı alım, özellikle risk faktörleri olan hastalarda, yüksek anyon açıklı metabolik 
asidoz (kan ve vücut sıvılarındaki dengesizlikle seyreden bir hastalık) ile ilişkili bulunmuştur  
 
Eğer reçeteli ya da reçetesiz herhangi bir ilacı  (bitkisel karışımlar dahil)  şu anda 
kullanıyorsanız veya son zamanlarda kullandınız ise lütfen doktorunuza veya eczacınıza 
bunlar hakkında bilgi veriniz.  
 
3. A-FERİN HOT nasıl kullanılır?  
 
Uygun kullanım ve doz/uygulama sıklığı için talimatlar:  
12 yaş ve üzeri çocuklarda ve yetişkinlerde : Günde 3 kez bir poşet önerilir. Günde 4 poşetten 
fazla alınmamalıdır. 2 doz arasında en az 4 saat olmalıdır.  
  
Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2000 mg’ı aşmaması gerekir.  
 
Uygulama yolu ve metodu:  
Bir poşet A -FERİN HOT bir bardak sıcak suda karıştırılarak eritilir ve sıcak içilir.  
 
Değişik yaş grupları:  
Çocuklarda kullanımı:  
12 yaş ve üzerindeki çocuklarda kullanılmalıdır.  
 
Yaşlılarda kullanımı:  
Sağlıklı, hareketli yaşlılarda normal yetişkin dozu uygundur, fakat zayıf, hareketsiz yaşlılarda 
doz ve dozlam sıklığı azaltılmalıdır.  
 
Özel kullanım durumları:  
Böbrek hastalığında kullanım:  
Özellikle kalp -damar hastalıklarının eşlik ettiği hafif -orta şiddette böbrek yetmezliğiniz varsa 
doktorunuzu bilgilendiriniz.  
 
Karaciğer hastalığında kullanım:  
Hafif -orta şiddette , karaciğer yetmezliğiniz varsa doktorunuzu bilgilendiriniz.  
 
 
 
7 / 10 
 Eğer A -FERİN HOT’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla A-FERİN HOT  kullandıysanız  
Parasetamole bağlı doz aşımı durumlarında solgunluk, iştahsızlık, bulantı ve kusma görülen 
başlıca belirtilerdir, ancak bazı durumlarda saatlerce belirti görülmeyebilir. Bu nedenle aşırı 
doz veya kazayla ilaç alma durumlarında derhal doktorunuza haber veriniz veya hastaneye 
başvurunuz. Akut (kısa sürede) yüksek doz alındığında karaciğer zehirlenmesine yol açabilir. 
Karaciğer toksisitesi ve hepatik işlev bozukluğu ile birlikte genelde akut pankreatit de 
gözlenebilir.  Aşırı dozun zararı alkolik karaciğer hastalarında daha yüksektir. Parasetamol doz 
aşımı hemen tedavi edilmelidir.  
 
Psödoefedrine bağlı olarak doz aşımında heyecan, huzursuzluk, halüsinasyon, yüksek 
tansiyon ve kalp ritim bozukluğu gibi merkezi sinir sistemi ve kardiyovasküler sistem 
semptomları ortaya çıkabilir. Şiddetli olgularda psikoz (bir tür ruhsal bozukluk), havale, koma 
ve ani yükselen kan basıncı gelişebilir. Potasyumun hücre dışından hücre içine kayması 
nedeniyle serum potasyum düzeyi düşebilir.  
 
Tavsiye edilen dozlarda görülen yan etkilerle beraber gerginlik, huzursuzluk, titreme, 
kasılmalar, çarpıntı ve yüksek tansiyon görülebilir.  
 
A-FERİN HOT ’tan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
A-FERİN HOT ’ı kullanmayı unutursanız  
Unutulan dozları dengelemek için çift doz almayınız.  
 
Bir sonraki dozu zamanı gelince alınız.  
 
A-FERİN HOT  ile tedavi sonlandırıldığındaki oluşabilecek etkiler  
Bulunmamaktadır.  
 
4. Olası yan etkiler nelerdir?  
 
Tüm ilaçlar gibi, A-FERİN HOT’ın içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa A-FERİN HOT’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• El, ayak, yüz ve dudakların şişmesi ya da özellikle boğazda nefes darlığına yol açacak 
şekilde şişmesi (anaf ilaktik şok)  
• Alerjik belirtiler (aşırı duyarlılık, deri döküntüsü)  
• Astım ve akciğerde nefes darlığına yol açacak astım benzeri belirtiler (bronkospazm)  
• Kalpte ritim bozukluğu (Aritmi)  
• Kalbi besleyen damarlarda tıkanma (iskemik kalp hastalığı)  
• Varsanı, gerçekte olmayan şeyleri görmek veya duymak (Halüsinasyonlar)  
• Kan basıncı yükselmesi (Hipertansiyon)  
 
 
8 / 10 
 • Aspirin ya da benzeri non -steroid anti -inflamatu var ilaçlar kullandığınızda nefes güçlüğü 
yaşadıysanız ve buna benzer semptomları bu ilacı kullandığınızda da gördüyseniz  
• Beklenmeyen morarma ve kanama görürseniz  
• Ani gelişen ateş ya da ciltte sivilce benzeri kabartılar (Akut generalize ekzantematöz 
püstüloz – AGEP belirtileri olabilir) tedavinin ilk 2 gününde görülebilir.  
 
Bunlar hepsi çok ciddi yan etkilerdir. Eğer bunlardan biri sizde mevcut ise, sizin A -FERİN 
HOT’a karşı ciddi alerjiniz var demektir. Acil tıbbi müdahaleye veya hastaneye yatırılmanıza 
gerek olabilir.  
 
Bu çok ciddi yan etkilerin hepsi oldukça seyrek görülür.  
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın:   10 hastanın en az birinde görülebilir.  
Yaygın:     10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek:     1.000 hastanın birinden az fakat 10.000 hastanın birinden fazla görülebilir.  
Çok seyrek:   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor.  
 
Yaygın:  
• Uyku hali (somnolans)  
• Baş ağrısı  
• Baş dönmesi  
• Üst solunum yolu enfeksiyon belirtileri  
• Bulantı  
• Kusma  
• Uyuşma, karıncalanma ve yanma hissi gibi duyusal bozukluklar  
• Bağırsak gazı  
• Karın ağrısı  
• Kabızlık  
• Hazımsızlık  
• Sinirlilik  
• Uyku bozuklukları  
• Baş dönmesini de içeren s ersemlik  
• Ağız kuruluğu  
 
Yaygın olmayan : 
• Uzun süreli uygulamada böbreklerde yetmezliğe yol açabilen böbrek hasarı (papiler 
nekroz)  
• Sindirim sisteminde görülen kanama (gastrointestinal kanama)  
• Yorgunluk  
• Telaş hali  
• Dizüri (idrar yaparken ağrı)  
• Erkek hastalarda üriner retansiyon (önceden mevcut bir prostatik büyüme bu durumu 
hazırlayıcı bir faktör olabilir)  
• Huzursuzluk  
 
 
9 / 10 
 Seyrek : 
• Kan pulcuğu sayısında azalma (trombositopeni), akyuvar sayısında azalma (lökopeni), kan 
hücrelerinde azalma (pansitopeni), anemi (kansızlık), kanda metemoglobin bulunması 
(metemoglobinemi), anormal sayıda düşük beyaz kan hücresi (nötropeni), kılcal damarların 
deri içine kanaması (trombositopenik purpura)  
Bu yan etkiler parasetamol ile neden -sonuç ilişkisi içinde değildir.  
• İshal  
• Deri döküntüsü, kaşıntı, egzama, alerjik ödem, yüzde, dilde ve boğazda şişlik 
(anjiyoödem), yaygın akıntılı döküntüler (akut generalize eksantematöz püstülozis), el, yüz ve 
ayakta dantele benzer kızarıklık oluşturan, aşırı duyarlılık (eritema multiforme)  
• Stevens -Johnson sendromu (cilt ve mukoza zarının ilaç veya enfeksiyonlara karşı ciddi 
şekilde reaksiyon gösterdiği bir rahatsızlıktır)  
• Toksik epidermal nekroliz (Lyell sendromu) (ilaç ve çeşitli enfeksiyonlara bağlı gelişebilen 
deri hastalığı)  
• Çok miktarda alındığında karaciğer hasarı  
• Kalp atımının hızlanması (taşikardi)  
• Yüksek tansiyon (hipertansiyon)  
• Diğer kardiyak disritmiler (kalp atım bozuklukları)  
• Halüsinasyon (özellikle çocuklarda) dahil merkezi sinir sistemi (MSS) uyarım belirtileri  
• İritasyonlu veya iritasyonsuz deri döküntüleri  
• Alerjik dermatit (egzama)  
• Çarpıntı  
• Akut generalize ekzantematöz püstüloz (AGEP)  
 
Çok seyrek : 
• Ani ve sık gelişebilen kan hücresi sayısının azalması (agranülositoz)  
• Karaciğer fonksiyon bozukluğu (hepatik disfonksiyon)  
 
Bilinmiyor : 
• Posterior geri dönüşümlü ensefalopati sendromu (PRES) ve geri dönüşümlü serebral 
vazokonstriksiyon  sendromu (RCVS) olarak bilinen, beyinde kan damarlarını etkileyen ciddi 
durumlar  
• Merkezi sinir sisteminde uyarılma ve beyinde iltihaplanma (ensefalopati), uykusuzluk 
(insomni a), titreme (tremor)  
• İskemik optik nöropati  (görme sinirlerine giden kan akımında azalmaya bağlı oluşan hasar)  
• Pozitif alerji testi  
• İnsan vücudu savunma sisteminin kan pulcuklarını (trombosit) zarar verici olarak kabul 
edip imha etmesi (immün trombositopeni)  
• İrritabilite (uyaranlara karşı aşırı duyarlı olma durumu)  
• Anksiyete (kaygı, endişe)  
• Baş ağrısı  
 
Posterior geri dönüşümlü ensefalopati sendromu (PRES) ve geri dönüşümlü serebral 
vazokonstriksiyon sendromu (RCVS) belirtileri olabilecek aşağıda belirtilen semptomlar 
gelişmesi durumunda hemen A-FERİN HOT ’ı kullanmayı bırakın ve acil tıbbi yardım alınız:  
• Ani başlayan şiddetli baş ağrısı  
• Hasta hissetmek  
 
 
10 / 10 
 • Kusma  
• Bilinç bulanıklığı  
• Nöbetler, görmede değişiklikler  
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans 
Merkezi ’ne (TÜFAM) bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
 
5. A-FERİN HOT ’ın saklanması  
 
A-FERİN HOT ’ı çocukların göremeyeceği, erişemeyeceği yerlerde ve ambalajında saklayınız.  
 
25°C altındaki oda sıcaklığında saklayınız.  
 
Son kullanma tarihi ile uyumlu olarak kullanınız.  
 
Ambalajdaki son kullanma tarihinden sonra A-FERİN HOT ’ı kullanmayınız.  
 
Eğer üründe ve/veya ambalajında bozukluklar fark ederseniz A -FERİN HOT’ı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
HÜSNÜ ARSAN İLAÇLARI A.Ş.  
Beyoğlu -İSTANBUL  
 
Üretim yeri:  
BİLİM İLAÇ SAN. ve TİC. A.Ş.  
Gebze -KOCAELİ  
 
Bu kullanma talimatı ……………  tarihinde onaylanmıştır.  
