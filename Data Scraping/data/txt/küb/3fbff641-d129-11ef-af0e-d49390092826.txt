KISA ÜRÜN BİLGİSİ
1. BEŞERİ TIBBİ ÜRÜNÜN ADI
SODYUM BİKARBONAT %8.4 IV infüzyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Her 10 ml’lik ampul 840 mg (84 mg/ml) sodyum bikarbonat içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Parenteral uygulama için steril, berrak, renksiz çözelti
4. KLİNİK ÖZELLİKLER
4.1. Terapötik endikasyonlar
Kardiyak kompresyon, ventilasyon ile adrenalin ve antiaritmik ajanların kullanımı gibi
rekonstirüktif önlemlerin ardından, kardiyak arreste bağlı olarak gelişen metabolik
asidozun düzeltilmesinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkin dozu: Yaygın doz 1 mmol/kg'ı (1 ml/kg) takiben 10 dakika aralıklarla 0.5
mmol/kg'dır (0.5 ml/kg).
Uygulama şekli:
Sadece intravenöz uygulama içindir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda kullanılmamalıdır.
Karaciğer yetmezliği:
Karaciğer yetmezliği ile ilgili olarak yapılmış bir çalışma bulunmamaktadır.
Pediatrik popülasyon:
Çocuk dozu: yaygın doz yavaş intravenöz enjeksiyon ile 1 mmol/kg.
Prematüre bebeklerde ve yenidoğanlarda % 4,2'lik solüsyonları kullanılabilir veya %
8,4'lük solüsyon 1:1 oranda % 5'lik dekstroz çözeltisi ile seyreltilebilir.
1/6Geriyatrik popülasyon:
Geriyatrik hastalarda yetişkin dozu kullanımı uygundur, özel bir doz ayarlamasına
gerek duyulmamaktadır.
4.3. Kontrendikasyonlar
SODYUM BİKARBONAT kullanımı aşağıdaki durumlarda kontrendikedir:
- Böbrek yetmezliği,
- Metabolik veya respiratuvar alkaloz,
- Hipertansiyon,
- Ödem,
- Konjestif kalp yetmezliği,
- Böbrek taşı hikayesi beraberinde potasyum eksikliği veya hipokalsemi,
- Hipoventilasyon,
- Klor eksikliği veya hipernatremi.
4.4. Özel kullanım uyarıları ve önlemleri
SODYUM BİKARBONAT intravenöz olarak kullanıldığında, sonuçta oluşabilecek
alkaloz ve doz aşımını en aza indirmek için tedavi sırasında ve öncesinde arteriyel kan
analizleri özellikle de arteriyel/venöz kan pH ve karbondioksit düzeyi analizleri
gerçekleştirilmelidir.
Hipertonik çözeltilerin kazara damar dışına enjeksiyonu vasküler iritasyon veya
döküntüye neden olabilir. Skalp venlere uygulamadan kaçınılmalıdır.
Respiratuvar asidoz, metabolik asidoza eşlik ettiği takdirde, fazla CO ’nin giderilmesi
2
için, yeteri kadar pulmoner ventilasyon ve perfüzyon yapılmalıdır.
Eğer üründe ve/veya ambalajında bozukluklar fark ederseniz ürünü kullanmayınız.
Bu tıbbi ürün her “doz”unda 230 mg sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Kortikosteroid ve kortikotropin alan hastalara, sodyum iyonları uygulaması yapıldığında
dikkat edilmelidir.
İdrarın alkalileşmesi, tetrasiklinlerin özellikle de doksisiklinin renal klerensini artırmakta;
kinidin, amfetamin, efedrin ve psödoefedrin gibi bazik ilaçların etki süresi ve yarılanma
ömrünü artırmaktadır.
Bumetamid, etakrinik asit, furosemid ve tiyazidler gibi potasyum düzeyini azaltan
diüretikler ile birlikte SODYUM BİKARBONAT kullanıldığında hipokloremik alkaloz
gerçekleşebilir.
2/6Eşzamanlı olarak potasyum destekleyici ürün kullanan hastalarda, hücre içi iyon değişimi
ile birlikte serum potasyum düzeyi azalabilir.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Herhangi bir veri bulunmamaktadır.
Gebelik dönemi
SODYUM BİKARBONAT’ın gebe kadınlarda kullanımına ilişkin yeterli veri mevcut
değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-
veya/ doğum /ve-veya/ doğum sonrası gelişim üzerindeki etkiler bakımından yetersizdir
(bkz. Bölüm 5.3). İnsanlara yönelik potansiyel risk bilinmemektedir.
SODYUM BİKARBONAT gerekli olmadıkça (anneye sağlayacağı yarar fetusa
verebileceği zarar riskinden fazla olmadığı sürece) gebelik döneminde kullanılmamalıdır.
Laktasyon dönemi
İntravenöz SODYUM BİKARBONAT alan hastaların bebeklerini emzirmesi uygun
değildir.
Üreme yeteneği/Fertilite
Üreme yeteneği üzerindeki etkisi araştırılmamıştır.
4.7. Araç ve makine kullanımı üzerindeki etkiler
Bu preparatın sadece acil durumlarda kullanımı amaçlandığından uygulanamaz.
4.8. İstenmeyen etkiler
Advers olaylar aşağıdaki sıralamaya göre belirtilmiştir: Çok Yaygın (≥1/10), Yaygın
(≥1/100, <1/10), yaygın olmayan (≥1/1.000, <1/100), seyrek (≥1/10.000, <1/1.000), Çok
Seyrek (<1/10.000), bilinmiyor (eldeki verilerden hareketle tahmin edilemiyor).
3/6MeDRA Yaygın ≥ Yaygın Seyrek Çok seyrek Bilinmiyor
sistemi organ 1/100, < olmayan ≥ < 1/10.000 (Eldeki
sınıfı 1/10 ≥1/1.000, /10.000, izole edilmiş verilerden
< 1/100 < raporlar hareketle
1/1.000 dahil tahmin
edilemiyor)
Metabolizma Alkaloz,
ve beslenme hipokalemi
hastalıkları
Kas kemik ve Tetani,
iskelet sistemi hiperirritabilite
hastalıkları
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’a bildirmeleri gerekmektedir
(www.tick.gov.tr; e-posta: tufam@titck.gov.tr; tel: 0 800 314 00 08, faks: 0312 218 35
99).
4.9. Doz aşımı ve tedavisi
Semptomlar:
Metabolik alkaloza kompensatuvar hiperventilasyon, serebrospinal sıvının paradoksik
asidozu, şiddetli hipokalemi, hiperirritabilite ve tetani
Tedavi:
Doz aşımı durumunda SODYUM BİKARBONAT tedavisi sonlandırılır, solunan hava
tekrar solunur veya, şiddetli ise özellikle de tetani oluşmuşsa kalsiyum glukonat uygulanır.
Şiddetli alkaloz oluşması durumunda, karaciğer rahatsızlığı olan hastalar hariç, %
2.14’lük amonyum klorür infüzyonu önerilir.
Hipokalemi oluşması durumunda potasyum klorür uygulaması yapılır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Kan Yerine Kullanılanlar ve Perfüzyon Çözeltileri
ATC kodu: B05XA02
SODYUM BİKARBONAT plazma bikarbonat düzeyini artırır, hidrojen iyonlarının
fazlasını tamponlar, kan pH'sını artırır ve metabolik asidozun klinik belirtilerini ortadan
kaldırır.
4/65.2. Farmakokinetik özellikler
Genel özellikler
SODYUM BİKARBONAT, esas olarak idrarla atılır ve etkili bir şekilde idrarı
alkalileştirir.
5.3. Klinik öncesi güvenlilik verileri
SODYUM BİKARBONAT uzun yıllardan bu yana klinikte kullanıldığından ve
insanlardaki tüm etkileri iyi bilindiğinden dolayı uygulanmaz.
6. FARMASÖTİK ÖZELLİKLER
6.1. Yardımcı maddelerin listesi
Enjeksiyonluk su
6.2. Geçimsizlikler
Önceden geçimliliği ispatlanan parenteral çözeltiler dışındaki kalsiyum içeren parenteral
çözeltilere SODYUM BİKARBONAT eklenmesi ile çökelme veya bulanıklaşma ortaya
çıkabilir, bu durumda çökelen veya bulanıklaşan çözelti kullanılmamalıdır.
6.3. Raf ömrü
60 aydır.
6.4. Saklamaya yönelik özel tedbirler
25°C’nin altındaki oda sıcaklığında ve ambalajında saklayınız.
6.5. Ambalajın niteliği ve içeriği
Kutuda, 10 ml'lik Tip I şeffaf nötral borosilikat otopul cam ampulde 10 adetlik ambalajda
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü yönetmelikleri’ne uygun olarak imha
edilmelidir.
7. RUHSAT SAHİBİ
Onfarma İlaç Sanayi Ltd. Şti.
Adres : Kale Mah. Gazi Cad Bafra İş Hanı, No: 51 Kat: 3/12 İlkadım / Samsun
Telefon : 0362 420 01 70
Faks : 0362 420 01 71
E-mail : info@onfarmailac.com.tr
5/68. RUHSAT NUMARASI(LARI)
2015/446
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 24.05.2015
Ruhsat yenileme tarihi:
10. KÜB'ÜN YENİLENME TARİHİ
6/6