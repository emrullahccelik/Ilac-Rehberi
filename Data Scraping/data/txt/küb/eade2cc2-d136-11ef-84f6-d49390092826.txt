KISA ÜRÜN BİLGİLERİ
1. TIBBİ FARMASÖTİK ÜRÜNÜN ADI
EXPAHES® (HES 200/0.5) %10 IV Enjektabl Solüsyon
2. KALİTATİF VE KANTİTATİF BİLEŞİM
Etkin madde:
Her 100 ml çözelti:
- Hidroksietil nişasta (HES 200/0.5): 10 g
(Ortalama molekül ağırlığı 200.000; Substitüsyon derecesi 0.5)
- Sodyum klorür: 0.9 g
Ozmolarite: 300 mOsm/l
Kolloid ozmotik basınç: 85 mbar = 65 mmHg
pH: 4.0-7.0
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
İntravenöz infüzyon için steril - apirojen çözelti
4. KLİNİK ÖZELLİKLER
4.1 Terapötik endikasyonlar
- Volüm eksikliği ile seyreden yanık, kanama, cerrahi, sepsis veya travma sonucu oluşan
hipovolemik şokun tedavi ve profilaksisinde plazma genişletici olarak.
- Ekstrakorporeal perfüzyon sıvılarına ilave çözelti olarak.
- Lökoferez işlemi sırasında daha çok granülosit elde edilebilmesi amacıyla.
4.2 Pozoloji ve uygulama şekli
Pozoloji / Uygulama sıklığı ve süresi
Hipovolemi ve şok durumları
Günlük doz: Ortalama günlük uygulama dozu 250–1000 ml'dir.
Maksimum günlük doz: 2 g HES/kg vücut ağırlığı = 20 ml/kg vücut ağırlığı (75 kg
ağırlığında bir hasta için 1500 ml'dir)
İnfüzyon hızı: Özel bir durum söz konusu değilse, 30 dakikada 500 ml'den fazla
EXPAHES verilmemelidir.
Maksimum infüzyon hızı: 2 g/kg/saat HES = 20 ml/kg/saat (75 kg ağırlığında bir hasta için
1500 ml/saat'dir)
1Uygulama süresi: EXPAHES'in uygulama süresi hipovoleminin şiddetine ve süresine
bağlıdır. Klinik ve farmakolojik açıdan tekrarlanan kullanımların
bir sakıncası bulunmamaktadır.
Terapötik hemodilüsyon
Terapötik hemodilüsyonda amaç hematokritin %35-40 civarına düşürülmesidir.
Hemodilüsyon izovolemik ya da hipervolemik olabilir.
Günlük doz: Hastanın ihtiyacına göre 250 ml, 500 ml veya 2x500 ml/gün.
İnfüzyon hızı: 250 ml 0.5-2 saatte
500 ml 4-6 saatte
2x500 ml 8-24 saatte
Uygulama süresi: EXPAHES ile bir terapötik hemodilüsyon tedavi dönemi en fazla
10 gün sürmelidir. Tedavinin uzatılması ya da tekrarlanması için
plazma protein düzeyi, hematokrit ve hemoglobin düzeyleri tekrar
değerlendirilmelidir.
Şiddetli gürültüye bağlı ani işitme kaybı, kulak çınlaması gibi otonörolojik rahatsızlıkların
tedavisinde maksimum günlük doz 250 ml'dir.
Hemoglobin değerinin %10'un altına düşürülmemesine dikkat edilmelidir.
Uygulama şekli:
Yalnızca intravenöz kullanım içindir.
Anafilaktik reaksiyon olasılığına karşın solüsyonun ilk 10-20 ml'si yakın takip altında hastaya
yavaş uygulanır.
Günlük doz hastanın klinik durumuna, kan kaybına ve hemokonsantrasyonuna göre belirlenir.
Kardiyovasküler ve pulmoner risk taşımayan genç hastalarda, kolloidal çözeltilerin kullanımı
sırasında hemotokritin %30'un altına düşmemesi gerekmektedir.
Kolloidal çözeltilerin hızlı ya da çok yüksek hacimlerde uygulanması sonucu dolaşım
sistemine yüklenme riski göz önünde tutulmalıdır.
Böbrek fonksiyonlarının azalmış olduğu hastalarda doz azaltılmalıdır.
Özel popülasyonlara ilişkin ek bilgiler:
Böbrek yetmezliği:
Ağır böbrek yetmezliği olan hastalarda (kreatinin klerensi 10 ml/dakikanın altında) normal
başlangıç dozu uygulanabilir fakat takip eden idame dozları %25-50 oranında azaltılmalıdır.
Karaciğer yetmezliği:
Bu popülasyona özel gerçekleştirilen bir çalışma bulunmadığından, bu hasta grubu için özel
bir dozaj önerisi bulunmamaktadır. Ancak afibrinojenemi gibi karaciğer işlev bozukluğundan
kaynaklanabilen durumlarda kontrendike olduğundan kronik karaciğer hastalığı olan hastalar
özellikle gözlem altında tutulmalıdırlar.
Pediyatrik popülasyon:
EXPAHES'in çocuklardaki etkinliği ve güvenirliği bilinmemektedir.
2Geriyatrik popülasyon:
Uygulanacak doz ve infüzyon hızı, hastanın o anki klinik durumuna göre hekim tarafından
ayarlanır.
Lökoferez işlemi (sürekli akış santrifüjü) sırasında; sabit 1:8-1:13 oranlarında 250-700 ml
venöz tam kana uygulanır.
4.3. Kontrendikasyonlar
EXPAHES aşağıdaki durumlarda kontrendikedir:
- Hidroksietil nişasta ya da mısıra karşı alerjisi olduğu bilinen kişiler
- Hipervolemi ve hiperhidrasyon durumları
- Ağır konjestif kalp yetmezliği ve dekompanse kalp yetmezliği
- Oligüri ya da anüri ile seyreden böbrek yetmezliği ya da serum kreatininin 2 mg/dl'nin
üzerinde olduğu durumlar
- Diyaliz hastaları (HES molekülleri glomerüller yolu ile filtre edildiğinden)
- Trombositopeni veya ağır pıhtılaşma bozukluğu durumları (afibrinojenemi, ağır hemorajik
diyatez gibi)
- İntrakraniyal kanamalar
- Akciğer ödemi
4.4 Özel kullanım uyarıları ve önlemleri
EXPAHES uygulaması sırasında hastalar sıvı ve elektrolit dengesi açısından takip
edilmelidirler.
Sıvı ve elektrolit kaybına bağlı (şiddetli kusma, yanık ve yetersizlik) şok durumlarında
EXPAHES ile başlangıç tedavisini takiben sıvı ve elektrolit dengesini düzeltici tedavi
uygulanmalıdır.
Tedavinin başlangıcında serum kreatinin düzeyi kontrol edilmelidir. Serum kreatinin
düzeyinin 2 mg/dl'nin üzerinde olduğu durumlarda EXPAHES uygulanmamalıdır.
Sınırda kreatinin değerleri (1.2 - 2 mg/dl) olan özellikle geriyatrik hastalarda hemodilüsyon
tedavisi dikkatli uygulanmalıdır. Mutlaka uygulanacak ise serum kreatinin düzeyleri takip
edilmelidir.
Kreatinin değerlerinin normal olmasına rağmen patolojik idrar bulguları olması böbrek
hasarının kompanse edildiğine işaret edebilir. Bu gibi durumlarda serum kreatinin düzeyi her
gün kontrol edilmelidir.
Normal serum kreatinin düzeyi ve idrar bulguları olan hastalarda birkaç günde bir kontrol
yeterlidir.
Tüm hastalarda (günlük 2-3 litre kadar) yeterli sıvı desteği sağlanmalıdır.
Kronik karaciğer hastalığı olan hastalar özellikle gözlem altında tutulmalıdırlar.
Yüksek hacimlerde uygulandığında koagülasyon özelliklerini değiştirebilir ve protrombin
zamanı (PZ), parsiyal tromboplastin zamanı (PTZ), kanama ve pıhtılaşma zamanları geçici
olarak uzayabilir, plazma proteinlerinin dilüsyonu ve hematokrit azalması gerçekleşebilir.
Tekrarlayan lökoferez işlemi uygulanan hastalarda HES’in plazma genişletici etkisinden
dolayı trombosit ve hemoglobin düzeylerinde hafif bir azalma gözlenebilir. Hemoglobin
3düzeyi genellikle 24 saat içinde normale döner. İzotonik sodyum klorür içinde HES çözeltileri
ile oluşan hemodilüsyon, total protein, albümin, kalsiyum ve fibrinojen değerlerinin 24 saat
boyunca azalmasına yol açabilir.
Alerjik hastalarda, kompanse kalp yetersizliği, azalmış böbrek fonksiyonu, kronik karaciğer
hastalığı, hipernatremi veya hiperkloremi, daha hafif hemorajik diyatez durumlarında dikkatli
kullanılmalıdır.
Ekstraselüler alan kayıpları ile birlikte olan dehidratasyon durumlarında kristaloidler tercih
edilmelidir.
Fibrinojen eksikliği hallerinde, EXPAHES sadece hayatı tehdit eden acil durumlarda kan elde
edilene kadar verilebilir.
Uygulama sırasında hastanın sıvı ve elektrolit dengesi kontrol edilmelidir.
Olası geçimsizlik reaksiyonları olasılığına karşın çözeltinin ilk 10-20 ml'si yakın takip altında
hastaya yavaş uygulanmalıdır.
Nadiren anafilaktik veya alerjik reaksiyonlar görülebilir. Periorbital ödem, ürtiker ve sıkıntılı
solunum gibi hipersensitivite reaksiyonları görüldüğünde infüzyon kesilmeli ve hastalar yoğun
takibe alınmalıdır.
Advers etki görüldüğünde alınacak önlemler
- Deri bulguları: Antihistaminikler
- Hipotansiyon ve taşikardi: Kortikosteroid
- Senkop atakları, şok ve bronkospazm: Adrenalin, yüksek doz kortizon, oksijen ve başka
bir hacim genişletici intravenöz çözelti
- Kalp ya da solunum durması; reanimasyon girişimleri
Bu gibi ağır advers etkilerin görüldüğü durumlarda hastanın 24 saatlik takibi ya da yoğun
bakım ünitesinde tedavisi önerilir.
Dolaşımdaki kan kaybının %20-25'in üzerine çıktığı durumlarda kan transfüzyonu
yapılmalıdır.
EXPAHES uygulamasından sonra serum amilaz düzeylerinde yükselme görülebilir. Bu
durum yüksek moleküler enzim substrat kompleksi oluşumu ile ilgili olması ve bu kompleks
büyüklüğü sebebi ile yavaş eliminasyonu sonucu oluşur. Dolayısı ile bu amilaz yüksekliği
patolojik olmamakla birlikte pankreatit teşhisi sırasında dikkatli olmak gerekir.
Başka ilaçların çözeltiye eklenmesi sırasında kontaminasyon oluşmamasına dikkat etmek
gerekir.
4.5 Diğer tıbbi ürünler ile etkileşimler ve diğer etkileşim şekilleri
Heparin ya da oral antikoagülanlarla beraber kullanıldığında kanama zamanını uzatabilir.
Beta bloker ve vazodilatör tedavisi alan hastalarda sistemik kan basıncı ve kalp hızı
bakımından dikkatli olmalıdır.
EXPAHES bazı klinik ve biyokimyasal ölçümlerin etkilenmesi mümkündür (ör. glukoz,
protein, sedimantasyon hızı, yağ asitleri, kolesterol, isosorbit-dehidrogenaz, idrar dansitesi).
Diğer infüzyon çözeltileri, infüzyonun hazırlanmasında kullanılan konsantre sıvılar ve toz
halindeki enjektabl ilaçlara katılması gerektiğinde, birbiriyle karışıp karışmadığı, duyarlı
yöntemlerle, olanaklar elvermiyorsa, en azından çıplak gözle kontrol edilmelidir (ancak,
gözle görülemeyen kimyasal, dolayısıyla, terapötik geçimsizlikler de olabilir).
Besin maddeleri ile etkileşimine dair herhangi bir deneyim yoktur.
44.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / doğum kontrolü (kontrasepsiyon)
Bilinen olumsuz bir etkisi bulunmamaktadır.
Gebelik dönemi
EXPAHES’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-
veya/doğum /ve-veya/ doğum sonrası gelişim üzerindeki etkiler bakımından yetersizdir (Bkz.
bölüm 5.3). İnsanlara yönelik potansiyel risk bilinmemektedir.
Bugüne kadar, herhangi bir embriyotoksik etki bildirilmemiştir. Gebelerdeki etkisiyle ilgili bir
deneyim olmadığından, kullanılıp kullanılmamasına, EXPAHES'in yararları ve olası
sakıncaları göz önüne alınarak karar verilmelidir.
Erken gebelik dönemlerinde sadece hayati tehlike gösteren endikasyonlarda kullanılabilir.
Gebelik sırasında kullanımı sonucu anafilaktik reaksiyonlara yol açabileceği ve fetüs
beyninde hasar oluşturabileceği göz önünde bulundurulmalıdır.
Laktasyon dönemi
Hidroksietil nişastanın anne sütüne geçip geçmediği bilinmemektedir.
Üreme yeteneği / Fertilite
Bilinen olumsuz bir etkisi bulunmamaktadır.
4.7 Araç ve makine kullanımı üzerindeki etkiler
Araç ve makine kullanımı üzerinde bilinen bir etkisi yoktur.
4.8 İstenmeyen etkiler
Advers ilaç reaksiyonlarının sıklık sınıflandırması şu şekildedir: Çok yaygın (1/10); yaygın
(1/100 ila <1/10); yaygın olmayan (1/1.000 ila <1/100); seyrek (1/10.000 ila <1/1.000),
çok seyrek, (<1/10.000); bilinmiyor (eldeki verilerden hareketle tahmin edilemiyor).
Enfeksiyon ve enfestasyonlar
Seyrek: Submaksiler ve parotis tükürük bezlerinde büyüme, baş ağrısı, kas ağrısı ve alt
ekstremitelerde ödem gibi grip benzeri belirtiler (aşırı duyarlılık belirtisi
olarak)
Bağışıklık sistemi hastalıkları
Seyrek: Kaşıntı, ürtiker (aşırı duyarlılık belirtisi olarak)
Kardiyak hastalıklar
Çok seyrek: Kalp durması (aşırı duyarlılık belirtisi olarak)
Vasküler hastalıklar
Çok seyrek: Şok (aşırı duyarlılık belirtisi olarak)
Solunum, göğüs bozuklukları ve mediastinal hastalıklar
Çok seyrek: Solunum durması (aşırı duyarlılık belirtisi olarak)
5Gastrointestinal hastalıklar
Seyrek: Kusma (aşırı duyarlılık belirtisi olarak)
Deri ve deri altı doku hastalıkları
Bilinmiyor: Kaşıntı (genellikle doza bağlıdır ve tedaviye dirençlidir. Tedavinin kesilmesi
sonrasında kaşıntı devam edebilir).
Kas-iskelet bozuklukları, bağdoku ve kemik hastalıkları
Seyrek: Ekstremitelerde ağrı, ödem (aşırı duyarlılık belirtisi olarak)
Böbrek ve idrar hastalıkları
Seyrek: Böbrek ağrısı (infüzyona başka bir sıvı ile devam etmek ve serum kreatinin
düzeylerine bakmak gerekir).
Genel bozukluklar ve uygulama bölgesine ilişkin hastalıklar
Seyrek: Ateş, üşüme hissi (aşırı duyarlılık belirtisi olarak)
Araştırmalar
Bilinmiyor: Protrombin zamanı (PZ), parsiyal tromboplastin zamanı (PTZ), kanama ve
pıhtılaşma zamanlarında geçici uzama; plazma proteinlerinin dilüsyonu,
hematokritte düşme (yüksek hacimlerde uygulandığında); serum amilaz
düzeylerinde yükselme.
Herhangi bir aşırı duyarlık belirtisiyle karşılaşıldığında, infüzyon hemen durdurulmalı ve
gerekli önlemler alınmalıdır (antihistaminikler, adrenalin, kortikosteroidler, oksijen ve hava
yolunun açık tutulması gibi).
4.9 Doz aşımı ve tedavisi
Tedavi dozlarının üzerinde ve çok hızlı infüzyon, akciğer ödemi ve kalbin dekompanse olması
ile sonuçlanan kan hacminin artmasına neden olur. Aynı zamanda dolaşım bozukluğuna ve
dolaşım süresinin uzamasına neden olur.
Daha yüksek dozlarda EXPAHES, hemodilüsyon sonucu hemoglobin, hematokrit ve plazma
protein konsantrasyonunun azalmasına neden olur. Hemoglobin için 10 mg/dl, hematokrit için
%27'nin altındaki değerler kritik kabul edilir. Total protein düzeyinin 5 g/dl'nin altına düştüğü
durumlarda albumin takviyesi yapmak gerekebilir.
Aşırı hemodilüsyon oksijen transportunu bozabilir.
Aşırı doz durumunda; infüzyon durdurulmalıdır. Kardiopulmoner dekompansasyon belirtileri
gösteren hasta yakın takibe alınmalı ve karaciğer ve böbrek fonksiyonları izlenmelidir.
Sıvı elektrolit dengesi ve hemorajik diyatez açısından hastalar dikkatli bir şekilde takip
edilmelidir ve gerektiğinde uygun tedavi yöntemleri uygulanmalıdır.
Hipervolemik hastalar diüretikler ile tedavi edilebilirler.
Hastaların genel durumu düzeldikten sonra dikkatli gözlem altında yeniden düşük hızlarda
EXPAHES ile tedaviye devam edilebilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Kan yerine kullanılanlar ve plazma protein fraksiyonları,
6nişasta çözeltileri
ATC kodu: B05AA07
Hidroksietil nişasta, amilopektinlerin parsiyel hidrolizini takiben hidroksietillenmesi sonucu
üretilir. "Moleküler ağırlık" ve "substitüsyon derecesi" ile karakterize olur. Ortalama
moleküler ağırlığı 200.000 Dalton kadardır. 0.5 substitüsyon derecesi amilopektin
molekülündeki ortalama 10 birim glukozun beşinin hidroksietillendiğini gösterir.
Glikojen molekülüne yakın yapısal benzerliği nedeni ile vücuda uyumludur ve anafilaksi riski
çok düşüktür.
EXPAHES izoonkotik ile hafif hiperonkotik basınç etkisine sahip bir çözeltidir. Başlangıçta
verilen hacmin %100'ünden fazlasına denk gelen bir genişleme etkisi vardır. Önemli volüm
yer değiştirmelerine yol açılmadığı için klinik uygulamada izovolemik infüzyon çözeltisi
olarak kullanılabilir.
EXPAHES uygulaması sonucu düşük olan santral venöz basınç verilen hacimle doğru orantılı
olarak artarak normal değerlere ulaşır.
Böbrek fonksiyonları normal bir erişkinin, 4 saatlik 500 ml, %10 HES çözeltisinin ortalama
vücutta kalış süresi 5-6 saattir.
EXPAHES hem kontrollü ve kısa süreli (yaklaşık 3 saat) bir hacim genişletici etkisi hem de
tercih edilen reolojik etkileri (kan viskozitesinin, hematokritin ve trombosit agregasyonunun
azalması) ile kısa ve orta dönemli hacim replasmanı tedavisi ve hemodilüsyona uygundur.
5.2 Farmakokinetik özellikler
Emilim:
EXPAHES infüzyonu sonrası vücuttaki hidroksietil nişasta konsantrasyonu %94'e çıkar ve
1’inci, 3’üncü, 6’ıncı ve 12’inci saatler sonunda sırasıyla %68, %42, %27 ve %16'ya düşer.
Dağılım:
Molekül büyüklüğü 50.000'nin altındaki HES molekülleri böbrekler yolu ile hızlı bir şekilde
elimine edilir. Daha büyük moleküller  serum amilazı ile parçalanarak böbrekler yoluyla
eliminasyona uygun küçük fragmanlara indirgenirler.
Kısmen damar dışına çıkan bu parçalanmış moleküller RES (retikülo endoteliyal sistem)
içinde depolanır. Aylar sonra bile RES içinde moleküllerin varlığı gösterilmiştir fakat RES
fonksiyonları üzerine etkisine dair çok az bulgu vardır.
Biyotransformasyon:
Parçalanmış moleküller daha sonra tekrar kan dolaşımına dahil olur ve sonraki enzimatik
parçalanma sonucu böbreklerden atılır.
Glukoza kadar doğrudan bir metabolizma hemen hemen hiç meydana gelmez.
Eliminasyon:
Uygulanan hidroksietil nişastanın molekül ağırlığı 50.000'nin altındakileri böbrekler yolu ile
hızlı bir şekilde elimine edilir. IV yolla uygulanan miktarın yaklaşık %70 kadarı 24 saat
içinde idrarla atılır ve sadece %10’u 24 saat sonra hala plazmadadır.
75.3 Klinik öncesi güvenlilik verileri
Yapılan akut toksisite çalışmalarında intravenöz LD dozları sıçanda 8.280 mg/kg, farede
50
20.300 mg/kg ve tavşanlarda 8.460 mg/kg olarak bildirilmiştir. Ayrıca farelerde motor
aktivitede değişiklik de bildirilmiştir.
Yapılan kronik toksisite çalışmalarında sıçanlarda 675 mg/kg dozunda yapılan intravenöz
uygulamanın kas-iskelet sisteminde spesifik gelişimsel anomalilere ve embryo ya da fetusun
embryo dışı yapılarında (örn., plasenta, kordon) gelişimsel toksisiteye yol açtığı
gösterilmiştir. Tavşanlarda 200 mg/kg dozunda yapılan intravenöz uygulama ölüm hariç
fetotoksiteye (örn., fetusta küçülme) yol açarken, 100 mg/kg dozlar kas-iskelet sisteminde
spesifik gelişimsel anomalilere yol açmıştır. Hidroksietil nişastanın, farelerde intravenöz
yoldan uygulanan 420 mg/kg'lık dozlarla kronik maruziyet durumunda üreme toksisitesine
(yenidoğanda ağırlık artışında azalma) yol açtığı da gösterilmiştir.
Teratojen etki gözlenmemiştir. Fare ve tavşan deneylerinde fetüse zarar verdiğine dair bir veri
elde edilmemiştir. Buna rağmen gebelik ve laktasyon dönemlerinde dikkatli olunmalıdır.
Tavşanlarda yapılan araştırmalar, gerek intravenöz infüzyon gerekse damar dışı ve
intraarteriyel infüzyon gibi tıbbi hatalar dokularda hasara neden olmamaktadır.
6. FARMASÖTİK ÖZELLİKLER
6.1 Yardımcı maddelerin listesi
Enjeksiyonluk su
6.2 Geçimsizlikler
Aynı uygulama setinden birlikte uygulanacak ilaçlarla geçimliliği önceden
değerlendirilmelidir. Birlikte kullanılacak ilaçların bir geçimsizliğe yol açmadığını belirlemek
yönünden karışımın berrak olmasına dikkat edilmeli ve bu konuda birlikte uygulanacak
ürünün Kısa Ürün Bilgisi’ne bakılmalıdır.
Genel olarak EXPAHES çözeltisine başka ilaçların karıştırılmaması önerilmektedir. Zorunlu
olduğu hallerde, infüzyonun hazırlanmasında kullanılan konsantre sıvılar ve toz halindeki
enjeksiyonluk ilaçların birbiriyle karışıp karışmadığı, duyarlı yöntemlerle, olanaklar
elvermiyorsa, en azından çıplak gözle kontrol edilmelidir (ancak, gözle görülemeyen
kimyasal, dolayısıyla, terapötik geçimsizlikler de olabilir).
İnsülin ile geçimsizdir.
EXPAHES sitrat ile uyumludur.
6.3 Raf ömrü
24 ay.
6.4 Saklamaya yönelik özel tedbirler
25 °C'nin altındaki oda sıcaklığında, doğrudan ışık almayan bir yerde saklanmalıdır.
6.5 Ambalajın niteliği ve içeriği
500 ml'lik metal kapişonlu, lastik tapalı, renksiz cam şişelerde sunulmuştur.
86.6 Beşeri tıbbi üründen arta kalan maddelerin imhası ve diğer özel önlemler
Yalnızca berrak, partikülsüz ve ambalaj bütünlüğü bozulmamış ürünler kullanılmalıdır.
Uygulama seti ürüne iliştirildikten sonra uygulamaya en kısa sürede başlanmalıdır.
Şişedeki rezidüel havaya bağlı olarak meydana gelebilecek bir hava embolisini önlemek için,
başka infüzyon sıvılarıyla seri bağlantı yapılmamalıdır.
Çözelti steril uygulama seti aracılığıyla aseptik teknik kullanılarak uygulanmalıdır. Sisteme
hava girmemesi için uygulama setinden, kullanım öncesi sıvı geçirilmelidir.
Hastaya uygulamadan önce eklenmiş ilacın çözeltiyle tümüyle karışmış olması gereklidir. Ek
ilaç içeren çözeltiler, ilaç eklenmesinden hemen sonra kullanılmalıdır; daha sonra kullanılmak
üzere saklanmamalıdır.
Çözeltiye ek ilaç katılması ya da yanlış uygulama tekniği, ürüne pirojen kontaminasyonuna
bağlı ateş reaksiyonuna neden olabilir. Advers reaksiyon görülmesi durumunda infüzyona
hemen son verilmelidir.
Tek kullanımlıktır. Kısmen kullanılmış çözeltiler saklanmamalıdır.
Ek ilaç ekleme
Dikkat: Tüm parenteral çözeltilerde olduğu gibi, ürüne eklenecek tüm maddeler ürünle
geçimli olmalıdır. Ürüne ekleme yapılacaksa, hastaya uygulamadan önce son karışımında
geçimlilik kontrol edilmelidir.
Uygulama öncesi ilaç ekleme:
1. İlaç uygulama ucu dezenfekte edilir.
2. Eklenecek ilaç 19-22 gauge kalınlığındaki bir iğnesi olan enjektörle şişenin içine eklenir.
3. Çözelti ve içine eklenen ilaç iyice karıştırılır.
Dikkat: İçine ek ilaç uygulanmış şişeler saklanmamalıdır.
Uygulama sırasında ilaç ekleme:
1. Setin klempi kapatılır.
2. Şişenin ağzı dezenfekte edilir.
3. Eklenecek ilaç 19-22 gauge kalınlığındaki bir iğnesi olan enjektörle şişenin içine
uygulanır.
4. Çözelti askısından çıkarılır ve ters çevrilir.
5. Bu pozisyondayken şişeye hafifçe vurularak çözelti ve ek ilacın karışması sağlanır.
6. Şişeyi eski konumuna getirerek klemp açılır ve uygulamaya devam edilir.
7. RUHSAT SAHİBİ
Adı : Eczacıbaşı Baxter Hastane Ürünleri Sanayi ve Ticaret A.Ş.
Adresi : Cendere Yolu Pırnal Keçeli Bahçesi
34390 Ayazağa –İSTANBUL
Tel : (0212) 329 62 00
Faks : (0212) 289 92 75
8. RUHSAT NUMARASI(LARI)
168/8
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 03.03.1994
9Ruhsat yenileme tarihi: 03.03.1999 / 03.03.2005 / 03.03.2009
10. KÜB’ÜN YENİLENME TARİHİ
10