1 
  KULLANMA TALİMATI 
EXOCIN %0.3 göz damlası, çözelti 
Göze damlatılır. 
Steril 
 
Etkin madde:  Her 1 ml’de 3 mg ofloksasin içerir. 
Yardımcı maddeler: Benzalkonyum klorür, sodyum klorür, pH ayarı için sodyum hidroksit 
veya hidroklorik asit ve yeterli miktarda saf su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında, doktora veya hastaneye gittiğinizde, doktorunuza bu 
ilacı kullandığınızı söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya düşük doz kullanmayınız.  
 
Bu Kullanma Talimatında: 
 
1. EXOCIN nedir ve ne için kullanılır? 
2. EXOCIN’i kullanmadan önce dikkat edilmesi gerekenler 
3. EXOCIN nasıl kullanılır? 
4. Olası yan etkiler nelerdir? 
5. EXOCIN’in saklanması 
Başlıkları yer almaktadır. 
 
1. EXOCIN nedir ve ne için kullanılır? 
 
EXOCIN, 5 ml’lik plastik şişelerde bulunan saydam, soluk ile açık sarı - yeşil renkli bir göz 
damlasıdır. Etkin madde olarak ofloksasin içerir. Ofloksasin kinolonlar adı verilen ilaç 
grubunun bir üyesidir ve gözde enfeksiyona neden olan bakterilere karşı etkili olan bir 
antibiyotiktir.  
 
EXOCIN, erişkinlerde ve çocuklarda gözün dış bölümünde görülen enfeksiyonların (göz yüzeyi 
iltihabı, göz kapağı iltihabı, arpacık gibi) tedavisinde kullanılır. 
 
2. EXOCIN’i kullanmadan önce dikkat edilmesi gerekenler 
 
EXOCIN’i aşağıdaki durumlarda KULLANMAYINIZ 
 
Eğer; 
 Ofloksasine, ilacın bileşenlerinden herhangi birine ya da kinolonlar grubundaki benzer 
ilaçlara karşı alerjiniz (aşırı duyarlılık) varsa 
 
EXOCIN’i aşağıdaki durumlarda DİKKATLİ KULLANINIZ 
 
2 
 Eğer; 
 EXOCIN kullandığınız sırada yüzünüzde ve boğazınızda şişme, nefes almada güçlük, 
kurdeşen ve kaşıntı gibi allerjik reaksiyonlar gelişirse; 
Bu tür belirtiler gelişirse ilacı kullanmayı bırakınız ve hemen doktorunuza bilgi veriniz. 
Daha önce kinolon grubu diğer antibiyotiklere karşı duyarlılık gösterdiyseniz, 
EXOCIN’i dikkatle kullanınız. 
 Durumunuz kötüleşirse veya ilacınızı kullandığınız süre içinde iyileşme olmazsa; Diğer 
antibiyotiklerde olduğu gibi uzun süreli kullanım dirençli bakterilerin gelişmesine 
neden olabilir. Bu nedenle tedavi dönemi sonunda yeterli iyileşme görülmezse 
doktorunuza danışınız. 
 Merkezi sinir sistemi bozukluğu, epilepsi (sara), karaciğer ya da böbrek yetmezliği veya 
şiddetli su kaybınız (dehidrasyon) varsa  
 Gözünüzün saydam tabakasında yara veya bozukluk varsa; 
 Yumuşak kontakt lens kullanıyorsanız; 
EXOCIN içerdiği benzalkonyum klorür nedeniyle yumuşak kontakt lenslerin 
renklerinin bozulmasına neden olabilir. Yumuşak kontakt lenslerle temasından 
kaçınınız. Uygulamadan önce kontakt lensi çıkartınız ve lensi takmak için en azından 
15 dakika bekleyiniz. 
 Çocuğunuz 1 yaşın altındaysa 
 Kalp hastalıklarınız varsa; 
- Ailenizde veya sizde uzamış QT aralığı (EKG’de, kalbin elektriksel kaydında 
görülür) geçmişi varsa 
- Kanda tuz dengesizliğiniz varsa (özellikle kanda düşük seviyeli potasyum ya da 
magnezyum) 
- Çok düşük bir kalp ritminiz varsa (bradikardi) 
- Zayıf bir kalbiniz varsa (kalp yetmezliği) 
- Kalp krizi geçmişiniz varsa (miyokard enfarktüsü) 
- Kadın ya da yaşlı iseniz veya anormal EKG değişikliklerine yol açan başka ilaçlar 
kullanıyorsanız (“Diğer ilaçlar ile birlikte kullanım” bölümüne bakınız). 
 
EXOCIN güneş ışığına karşı hassasiyeti artırabilir. EXOCIN kullandığınız sırada direkt olarak 
güneşe maruz kalmaktan kaçınınız. 
EXOCIN içerdiği benzalkonyum klorür nedeniyle gözde tahrişe yol açabilir.  
EXOCIN tedavisi sırasında korneada çökeltiler oluşabilir. 
EXOCIN enjeksiyon yoluyla uygulanmamalıdır. 
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
EXOCIN’in yiyecek ve içecek ile kullanılması: 
 
EXOCIN’in yiyecek ve içecekler ile etkileşmesi beklenmemektedir. 
 
Hamilelik 
 
İlacı kullanmadan önce doktorunuza veya eczacınıza danışınız.  
 
EXOCIN’in gebe kadınlarda kullanılması önerilmemektedir. 
 
3 
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme 
 
İlacı kullanmadan önce doktorunuza veya eczacınıza danışınız.  
 
EXOCIN’in emziren kadınlarda kullanılması önerilmemektedir. 
 
Araç ve makine kullanımı 
 
EXOCIN görmede geçici bulanıklığa neden olabilir. Araç veya makine kullanmaya başlamadan 
önce bulanıklığın geçmesini bekleyiniz. 
 
EXOCIN benzalkonyum klorür içerir  
 
Bu ilaç, 1 ml çözelti içinde %0,005 a/h'ye eşdeğer 0,05 mg benzalkonyum klorür içerir.  
 
Benzalkonyum klorür, yumuşak kontakt lensler tarafından emilebilen ve kontakt lenslerin 
rengini değiştirebilen bir koruyucudur. Bu ürünle tedavi sırasında kontakt lens kullanmamanız 
tavsiye edilir. Ancak kontakt lens kullanımının kaçınılmaz olduğu durumlar da olabilir. Bu gibi 
durumlarda, bu ilacı kullanmadan önce kontakt lenslerinizi çıkarmalı ve 15 dakika sonra tekrar 
takmalısınız.  
 
Benzalkonyum klorür, özellikle göz kuruluğu veya kornea (gözün ön kısmındaki şeffaf tabaka) 
bozukluklarınız varsa, göz tahrişine de neden olabilir. Bu ilacı kullandıktan sonra gözünüzde 
anormal bir his, batma veya ağrı hissederseniz doktorunuzla konuşun. 
 
EXOCIN, sodyum içerse de kan dolaşımınıza katılmadığı için, sodyuma bağlı bir etki 
beklenmez. 
 
Diğer ilaçlar ile birlikte kullanımı 
 
Kalp ritminizi değiştirecek başka ilaçlar alıyorsanız doktorunuza bilgi veriniz; anti-aritmikler 
grubuna ait olan ilaçlar (ör. Kindin, hidrokindin, disopiramid, amiodarone, sotalol, dofetilide, 
ibutilide), trisiklik antidepresanlar grubuna dahil depresyon ilaçları, bazı antibiyotikler 
(makrolid grubuna ait), bazı antipsikotikler (psikiyatrik hastalıkların tedavisinde etkili ilaçlar). 
 
EXOCIN’i başka bir göz damlasıyla birlikte kullanacaksanız, iki ilaç uygulaması arasında 15 
dakikalık bir ara bulunmalıdır. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz. 
 
3. EXOCIN nasıl kullanılır? 
 
Uygun kullanım ve doz/uygulama sıklığı için talimatlar: 
EXOCIN’i doktorunuzun size söylediği şekilde kullanınız. Emin değilseniz doktorunuza veya 
eczacınıza danışınız. 
 
4 
 İlk 2 gün her 2-4 saatte bir 1-2 damla, sonraki günler günde 4 kez 1-2 damla olacak şekilde 
hasta göze uygulayınız.  
 
10 günden fazla süren tedavilerde, yeniden göz doktoruna başvurulması gereklidir 
 
EXOCIN uygulamasından önce kontakt lenslerinizi çıkarınız. Uygulamadan 15 dakika sonra 
lenslerinizi tekrar takabilirsiniz. 
 
Açıldıktan sonra 25°C'nin altında saklanmak koşuluyla 15 gün içerisinde kullanılmalıdır. 
 
Uygulama yolu ve metodu: 
 
1. İlacınızı kullanmadan önce ellerinizi yıkayınız. Başınızı arkaya doğru eğerek tavana doğru 
bakınız 
2. Alt göz kapağınızı küçük bir cep oluşacak şekilde yavaşça aşağıya doğru çekiniz. 
3. Şişeyi ters çeviriniz ve tedavi gereken gözünüze bir ya da iki damla damlayacak şekilde 
sıkınız. 
4. Alt göz kapağınızı bırakınız ve gözünüzü 30 saniye boyunca kapalı tutunuz. 
 
Eğer damlayı gözünüze damlatmayı başaramadıysanız, yeniden deneyiniz. 
Damlalığın ucunu gözünüze veya başka bir yere değdirmeyiniz.  
Kullandıktan hemen sonra kapağını sıkıca kapatınız.  
Ürünün doğru şekilde uygulanması çok önemlidir. Eğer herhangi bir sorunuz varsa doktorunuza 
veya eczacınıza sorunuz.  
 
Uzun süreli kullanımı, EXOCIN ile başarıyla tedavi edilemeyen yeni bir bakteriyel enfeksiyona 
neden olabilir. 
 
Değişik yaş grupları: 
Çocuklarda kullanımı: 1 yaşın altındaki çocuklarda kullanılmamalıdır.  
Yaşlılarda kullanımı: Göze damlatılarak yapılan uygulama ile ilgili olarak yaşlılar ile diğer 
yaş grupları arasında karşılaştırmalı çalışma bulunmamaktadır. 
 
Özel kullanım durumları: 
Böbrek/Karaciğer yetmezliği: Göze damlatılarak yapılan uygulamada, böbrek/karaciğer 
yetmezliği ile ilgili özel bir bildirim bulunmamaktadır. 
 
Eğer EXOCIN’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla EXOCIN kullandıysanız  
Doz aşımına bağlı istenmeyen etki gelişme ihtimali beklenmemektedir. Böyle bir durum 
oluşursa gözünüzü su ile yıkayınız. 
5 
 Kullanmanız gerekenden daha fazla EXOCIN kullandıysanız, bir sonraki dozu normal 
zamanında uygulayınız.  
EXOCIN’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
EXOCIN’i kullanmayı unutursanız 
EXOCIN’i uygulamayı unuttuysanız, bir sonraki dozu hatırlar hatırlamaz uygulayınız. Ancak 
eğer bir sonraki dozun zamanı yaklaşmışsa, unutulan dozu atlayınız ve sonraki dozu normal 
zamanında uygulayınız. 
 
Unutulan dozları dengelemek için çift doz almayınız.  
 
EXOCIN ile tedavi sonlandırıldığında oluşabilecek etkiler 
EXOCIN doktorunuzun tavsiye ettiği şekilde kullanılmalıdır. Bu ürünün kullanımına ilişkin 
ilave sorularınız varsa doktorunuza veya eczacınıza sorunuz. 
 
 4. Olası yan etkiler nelerdir? 
 
Tüm ilaçlar gibi EXOCIN’ın içeriğinde bulunan maddelere duyarlı olan kişilerde yan etkiler 
olabilir. 
Yan etkilerin sıklık dereceleri aşağıdaki gibidir: 
Çok yaygın: 10 kişide 1’den fazla 
Yaygın: 10 kişide 1’den az, 100 kişide 1’den fazla 
Yaygın olmayan: 100 kişide 1’den az, 1,000 kişide 1’den fazla 
Seyrek: 1,000 kişide 1’den az, 10,000 kişide 1’den fazla 
Çok seyrek: 10,000 kişide 1’den az 
Bilinmiyor: Eldeki verilerden hareketle sıklık derecesi tahmin edilemiyor 
 
Ciddi yan etkiler:  
Alerjik bir reaksiyon ile ilgili herhangi bir yan etki oluşursa EXOCIN kullanmayı derhal 
bırakınız ve doktorunuz ile konuşunuz - alerjik bir reaksiyonun belirti ve semptomları 
aşağıda sunulmaktadır: 
 
Alerjik reaksiyonlar: 
Bilinmiyor: Eldeki verilerden hareketle sıklık derecesi tahmin edilemiyor 
 Gözde alerjik reaksiyonlar (Göz ve/veya göz kapaklarında kaşıntı dahil) 
 Alerji sonucu deride yangı (kızarıklık, kaşıntı ve ürtiker dahil) 
 Yüz, dudaklar veya vücudun diğer kısımları gibi alanlarda görülebilen deri altında 
şişme, hırıltılı solunum, yutmada, nefes almada güçlük ve nefes darlığına yol 
açabilen hava yollarını tıkayabilen ağızda, dilde veya boğazda şişme, gibi şiddetli, 
ani hayatı tehdit edici alerjik reaksiyon (Anafilaktik) 
 EXOCIN kullanımına bağlı olarak başlangıçta sıklıkla gövde üzerinde merkezi su 
kabarcıkları ile birlikte kırmızımsı hedef tahtası-benzeri spotlar veya sirküler 
parçalar olarak ortaya çıkan, potansiyel olarak hayatı tehdit eden deride kızarıklık 
(Stevens-Johnson sendromu, toksik epidermal nekroliz) rapor edilmiştir.  
 
Aşağıdaki yan etkiler de görülebilir; 
Eğer yan etkilerden herhangi biri şiddetlenir ya da uzun sürerse veya aşağıda bahsi 
geçmeyen herhangi bir yan etki ile karşılaşırsanız doktorunuzu veya eczacınızı 
bilgilendirin. 
6 
  
 
Yaygın görülen yan etkiler: 
- Gözde tahriş, gözde rahatsızlık hissi 
 
Sıklık derecesi bilinmeyen yan etkiler 
- Bulanık görme 
- Gözyaşında artış 
- Keratit (gözün saydam cisminin (kornea) iltihabı) 
- Konjonktiva iltihabı (göz yüzeyinde iltihap) 
- Gözde kızarıklık 
- Fotofobi (ışığa karşı duyarlılık) 
- Gözde şişme  
- Göz çevresinde şişme (göz kapağında şişme de dahil) 
- Gözde yabancı cisim varmış hissi 
- Göz kuruluğu (hafif batma ve yanma) 
- Gözde ağrı 
- Sersemlik, baş ağrısı, duyu azalması (hipoestezi) 
- Bulantı 
- Kalp ritminde anormal artış 
- Hayatı tehdit edici düzensiz kalp ritmi 
- Kalp ritminde değişiklik (“QT aralığında uzama”, EKG kalbin elektriksel aktivitesinde 
görülür) 
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
 5. EXOCIN’in saklanması  
 
EXOCIN’i çocukların göremeyeceği, erişemeyeceği yerlerde ve ambalajında saklayınız.   
 
15˚C-25˚C arasında oda sıcaklığında saklayınız. 
Açıldıktan sonra 25°C'nin altında saklanmak koşuluyla 15 gün içerisinde kullanılmalıdır. 
Şişe açıldıktan 15 gün sonra, artan ilaç atılmalıdır. 
Güvenlik bandı zarar görmüşse kullanmayınız. 
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra EXOCIN’i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
7 
  
 
Ruhsat sahibi:  
AbbVie Tıbbi İlaçlar San. ve Tic. Ltd. Şti. 
Ataşehir/İstanbul 
 
Üretim yeri:   
Allergan Pharmaceuticals Ireland  
Westport/Co. Mayo/İrlanda 
 
Bu kullanma talimatı ………………. tarihinde onaylanmıştır. 
