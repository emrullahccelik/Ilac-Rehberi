KISA ÜRÜN BİLGİSİ
UYARI: TENDİNİT VE TENDON YIRTILMASI, PERİFERAL NÖROPATİ,
SANTRAL SİNİR SİSTEMİ ETKİLERİ VE MYASTENİA GRAVİS’İN
ŞİDDETLENMESİNİ DE İÇEREN CİDDİ ADVERS REAKSİYONLAR
 LEVONAT da dahil olmak üzere florokinolonlar aşağıdaki gibi sakatlığa yol açan ve
geri dönüşümsüz advers reaksiyonlara neden olabilir:
o Tendinit ve tendon yırtılması
o Periferal nöropati
o Santral sinir sistemi etkileri
Bu reaksiyonlardan herhangi birinin gözlendiği hastalarda LEVONAT kullanımı derhal
bırakılması ve florokinolon kullanımında kaçınılmalıdır.
 LEVONAT da dahil olmak üzere florokinolonlar, myastenia gravisli hastalarda kas
güçsüzlüğünü şiddetlendirebilir. Bilinen myastenia gravis öyküsü olanlarda LEVONAT
kullanımından kaçınılmalıdır.
 LEVONAT’ın da dahil olduğu florokinolon grubu ilaçların ciddi advers reaksiyonlarla
ilişkili olduğu bilindiğinden aşağıdaki endikasyonlarda başka alternatif yoksa
kullanılabilir.
o Akut bakteriyel sinüzit
o Komplike olmayan üriner enfeksiyon
o Kronik bronşitin akut bakteriyel alevlenmesi
1. BEŞERİ TIBBİ ÜRÜNÜN ADI
LEVONAT 750 mg film tablet
2. KALİTATİF KANTİTATİF BİLEŞİMİ
Etkin madde:
Levofloksasin Hemihidrat …………….768.69 mg
(750 mg levofloksasine eşdeğer)
Yardımcı maddeler:
Yardımcı maddeler için 6.1'e bakınız.
3. FARMASÖTİK FORM
Film tablet
Somon renkli, bikonveks, kenarları ve iki yüzü düz, oblong, film kaplı tablet
4. KLİNİK ÖZELLİKLER
4.1. Terapötik endikasyonlar
Akut bakteriyal sinüzit, kronik bronşitin akut bakteriyel alevlenmesi ve komplike
olmayan üriner enfeksiyonlarda alternatif tedavi seçeneklerinin varlığında ciddi yan etki
riski nedeniyle kullanılmamalıdır. Buna ilave olarak üriner enfeksiyonlarda
antibiyogramla duyarlık kanıtlanması gerekmektedir.
1LEVONAT duyarlı mikroorganizmaların etken olduğu aşağıda belirtilen erişkinlerdeki
enfeksiyonların tedavisinde endikedir.
• Toplum kökenli pnömoni:
Metisiline duyarlı Staphylococcus aureus, Streptococcus pneumoniae (çoklu ilaç direnci
gösteren suşlar dahil), Haemophilus influenzae, Haemophilus parainfluenzae, Moraxella
catarrhalis, Klebsiella pneumoniae, Legionella pneumophila, Chylamydia pneumoniae, ve
Mycoplasma pneumoniae kökenlerinin etken olduğu enfeksiyonlarda.
• Hastane kaynaklı (nazokomiyal) pnömoni:
Metisiline duyarlı Staphylococcus aureus, Pseudomonas aeruginosa, Serratia marcescens,
Escherichia coli, Klebsiella pneumonia, Haemophilus influenzae veya Streptococcus
pneumoniae 'nin neden olduğu hastane kaynaklı pnömoni.
Şüphe edilen patojen Pseudomonas aeuroginosa ise bir anti-psödomonal β-laktam ile
kombine tedavi önerilir.
• Kronik bronşitin akut alevlenmesi:
Metisiline duyarlı Staphylococcus aureus, Steptococcus pneumoniae, Haemophilus influenzae,
Haemophilus parainfluenzae veya Moraxella catarrhalis kökenlerinin etken olduğu
enfeksiyonlarda.
• Akut bakteriyel sinüzit:
Steptococcus pneumoniae, Haemophilus influenzae veya Moraxella catarrhalis kökenlerinin
etken olduğu enfeksiyonlarda.
• Komplikasyon yapmamış üriner sistem enfeksiyonları:
Escherichia coli, Klebsiella pneumonia, Proteus mirabilis veya Straphylococcus saprophyticus
kökenlerinin etken olduğu enfeksiyonlarda.
• Komplikasyon yapmış üriner sistem enfeksiyonları:
Enterococcus faecalis, Enterobacter cloacae, Escherichia coli, Klebsiella pneumonia veya
Proteus mirabilis veya Pseudomonas aeruginosa kökenlerinin etken olduğu enfeksiyonlarda.
• Kronik bakteriyel prostatit:
Escherichia coli, Enterococcus faecalis veya metisiline-duyarlı Staphylococcus
epidermidis'in etken olduğu kronik bakteriyel prostatit.
• Akut piyelonefrit:
Eşlik eden bakteriyemi dahil Escherichia coli kökenli enfeksiyonlarda.
• Komplikasyon yapmamış deri ve yumuşak doku enfeksiyonları:
Metisiline duyarlı Staphylococcus aureus veya Streptococcus pyogenes kökenlerinin etken
olduğu enfeksiyonlarda.
• Komplikasyon yapmış deri ve yumuşak doku enfeksiyonları:
Metisiline duyarlı Staphylococcus aureus, Enterecoccus faecalis, Streptococcus pyogenes
veya Proteus mirabilis kökenlerinin etken olduğu enfeksiyonlarda.
• İnhale Şarbon (maruz kalma sonrası):
Bacillus anthracis ile kontamine havaya maruz kalmayı takiben hastalık sıklığını ya da
2ilerlemesini azaltmak için inhale şarbon tedavisinde (maruz kalma sonrası). Yetişkinlerde
28 günü geçen sürede LEVONAT’in güvenliliğini gösteren çalışma yapılmamıştır.
4.2. Pozoloji ve uygulama şekli
Pozoloji/uygulama sıklığı ve süresi:
LEVONAT, günde tek doz olarak önerilmektedir. Dozaj, enfeksiyonun tipine, şiddetine ve
etken patojenin duyarlılığına bağlı olarak ayarlanır.
Tedavi süresi hastalığın gidişine bağlı olarak değişir. Genel olarak tüm antibiyotik
tedavilerinde olduğu gibi LEVONAT tedavisi de hastanın afebril olmasından veya bakteriyel
eradikasyonun sağlanmasından sonra 48-72 saat daha sürdürülmelidir.
LEVONAT 'ın aşağıda belirtilen dozlarda uygulanması önerilir:
Böbrek fonksiyonları normal (kreatinin klerensi > 50mL/dakika) olan hastalarda dozaj:
Endikasyon Günlük dozaj Tedavi süresi
(enfeksiyonun şiddetine göre)
Toplum kökenli pnömoni Günde tek doz 750 mg 5gün
Günde tek doz 500 mg 7-14 gün
Nozokomial (hastane kaynaklı) pnömoni Günde tek doz 750 mg 7-14 gün
Kronik bronşitin akut alevlenmesi Günde tek doz 500 mg 7gün
Akut bakteriyel sinüzit Günde tek doz 500 mg 10-14 gün
Günde tek doz 750 mg 5 gün
Komplikasyon yapmamış üriner sistem Günde tek doz 250 mg 3 gün
enfeksiyonları
Komplikasyon yapmış üriner sistem Günde tek doz 750 mg 5gün
enfeksiyonları Günde tek doz 250 mg 10 gün
Kronik bakteriyel prostatit Günde tek doz 500 mg 28gün
Akut Piyelonefrit Günde tek doz 250 mg 10 gün
Günde tek doz 750 mg 5 gün
Komplikasyon yapmamış deri ve yumuşak Günde tek doz 500 mg 7-10 gün
doku enfeksiyonları
Komplikasyon yapmış deri ve yumuşak Günde tek doz 750 mg 7-14 gün
doku enfeksiyonları
İnhale şarbon tedavisi (maruz kalma Günde tek doz 500 mg 60 gün
sonrası), yetişkinlerde
Uygulama şekli:
Ağız yolundan alınır.
LEVONAT çiğnenmeden, yeterli miktarda sıvı ile alınmalıdır. Doz ayarlaması için,
gerektiğinde tabletler bölünebilir. Tabletler yemek sırasında veya yemek aralarında alınabilir.
LEVONAT’ın emiliminin azalmasını önlemek için, demir tuzları, antiasitler ve sukralfat
uygulamasından 2 saat önce alınmalıdır (Bkz. Bölüm 4.5. Diğer tıbbi ürünler ile etkileşimler
ve diğer etkileşim şekilleri).
3Özel popülasyonlara ilişkin ek bilgiler:
Böbrek yetmezliği:
Böbrek yetmezliği (kreatinin klerensi < 50 mL/dakika) olan hastalarda dozaj
Normal Kreatinin Kreatinin klerensi Hemodiyaliz veya
Renal Fonksiyonda 24 Klerensi 20-49 10-19 mL/dakika Kronik Ambulatuvar
saatte bir önerilen doz mL/dakika Peritoneal Diyaliz
750 mg 48 saatte bir Başlangıç dozu 750 Başlangıç dozu 750 mg,
750 mg mg, sonra her 48 sonra her 48 saatte bir
saatte bir 500 mg 500 mg
500 mg Başlangıç dozu 500 Başlangıç dozu 500 Başlangıç dozu 500 mg
mg ve sonra her 24 mg, sonra her 48 ve sonra her 48 saatte bir
saatte bir 250 mg saatte bir 250 mg 250 mg
250 mg Doz ayarlaması Her 48 saatte bir 250 Doz ayarlaması ile ilgili
gerekmez mg. Komplikasyon yeterli bilgi yoktur.
yapmamış üriner
sistem enfeksiyonunda
doz ayarlaması
gerekmez.
Karaciğer yetmezliği:
LEVONAT karaciğerde çok düşük miktarlarda metabolize olur ve esas olarak böbrekler
yoluyla vücuttan atılır. Bu nedenle, karaciğer yetmezliğinde dozaj ayarlamasına gerek yoktur.
Pediyatrik popülasyon:
LEVONAT pediyatrik hastalarda ve 18 yaşın altındaki hastalarda kullanılmamalıdır.
Geriyatrik popülasyon:
Yaşlı hastalarda böbrek fonksiyonları yeterli düzeyde ise dozaj ayarlamasına gerek yoktur.
4.3. Kontrendikasyonlar
LEVONAT, aşağıdaki durumlarda kontrendikedir.
• Levofloksasine, kinolon grubu diğer antibakteriyel ajanlara ya da bileşiminde bulunan
yardımcı maddelerden herhangi birine karşı aşırı duyarlılığı olduğu bilinen hastalarda,
• Epilepsisi olan hastalarda,
• Florokinolon grubu bir antibakteriyelin kullanımına bağlı geliştiği bilinen tendon rahatsızlığı
öyküsü olanlarda,
• 18 yaşın altındaki çocuklarda,
• Gebelik döneminde.
• Emzirme döneminde.
4.4. Özel kullanım uyarıları ve önlemleri
Tendinit ve tendon rüptürü, periferal nöropati ve merkezi sinir sistemi etkileri dahil sakatlığa
sebep olan ve potansiyel geri dönüşümsüz ciddi advers reaksiyonlar
LEVONAT dahil florokinolonlar, sakatlığa sebep olabilen ve potansiyel geri dönüşümsüz ciddi
advers reaksiyonlarla ilişkilendirilmiştir. Yaygın olarak görülen advers reaksiyonlar kas- iskelet ve
4periferal sinir sistemi (tendinit, tendon rüptürü, tendonlarda şişme veya enflamasyon, karıncalanma
veya uyuşma, kol ve bacaklarda uyuşukluk, kas ağrısı, kas güçsüzlüğü, eklem ağrısı, eklemlerde
şişme gibi) atralji, miyalji, periferal nöropati ve merkezi sinir sistemi etkileridir (halüsinasyon,
anksiyete, depresyon, intihar eğilimi, insomnia, şiddetli baş ağrısı ve konfüzyon) (Bkz. Bölüm 4.8).
Bu reaksiyonlar, LEVONAT’a başladıktan sonra saatler ya da haftalar içinde görülebilir. Her yaş
grubundan veya önceden mevcut risk faktörleri olmayan hastalar, bu advers reaksiyonları yaşamıştır.
Herhangi bir ciddi advers reaksiyonun ilk bulgularının veya semptomlarının ortaya çıkması
durumunda LEVONAT derhal kesilmelidir. Ayrıca, florokinolonlarla bağlantılı olarak bu ciddi
advers reaksiyonlardan herhangi birini yaşayan hastalarda LEVONAT dahil florokinolonların
kullanımından kaçınılmalıdır.
Epidemiyolojik çalışmalar, florokinolon kullanımından sonra özellikle yaşlı popülasyonda aort
anevrizması ve diseksiyonu riskinde artış olduğunu bildirmektedir.
Bu nedenle florokinolonlar, aile öyküsünde anevrizma hastalığı pozitif olan hastalarda, önceden aort
anevrizması ve/veya aort diseksiyonu teşhisi konulan hastalarda, aort anevrizması ve diseksiyonu
için diğer risk faktörlerini ya da predispozan durumları içeren hastalarda (örn.Marfan sendromu,
vasküler Ehlers-Danlos sendromu, Takayasu arteriti, dev hücreli arterit, Behçet hastalığı,
hipertansiyon, bilinen ateroskleroz) sadece dikkatli bir yarar/risk değerlendirmesi yapıldıktan sonra
ve diğer terapötik seçenekler göz önüne alındıktan sonra kullanılmalıdır.
Ani karın, göğüs veya sırt ağrısı durumunda, hastalara acil servise derhal başvurmaları tavsiye
edilmelidir.
Konvülsiyonu olan hastalarda
Levofloksasin, epilepsi geçmişi ve konvülsiyon eğilimi olan, yani santral sinir sistemi
lezyonu olduğu tespit edilen hastalara fenbufen veya benzeri yapılı steroid olmayan
antiinflamatuvar ilaçlarla birlikte veya teofilin gibi beyin konvülsiyon eşiğini düşürdüğü
bilinen bir ilaç ile birlikte uygulandığında dikkatli olunmalıdır.
LEVONAT da dahil kinolon alan hastalarda konvülziyonlar ve toksik psikoz bildirilmiştir.
Kinolonlar intrakraniyal basınç artışına ve SSS stimülasyonuna (tremor, huzursuzluk,
anksiyete, konfüzyon, halüsinasyon, paranoya, depresyon, kabus görme, uykusuzluk ve
nadiren de intihar düşünce ve girişimleri gibi) neden olabilirler.
Diğer kinolonlarla da olduğu gibi LEVONAT da SSS hastalığı olduğu bilinen kişilerde
dikkatli kullanılmalıdır.
Psikotik reaksiyonlar
Levofloksasin dahil kinolon alan hastalarda psikotik reaksiyonlar bildirilmiştir. Çok nadir
vakalarda bu durum, levofloksasinin tek dozundan sonra bazen kişilik değişimi ve intihara
kadar ilerlemiştir. Bu reaksiyonların geliştiği hastalarda levofloksasin kesilmeli ve uygun
tedavi başlatılmalıdır. Levofloksasin, psikotik hastalarda ya da psikiyatrik geçmişi olan
hastalarda dikkatli kullanılmalıdır.
Periferal Nöropati
Levofloksasin dahil florokinolon alan hastalarda duyusal ya da sensorimotor periferal
nöropati bildirilmiştir. Levofloksasin, nöropati semptomları görülen hastalarda geri
dönülemeyen durumların gelişmesini önlemek için kesilmelidir.
5Hipersensitivite
LEVONAT ile diğer kinolonlarla olduğu gibi ciddi ve bazen fatal hipersensitivite ve/veya
anafilaktik reaksiyonlar bildirilmiştir. Deri döküntüsü veya hipersensitivitenin herhangi bir
belirtisi ortaya çıktığında LEVONAT kullanımı derhal sonlandırılmalıdır.
Clostridium difficile’ye bağlı hastalıklar
LEVONAT da dahil hemen hemen tüm antibakteriyel ajanlarla psödomembranöz enterokolit
bildirilmiştir. Antibakteriyel ajanlarla yapılan tedavi normal kolon florasını değiştirmekte
clostridia’nın aşırı çoğalmasına neden olmaktadır. Yapılan çalışmalar, Clostridium difficile
tarafından üretilen toksinin antibiyotikle ilişkili kolitin primer nedeni olduğunu göstermiştir.
Hafif vakalarda ilacın kesilmesi yeterli olurken orta derecede ve ciddi vakalarda sıvı,
elektrolit, protein desteği ve Clostridium difficile’ye etkili bir antibakteriyel ajan verilmesi
gerekebilir.
Tendinit
Florokinolon grubuna ait olan levofloksasin kullanılarak yapılan tedavi sırasında
nadiren tendinit vakaları gözlenmiştir.Tendinit, kortikosteroid kullanımında artar ve
tedaviye başlandıktan 48 saat sonra ortaya çıkabilir. Tendinitten şüphelenilen hastalarda
levofloksasin tedavisi kesilerek tendinit için uygun tedaviye (etkilenen tendonu etkisiz hale
getirmek) başlanmalıdır.
Tendon rüptürü
LEVONAT da dahil kinolon tedavisi alan hastalarda cerrahi tedaviyi gerektirebilecek veya
uzamış malüliyete neden olabilen tendon rüptürleri bildirilmiştir. Pazarlama sonrası izleme
çalışmalarında riskin özellikle yaşlı ve eşzamanlı kortikosteroid kullanan hastalarda arttığı
bildirilmiştir. Tendon rüptürü LEVONAT da dahil kinolonlarla tedavi esnasında veya
sonrasında gelişebilir. Eğer hastanın tendonunda ağrı, inflamasyon veya rüptür gelişirse
LEVONAT tedavisi sonlandırılmalıdır.
Glukoz-6-fosfat dehidrogenaz aktivitesi eksikliği olan hastalarda
Bu hastalarda kinolon grubu antibakteryeller ile hemolitik reaksiyonlar bildirildiğinden
levofloksasin kullanımında dikkatli olunmalıdır.
Böbrek yetmezliği
LEVONAT diğer kinolonlara göre daha çözünebilir olduğu halde idrardaki yoğunlaşmayı
engellemek için hastalar yeterince hidrate edilmelidir.
Böbrek yetmezliği durumunda LEVONAT dikkatle uygulanmalıdır. Kreatinin klerensi <50
mL/dak. olan hastalarda doz ayarlaması gerekmektedir.(Bkz. Bölüm 4.2 Pozoloji/uygulama
sıklığı ve süresi)
Karaciğer bozuklukları
Levofloksasin ile özellikle altında ciddi hastalık (örn. Sepsis) yatan hastalarda hayatı
tehdit eden karaciğer yetmezliğine kadar hepatik nekroz vakaları bildirilmiştir. Anoreksi,
sarılık, koyu idrar, prurit ya da tender abdomen gibi karaciğer hastalık semptomları ve
işaretleri gelişirse hastalara tedaviyi durdurmaları ve doktorlarına haber vermeleri tavsiye
edilmelidir.
Fotosensitizasyonun önlenmesi
Bu sınıfa ait ilaç kullanan hastalarda direkt güneş ışınlarına maruz kalmaları durumunda
6ılımlıdan ciddiye kadar fototoksisite reaksiyonları gözlenmiştir. Levofloksasin tedavisi
süresince hastalar, şiddetli güneş ışınlarına ya da solaryum gibi yapay ultraviyole ışınlarına
aşırı maruz kalmaktan kaçınılmalıdır. Bununla birlikte LEVONAT ile yapılan klinik
çalışmalarda fototoksisite hastaların % 0.1’inden daha azında gözlenmiştir. Eğer fototoksisite
ortaya çıkarsa ilaç kesilmelidir.
Kan glukoz düzeyi
Diğer kinolonlarla da olduğu gibi diyabetik hastalarda özellikle eşzamanlı oral
hipoglisemik ajan (gliburid ya da glibenklamid gibi) veya insülin tedavisi alanlarda kan
glikoz düzeylerinde bozulmalar-semptomatik hiper veya hipoglisemi gözlenmiştir. Eğer
LEVONAT tedavisi alan bir hastada hipoglisemi ortaya çıkarsa LEVONAT derhal
kesilmelidir. Diyabetli hastalarda kan glukozu takip edilmelidir.
QT uzaması
LEVONAT uzun QT sendromu / Torsades de Pointes’e neden olabilir. Bu nedenle tanısı
konmuş veya şüpheli konjenital uzamış QT sendromu veya Torsades de Pointes hastalarında
kullanılmamalıdır.
K vitamini antagonistleri ile tedavi edilen hastalarda
Levofloksasin ve K vitamini antagonistlerinin birlikte kullanıldığı hastalarda, koagülasyon
testlerinin ve kanamanın artış sebebi ile hastanın koagülasyon testleri izlenmelidir.
Myasthenia Gravis’in şiddetlenmesi
Florokinolonlar nöromüsküler blokaj aktivitesine sahiptirler ve myasthenia gravisli
hastalarda kas güçsüzlüğünü şiddetlendirebilirler. Florokinolon kullanılan myasthenia
gravisli hastalarda ventilatör destek ihtiyacı ve ölümü kapsayan post marketing ciddi advers
olaylar florokinolon ile ilişkilendirilmiştir. Öyküsünde myasthenia gravis bulunan hastalar
florokinolon kullanmaktan kaçınmalıdır.
Genel:
Her güçlü antimikrobiyal ilaçta olduğu gibi organ sistem (renal, hepatik ve
hematopoetik) fonksiyonlarının periyodik değerlendirmesi önerilmektedir.
Diğer
İmmatür sıçanlarda ve köpeklerde LEVONAT’ın oral ve intravenöz uygulamaları
osteokondrozis insidansını arttırmıştır. Diğer fluorokinolonlar da yük taşıyan eklemlerde
benzer erozyonlar ve değişik immatür hayvan türlerinde artropatinin diğer işaretlerini
oluşturmuşlardır.
4.5. Diğer tıbbi ürünlerle etkileşimler ve diğer etkileşim şekilleri
Demir tuzları, çinko içeren multivitaminler, magnezyum veya alüminyum içeren antasidler ve
sukralfat:
Demir tuzları, çinko içeren multivitaminler, magnezyum veya alüminyum içeren antasidler ve
sukralfat ile LEVONAT birlikte alındığında, LEVONAT’ın emilimi belirgin şekilde
azaldığından, bu ilaçlar LEVONAT uygulanmasından en az iki saat önce veya iki saat sonra
uygulanmalıdır.
Teofılin:
Yapılan klinik çalışmalarda LEVONAT ile teofılin arasında bir etkileşim bildirilmemiştir.
Diğer kinolonlarla teofilin düzeylerinde artış saptandığı için LEVONAT ile birlikte
kullanımında teofilin düzeyleri izlenmelidir.
7K vitaminleri antagonistleri varfarin:
K vitamini antagonistleri ile tedavi edilen hastalarda pıhtılaşma testleri dikkatle takip
edilmelidir. Levofloksasin ile bir K vitamini antagonistinin (varfarin gibi) birlikte
kullanılarak tedavi edildiği hastalarda pıhtılaşma testlerinde (PT/INR) ve/veya kanamada
şiddetli olabilen artışlar bildirilmiştir.
LEVONAT ile varfarin arasında anlamlı bir etkileşim bildirilmemiştir. Bununla birlikte
LEVONAT varfarinin birlikte kullanımı esnasında protrombin zamanı ve kanama belirtileri
açısından hastalar izlenmelidir.
Siklosporin:
Siklosporin ile birlikte levofloksasin kullanımında siklosporin yarı ömrü %33 oranında artar.
Klinik olarak anlamlı olmayan bu artış, siklosporin dozunun ayarlanmasını gerektirmez.
Digoksin:
LEVONAT ve digoksinin birlikte kullanımı esnasında anlamlı bir etkileşim bildirilmemiştir.
Birlikte kullanımlarında doz ayarlaması gerekmemektedir.
Probenesid ve simetidin:
LEVONAT ile probenesid veya simetidinin birlikte kullanımı esnasında LEVONAT’ın EAA
(Eğri Altında kalan Alan) ve yarılanma ömrü sırasıyla %27-38 ve %30 daha yüksek, kreatinin
klerensi de %21-35 daha düşük olarak tespit edilmiştir. Bu farklar istatistiksel olarak anlamlı
olmasına rağmen LEVONAT’ın probenesid ve simetidin ile birlikte kullanıldığında doz
ayarlamasını gerektirmeyecek düzeydedir. Böbrek yetmezliği olan hastalarda dikkatli
olunmalıdır.
Non-steroidal antienflamatuvar ilaçlar:
Nonsteroidal antienflamatuvar bir ilacın, LEVONAT da dahil kinolon grubu bir antibiyotik
ile birlikte kullanılması halinde, beyin konvülsiyon eşiğinde düşme riski artabilir.
Antidiyabetik ilaçlar:
Kinolonlar ve antidiyabetik ilaçların birlikte kullanımı esnasında hiperglisemi ve hipoglisemi
bildirilmiştir. Bu nedenle birlikte kullanımlarında kan şeker düzeyleri izlenmelidir.
QT aralığını uzatan ilaçlar:
Sınıf IA ve sınıf III antiaritmik ilaçlar, trisiklik antidepresanlar, eritromisin ve sisaprid ile
birlikte kullanıldıklarında aritmi oluşabilir.
Laboratuvar ya da teşhis testleri ile etkileşimler:
Levofloksasin dahil bazı kinolonlar immun assay testleri ile idrarda uyuşturucu tayininde
yalancı pozitif sonuca yol açabilir.
Özel popülasyonlara ilişkin ek bilgiler
Böbrek/karaciğer yetmezliği:
LEVONAT ile böbrek veya karaciğer yetmezliği olan hastalarda herhangi b ir etkileşim
çalışması yapılmamıştır.
Pediyatrik popülasyon:
LEVONAT ile pediyatrik hastalarda herhangi bir etkileşim çalışması yapılmamıştır.
84.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
LEVONAT’ın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar üreme toksisitesinin bulunduğunu göstermiştir (bkz.
Bölüm 5.3). İnsanlara yönelik potansiyel risk bilinmemektedir.
Gebelik dönemi
LEVONAT tablet hamilelik esnasında kullanılmamalıdır.
Laktasyon dönemi
LEVONAT anne sütünde ölçülmemiştir. Ofloksasinle ilgili verilere dayanarak LEVONAT’ın
da anne sütüne geçebileceği öngörülebilir. LEVONAT tablet hamilelik döneminde
kullanılmamalıdır.
Üreme yeteneği/Fertilite
LEVONAT’ın fertilite, embriyotoksisite ve peri / post natal fonksiyonlar üzerine olan
toksisite potansiyeli, oral uygulama ile sıçanlar üzerinde, ayrıca tavşanlar üzerinde de
embriyotoksisite potansiyeli ile ilgili çalışmalar yapılmıştır.
LEVONAT'un fertilite üzerine bir etkisi görülmemiştir. Fetus üzerinde büyümenin gecikmesi
etkisi gözlenmiştir. Teratojenik etki ise görülmemiştir.
4.7. Araç ve makine kullanımı üzerindeki etkiler
LEVONAT, baş dönmesi ve sersemlik gibi nörolojik yan etkilere neden olabileceğinden araç
ve makine kullanımı sırasında dikkatli olunmalıdır.
4.8. İstenmeyen etkiler
Advers reaksiyonların sıklığı aşağıdaki gibi sıralanmıştır:
Çok yaygın (≥1/10); yaygın (≥1/100 ile ≤1/10); yaygın olmayan (≥1/1000 ile ≤1/100); seyrek
(≥1/10000 ile ≤1/1000); çok seyrek (≤1/10000), bilinmiyor
Enfeksiyonlar ve enfestasyonlar
Yaygın olmayan: Mantar enfeksiyonu (ve diğer dirençli mikroorganizmaların proliferasyonu)
Kan ve lenf sistemi hastalıkları
Yaygın olmayan: Eozinofıli, lökopeni
Seyrek: Nötropeni, trombositopeni
Çok seyrek: Agranülositoz
Bilinmeyor: Hemolitik anemi, pansitopeni
Bağışıklık sistemi hastalıkları
Çok seyrek: Anaflaktik şok (anafilaktik ve anaflaktoid reaksiyonlar bazen ilk dozu takiben
gelişebilir)
Bilinmiyor: Hipersensitivite
Metabolizma ve beslenme hastalıkları
Yaygın olmayan: Anoreksi
Çok seyrek: Hipoglisemi (özellikle diyabet hastalarında)
9Psikiyatrik hastalıkları
Yaygın olmayan: Uykusuzluk, sinirlilik
Seyrek: Anksiyete, depresyon, psikotik reaksiyonlar, ajitasyon, konfüzyonel durum
Çok seyrek: İntihar düşünce veya davranışları dahil kendine zarar verme ile seyreden psikotik
reaksiyonlar, halüsinasyon
Sinir sistemi hastalıkları
Yaygın olmayan: Baş ağrısı, baş dönmesi, sersemlik hali
Seyrek: titreme, konvülsiyon, parestezi
Çok seyrek: Duyusal veya sensori- motor periferik nöropati, tat ve koku bozuklukları
Göz hastalıkları
Çok seyrek: Görme bozuklukları
Kulak ve iç kulak hastalıkları
Yaygın olmayan: Vertigo
Çok seyrek: Duyma bozukluğu
Bilinmiyor: Kulak çınlaması
Kardiyak hastalıkları
Seyrek: Taşikardi
Bilinmeyen: Elektrokardiyagramda QT aralığında uzama
Vasküler hastalıkları
Seyrek: Hipotansiyon
Solunum sistemi, göğüs hastalıkları ve mediastinal hastalıklar
Seyrek: Bronkospazm,nefes darlığı
Çok seyrek: Alerjik pnomoni
Gastrointestinal hastalıklar
Yaygın: Diyare, bulantı
Yaygın olmayan:Kusma, karın ağrısı, dispepsi, şişkinlik, konstipasyon
Seyrek: Kanlı ishal (çok seyrek karşılaşılan psödomembranöz kolit de dahil olmak üzere bir
enterokolitin belirtisi olabilir.)
Hepatobilier hastalıklar
Yaygın: Karaciğer enzim düzeylerinde (ALT, AST, alkalen fosfataz, GGT) artış
Yaygın olmayan: Kan bilirubin düzeylerinde artış
Çok seyrek: Hepatit
Bilinmiyor: Başlıca tedavi öncesinde ciddi rahatsızlıkları olan hastalarda olmak üzere akut
karaciğer yetmezliği de dahil olmak üzere sarılık ve ciddi karaciğer hasarı bildirilmiştir.
Deri ve deri altı doku hastalıkları
Yaygın olmayan: Kaşıntı, deri döküntüsü
Seyrek: Ürtiker
Çok seyrek: Anjiyonörotik ödem, fotosensitivite reaksiyonları
Bilinmeyor: Steven-Johnson sendromu, toksik epidermal nekroz, eritema multiforme, aşırı
terleme (Mukokütanöz reaksiyonlar bazen ilk dozu takiben ortaya çıkabilir)
10Kas-iskelet sistemi bozuklukları, bağ dokusu ve kemik hastalıkları
Seyrek: Eklem ağrısı, kas ağrısı, tendinit (ör: Aşil tendonu) dahil olmak üzere tendon
rahatsızlıkları
Çok seyrek: Myasthenia gravis’in şiddetlenmesi, Tendon rüptürü (bu istenmeyen etki
tedavinin ilk 48 saati içinde ve bilateral olarak ortaya çıkabilir), kas zayıflığı myastenia gravis
hastalarında önemlidir.
Bilinmiyor: Rabdomiyoliz
Böbrek ve üriner sistem hastalıkları
Yaygın olmayan: Serum kreatininde artış
Çok seyrek: Akut renal yetmezlik (örneğin interstisyel nefrite bağlı olarak)
Genel bozukluklar ve uygulama bölgesine ilişkin hastalıklar
Yaygın: Asteni
Çok seyrek: Ateş
Bilinmiyor: Ağrı (sırt, göğüs ve ekstremite ağrıları dahil olmak üzere)
Florokinolon kullanımına bağlı olarak bildirilen diğer istenmeyen etkiler içinde;
• ekstrapiramidal semptomlar ve diğer kas koordinasyon bozuklukları,
• aşırı duyarlılık vasküliti,
• porfirisi olan hastalarda porfiri atakları sayılabilir.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon:
18 yaşın altındaki pediyatrik hastalar ve adolesanlarda güvenliliği ve etkililiği saptanmamıştır.
Çeşitli türlere ait juvenil dönemdeki hayvanlarda levofloksasin dahil kinolonlar artropati ve
osteokondrosise neden olmuştur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9.Doz aşımı ve tedavisi
Hayvanlarda yapılan toksisite çalışmalarına veya klinik farmakolojiye dayanarak
LEVONAT’ın akut aşırı doz belirtisi olarak konfüzyon, baş dönmesi, şuur kaybı ve konvülsif
kasılmalar gibi santral sinir sistemi belirtileri ile bulantı ve mukoza erezyonları gibi
gastrointestinal sistem reaksiyonları beklenmelidir.
LEVONAT’ın akut aşırı doz durumunda gastrik lavaj gözönüne alınmalı, semptomatik tedavi
uygulanmalıdır Ve QT aralığının uzaman olasılığından dolayı EKG izlenmelidir. Mide
mukozasının korunması için antasidler uygulanabilir. Hemodiyaliz, peritoneal diyaliz veya
sürekli ambulatuvar peritoneal diyaliz, LEVONAT’ın vücuttan uzaklaştırılmasında etkili
değildir. LEVONAT’ın özel bir antidotu yoktur.
115. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kinolon antibakteriyeller
ATC kodu: J01MA12
LEVONAT’ın bakterisidal etkisi, diğer florokinolonlarda olduğu gibi, bakterilerin
deoksiribonükleik asit (DNA) giraz enzimini inhibe ederek gerçekleşir.
Direnç oranları coğrafik olarak ve seçilen suş için zamana bağlı olarak değişebilir ve direnç
paternleri için lokal bilgiler, özellikle şiddetli enfeksiyonların tedavisinde göz önünde
bulundurulmalıdır.
İn vitro olarak LEVONAT’ın aşağıda belirtilen patojenlere etkin olduğu gösterilmiştir.
Gram-pozitif aerob: Enterococcus faecalis*(çok sayıda suşu sadece orta derecede
duyarlıdır), Staphylococcus aureus* (metisiline duyarlı suşlar)*, Staphylococcus epidermidis*
(metisiline duyarlı), Staphylococcus saprophyticus*, Streptococcus pneumoniae (çok ilaca
dirençli suşlar dahil [MDRSP#])*, Streptococcus pyogenes*. Staphylococcus haemolyticus,
Streptococcus (Grup C/F), Streptococcus (Grup G), Streptococcus agalactiae , Streptococcus
milleri,Viridans grup streptococci
#MDRSP (çok ilaca dirençli Streptococcus pneumoniae) izolatları, penisilin (MİK 2µg/ml), 2.
kuşak sefalosporinler, makrolidler, tetrasiklinler ve trimetoprim sülfametoksazolden 2 veya
daha fazla antibiyotiğe dirençli olan suşları kapsamaktadır.
Gram-negatif aerob: Enterobacter cloacae*, Escherichia coli*, Haemophilus influenzae*,
H. parainfluenzae*, Klebsiella pneumoniae*, Legionella pneumophilia*, Moraxella
catarrhalis, Proteus mirabilis*, Pseudomonas aeruginosa*, Serratia marcescens*.
Acinetobacter baumannii, Acinetobacter lwofft, Bordetella pertussis, Citrobacter (diversus)
koseri, itrobacter freundii, Enterobacter aerogenes, Enterobacter sakazakii, Klebsiella oxytoca,
Morganella morganii, Pantoea (Enterobacter) agglomerans, Proteus vulgaris, Providencia
rettgeri, Providencia stuartii, Pseudomonas fluorescens
Anaerob bakteriler: Bacteroids fragilis, Clostridium perfringens, Peptostreptococcus
Diğer mikroorganizmalar: Chlamydia pneumoniae*, Chlamydia psittaci, Legionalla
pneumophilla*, Mycoplasma pneumoniae*.
LEVONAT’ın Bacillus anthracis'e karşı etkinliği, hem in vitro hem de in vivo olarak
kanıtlanmıştır.
* Klinik etkililikleri klinik araştırmalarda kanıtlanmıştır.
5.2. Farmakokinetik özellikler
Genel özellikler
LEVONAT’ın oral ve intravenöz yoldan uygulanmasının farmakokinetiğinde önemli bir
fark bulunmamaktadır, bu nedenle oral yolla uygulamanın birinden diğerine geçiş
yapılabilmektedir.
Emilim:
Oral yoldan uygulanan LEVONAT gastrointestinal sistemden hızla ve tamamen emilir. Oral
uygulamadan sonra serum doruk konsantrasyonlarına ortalama 1 saat içinde ulaşılır.
LEVONAT’ın 500 mg veya 750 mg uygulanmasından 48 saat sonra kararlı durum
konsantrasyonlarına ulaşılır. Mutlak biyoyararlanım yaklaşık %99'dur. 50-600 mg doz
12aralığında LEVONAT doğrusal bir farmakokinetik izler. LEVONAT’ın yiyeceklerle birlikte
alınması doruk kan konsantrasyonlarını %14 oranında azaltır ve doruk kan konsantrasyonlarına
ulaşma süresini de yaklaşık 1 saat geciktirir. Bununla birlikte LEVONAT yemeklerden
bağımsız olarak uygulanabilir.
Dağılım:
LEVONAT’ın tek doz ve 500 mg veya 750 mg çoklu dozlarının uygulanmasının ardından
ortalama dağılım hacmi 74-112 L'dir. LEVONAT vücut dokularına yaygın bir dağılım
gösterir. LEVONAT akciğer dokusuna da iyi penetre olur ve tek doz uygulanmasının
ardından akciğer doku konsantrasyonları plazma konsantrasyonlarının 2-5 katına ulaşır ve
LEVONAT serum proteinlerine yaklaşık %24-38 oranında ve esas olarak albümine bağlanır.
Biyotransformasyon:
LEVONAT çok az oranda metabolize olur ve esas olarak idrarda değişmemiş halde bulunur.
Oral uygulamayı takiben yaklaşık olarak uygulanan dozun %87'si 48 saat içinde idrarda
değişmemiş ilaç olarak saptanır. Uygulanan dozun %5'den daha azı metabolitleri halinde
idrarda saptanır.
Eliminasyon:
LEVONAT büyük oranda değişmemiş ilaç olarak idrarla atılır. Oral veya intravenöz yolla tek
veya çoklu doz olarak uygulanan LEVONAT’ın ortalama terminal plazma yarı-ömrü 6-8 saat
arasında bulunmuştur. Ortalama total vücut klerensi ve renal klerensi sırasıyla yaklaşık olarak
144-226 mL/dak. ve 96 mL/dak. olarak saptanmıştır.
Doğrusallık/doğrusal olmayan durum:
Tekli ya da çoklu oral ya da i.v. LEVONAT uygulamasında tahmin edilebilen doğrusal bir
farmakokinetik gösterir.
Hastalardaki karakteristik özelikler:
Yaşlı hastalarda farmakokinetik:
LEVONAT’ın yaşlı ve genç hastalardaki farmakokinetiğinde anlamlı bir fark gözlenmemiştir.
LEVONAT dozunun tek başına yaşa göre ayarlanması gerekmemektedir.
Pediyatrik hastalarda farmakokinetik:
Pediatrik hastalarda herhangi bir çalışma yapılmamıştır.
Cinsiyet:
Kadın ve erkek hastalar arasında LEVONAT’ın farmakokinetiği açısından anlamlı bir fark
saptanmamıştır.
Böbrek yetmezliği:
LEVONAT’ın klerensi ve plazma eliminasyon yarı-ömrü, böbrek yetmezliği olan hastalarda
(kreatinin klerensi <50 mL/dak.) anlamlı olarak azalmıştır ve bu hastalarda birikimi önlemek
için doz ayarlaması gerekmektedir. Hemodiyalizin ve sürekli ambulatuar peritoneal diyalizin
LEVONAT’ın vücuttan uzaklaştırılmasında etkisi yoktur.
Karaciğer yetmezliği:
Karaciğer yetmezliği olan hastalarla yapılmış çalışma bulunmamaktadır. LEVONAT’ın çok
sınırlı biyotransformasyonuna dayanarak farmakokinetiğinin karaciğer yetmezliğinde
etkilenmediği düşünülmektedir.
135.3. Klinik öncesi güvenlilik verileri
Akut toksisite
Letal doz 50 (LD50) değerleri fare ve sıçanlarda 1500 - 2000 mg/kg olarak saptanmıştır.
Tedaviye reaksiyon olarak lokomotor aktivitede azalma, salivasyonda artma, pitosis ve
solunum depresyonu gözlenmiştir. Daha yüksek dozlarda tremor ve konvülsiyonları takiben
ölüm meydana gelmiştir.
Maymunlara oral yoldan 500mg/kg dozunun uygulanmasının, kusma dışında bir etkisi
olmamıştır.
Tekrarlayan dozlarda toksisite
Sıçanlar ve maymunlar üzerinde, bir ay ve altı ay süreyle yapılan çalışmalarda yan etki
gözlenmeme doz düzeyi sıçanlarda 20mg/kg/gün, maymunlarda 62mg/kg/gün olarak
bulunmuştur.
Genotoksisite
LEVONAT bakteriyel veya memeli hücrelerinde gen mutasyonuna neden olmamaktadır.
Ancak, hamster cinsi kemirgenlerin akciğer hücrelerinde kromozom anomalilerine yol açtığı
in vitro olarak, metabolik aktivasyon yokken, 100 µg/mL ve üzerindeki konsantrasyonlarda
gösterilmiştir. İn vitro testlerde mutajenik toksisite gösterilmemiştir.
Fototoksik potansiyel
Farelerde yapılan çalışmalar, oral ve intravenöz uygulamadan sonra levofloksasinin
yalnızca çok yüksek dozlarda fototoksik aktivitesinin oldugunu göstermistir.
Levofloksasin fotomutajenite deneylerinde genotoksik potansiyel göstermemiştir ve
fotokarsinojenite deneylerinde tümör gelişimini azaltmıştır.
Karsinojenik potansiyel
Sıçanlar üzerinde 10, 30 ve 100 mg/kg/gün oral dozlarında yapılan 2 yıl süreli çalışmalarda
karsinojenik potansiyel gösterilmemiştir.
Eklemler üzerine toksisite
Diğer florokinolonlarda olduğu gibi, LEVONAT’ın da eklem kıkırdakları üzerine etkisi (blister
ve kavite oluşumu) olduğu sıçanlar ve köpekler üzerinde yapılan çalışmalarda gösterilmiştir.
Bu bulgular genç hayvanlarda daha belirgin gözlenmiştir.
6. FARMASÖTİK ÖZELLİKLER
6.l. Yardımcı maddelerin listesi
Mikrokristalin Selüloz (Avisel pH 102)
Krospovidon
Hidroksipropil metilselüloz (Hypromellose)
Oktadekanil hidrojen fumarat sodyum
Saf su
Opadry Pembe (Titanyum dioksit, Kırmızı demiroksit, Sarı demiroksit, Macrogol 8000,
Talk)
6.2. Geçimsizlikler
Geçerli değildir.
146.3. Raf ömrü
24 aydır.
6.4. Saklamaya yönelik özel tedbirler
25°C nin altındaki oda sıcaklığında saklayınız.
6.5. Ambalajın niteliği ve içeriği
LEVONAT 750 Mg Film Tablet, PVC/ Alu blister ambalajlarda 5 ve 7 tablet içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi atıkların kontrolü yönetmeliği" ve
"Ambalaj ve ambalaj atıklarının kontrolü yönetmeliği" ne uygun olarak imha edilmelidir.
7. RUHSAT SAHİBİ
Atabay Kimya San. ve Tic. A.Ş.
Acıbadem Köftüncü Sokak No:1
34718 Kadıköy / İSTANBUL
8. RUHSAT NUMARASI
226/61
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 01.11.2010
Ruhsat yenileme tarihi:
10. KÜB’ÜN YENİLENME TARİHİ
15