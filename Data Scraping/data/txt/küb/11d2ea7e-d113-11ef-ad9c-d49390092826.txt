KISA ÜRÜN BİLGİSİ
1. BEŞERİ TIBBİ ÜRÜNÜN ADI
STİLİZAN® 2 mg Kaplı Tablet
2. KALİTATİF VE KANTİTATİF BİLEŞİM
Etkin madde:
Trifluoperazin hidroklorid.....................2,36mg (2 mg trifluoperazine eşdeğer)
Yardımcı maddeler:
Şeker (sakkaroz),...........................77,17 mg
Yardımcı maddeler için 6.1’e bakınız.
3. FARMASÖTİK FORM
Kaplı Tablet
Parlak mavi renkli, bikonveks, yuvarlak kaplı tabletler.
4. KLİNİK ÖZELLİKLER
4.1. Terapötik endikasyonlar
Düşük doz: STİLİZAN anksiyete, ajitasyon ve anksiyeteye sekonder depresif semptomların
kısa süreli tedavilerinde kullanılır. Kusma ve bulantının semptomatik tedavisinde de
kullanılır.
Yüksek doz: STİLİZAN şizofreni semptomlarının tedavisinde, tekrarının önlenmesinde ve
diğer psikozlarda, özellikle paranoid tiplerde kullanılır. Depresif psikozlarda kullanılmaz.
Ciddi psikomotor ajitasyonlarda veya tehlikeli fevri davranışlarda, örneğin zeka seviyesi
normalin altında olan kişilerde kısa süreli tedaviler için uygundur.
4.2. Pozoloji ve uygulama şekli
Pozoloji / uygulama sıklığı ve süresi:
Erişkinler:
Düşük doz: Anksiyete, ajitasyon ve anksiyeteye sekonder depresif semptomların tedavisinde,
hastalığın ağırlığına göre günde toplam 2 ila 4 mg kaplı tablet bölünmüş dozlarda verilir.
Gerekirse günlük doz 6 mg'a yükseltilebilir. Ancak, daha yüksek dozlarda bazı hastalarda
ekstrapiramidal semptomların ortaya çıkması ihtimali artar.
1/10Yüksek doz: Şizofreni tedavisinde, başlangıç dozu olarak, fiziksel bakımdan sağlıklı
yetişkinlerde günlük doz günde iki kez 5 mg’dır. Dozaj bir hafta sonra 15 mg'a çıkarılabilir.
Daha da yüksek dozlara çıkılması gerekirse üç günden az olmayan aralarla ve her bir artım en
fazla 5 mg olmak üzere yapılmalıdır. İstenen sonuca ulaşıldıktan sonra dozaj tedavi etkisinin
başladığı görülen en düşük seviyeye, kademeli indirilerek devamlı tedavi dozuna varılır.
Bütün trankilizanlarda olduğu gibi STİLİZAN ile de klinik iyileşme ilk birkaç hafta belirgin
olmayabilir. Aynı şekilde ilaç kesildikten sonra semptomların ortaya çıkması da birkaç hafta
alabilir. Yüksek doz tedavisi kademeli olarak azaltılmalıdır.
Uygulama şekli:
STİLİZAN bir bardak su ile ağızdan alınır.
Özel popülasyonlara ilişkin ek bilgiler:
Böbrek/karaciğer yetmezliği:
Böbrek ve karaciğer yetmezliği olan hastalarda kullanılmamalıdır.
Pediyatrik popülasyon:
Düşük doz: Anksiyete, ajitasyon ve anksiyete sonrası sekonder depresyon tedavisinde, 6 ile 12
yaşındaki çocuklara bölünmüş dozlarda olmak üzere günde 4 mg'a kadar çıkarılabilir.
Yüksek doz: Şizofreni tedavisinde, 12 yaşından küçük çocuklarda oral başlangıç dozu günde 5
mg'dan fazla olmamalı ve bölünmüş dozlarda verilmelidir. Dozun artırılması gerekirse
dikkatle ve en az üç günlük aralıklarla yapılmalıdır. Doz vücut ağırlığına ve semptomların
ciddiyetine göre ayarlanır.
Geriyatrik popülasyon:
Yaşlı hastalarda başlangıç dozu normalin yarısı kadardır.
4.3. Kontrendikasyonlar
• STİLİZAN, trifluoperazin ya da kaplı tablet bileşiminde yer alan yardımcı
maddelerden herhangi birine karşı duyarlılığı olan kişilerde,
• Koma halindeki hastalarda özellikle diğer merkezi sinir sistemi depresanları ile
birlikte,
• Kan hastalığı olan hastalar ile karaciğer yetmezliği bulunan hastalarda,
• Kontrol altında olmayan kalp dekompanzasyonu olan hastalarda kontrendikedir.
4.4. Özel kullanım uyarıları ve önlemleri
Demansa bağlı psikoz ve/veya davranış bozukluğu
Konvansiyonel ve atipik antipsikotik ilaçlar demansa bağlı psikozu olan yaşlı
hastaların tedavisinde kullanıldığında ölüm riskinde artışa neden olmaktadır
2/10STİLİZAN demansa bağlı davranış bozukluklarında kullanılmamalıdır.
Antipsikotik ilaçlarla tedavi edilen hastalarda tardif diskinezi ve Nöroleptik malign sendrom
(NMS) gözlenebilir.
Trifluoperazin alan hastalarda tardif diskinezi ve NMS klinik semptomlarının ilk belirtisinde
ilaç kesilmelidir.
Uzun dönem fenotiyazin tedavisi alan hastalar, özellikle tardif diskinezi, olası göz
problemleri, çeşitli kan diskrazileri, karaciğer fonksiyon bozuklukları, miyokard ileti
bozuklukları açısından dikkatli izlenmeli ve bu sistemleri etkileyen diğer ilaçlar ile birlikte
kullanım esnasında düzenli ve dikkatli gözlem altında tutulmalıdır.
Yaşlı hastaların tedavilerinde başlangıç dozu düşük tutulmalı ve dikkat edilmelidir. Bu gibi
hastalar özellikle ekstrapiramidal ve hipotansif etkilere hassastırlar.
Kardiyovasküler hastalığı olan (örneğin aritmi) hastalar dikkatle tedavi edilmelidir.
STİLİZAN aktiviteyi arttıracağından, angina pektoris olan hastalarda dikkat edilmelidir.
Ağrıda bir artış olursa ilaç kesilmelidir.
Fenotiyazin ile kemik iliği supresyonu veya sarılık gözlenmiş hastalar, bir hekim tarafından
yapılan değerlendirmeye göre potansiyel yararları potansiyel risklerine ağır basmadıkça
STİLİZAN almamalıdır.
Parkinson hastalığı olan hastalarda semptomlar kötüleşebilir ve levodopanın etkileri tersine
dönebilir. Fenotiyazinler konvülsiyon eşiğini düşürdüğünden epilepsi hastalarında dikkatli
kullanılmalı ve metrizamidden kaçınılmalıdır.
STİLİZAN minimum antikolinerjik aktiviteye sahip olmasına rağmen, dar açılı glokom,
miyastenia gravis ve prostat hipertrofisi olan hastalarda dikkat edilmelidir.
STİLİZAN’ın anti-emetik etkileri organik bir hastalığın belirtisi olan bulantı ve kusmayı
maskeleyebilir.
Yüksek doz antipsikotik ilaçların ani kesilmesini takiben, bulantı, kusma ve uykusuzluk gibi
akut geri çekilme semptomları tanımlanmıştır. Psikotik semptomlar tekrar gözlenebilir ve
istemsiz hareketler (akatizi, distoni ve diskinezi) ortaya çıkabilir. Bu yüzden, kademeli olarak
ilacın kesilmesi düşünülmelidir.
Bazı atipik antipsikotikleri kullanan demanslı hastalarda yürütülen randomize plasebo
kontrollü klinik çalışmalarda serebrovasküler advers olay riskinin yaklaşık 3 kat arttığı
3/10gösterilmiştir. Bu artışın mekanizması bilinmemektedir. STİLİZAN inme risk faktörü taşıyan
hastalarda dikkatli kullanılmalıdır.
Ailede QT uzaması hikayesi olan veya kardiyovasküler hastalığı olan hastalarda dikkatli
olunmalıdır. Nöroleptiklerle birlikte kullanımından kaçınılmalıdır.
Fenotiyazinler, vücut ısı kontrolünü etkileyebildikleri için aşırı vücut ısılarında dikkatle
kullanılmalıdır.
Antipsikotik ilaçlarla venöz tromboemboli (VTE) vakaları rapor edilmiştir. Antipsikotiklerle
tedavi edilen hastalarda sıklıkla VTE için edinilmiş risk faktörleri mevcuttur. VTE için
mümkün olabilecek tüm risk faktörleri STİLİZAN tedavisi öncesinde ve tedavisi sırasında
tanımlanmalıdır ve önleyici tedbirler alınmalıdır.
STİLİZAN her tablette 77,17 mg sakkaroz içermektedir. Nadir kalıtımsal fruktoz intoleransı,
glukoz-galaktoz malabsorpsiyon veya sukraz-izomaltaz yetmezliği problemi olan hastaların
bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Antipsikotik ilaçların etkililiği, alkol, hipnotikler, anestezikler ve güçlü analjezikler gibi SSS
(Santral sinir sistemi) depresanları, antihipertansifler, hipotansif etkiye sahip diğer ilaçlar,
antikolinerjikler veya antidepresanlar ile potansiyelize olabilir. Fenotiyazinler, levodopa ve
guanetidinin etkilerini antagonize edebilirler. Lökopoezi baskılayan ilaçlardan sakınılmalıdır.
Trifluoperazin Parkinsonizmi şiddetlendirebilir ve levodopanın etkisini antagonize edebilir.
Konvülsiyon eşiğini düşürebilirler. Bu nedenle epilepsili hastalar dikkatli tedavi edilmelidir.
Desferrioksaminin proklorperazin ile kombinasyonundan sonra uzun süreli bilinç kaybı
gözlendiğinden, STİLİZAN ile birlikte kullanılmamalıdır.
Trifluoperazin oral antikoagülanların etkilerini azaltabilir.
Lityum ve trifluoperazin kombinasyonu sadece çok dikkatli kullanılmalıdır. Ciddi
ekstrapiramidal etkiler ve nörotoksisite riskinde artış ile ilişkilendirilmiş, bazı hastalarda
uyurgezerlik görülmüştür. Bununla birlikte, eş zamanlı lityum uygulaması ile fenotiyazinlerin
serum seviyelerinin terapötik olmayan konsantrasyonlara düşebileceği de aynı şekilde
kaydedilmiştir.
Antiasidler fenotiyazinlerin emilimini azaltabilir.
Fenotiyazinler Q-T aralığını uzatan ilaçlar ve elektrolit inbalansına sebep olan ilaçlarla
birlikte verildiğinde, ventriküler aritmi riskini arttırır.
Özel popülasyonlara ilişkin ek bilgiler
4/10Pediyatrik popülasyon:
Pediyatrik popülasyonda özel bir etkileşim bilinmemektedir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut
değildir.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
Trifluoperazinin teratojenik etkisini gösteren birkaç hayvan çalışması mevcuttur fakat
sonuçlar çelişkilidir. İnsanlarda trifluoperazinin teratojenik etkisi gösteren herhangi bir klinik
çalışma (hamilelik sırasında düşük doz trifluoperazin alan 800 kadında yapılan takibi
kapsamaktadır) bulunmamaktadır.
STİLİZAN, gerekli olmadıkça (yalnızca fetüse olabilecek potansiyel riskine karşın potansiyel
yararları düşünülerek) gebelik döneminde ve özellikle gebeliğin ilk 3 ayında
kullanılmamalıdır.
Gebeliğin üçüncü trimesterinde antipsikotik ilaçlara (trifluoperazin dahil) maruz kalan yeni
doğanlar, doğumu takiben şiddeti ve süresi değişebilen, ekstrapiramidal semptomlar ve/veya
ilaç kesilme semptomlarını içeren advers reaksiyonlar açısından risk altındadırlar. Ajitasyon,
hipertoni, hipotoni, tremor, somnolans, respiratuar distres veya beslenme bozuklukları
raporlanmıştır. Bu nedenle yeni doğanlar dikkatle izlenmelidir.
Laktasyon dönemi
Trifluroperazin plasentayı geçer ve emziren köpeklerin sütüne geçer; emzirmeye sadece
doktorun takdirine bağlı olarak izin verilmelidir.
Üreme yeteneği/Fertilite
İnsanlarda üreme yeteneği ve fertilite üzerine etkileri ile ilgili bilgiler bulunmamaktadır.
4.7. Araç ve makine kullanımı üzerindeki etkiler
Araç veya makine kullanan hastalar, merkezi sinir sistemi bozuklukları meydana gelebileceği
konusunda uyarılmalıdır.
5/104.8. İstenmeyen etkiler
İstenmeyen etkiler, MedDRA sistem-organ sınıfına göre aşağıdaki sıklıklarda meydana
gelmiştir:
Çok yaygın (≥1/10), yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor)
Kan ve lenf sistemi hastalıkları
Çok seyrek : Agranülositoz, pansitopeni, lökopeni ve trombositopeni gibi kan diskrazileri6
Endokrin hastalıkları
Bilinmiyor : Hiperprolaktinemi1, galaktore1 amenore1, jinekomasti1
,
Metabolizma ve beslenme hastalıkları
Bilinmiyor : Anoreksi, kilo alma
Psikiyatrik hastalıklar
Bilinmiyor : Hoş olmayan semptomlar2, konfüzyon
Sinir sistemi hastalıkları
Seyrek : Ekstrapiramidal semptomlar3, nöroleptik malign sendrom4
Bilinmiyor : Tardif diskinezi5, uyuklama, baş dönmesi, geçici huzursuzluk, insomnia
Göz hastalıkları
Çok seyrek : Retinopati, lentiküler opasite
Bilinmiyor : Bulanık görme
Kardiyak hastalıklar
Seyrek : Ciddi aritmiler, açıklanamayan ani ölüm, kalp durması, Torsades de Pointes
Çok seyrek : Taşikardi
Vasküler hastalıklar
Bilinmiyor : Hafif postural hipotansiyon, venöz tromboembolizm, pulmoner embolizm ve
derin ven trombozu
Gastrointestinal hastalıklar
Çok seyrek : Konstipasyon
Bilinmiyor : Ağız kuruluğu
6/10Hepatobiliyer hastalıklar
Çok seyrek : Kolestatik sarılık
Deri ve deri altı doku hastalıkları
Çok seyrek : Deri pigmentasyonu
Bilinmiyor : Fotosensitivite reaksiyonları
Kas-iskelet bozukluklar, bağ doku ve kemik hastalıkları
Bilinmiyor : Kas güçsüzlüğü
Böbrek ve idrar yolu hastalıkları
Çok seyrek : Üriner retansiyon, idrar yapmaya başlamada zorluk çekme
Üreme ve meme hastalıkları
Bilinmiyor : Neonatal ilaç yoksunluk sendromu
Genel bozukluklar ve uygulama bölgesine ilişkin durumlar
Çok seyrek : Hiperpireksi
Bilinmiyor : Halsizlik, ödem, ilaç yoksunluk reaksiyonları
Araştırmalar
Seyrek : QT aralığının uzaması ve T dalgası değişiklikleri ile EKG değişiklikleri
Advers reaksiyonlar doza bağlı olma ve kaybolma eğilimindedir.
1Hiperproloaktinemi daha yüksek dozlarda, galaktore, amenore veya jinekomasti gibi ilişkili
etkilerle birlikte meydana gelebilir; bazı hormona bağlı meme neoplazmaları etkilenebilir.
2Trifluoperazin, düşük dozlarda dahi, donuk olma veya paradoksal olarak ajite olma gibi hoş
olmayan semptomlara neden olabilir.
3Ekstrapiramidal semptomlar oral günlük 6 mg veya daha düşük dozlarda seyrek görülür; bu
etkiler daha yüksek dozlarda önemli ölçüde daha yaygındır. Bu belirtiler parkinsonizm,
akatizi, motor huzursuzluk ve hareketsiz oturmada güçlük, ve tedavinin erken döneminde
ortaya çıkabilen ve tortikollis, yüz ekşitme, trismus, dil protrüzyonu ve okülojirik krizler dahil
anormal göz hareketleri ile ortaya çıkabilen akut distoni veya diskineziyi içerir. Bu etkilerin
özellikle çocuklarda şiddetli olması muhtemeldir. Bu tür reaksiyonlar genellikle dozu
azaltarak veya ilacı durdurarak kontrol edilebilir. Daha şiddetli distonik reaksiyonlarda
antikolinerjik bir antiparkinsonizm ilacı uygulanmalıdır.
4Nöroleptik malign sendrom, çeşitli nöroleptik ilaçlarla tedavinin nadir fakat bazen ölümcül
bir komplikasyonudur ve hiperpireksi, kas sertliği, şuur değişikliği ve otonomik instabilite ile
karakterizedir. Trifluoperazin tedavisinin kesilmesini takiben yoğun semptomatik tedavi,
soğutmayı içermelidir. Kas sertliği için intravenöz dantrolen önerilmiştir.
7/105Trifluoperazin dahil olmak üzere fenotiyazinle uzun süreli, yüksek doz ve daha nadiren
düşük doz tedavi gören bazı hastalarda, bazen ekstremitelerin istemsiz hareketleriyle birlikte
yüz kaslarında tardif diskinezi meydana gelmiştir. Semptomlar ilk kez tedavi sırasında veya
sonrasında ortaya çıkabilir; tedavi durdurulduğunda daha da kötüleşebilir. Semptomlar
aylarca hatta yıllarca sürebilir ve bazı hastalarda yavaş yavaş kaybolurken, bazılarında kalıcı
olabilmektedir. Hastalar en yaygın olarak yaşlı, kadın veya organik beyin hasarı olan
kişilerdir. Bu hastaların tedavisinde özel dikkat gösterilmelidir. Tardif diskinezi oluşursa,
trifluoperazin bırakılmalıdır. Antikolinerjik antiparkinsonizm ilaçları durumu kötüleştirebilir.
Tardif diskinezi oluşumu, tedavinin uzunluğu ve toplam kümülatif dozla ilişkili
olabileceğinden, Trifluoperazin mümkün olduğu kadar kısa bir süre için ve mümkün olan en
düşük dozda uygulanmalıdır.
6İnatçı enfeksiyon belirtileri araştırılmalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel:0 800 314 00 08; faks: 0 312 218 35 99).
4.9. Doz aşımı ve tedavisi
Yüksek doz belirtileri ve semptomları ekseriyetle ekstrapiramidaldir, hipotansiyon meydana
gelebilir.
Tedavi destekleyici ve semptomatik tedbirlerle birlikte gastrik lavajı içerir. Hasta
kusturulmamalıdır. Ekstrapiramidal belirtiler bir antikolinerjik antiparkinson ilacı ile tedavi
edilebilir. Hipotansiyon, sıvı takviyesi ile tedavi edilmelidir. Buna rağmen şiddetli ve
persistan ise, noradrenalin düşünülebilir. Adrenalin kontrendikedir ve dobutamin
düşünülmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antipsikotikler, Piperazin yapılı fenotiyazinler
ATC Kodu: N05AB06
STİLİZAN; antipsikotik, anksiyolitik ve antiemetik tesirli trifluoperazin içeren bir
trankilizandır. Farmakolojik profili orta şiddette sedatif ve hipotansif özelliktedir, düşük
dozda etkili olup, günlük normal faaliyete mani olmaz, hareket gücünü ve konsantrasyon
kabiliyetini azaltmaz. Yüksek dozlarda ise ekstrapiramidal reaksiyonlar oluşturabilir.
5.2. Farmakokinetik özellikler
8/10Genel özellikler
Emilim:
Trifluoperazin gastrointestinal sistemden iyi emilir ancak bağırsak duvarında önemli ölçüde
ilk geçiş metabolizmasına tabidir. İlk geçiş etkisi nedeniyle, oral uygulamayı takiben plazma
konsantrasyonları, intramüsküler enjeksiyondan sonrakine göre çok daha düşüktür. Ayrıca,
plazma konsantrasyonunda geniş ölçüde özneler arası varyasyon vardır.
Dağılım:
Plazma proteinlerine geniş ölçüde bağlanır. Vücutta yaygın olarak dağılır ve beyinde,
plazmadan daha yüksek konsantrasyonlara ulaşmak için kan-beyin bariyerini geçer.
Biyotransformasyon:
Metabolizma yolları arasında hidroksilasyon ve glukuronik asit ile konjugasyon, N-
oksidasyon, bir kükürt atomunun oksidasyonu ve de-alkilasyon yer alır.
Eliminasyon:
Karaciğerde geniş ölçüde metabolize edilir ve çok sayıda aktif ve inaktif metabolitleri
şeklinde idrar ve feçesle atılır; enterohepatik geri dönüşüme dair kanıt vardır. Metabolitleri ile
birlikte plasenta bariyerini geçer ve sütle atılır.
5.3. Klinik öncesi güvenlilik verileri
Köpeklerde yapılan klinik öncesi çalışmalar, trifluoperazinin plasentayı geçtiğini ve emziren
köpeklerin sütüne geçtiğini göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Kalsiyum sülfat dihidrat
Jelatin (sığır jelatini)
Nişasta
Talk
Magnezyum Stearat
Film kaplama materyali
Şeker (sakkaroz)
Kalsiyum sülfat dihidrat
Mavi renk FDC No 2
Jelatin (sığır jelatini)
Talk
Akasya
Titandioksit
9/10Ewax
6.2. Geçimsizlikler
Bilinen herhangi bir geçimsizliği yoktur.
6.3. Raf ömrü
60 ay
6.4. Saklamaya yönelik özel tedbirler
25ºC altındaki oda sıcaklığında, ışıktan ve nemden korunarak saklanmalıdır.
6.5. Ambalajın niteliği ve içeriği
30 kaplı tablet içeren blister ambalajda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği”
ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Recordati İlaç San. ve Tic. A.Ş.
Ç.O.S.B. Karaağaç Mah. Atatürk Cad.
No:36 Kapaklı / TEKİRDAĞ
Tel: 0 282 999 16 00
8. RUHSAT NUMARASI(LARI)
106/ 17
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 11.11.1970
Ruhsat yenileme tarihi : 13.08.2015
10. KÜB’ÜN YENİLENME TARİHİ
10/10