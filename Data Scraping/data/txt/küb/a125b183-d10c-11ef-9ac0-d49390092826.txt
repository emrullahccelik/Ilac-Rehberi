KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
SİMBRİNZA 10 mg/ml + 2 mg/ml Göz Damlası, Süspansiyon
Steril
2. KALİTATİF VE KANTİTATİF BİLEŞİM
Etkin maddeler:
1 ml süspansiyon;
Brinzolamid 10mg/ml
Brimonidin tartarat 2mg/ml (1.3 mg brimonidin eşdeğeri)
Yardımcı maddeler:
Benzalkonyum klorür 0,03mg/ml
Yardımcı maddelerin tam listesi için 6.1'e bakınız.
3. FARMASÖTİK FORM
Göz damlası, süspansiyon.
Beyaz ila kırık beyaz homojen süspansiyon, pH 6,5 (yaklaşık).
4. KLİNİK ÖZELLİKLER
4.1 Terapötik endikasyonlar
Açık açılı glokom veya göz (oküler) hipertansiyonu olan, monoterapi ile yeterli göz içi basıncı
düşüşü sağlanamayan yetişkin hastalarda, göz içi basıncını (GİB) düşürmek amacıyla
kullanılmaktadır.
4.2 Pozoloji ve uygulama şekli
Pozoloji/uygulama sıklığı ve süresi:
Yaşlılar dahil yetişkinlerde ,
Önerilen doz etkilenmiş olan göze (gözlere) günde iki kere bir damla SİMBRİNZA'dır.
Atlanan doz,
Bir doz atlanırsa tedavi sonraki dozla planlandığı şekilde sürdürülmelidir.
Uygulama şekli:
Oküler (Göz) kullanım içindir.
Kullanmadan önce şişe iyice çalkalanmalıdır.
Nazolakrimal kapama için punktumlar tıkandığında ve gözkapakları 2 dakika kapatıldığındasistemik emilim azalır. Bu da sistemik yan etkilerde bir azalma ve lokal aktivitede bir artışla
ssonuçlanabilir (bkz. Bölüm 4.4).
Damlalık ucunun ve solüsyonun kirlenmesini önlemek için, şişenin damlalık ucunun göz
kapaklarına, gözün etrafına ya da diğer bölgelere değdirilmemesine dikkat edilmelidir.
Kullanılmadığı zaman şişe sıkıca kapalı olarak saklanmalıdır.
SİMBRİNZA göz içi basıncını (GİB) azaltmak amacıyla diğer topikal oftalmik tıbbi ürünlerle
eşzamanlı kullanılabilir. Eğer birden fazla topikal oftalmik ilaç kullanılıyorsa, ilaçların
uygulanması arasında en az 5 dakika süre olmalıdır.
Özel popülasyonlara ilişkin ek bilgiler :
Karaciğer/Böbrek yetmezliği:
SİMBRİNZA karaciğer yetmezliği olan hastalar üzerinde çalışılmamıştır ve dolayısıyla bu
popülasyonda dikkatli olunması önerilir. (bakınız Bölüm 4.4).
SİMBRİNZA ciddi böbrek yetmezliği (kreatinin klirensi < 30 ml/dak) ya da hiperkloremik
asidozu olan hastalar üzerinde çalışılmamıştır. SİMBRİNZA brinzolamid bileşeni ve metaboliti
ağırlıklı olarak böbreklerden atıldığı için, SİMBRİNZA bu hastalarda kontrendikedir (bkz.
Bölüm 4.3).
Pediyatrik popülasyon:
SİMBRİNZA’nın güvenliliği ve etkililiği 2 ila 17 yaş hastalarda belirlenmemiştir ve bu
konuda herhangi bir veri bulunmamaktadır.
SİMBRİNZA güvenlik endişeleri nedeniyle monoterapinin yetersiz göz içi basıncı (GİB)
azalması sağladığı açık açılı glokom veya oküler hipertansiyon görülen yeni doğanlarda ve 2
yaşından küçük bebeklerde artmış İOB’nin azaltılmasında kontrendikedir (bkz. Bölüm 4.3).
Geriyatrik popülasyon:
Önerilen doz etkilenmiş olan göze (gözlere) günde iki kere bir damla SİMBRİNZA'dır.
4.3 Kontrendikasyonlar
 Etkin maddelere veya bölüm 6.1.’de listelenen herhangi bir yardımcı maddeye aşırı
duyarlılığı olanlar,
 Sülfonamidlere aşırı duyarlılığı olanlar (bkz. Bölüm 4.4),
 Monoamin oksidaz (MAO) inhibitör tedavisi alanlar (bkz. Bölüm 4.5),
 Noradrenerjik iletiyi etkileyen antidepresan (ör; trisiklik antidepresanlar ve mianserin)
kullananlar (bkz. Bölüm 4.5),
 Ciddi böbrek yetmezliği olanlar (bkz. Bölüm 4.4),
 Hiperkloremik asidozu olanlar,
 Yenidoğanlar ve 2 yaş altı bebekler (bkz. Bölüm 4.4).
4.4 Özel kullanım uyarıları ve önlemleri
Bu tıbbi ürün enjekte edilmemelidir. Hastalar SİMBRİNZA’yı yutmamaları konusunda
bilgilendirilmelidir.Oküler etkiler
SİMBRİNZA dar açılı glokomlu hastalar üzerinde araştırılmamıştır ve bu hastalarda kullanımı
tavsiye edilmez.
Brinzolamidin korneal endotelyal fonksiyon üzerindeki olası etkisi, korneal bozukluğu olan
hastalarda araştırılmamıştır (bilhassa düşük endotel hücre sayılı hastalarda). Özellikle, kontakt
lens kullanan hastalar üzerinde çalışılmamış olup; karbonik anhidraz inhibitörleri korneal
hidrasyonu etkileyebileceğinden ve kontakt lens kullanılması korneal riski artırabileceğinden,
brinzolamid kullanımı önerildiğinde, bu hastaların dikkatle gözlenmesi tavsiye edilmektedir
(kontakt lens kullanımına ilişkin daha fazla talimat için aşağıdaki “Benzalkonyum klorür”
bölümünü inceleyiniz). Aynı şekilde, diabetes mellitus’u veya korneal distrofileri olan hastalar
gibi, korneal bozukluğu olan hastalarda, dikkatli bir gözlem tavsiye edilmektedir.
Brimonidin tartarat oküler alerjik reaksiyonlara yol açabilir. Eğer alerjik reaksiyonlar
gözlenirse, tedavi sonlandırılmalıdır. Brimonidin tartarat ile ilgili geç oküler hipersensitivite
reaksiyonları bildirilmiş olup bazı vakalarda bu durum GİB artışı ile ilişkilidir.
SİMBRİNZA ile yapılan tedavinin kesilmesinden sonra potansiyel etkiler çalışılmamıştır;
SİMBRİNZA'nın GİB düşürücü etki süresi çalışılmamakla birlikte, brinzolamidin GİB
düşürücü etkisinin 5 ila 7 gün boyunca sürmesi beklenir. Brimonidinin GİB-düşürücü etkisi
daha uzun olabilir.
Sistemik etkiler
SİMBRİNZA karbonik anhidraz inhibitörü bir sülfonamid olan brinzolamid içerir ve topikal
olarak uygulanmasına rağmen sistemik yoldan emilir. Sülfonamidlere atfedilebilen Stevens-
Johnson sendromu (SJS) ve toksik epidermal nekroliz (TEN) dahil olmak üzere aynı tip advers
ilaç reaksiyonları topikal uygulama ile de görülebilir. Reçeteleme sırasında, hastalara belirtiler
ve semptomlar hakkında bilgi verilmeli ve deri reaksiyonları açısından yakından izlenmelidir.
Ciddi reaksiyon belirtileri veya hipersensitivite ortaya çıkarsa, ilacın kullanımı derhal
kesilmelidir.
Kardiyak bozukluklar
SİMBRİNZA uygulamasını takiben, bazı hastalarda kan basıncında küçük miktarda azalmalar
gözlenmiştir. Dolayısıyla, SİMBRİNZA ile birlikte antihipertansif ve/veya kardiyak glikozitler
gibi tıbbi ürünler kullanıldığında veya ağır veya stabil olamayan ve kontrol edilemeyen
kardiyovasküler hastalığı olanlarda kullanıldığında dikkatli olunmalıdır (bkz. Bölüm 4.5)
Depresyon, serebral veya koroner yetmezlik, Raynaud fenomeni, ortostatik hipotansiyon veya
tromboanjiitis obliterans olan hastalarda SİMBRİNZA dikkatli kullanılmalıdır.
Asit/baz bozuklukları
Oral karbonik anhidraz inhibitörleri ile asit-baz bozuklukları rapor edilmiştir. SİMBRİNZA bir
karbonik anhidraz inhibitörü olan brinzolamid içerir ve topikal olarak uygulanmasına rağmen
sistemik olarak emilir. Oral karbonik anhidraz inhibitörlerine atfedilebilen aynı tip advers
reaksiyonlar (mesela asit baz bozuklukları) topikal uygulama ile de görülebilir. (bkz. Bölüm
4.5).
SİMBRİNZA, renal yetmezlik riski olan hastalarda metabolik asidoz riski nedeniyle dikkatli
bir şekilde kullanılmalıdır. SİMBRİNZA ciddi böbrek yetmezliği olanlarda kontrendikedir
(bkz. Bölüm 4.3).
Hepatik yetmezlik
SİMBRİNZA karaciğer yetmezliği olan hastalar üzerinde çalışılmamıştır ve bu hastalar tedaviedilirken dikkatli olunmalıdır (bkz. Bölüm 4.2).
Zihinsel uyanıklık
Oral karbonik anhidraz inhibitörleri, yaşlı hastalarda zihinsel uyanıklığı ve/veya fiziksel
koordinasyon gerektiren işleri yapabilme yeteneğini bozabilir. SİMBRİNZA sistemik olarak
emilmektedir ve bu nedenle topikal uygulamayla bu durum oluşabilir. (bkz. Bölüm 4.7).
Pediyatrik popülasyon
2-17 yaş çocuk ve ergenlerde SİMBRİNZA’nın güvenlilik ve etkililiği tespit edilmemiştir.
Brimonidin göz damlasının konjenital glokomun tıbbi tedavisinin bir parçası olarak kullanıldığı
durumlarda, brimonidin alan yenidoğanlar ve bebeklerde bilinç kaybı, hipotansiyon, hipotoni,
bradikardi, hipotermi, siyanoz ve apne gibi doz aşımı semptomları bildirilmiştir. Dolayısıyla,
SİMBRİNZA 2 yaş altı çocuklarda kontrendikedir (bkz. Bölüm 4.3).
Merkezi sinir sistemi ile ilgili yan etki potansiyelinden ötürü 2 yaş ve üzerindeki çocuklar
(özellikle 2-7 yaş grubu) ve/veya 20 kg veya altında olan çocukların bu ilaçla tedavi edilmesi
önerilmez. (bkz. Bölüm 4.9).
Benzalkonyum klorür
SİMBRİNZA göz iritasyonuna ve kontakt lensin renginin solmasına neden olabilen
benzalkonyum klorür içermektedir. Yumuşak kontakt lenslerle temasından kaçınılmalıdır. Bu
nedenle, kontakt lensler takılı halde iken SİMBRİNZA uygulanmamalıdır ve hastalar lenslerini
çıkardıktan sonra SİMBRİNZA uygulamasının ardından kontakt lensi yeniden takmadan önce
15 dakika beklenilmesi konusunda bilgilendirilmelidir.
Benzalkonyum klorürün göz tahrişine ve kuru göz semptomlarına neden olduğu ve gözyaşı
filmini ve kornea yüzeyini etkileyebileceği bildirilmiştir. Kuru göz sorunu olan hastalarda ve
korneası kompromize olabilecek hastalarda dikkatle kullanılmalıdır. Hastalar uzun süreli
kullanım durumunda takip edilmelidir.
4.5 Diğer tıbbi ürünler ile etkileşimler ve diğer etkileşim şekilleri
SİMBRİNZA'nın diğer tıbbi ilaçlarla spesifik etkileşim çalışmaları yapılmamıştır.
Monoamin oksidaz inhibitör tedavisi alan hastalar ve noradrenerjik iletimi etkileyen
antidepresanları (örn. trisiklik antidepresanlar ve mianserin) kullanan hastalarda SİMBRİNZA
kontrendikedir (bkz. Bölüm 4.3). Trisiklik antidepresanlar SİMBRİNZA'nın oküler hipotansif
yanıtını azaltabilir.
MSS depresanları (alkol, barbitüratlar, opiatlar, sedatifler veya anestezikler) ile birlikte
kullanıldığında aditif veya güçlendirici etki olasılığı göz önüne alınarak dikkatli olunması
önerilir.
SİMBRİNZA uygulamasından sonra dolaşımdaki katekolaminlerin düzeyi ile ilgili veri yoktur.
Ancak, dolaşımdaki aminlerin metabolizması ve alımını etkileyebilecek tıbbi ürünleri
(klorpromazin, metilfenidat, rezerpin, serotonin-norepinefrin gerialım inhibitörleri) kullanan
hastalarda dikkatli olunması tavsiye edilir.
Alfa adrenerjik agonistler (mesela brimonidin tartarat), bir sınıf olarak, nabız ve kan basıncını
azaltabilir. SİMBRİNZA uygulandıktan sonra bazı hastalarda kan basıncında küçük miktarda
düşüşler gözlenmiştir. SİMBRİNZA ile birlikte antihipertansifler ve/veya kardiyak glikozidler
gibi ilaçlar kullanılırken dikkatli olunması tavsiye edilir.Alfa-adrenerjik agonistlerle etkileşebilecek veya bunların etkinliklerine engel olabilecek
(izoprenalin ve prazosin gibi adrenerjik reseptör agonist veya antagonistler) sistemik bir ajanla
(farmasötik formdan bağımsız olarak) birlikte kullanmaya başlandığında dikkatli olunması
tavsiye edilir.
Brinzolamid bir karbonik anhidraz inhibitörüdür ve topikal olarak uygulanmasına rağmen
sistemik olarak emilir. Oral karbonik anhidraz inhibitörleri ile asit-baz bozuklukları rapor
edilmiştir. SİMBRİNZA kullanan hastalarda etkileşim potansiyeline dikkat edilmelidir.
Oral karbonik anhidraz inhibitörü ve topikal brinzolamid kullanan hastalarda karbonik anhidraz
inhibisyonunun bilinen sistemik etkileri üzerine aditif etki potansiyeli mevcuttur. SİMBRİNZA
ve oral karbonik anhidraz inhibitörlerinin birlikte kullanımı önerilmemektedir.
CYP3A4 (başlıca), CYP2A6, CYP2B6, CYP2C8 ve CYP2C9 dahil olmak üzere sitokrom P-
450 izoenzimleri brinzolamid metabolizmasından sorumludur. Ketokonazol, itrakonazol,
klotrimazol, ritonavir ve troleandomisin gibi CYP3A4 inhibitörlerinin, brinzolamid
metabolizmasını CYP3A4 ile inhibe etmeleri beklenir. CYP3A4 inhibitörlerinin eş zamanlı
verilmesi durumunda dikkat edilmesi önerilmelidir. Ancak, renal eliminasyonun majör yol
olmasından dolayı, brinzolamid birikimi olası değildir. Brinzolamid sitokrom P-450
izoenzimlerinin bir inhibitörü değildir.
Özel popülasyonlara ilişkin ek bilgiler:
Pediyatrik popülasyon
Pediyatrik popülasyonlara ilişkin veri bulunmamaktadır.
4.6 Gebelik ve laktasyon
Genel tavsiye
Gebelik kategorisi : C
Çocuk doğurma potansiyeli bulunan kadınlar/Doğum kontrolü ( Kontrasepsiyon )
Topikal oküler SİMBRİNZA uygulamasının insan doğurganlığı üzerine herhangi bir etkisi
bulunduğuna dair veri yoktur.
SİMBRİNZA doğum kontrolü uygulamayan çocuk doğurma potansiyeline sahip kadınlarda
önerilmez. Çocuk doğurma potansiyeline sahip kadınlar etkili bir doğum kontrol yöntemi
kullanmalıdır.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-
veya/ doğum /ve-veya/ doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir. SİMBRİNZA hekimin zaruri
gördüğü şartlar haricinde gebelik döneminde kullanılmamalıdır.
Laktasyon dönemi
Topikal SİMBRİNZA'nın insan sütüne geçip geçmediği bilinmemektedir. Mevcut
farmakodinamik/toksikolojik hayvan verileri ile ortaya koyulduğu üzere, oral uygulamayı
takiben, minimal seviyede brinzolamid anne sütüne geçmektedir. Brimonidin oral
uygulandığında anne sütüne geçmektedir. SİMBRİNZA emzirme döneminde
kullanılmamalıdır.Üreme yeteneği/ Fertilite
Klinik dışı veriler brinzolamid veya brimonidinin fertilite üzerine herhangi bir etkisini
göstermemiştir. Topikal oküler SİMBRİNZA uygulamasının insan fertilitesi üzerine herhangi
bir etkisi bulunduğuna dair veri yoktur.
4.7 Araç ve makine kullanımı üzerindeki etkiler
SİMBRİNZA araç ve makine kullanma becerisi üzerinde orta dereceli etkiye sahiptir.
SİMBRİNZA araç veya makine kullanımı becerisini etkileyecek şekilde baş dönmesi,
yorgunluk ve/veya sersemliğe neden olabilir.
Geçici bulanık görme veya diğer görsel rahatsızlıklar araç ya da makine kullanımını
etkileyebilir. Uygulamadan sonra görmede bulanıklık meydana gelmesi durumunda, araç veya
makine kullanılmadan önce görme bulanıklığı düzelinceye kadar beklenmelidir.
Oral karbonik anhidraz inhibitörleri, yaşlı hastalarda zihinsel uyanıklığı ve/veya fiziksel
koordinasyon gerektiren işleri yapabilme yeteneğini bozabilir. (bkz. Bölüm 4.4).
4.8 İstenmeyen etkiler
Güvenlik profilinin özeti
Günde iki kez SİMBRİNZA dozu ile yapılan klinik çalışmalarda en sık advers reaksiyonlar oküler
hiperemi ve oküler alerjik reaksiyonlar olup hastaların yaklaşık %6-7 kadarında gözlenmiştir ve
disguzi (uygulama sonrası acı veya alışılmamış bir ağız tadı) hastaların yaklaşık %3 kadarında
gözlenmiştir.
Advers reaksiyonların tablolu özeti
Aşağıdaki advers reaksiyonlar klinik çalışmalarda günde iki kere SİMBRİNZA dozuyla ve ayrıca
her bir bileşenin (brinzolamid ve brimonidin) ayrı ayrı uygulandığı klinik çalışmalar ve pazarlama
sonrası sürveyans çalışmalarında bildirilmiştir. Aşağıdaki sırayla sınıflandırılmışlardır: çok
yaygın (≥ 1/10), yaygın (≥ 1/100 - <1/10), yaygın olmayan (≥1/1.000 - <1/100), seyrek (≥1/10.000
- <1/1.000), çok seyrek (<1/10.000) veya bilinmiyor (eldeki verilerle hesaplanamıyor). Her sıklık
grubunda, advers reaksiyonlar azalan şiddet sırasıyla sunulmuştur.
Sistem Organ Sınıfı Advers reaksiyonlar
Enfeksiyonlar ve Yaygın olmayan: nazofarenjit2, farenjit2, sinüzit2
enfestasyon hastalıkları Bilinmiyor: rinit2
Kan ve lenf sistemi Yaygın olmayan: kırmızı kan hücrelerinde azalma2, kan klorür
hastalıkları seviyesi artışı2
Bağışıklık sistemi Yaygın olmayan: hipersensitivite3
hastalıkları
Psikiyatri hastalıkları Yaygın olmayan: apati2, depresyon2,3, depresif ruh hali2,
insomnia1, libido azalması2, kabus2, sinirlilik2Sinir sistemi hastalıkları Yaygın: somnolans1, baş dönmesi3, disguzi1
Yaygın olmayan: baş ağrısı1, motor disfonksiyon2, amnezi2,
bellek bozukluğu2, parestezi2
Çok seyrek: senkop3
Bilinmiyor: tremor2, hipoestezi2, aguzi2
Göz hastalıkları Yaygın: göz alerjisi1, keratit1, göz ağrısı1, oküler rahatsızlık1,
bulanık görme1, anormal görme3, oküler hiperemi1,
konjonktivada soluklaşma3
Yaygın olmayan: korneal erozyon1, korneal ödem2, blefarit1,
korneal depozitler (keratik presipitat)1, konjonktival bozukluk
(papillalar)1, fotofobia1, fotopsi2, gözde şişme2, göz kapağında
ödem1, konjonktival ödem1, gözde kuruluk1, gözde akıntı1,
görme keskinliğinde azalma2, lakrimasyon artışı1, ptergium2, göz
kapağında eritem1, meibomianitis2, diplopia2, parlama2, gözde
hipoestezi2, skleral pigmentasyon2, subkonjonktival kist2, gözde
anormal his1, astenopia1
Çok seyrek: uveitis3, miyozis3
Bilinmiyor: görme bozuklukları2, madarosis2
Kulak ve iç kulak Yaygın olmayan: vertigo1, tinitus2
hastalıkları
Kardiyak sistem hastalıkları Yaygın olmayan: kardiyo-respiratuvar distress2, anjina pektoris2,
aritmi3, çarpıntı2,3, düzensiz kalp hızı2, bradikardi2,3, taşikardi3
Vasküler sistem hastalıkları Yaygın olmayan: hipotansiyon1
Çok seyrek: hipertansiyon3
Solunum, göğüs ve Yaygın olmayan: dispne2, bronşiyal hiperaktivite2,
mediastinal sistem faringolaringeal ağrı2, boğazda kuruluk1, öksürük2, epistaksis2,
hastalıkları üst solunum yolunda konjesyon2, nazal konjesyon1, rinore2,
boğazda tahriş2, burunda kuruluk1, postnazal akıntı1, hapşırma2
Bilinmiyor: astım2
Gastrointestinal sistem Yaygın: ağız kuruluğu1
hastalıkları Yaygın olmayan: dispepsi1, özofajit2, abdominal rahatsızlık1,
ishal2, kusma2, bulantı2, bağırsak hareketlerinde artış2, flatulans2,
oral hipoestezi2, oral parestezi1
Hepato-bilier sistem Bilinmiyor: anormal karaciğer fonksiyon testleri2
hastalıkları
Deri ve derialtı doku Yaygın olmayan: kontakt dermatit1, ürtiker2, döküntü2,
hastalıkları makülopapüler döküntü2, genel kaşıntı 2, alopesi2, deride
sertleşme2
Bilinmiyor: Stevens-Johnson sendromu (SJS)/toksik epidermal
nekroliz (TEN) (bkz. bölüm 4.4), yüzde ödem3, dermatit2,3,
eritem2,3
Kas-iskelet, bağ doku ve Yaygın olmayan: sırt ağrısı2, kas spazmları2, kas ağrısı2
kemik hastalıkları Bilinmiyor: artalji2, ekstremitelerde ağrı2
Böbrek ve üriner sistem Yaygın olmayan: renal ağrı2
hastalıkları Bilinmiyor: pollaküri2Üreme sistemi ve meme Yaygın olmayan: erektil disfonksiyon2
hastalıkları
Genel hastalıklar ve Yaygın olmayan: ağrı2, göğüste rahatsızlık2, gergin hissetme2,
uygulama bölgesine ilişkin sinirlilik2, 2, ilaç kalıntısı1
rahatsızlıklar Bilinmiyor: göğüs ağrısı2, periferik ödem2,3
1 SIMBRINZA ile gözlenen advers reaksiyon
2 Brinzolamid monoterapisi ile gözlenen ilave advers reaksiyon
3 Brimonidin monoterapisi ile gözlenen ilave advers reaksiyon
Seçilmiş advers reaksiyonların tanımı
Disguzi, SİMBRİNZA kullanımı ile ilişkilendirilen, en yaygın ortaya çıkan sistemik advers
reaksiyondur (%3.,4). Göz damlasının nazolakrimal kanal yoluyla nazofarenksten geçmesiyle
oluşması muhtemeldir ve büyük ölçüde SİMBRİNZA'nın brinzolamid bileşeninden
kaynaklanır. Nazolakrimal tıkama veya ilaç damlatıldıktan sonra göz kapağının hafifçe
kapatılması bu etkinin gelişimini azaltmaya yardımcı olabilir (bakınız Bölüm 4.2).
SİMBRİNZA karbonik anhidrazın bir sülfonamid inhibitörü olan ve sistemik olarak emilen
brinzolamid içerir. Gastrointestinal, sinir sistemi, hematolojik, renal ve metabolik etkiler
genellikle sistemik karbonik anhidraz inhibitörleri ile ilişkilendirilir. Oral karbonik anhidraz
inhibitörlerine atfedilen aynı tipteki advers reaksiyonlar topikal uygulama ile ortaya çıkabilir.
Genellikle SİMBRİNZA'nın brimonidin bileşeninden kaynaklanan advers reaksiyonlar oküler
alerjik tip reaksiyonlar, halsizlik ve/veya sersemlik ve ağız kuruluğudur. Brimonidin kullanımı
kan basıncında minimal azalmaya yol açabilir. SİMBRİNZA dozu uygulanan bazı hastalarda,
brimonidin monoterapisinde gözlenene benzer kan basıncında azalma ortaya çıkabilir.
Şüpheli advers reaksiyonların bildirilmesi
Bu tıbbi ürüne ait şüpheli advers reaksiyonlarının bildirilmesi büyük önem taşımaktadır.
Bildirim yapılması, tıbbi ürünün yarar/risk dengesinin sürekli olarak izlenmesine olanak sağlar.
Sağlık mesleği mensuplarının herhangi bir şüpheli advers reaksiyonu EK V'deki ulusal bildirim
sistemiyle bildirmeleri gerekmektedir.
4.9 Doz aşımı
Eğer SİMBRİNZA ile doz aşımı oluşursa, tedavi, semptomatik ve destekleyici olmalıdır.
Hastanın hava yolları açık tutulmalıdır.
SİMBRİNZA'nın brinzolamid bileşenine bağlı, elektrolit dengesizliği, asidoz gelişmesi ve olası
santral sinir sistemi etkileri görülebilir. Serum elektrolit seviyeleri (özellikle potasyum) ve kan
pH değerleri takip edilmelidir.
Yetişkinlerde SİMBRİNZA brimonidin bileşeninin kazara yutulmasıyla ilgili çok sınırlı veri
mevcuttur. Günümüze kadar raporlanan tek advers reaksiyon hipotansiyondur. Hipotansiyon
epizodunu takiben rebound hipertansiyon rapor edilmiştir.
Diğer alfa2-agonistlerin oral doz aşımında hipotansiyon, asteni, kusma, letarji, sedasyon,
bradikardi, aritmi, miyozis, apne, hipotoni, hipotermi, solunum depresyonu ve nöbetler gibi
semptomlar bildirilmiştir.
Pediyatrik popülasyon
SİMBRİNZA'nın brimonidin bileşeninin çocuklar tarafından kazara alınmasını takiben ortaya
çıkan ciddi advers reaksiyonlar bildirilmiştir. Bu olgularda, CNS depresyonu semptomları, tipikgeçici koma veya düşük bilinç düzeyi, letarji, somnolans, hipotoni, bradikardi, hipotermi,
solukluk, solunum depresyonu ve apne ortaya çıkmıştır ve yoğun bakım ünitesine yatış gerekli
olmuştur (endike olduğunda entübasyonla birlikte). Bütün olguların genellikle 6- 24 saat içinde
tam olarak iyileştiği bildirilmiştir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Duyu organları, Oftalmolojik, Antiglokom ilaçlar ve miyotikler,
karbonik anhidraz intibitörleri, brinzolamid, kombinasyonları
ATC kodu: S01EC54
Etki mekanizması
SİMBRİNZA iki etkin madde içermektedir: brinzolamid ve brimonidin tartarat. Bu iki bileşen
gözde siliyer süreçlerde hümor aköz oluşumunu baskılayarak açık açılı glokom (OAG) ve
oküler hipertansiyon (OHT) hastalarında göz içi basıncını (GİB) düşürürler. Bu iki bileşen
(brinzolamid ve brimonidin) hümor aköz sekresyonunu azaltarak yükselmiş GİB'i düşürmekle
birlikte değişik mekanizmalar aracılığıyla bu etkiyi gösterirler.
Brinzolamid, siliyer epitelde karbonik anhidraz enzimini (CA-II) inhibe ederek etki
göstermekte, böylelikle bikarbonat iyonlarının yapımının azalmasıyla beraber siliyer epitelden
sodyum ve sıvı geçişi ve sonuç olarak hümor aköz oluşumu azalmaktadır. Alfa 2 adrenerjik
agonisti olan brimonidin, adenilat siklaz enzimini inhibe ederek, hümor aközün cAMP bağımlı
oluşumunu baskılar. Ayrıca, brimonidin uygulaması uveoskleral akışı artırır.
Farmakodinamik etkiler
Klinik etkililik ve güvenlik
Monoterapi
6-aylık, kontrollü, bileşenlerin katkısı klinik çalışmasında açık açılı glokomu
(psödoeksfolyasyon veya pigment dispersiyon bileşeni dahil) ve/veya oküler hipertansiyonu
olan 560 hasta, araştırmacının kararına göre, monoterapiyle yeterince kontrol altına
alınmadığında veya halihazırda GİB düşürücü birden fazla ilaç kullanıyorsa, ortalama başlangıç
diurnal GİB 26 mmHg iken, SİMBRİNZA'nın ortalama diurnal GİB düşürücü etkisi yaklaşık 8
mmHg idi. Çalışma boyunca tüm vizitlerde, günde iki kez brinzolamid 10 mg/ml veya
brimonidin 2 mg/ml ile karşılaştırıldığında, SİMBRİNZA ile gözlenen ortalama diurnal GİB
azalmaları istatistiksel olarak daha fazlaydı (Şekil 1).Şekil 1. Başlangıçtan itibaren ortalamaa diurnal (Sabah saat 9, +2 saat, +7 saat) GİB
değişimi (mmHg)-Bileşenlerin katkısı çalışması
a Çalışma bölgesinde istatistiksel modelden türetilen en küçük kareler ortalamaları,
sabah saat 9 başlangıç GİB stratum ve hasta içinde korele GİB ölçümleri.
Tüm tedavi farklılıkları (SİMBRİNZA ile her bir bileşenin karşılaştırmasında)
istatistiksel olarak anlamlı derecedeydi: p=0,0001 veya daha az.
Ortalama GİB azalmaları başlangıca kıyasla her vizitte her zaman noktasında brinzolamid (5 -
7 mmHg) veya brimonidin (4 - 7 mmHg) monoterapilerine kıyasla SİMBRİNZA (6 - 9 mmHg)
ile daha fazlaydı. Başlangıca kıyasla ortalama % GİB azalmaları SİMBRİNZA ile % 23 – 34
arasındaydı. GİB ölçümleri 18 mmHg altında olan hasta yüzdeleri 6. aydan itibaren 12 ölçümün
11 tanesinde Brinzolamid grubuna kıyasla SİMBRİNZA grubunda daha yüksekti ve 6. aydan
itibaren 12 ölçümün 12 tanesinde Brimonidin grubuna kıyasla SİMBRİNZA grubunda daha
yüksekti. + 2 saat zaman noktasında (sabah etkinlik pikine karşılık gelen zaman) birincil etkinlik
vizit için 3.ayda, GİB ölçümleri 18 mmHg altında olan hasta yüzdeleri SİMBRİNZA grubunda
%68,8, Brinzolamid grubunda %42,3 ve Brimonidin grubunda %44 idi.
6-aylık, kontrollü, non-inferiyorite klinik çalışmasında, açık açılı glokomu (psödoeksfolyasyon
veya pigment dispersiyon bileşeni dahil) ve/veya oküler hipertansiyonu olan 890 hasta,
araştırmacının kararına göre, monoterapiyle yeterince kontrol altına alınamadığında veya
halihazırda GİB düşürücü birden fazla ilaç kullanıyorsa, ortalama başlangıç diurnal GİB 26 -27
mmHg iken, başlangıca göre ortalama diurnal GİB azalması açısından SİMBRİNZA'nın
brinzolamid 10 mg/mL + brimonidin 2 mg/mL eşzamanlı uygulamasına non-inferiyoritesi
çalışma boyunca tüm vizitlerde gösterilmiştir. (Tablo 1).Tablo 1. Başlangıçtan itibaren ortalama diurnal GİB (mmHg) değişimlerin
karşılaştırması– Non-inferiyorite çalışması
Vizit SİMBRİNZA Brinzolamid + Brimonidine Fark
Ortalamaa Ortalamaa Ortalamaa (%95 CI)
2. Hafta -8,4 (n=394) -8,4 (n=384) -0 (-0,4, 0,3)
6. hafta -8,5 (n=384) -8,4 (n=377) -0.1 (-0,4, 0,2)
3. Ay -8,5 (n=384) -8,3 (n=373) -0.1 (-0,5, 0,2)
6. Ay -8,1 (n=346) -8,2 (n=330) 0.1 (-0,3, 0,4)
a Çalışma bölgesinde istatistiksel modelden türetilen en küçük kareler ortalamaları, sabah saat 9
başlangıç GİB stratum ve hasta içinde korele GİB ölçümleri.
Ortalama GİB azalmaları başlangıca kıyasla her vizitte her zaman noktasında SİMBRİNZA ve
aynı anda uygulanan iki bileşen ile birbirine benzerdi (7 - 10 mmHg). Başlangıca kıyasla
ortalama yüzde GİB azalmaları SİMBRİNZA ile %25 – 37 arasındaydı. GİB ölçümleri 18
mmHg altında olan hasta yüzdeleri 6. aydan itibaren tüm çalışma vizitlerinde aynı zaman
noktası için SİMBRİNZA ve Brinzolamid + Brimonidin gruplarında benzerdi. + 2 saat zaman
noktasında (sabah etkinlik pikine karşılık gelen zamanı) birincil etkinlik vizit için 3.ayda, GİB
ölçümleri 18 mmHg altında olan hasta yüzdesi her iki grup için %71,6 olmuştur.
Ek tedavi
Prostaglandin analoglarına (PGA) ek olarak SİMBRİNZA kullanımı ile ilgili klinik veriler, tek
başına PGA ile karşılaştırıldığında SİMBRİNZA + PGA’nın üstün GİB düşürücü etkinliğini de
göstermiştir. CQVJ499A2401 çalışmasında SİMBRİNZA + PGA (yani travoprost, latanoprost
veya bimatoprost), 6 haftalık tedaviden sonra, taşıyıcı + PGA ile karşılaştırıldığında, tedavi
başlangıcındaki değerden üstün GİB düşürücü etkinlik göstermiş, diurnal GİB’de tedavi
başlangıcına göre modele uyarlanmış ortalama değişiklik bakımından tedaviler arası fark -3,44
mmHg olmuştur (%95 GA, 4,2, 2,7; p değeri <0,001).
Travoprost-timolol maleat sabit doz kombinasyonlu göz damlası, çözeltiye ek SİMBRİNZA
kullanımı ile ilgili klinik veriler, tek başına travoprost-timolol maleat ile karşılaştırıldığında,
SİMBRİNZA + travoprost-timolol maleat göz damlalarının üstün GİB düşürücü etkinliği de
ortaya koymuştur. CQVJ499A2402 çalışmasında, SİMBRİNZA + travoprost-timolol maleat
göz damlaları, 6 haftalık tedaviden sonra, taşıyıcı + travoprost-timolol maleat göz damlaları ile
karşılaştırıldığında, tedavi başlangıcındaki değerden üstün GİB düşürücü etkinlik göstermiş,
diurnal GİB’de tedavi başlangıcına göre modele uyarlanmış ortalama değişiklik bakımından
tedaviler arası fark -2,15 mmHg bulunmuştur (%95 GA, 2,8, 1,5; p-değeri <0,001).
Ek tedavide SİMBRİNZA’nın güvenlik profili, SİMBRİNZA monoterapisinde gözlenene
benzer olmuştur.
Ek tedavi için 6 haftanın ötesinde etkililik ve güvenlilik verisi bulunmamaktadır.
Pediyatrik popülasyon
Avrupa İlaç Ajansı, pediyatrik popülasyonun tüm alt kümelerinde SİMBRİNZA ile glokom ve
oküler hipertansiyon tedavisi çalışmalarının bulgularının sunulması zorunluğundan feragat
etmiştir. (bkz. Bölüm 4.2 pediyatrik kullanım ile ilgili bilgiler).5.2 Farmakokinetik özellikler
Genel Özellikler:
Emilim:
Brinzolamid topikal oküler uygulamayı takiben korneadan emilir. Madde sistemik dolaşıma
geçerek kırmızı kan hücrelerinde (KKH) güçlü bir şekilde karbonik anhidraza bağlanır. Plazma
konsantrasyonları çok düşüktür. Tam kan eliminasyon yarı ömrü, KKH karbonik anhidraz
bağlanmasından ötürü insanlarda uzundur (>100 gün).
İnsanda göze topikal uygulamayı takiben, brimonidin hızla emilir. Tavşanlarda maksimum
oküler konsantrasyonlara çoğu vakada bir saatten daha az sürede erişilir. Maksimum insan
plazma konsantrasyonları < 1 ng/mL olarak bulunmuştur ve < 1 saatte bu seviyeye erişilir.
Plazma seviyeleri yaklaşık 2-3 saatlik yarı ömürle azalır. Kronik uygulama sırasında birikimi
olmaz.
Günde iki veya üç kez SİMBRİNZA uygulamasının sistemik farmakokinetiğini aynı
pozolojiyle uygulanan brinzolamid ve brimonidin monoterapileriyle karşılaştıran topikal oküler
klinik çalışmada, kararlı durum tam kan brinzolamid ve N-desetilbrinzolamid
farmakokinetikleri kombinasyon ürünü ve brinzolamid monoterapisi için benzerdi. Aynı
şekilde, kombinasyondaki brimonidinin kararlı durum plazma farmakokinetiği, günde iki kez
SİMBRİNZA grubu dışında brimonidin monoterapisine benzerdi. Günde iki kez SIMBRINZA
grubunda ise ortalama EAA , günde iki kez brimonidin monoterapisine kıyasla yaklaşık
0-12 saat
% 25 daha düşüktü.
Dağılım:
Tavşan çalışmalarına göre topikal uygulamanın ardından maksimum brinzolamid oküler
konsantrasyonları kornea, konjonktiva, hümor aköz ve iris-siliyer cisim gibi ön dokulardadır.
Oküler dokulardaki birikim karbonik anhidraz bağlaması nedeniyle uzundur. Brinzolamidin
insan plazma proteinlerine bağlanması orta derecelidir (yaklaşık %60).
Brimonidin bilinen melanin bağlama özelliklerinden ötürü pigmentli oküler dokular, özellikle
iris-siliyer cisim için affinite gösterir. Bununla birlikte, klinik ve klinik dışı güvenlik verileri
kronik uygulamada iyi tolere edildiğini ve güvenilir olduğunu göstermektedir.
Biyotransformasyon:
Brinzolamid hepatik sitokrom P450 izoenzimleriyle özellikle CYP3A4, CYP2A6, CYP2B6,
CYP2C8 ve CYP2C9 ile metabolize olmaktadır. Ana metaboliti N-desetilbrinzolamiddir ve
bunu N-desmetoksipropil ve O-desmetil metabolitlerinin yanı sıra O-desmetil brinzolamidin N-
propil yan zincirinin oksidasyonuyla oluşan N-propiyonik asit analoğu takip eder. Brinzolamid
ve N-desetilbrinzolamid maksimum sistemik seviyelerinin en az 100 misli konsantrasyonlara
dek sitokrom P450 izoenzimlerini inhibe etmezler.
Brimonidin hepatik aldehit oksidazla kapsamlı bir biçimde metabolize edilir ve majör
metabolitler 2-oksobrimonidin, 3-oksobrimonidin ve 2,3-dioksiobrimonidin oluşur. İmidazolin
halkasının 5-bromo-6-guanidinoquinoksaline oksidatif ayrılması gözlenmiştir.
Eliminasyon :
Brinzolamid esas olarak idrarla değişmeden atılır. İnsanlarda, üriner brinzolamid ve N-
desetilbrinzolamid sırasıyla dozun %60 ve %6'sından sorumludur. Sıçan verileri biraz biliyer
atılım göstermektedir (%30 kadar, öncelikle metabolitler olarak).
Brimonidin esas olarak idrarla metabolitler olarak atılır. Sıçanlarda ve maymunlarda ürinermetabolitler oral veya intravenöz dozların %60-75 kadarından sorumludur.
Doğrusallık/Doğrusal Olmayan Durum
Brinzolamid farmakokinetiği tam kanda ve çeşitli dokularda karbonik anhidraza doygun şekilde
bağlandığından doğası gereği doğrusal değildir. Kararlı durum maruziyeti dozla orantılı şekilde
artmamaktadır.
Tam aksine, brimonidin klinik terapötik doz aralığında doğrusal farmakokinetik
sergilemektedir.
Farmakokinetik/farmakodinamik ilişkiler
SİMBRİNZA gözde lokal etki yaratmak için kullanılmaktadır. Etkili dozlarda insan oküler
maruziyetinin değerlendirilmesi olası değildir. GİB düşürme açısından insanlarda
farmakokinetik/farmakodinamik ilişkisi saptanmamıştır.
Diğer özel popülasyonlar
SİMBRİNZA ile yaş, ırk, renal ve hepatik yetmezliğin etkilerini belirlemeye yönelik çalışmalar
yapılmamıştır. Japonlarla Japon olmayanları karşılaştıran bir brinzolamid çalışması her iki
grupta benzer sistemik farmakokinetik göstermiştir. Renal yetmezliği olan gönüllülerde yapılan
brinzolamid çalışmasına göre, normal ve orta derecede böbrek bozukluğu olan gönüllülerde
brinzolamid ve N-desetilbrinzolamid sistemik maruziyetinde 1.,6- ila 2.,8 kat artış olmuştur.
Maddeyle alakalı materyalin kararlı durum RBC konsantrasyonlarındaki bu artış RBC karbonik
anhidraz aktivitesini sistemik yan etkilere yol açan seviyelere dek inhibe etmemiştir. Bununla
birlikte, ciddi böbrek yetmezliği (kreatinin klirensi <30 mL/dakika) olanlara kombinasyon
ürünü önerilmemektedir.
Brimonidinin C , AUC ve eliminasyon yarı ömrü 65 yaş üzerindeki kişilerde ve genç
max
yetişkinlerde benzerdir. Renal ve hepatik yetmezliğin brimonidinin sistemik farmakokinetiği
üzerindeki etkileri incelenmemiştir. Topikal oküler uygulamayı takiben brimonidinin sistemik
maruziyeti düşük olduğundan, plazma maruziyetindeki değişikliklerin klinik öneminin olması
beklenmemektedir.
Pediyatrik Popülasyon:
Pediyatrik hastalarda brinzolamid ve brimonidinin tek başına veya kombinasyon halinde
sistemik farmakokinetiği çalışılmamıştır.
5.3 Klinik öncesi güvenlilik verileri
Brinzolamid
Geleneksel güvenlilik farmakolojisi, tek doz toksisite, tekrarlı doz toksisite, karsinojenik
potansiyel ve genotoksisite çalışmalarından elde edilen klinik dışı verilere göre brinzolamid,
insanlar için özel bir tehlike oluşturmaz.
Klinik dışı üreme ve gelişim toksisitesi çalışmalarındaki etkiler sadece maksimum insan
maruziyetini aşan dozdaki maruziyetlerde gözlenmiştir, dolayısıyla bunların klinik kullanımda
önemi çok azdır. Tavşanlarda, oral, maternal toksik 6 mg/kg/gün brinzolamid dozları (önerilen
günlük klinik doz 23 mcg/kg/günün 261 misli) fetal gelişim üzerinde etkiye yol açmamıştır.
Sıçanlarda 18 mg/kg/gün dozlar (önerilen günlük klinik dozun 783 misli) fetüslerde kafatası ve
sternebra ossifikasyonlarını biraz azaltmıştır ama 6 mg/kg/gün ile böyle bir etki gözlenmemiştir.
Bu bulgular metabolik asidoz ile ilişkilidir, annelerde kilo alımı ve fetal ağırlık azalmıştır.
Fetal ağırlıkta dozla ilişkili azalmalar 2 - 18 mg/kg/gün verilen annelerin yavrularında
gözlenmiştir. Emzirme sırasında, yavrulardaki herhangi bir advers etkinin gözlenmediği seviye
5 mg/kg/gündür.Brimonidin
Geleneksel güvenlilik farmakolojisi, tekrarlı doz toksisitesi, karsinojenik potansiyel ve üreme
ve gelişim toksisitesi çalışmalarından elde edilen klinik dışı verilere göre brimonidin, insanlar
için özel bir tehlike oluşturmaz.
6. FARMASÖTİK ÖZELLİKLER
6.1 Yardımcı maddelerin listesi
Benzalkonyum klorür
Propilen glikol
Karbomer 974P
Borik asit
Mannitol
Sodyum klorür
Tiloksapol
Hidroklorik asit ve/veya sodyum hidroksit (pH ayarı için)
Saf su
6.2 Geçimsizlikler
Yeterli veri yoktur.
6.3 Raf ömrü
24 ay.
İlk açılmasından sonra 4 hafta.
6.4 Saklamaya yönelik özel uyarılar
25 oC altındaki oda sıcaklığında saklanmalıdır.
Açıldıktan sonra 25 ºC’ nin altında tutularak 4 hafta içinde kullanılmalıdır.
6.5 Ambalajın niteliği ve içeriği
LDPE damlalık ucu ve beyaz polipropilen vidalı kapak ile 8 mL yuvarlak opak düşük
yoğunluklu polietilen (LDPE) şişe içinde 5 mL süspansiyon.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Novartis Sağlık, Gıda ve Tarım Ürünleri San. ve Tic. A.Ş.
Kavacık\Beykoz\İstanbul
8. RUHSAT NUMARASI
2019/1389. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 27.03.2019
Ruhsat yenileme tarihi :
10. KÜB'ÜN YENİLENME TARİHİ