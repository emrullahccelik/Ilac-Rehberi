KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
RESDOX® 20 mg/ml enjeksiyonluk çözelti
2. KALİTATİF VE KANTİTATİF BİLEŞİM
Etkin madde:
Doksapram hidroklorür 100 mg / 5 ml
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Steril, enjeksiyonluk çözelti
Berrak ve renksiz çözelti
4. KLİNİK ÖZELLİKLER
4.1. Terapötik endikasyonlar
Doksapram ventilatuar stimulant olarak etki eder ve RESDOX anesteziyi takiben, post-operatif
dönemde ventilasyonu uyarmak için post-operatif pulmoner komplikasyonları azaltmaya
yardımcı olarak kullanılır ve narkotik analjeziklerin ventilatuar depresyon ile ilişkilendirilen
problemleri olmaksızın etkili dozlarında kullanılmasına olanak verir. RESDOX ayrıca, yararlı
olduğunda, inhalasyon anestezisinden spontan respiratuvar ve MSS uyarılmasını da artırmak için
kullanılabilir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkin ve yaşlılarda:
Önerilen dozaj, en azından 30 saniyelik sürede uygulanan 1.0 - 1.5 mg/kg intravenöz
enjeksiyonlardır. Enjeksiyonlar gerektiği takdirde 1 saatlik aralıklarla tekrarlanabilir.
1 / 8Uygulama şekli:
RESDOX yalnızca intavenöz uygulama içindir.
Özel popülasyonlara ilişkin ek bilgiler
Böbrek yetmezliği:
Böbrek yetmezliği olan hastalarda dozaj önerisinde bulunmak için çalışma bulunmamaktadır.
Karaciğer yetmezliği:
Karaciğer yetmezliği olan hastalarda dozaj önerisinde bulunmak için çalışma bulunmamaktadır
ancak, doksapram başlıca karaciğerde metabolize olduğundan karaciğer fonksiyon bozukluğu
olan hastalarda dikkatle kullanılmalıdır (bkz. bölüm 4.4).
Pediyatrik popülasyon:
Pediyatrik popülasyonda kullanımı önerilmemektedir.
Geriyatrik popülasyon:
Bu hasta grubu için özel bir dozaj önerisi bulunmamaktadır.
4.3. Kontrendikasyonlar
 Etkin madde ya da ürünün bileşimindeki yardımcı maddelerden (bkz. bölüm 6.1)
herhangi birine karşı bilinen aşırı duyarlılık
 Şiddetli hipertansiyon
 Status astmatikus
 Koroner arter hastalığı
 Epilepsi ve diğer konvülsif hastalıklar
 Serebral ödem
 Serabravasküler kazalar
 Hipertiroidizm / Tirotoksikoz
 Solunum yollarında fiziksel obstrüksiyon ya da göğüs duvarında, solunum kaslarında
veya alveolar ekspansiyonda kısıtlamalara neden olan durumlar
 Kafa yaralanmaları
 Kanıtlanmış veya şüpheli pulmoner emboli
4.4. Özel kullanım uyarıları ve önlemleri
Şiddetli geri-dönüşsüz havayolu obstrüksiyonu veya akciğer kompliyansı ciddi ölçüde azalmış
olan hastalarda solunum yükü arttığından, RESDOX bu hastalara eş zamanlı olarak oksijen ile
2 / 8birlikte uygulanmalıdır.
Bronkokonstriksiyon gelişmiş olan hastalarda solunum için harcanan eforu azaltmak için,
RESDOX her zaman β-adrenoseptör bronkodilatör etkili ilaçlar ile birlikte kullanılmalıdır.
RESDOX başlıca karaciğerde metabolize olduğundan, hepatik fonksiyon bozukluğu olan
hastalarda dikkatle kullanılmalıdır.
Aditif presör etki meydana gelebileceğinden, sempatomimetik ilaçlar kullanan hastalara
RESDOX dikkatle uygulanmalıdır.
Monoamin oksidaz (MAO) inhibitörleri ile tedavi edilen hastalarda, RESDOX dikkatle
uygulanmalıdır. Hayvan çalışmalarında önceden MAO inhibitörleri ile tedavi almış olanlarda
doksapramın etkisinin potansiyelize edildiği gösterilmiştir.
Doksapram uygulaması ile adrenalin salınımında artış kaydedildiğinden, halotan, siklopropan
ve enfluran gibi miyokardiyumun katekolaminlere duyarlılığını artırdığı bilinen anestezikleri
alan hastalarda, RESDOX tedavisine anestezi sonlandırıldıktan en az 10 dakika sonra
başlanmalıdır.
Doksapramın solunum üzerindeki uyarıcı etkisi, deprese edici ilaçların rezidüel etkilerinden
daha uzun olmayabilir. Solunum depresyonu RESDOX ile stimülasyondan sonra yeniden
meydana gelebileceğinden, hastalar 0.5 – 1 saat süreyle tamamen uyanık oluncaya kadar
yakından izlenmelidir.
RESDOX, kürar-tip kas gevşetici ilaçların rezidüel etkilerini geçici olarak maskeleyebilir.
RESDOX, feokromositoma gibi hipermetabolik bozuklukları olan hastalarda dikkatle
uygulanmalıdır.
Ani hipertansiyon veya dispne gelişmesi durumunda, RESDOX tedavisi sonlandırılmalıdır.
Aşırı dozun önlenmesi için kan basıncı ve derin tendon reflekslerinin izlenmesi önerilmektedir.
İstenmeyen etkilerden kaçınmak için, etkili minimum dozun kullanılması önerilmektedir.
Doksapram mekanik ventilasyon ile birlikte kullanılmamalıdır.
Doksapram kusmayı uyarabileceğinden, solunum yolunun açık kalmasına dikkat edilmelidir.
RESDOX, hipertansif (RESDOX şiddetli hipertansiyon hastalarında kontrendikedir, bkz.
bölüm 4.3) ve kardiyak rezervi bozulmuş hastalarda dikkatle kullanılmalıdır.
Bu ilacın uygulanması, arteryel-kan gazlarının sıklıkla analiz edilmesi dahil hasta yanıtının tüm
yönleri ile sürekli izlenmesine yönelik ihtiyacı azaltmamaktadır
3 / 84.5. Diğer tıbbi ürünler ile etkileşimler ve diğer etkileşim şekilleri
Aminofilin/teofilin ve doksapramın eş zamanlı kullanılması artmış MSS stimülasyonu,
ajitasyon, kas fasikülasyonu ve hiperaktivite ile ilişkilendirilmiştir. Bu ilaçlar birlikte
kullanılırken dikkatli olunmalıdır.
Monoamin oksidaz (MAO) inhibitörleri ile eş zamanlı olarak tedavi edilen hastalarda,
RESDOX dikkatle uygulanmalıdır. Hayvan çalışmalarında önceden MAO inhibitörleri ile
tedavi almış olanlarda doksapramın etkisinin potansiyelize edildiği gösterilmiştir (bkz. bölüm
4.4).
RESDOX sempatomimetik ajanların etkilerini potansiyelize edebilir (bkz. bölüm 4.4).
RESDOX, kürar-tip kas gevşetici ilaçların rezidüel etkilerini geçici olarak maskeleyebilir (bkz.
bölüm 4.4).
4.6. Gebelik ve laktasyon
Genel tavsiye
Gebelikte kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlar ve doğum kontrolü üzerine etkisi
bilinmemektedir.
Gebelik dönemi
Gebe kadınlarda kullanımına ilişkin yeterli kanıt bulunmamaktadır. Hayvanlar üzerinde yapılan
çalışmalar, gebelik/embriyonal/fetal gelişim/ doğum ya da doğum sonrası gelişim ile ilgili
olarak doğrudan yada dolaylı zararlı etkiler olduğunu göstermemektedir (bkz. Bölüm 5.3).Gebe
kadınlara verilirken tedbirli olunmalıdır.
Laktasyon dönemi
Bu ilacın insan sütüne geçip geçmediği bilinmemektedir. Bu nedenle emziren kadınlara
verildiğinde dikkatli olunmalıdır.
Üreme yeteneği / Fertilite
RESDOX’un üreme yeteneği/fertilite üzerindeki etkisi bilinmemektedir.
4 / 84.7. Araç ve makine kullanımı üzerindeki etkiler
Doksapramın araç ve makine kullanma yeteneği üzerindeki etkisi yok veya önemsizdir.
4.8. İstenmeyen etkiler
Advers reaksiyonlar Sistem Organ Sınıfına göre listelenmiştir. Advers reaksiyonların görülme
sıklığının tanımlanmasında aşağıdaki konvansiyon kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Sinir sistemi hastalıkları
Doksapram merkezi, periferal ve otonom sinir sistemlerini genel olarak uyarması nedeniyle
advers reaksiyonlara neden olabilir:
Bilinmiyor: Ateş, terleme, kızarma, salivasyon, baş ağrısı, sersemlik, hiperaktivite,
konfüzyon, halüsinasyonlar, perineal sıcaklık, kas seğirmesi, kas spastisitesi,
klonus, bilateral babinski, derin tendon reflekslerinde artış ve konvülsiyonlar.
Doksapram maksimum serebral kan akış hızında anlamlı azalmalara neden olabilir.
Kardiyak hastalıklar
Bilinmiyor: Kan basıncında orta derecede yükselmeler, aritmiler, sinüs taşikardisi,
bradikardi ve ekstrasistoller, göğüs ağrısı ve göğüste sıkışma.
Solunum, göğüs hastalıkları ve mediastinal hastalıklar
Bilinmiyor: Dispne, öksürük, bronkospazm ve laringospazm.
Gastrointestinal hastalıklar
Bilinmiyor: Bulantı ve kusma.
Böbrek ve idrar yolu hastalıkları
Bilinmiyor: İdrar retansiyonu, mesanenin uyarılmasına bağlı olarak idrar kaçırma,
Özel popülasyonlara ilişkin bilgiler:
Pediyatrik popülasyon:
RESDOX’un çocuklarda kullanımı önerilmemektedir (bkz. bölüm 4.2). Aşağıdaki advers
5 / 8reaksiyonlar doksapramın endikasyon-dışı olarak prematüre yenidoğan ve bebeklerde
kullanılmasıyla bildirilmiştir:
Bilinmiyor: Sinir sisteminin gelişiminde gecikme; bazı vakalarda atrioventriküler blok ile
ilişkilendirilen QT aralığında anlamlı uzama; kanlı dışkı, abdominal distensiyon
ve nekrotizan enterokolit ve çoklu gastrik perforasyonlar; alt ön dişleri kapsayan
erken diş erüpsiyonu.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’a bildirmeleri gerekmektedir (www.tick.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99).
4.9. Doz aşımı ve tedavisi
Belirtiler
Doz aşımı hipertansiyon, taşikardi ve diğer aritmiler; derin tendon reflekslerinde artış dahil iskelet
kas hiperaktivitesi ve dispne ile sonuçlanabilir. Klonik ve jeneralize nöbetler doz aşımının ciddi
semptomları olabilir.
Tedavi
Doz aşımlarının yönetilebilmesi için intravenöz diazepam, fenitoin ve kısa etki süreli
barbitüratlar, oksijen ve resüsitatif ekipmanlar hazır bulundurulmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Solunumu stimüle eden ilaçlar
ATC kodu: R07AB01
Etki mekanizması:
Doksapram esas farmakolojik etkisini, tidal volümdeki artış aracılığıyla dakika hacminde bir
artışla ve daha az solunum hızındaki değişiklikler ile gösterir.
Farmakodinamik etkiler:
Nörofarmakolojik çalışmalar, doksapramın primer etki alanının periferik karotid
kemoreseptörler olduğunu göstermiştir. Doksapramın göreceli spesifik etkisinden etki alanının
6 / 8sorumlu olduğu düşünülmektedir. Doksapram hidroklorürün sadece yüksek dozlarını takiben
spesifik olmayan merkezi sinir sistemi stimülasyonu görülmektedir.
5.2. Farmakokinetik özellikler
Emilim:
Doksapramın i.v. bolus olarak 1.5 mg/kg dozda verilmesini takiben plazma konsantrasyonu
çoklu-üstel olarak azalır.
Dağılım:
Görünür dağılım hacmi ortalama 1.5 L/kg’dır.
Biyotransformasyon:
Doksapram tamamen metabolize olur ve intravenöz dozun %5’inden daha azı 24 saatlik idrarla
değişmemiş ilaç olarak atılır.
Eliminasyon:
Eliminasyon yarı ömrü 4-12 saat aralığında 3.4 saattir (2.4 - 4.1 aralığında) ve klerens 370
ml/dak'dır. Renal klerensi, idrar hızı ve pH’ına bağlı değildir. Ancak ilk 12 saatten sonra giderek
artar. Ortalama 0-24 saatlik renal klerens hacmi her bir bireyde 1.1-14.1 ml/dak arasında değişir.
Görünür plazma konsantrasyonundaki azalma hacmi 12 saatten sonra düşmeye başlar.
Doğrusallık / doğrusal olmayan durum:
Veri bulunmamaktadır.
5.3. Klinik öncesi güvenlilik verileri
Üreme çalışmaları insanlara uygulanan dozun 1.6 katına kadar dozlarda sıçanlarda
yürütülmüştür. Bu çalışmalarda doksapramın fertilite bozukluğuna veya fetüs üzerinde zararlı
etkileri olduğuna ilişkin bir kanıt görülmemiştir. Çeşitli hayvan türlerinde yürütülen akut
toksisite çalışmalarında yüksek dozlarda kullanıldığında, merkezi sinir sisteminde bozukluklar
görülmüştür.
6. FARMASÖTİK ÖZELLİKLER
6.1. Yardımcı maddelerin listesi
Sodyum hidroksit
Enjeksiyonluk su
6.2. Geçimsizlikler
7 / 8Doksapram aminofilin, furosemid ve tiyopenton sodyum gibi alkali çözeltiler ile geçimsizdir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır. Dondurulmamalıdır.
6.5. Ambalajın niteliği ve içeriği
Kutuda, 5 ml’lik tip I renksiz, nötral, borosilikat cam ampulde, 5 adetlik ambalajda
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmeliği"ne uygun olarak imha edilmelidir.
7. RUHSAT SAHİBİ
Helba İlaç İç ve Dış San. Tic. A. Ş.
Çamlık Mahallesi Pamuk Sk. A Blok Apt.
No:12-16/17 Ümraniye /İstanbul/Türkiye
Tel:(0212) 465 09 46
Tel: (0 212) 465 09 46
Faks: (0 212) 465 09 47
helba@helba.com.tr
8. RUHSAT NUMARASI
2018/432
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 06.08.2018
Ruhsat yenileme tarihi: ---
10. KÜB’ÜN YENİLENME TARİHİ
---
8 / 8