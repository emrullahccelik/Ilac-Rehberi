KISA ÜRÜN BİLGİSİ
UYARI: TENDİNİT VE TENDON YIRTILMASI, PERİFERAL NÖROPATİ
SANTRAL SİNİR SİSTEMİ ETKİLERİ VE MYASTENİA GRAVİS’İN
ŞİDDETLENMESİNİ DE İÇEREN CİDDİ ADVERS REAKSİYONLAR
• ACOMET’de dahil olmak üzere florokinolonlar aşağıdaki gibi sakatlığa yol açan ve geri
dönüşümsüz advers reaksiyonlara neden olabilir:
o Tendinit ve tendon yırtılması
o Periferal nöropati
o Santral sinir sistemi etkileri
Bu reaksiyonlardan herhangi birinin gözlendiği hastalarda ACOMET kullanımı derhal
bırakılmalı ve florokinolon kullanımından kaçınılmalıdır.
• ACOMET’de dahil olmak üzere florokinolonlar, Myastenia Gravis’li hastalarda kas
güçsüzlüğünü şiddetlendirebilir. Bilinen Myastenia Gravis öyküsü olanlarda ACOMET
kullanımından kaçınılmalıdır.
1. BEŞERİ TIBBİ ÜRÜNÜN ADI
ACOMET 500 mg/100 ml IV infüzyonluk çözelti
Steril
2. KALİTATİF VE KANTİTATİF BİLEŞİM
Etkin madde:
100 ml infüzyon çözeltisinde:
Levofloksasin 500 mg (5 mg/ml)
(500 mg levofloksasine eşdeğer 512,5 mg levofloksasin hemihidrat içerir.)
Birim dozunda (1 ml’de) 5 mg etkin madde bulunur.
Yardımcı madde(ler):
Birim dozunda (1 ml’sinde):
Sodyum klorür 6,304 mg
Sodyum hidroksit k.m. (pH ayarlayıcı)
Yardımcı maddeler için 6.1.’e bakınız.
3. FARMASÖTİK FORM
IV infüzyonluk çözelti
Şeffaf flakona doldurulmuş steril, berrak ve sarı renkli çözelti
4. KLİNİK ÖZELLİKLER
4.1. Terapötik endikasyonlar
ACOMET, levofloksasine duyarlı mikroorganizmaların etken olduğu aşağıda belirtilen
enfeksiyonların tedavisinde, erişkinlerde kullanılmak üzere endikedir:
1/21• Toplumda edinilmiş pnömoni
Staphylococcus aureus, Streptococcus pneumoniae (penisilin için MİK değeri ≥2 mcg/ml
olan penisiline dirençli suşlar dahil), Haemophilus influenzae, Haemophilus
parainfluenzae, Klebsiella pneumoniae, Moraxella catarrhalis, Chlamydia pneumoniae,
Legionella pneumophilla veya Mycoplasma pneumoniae’nın neden olduğu
• Piyelonefrit dahil, komplikasyonlu üriner sistem enfeksiyonları
Echerichia coli’nin neden olduğu akut piyelonefrit; Enterococcus faecalis, Enterobacter
cloacae, Escherichia coli, Klebsiella pneumoniae, Proteus mirabilis veya Pseudomonas
aeruginosa’nın neden olduğu
• Prostatit
Escherichia coli, Enterococcus faecalis ya da Staphylococcus epidermidis’in neden olduğu
• Deri ve yumuşak doku enfeksiyonları
Metisiline duyarlı Staphylococcus aureus, Enterococcus faecalis, Streptococcus pyogenes
veya Proteus mirabilis’in neden olduğu komplikasyonlu deri ve deri ekleri enfeksiyonları
ve Staphylococcus aureus veya Streptococcus pyogenes’in neden olduğu apse, selülit,
furonkül, impetigo, piyoderma, yara enfeksiyonlarının dahil olduğu komplikasyonsuz deri
ve deri ekleri enfeksiyonları
• Hastanede edinilmiş pnömoni
Staphylococcus aureus, Pseudomonas aeruginosa, Serratia marcescens, Escherichia coli,
Klebsiella pneumoniae, Enterobacter aerogenes, Haemophilus influenzae ya da
Streptococcus pneumoniae. Rapor edilen ya da şüphelenilen patojenin Pseudomonas
aeruginosa olması halinde bir anti-psödomonal β-laktam ile kombine tedavi önerilir.
• Şarbon inhalasyonu
Havaya karışmış Bacillus anthracis’e maruziyet sonrası profilaksi ve küratif tedavi
Antibakteriyel ajanların uygun kullanımı ve patojenlerin yerel duyarlılığı konusunda, resmi
ulusal kılavuzlar dikkate alınmalıdır (bkz. Bölüm 4.4.).
4.2. Pozoloji ve uygulama şekli
ACOMET yavaş intravenöz infüzyon şeklinde (en az 60 dakika süren infüzyon) günde tek doz
veya iki kez uygulanabilir. Dozaj, enfeksiyonun tipine, şiddetine ve etken patojenin
duyarlılığına bağlı olarak ayarlanır. Hastanın durumuna bağlı olarak, başlangıçtaki IV
uygulamadan birkaç gün sonra oral levofloksasin uygulamaya geçilmesi mümkün
olabilmektedir. Oral ve parenteral formlar biyoeşdeğer olduğundan, her iki formda da aynı
dozajın uygulanması mümkündür.
2/21Pozoloji/uygulama sıklığı ve süresi:
ACOMET’in aşağıda belirtilen dozlarda erişkinler için uygulanması önerilir:
Böbrek fonksiyonları normal (kreatinin klerensi>50 ml/dakika) olan hastalarda dozaj
Endikasyon Günlük dozaj Kullanım süresi
(enfeksiyonun şiddetine göre) (enfeksiyonun
şiddetine göre)
Toplumdan edinilmiş Günde tek doz veya 2 kez 500 mg 7-14 gün
pnömoni
Piyelonefrit Günde tek doz 500 mg* 7-10 gün
Komplikasyonlu üriner Günde tek doz 500 mg 7-14 gün
sistem enfeksiyonları
Prostatit Günde tek doz 500 mg 28 gün
Deri ve yumuşak doku Günde tek doz 250 mg veya tek 7-14 gün
enfeksiyonları doz/iki kez 500 mg
Hastanede edinilmiş Günde tek doz 750 mg 10-14 gün
pnömoni
Şarbon inhalasyonu Günde tek doz 500 mg 8 hafta
*Şiddetli enfeksiyon vakalarında dozajın artırılması düşünülmelidir.
Uygulama şekli:
ACOMET, sadece yavaş intravenöz infüzyon ile uygulanır. Uygulama günde tek doz veya
günde iki kez yapılabilir. İnfüzyon süresi 500 mg ACOMET infüzyon çözeltisi için en az 60
dakika olmalıdır (bkz. Bölüm 4.4.). Hastanın durumuna bağlı olarak, birkaç gün içinde aynı
dozajla, başlangıçtaki intravenöz uygulamadan oral levofloksasin uygulamasına geçilmesi
mümkün olabilmektedir.
Geçimsizlikler için Bölüm 6.2.’ye bakınız.
Tedavi süresi:
Tedavi süresi hastalığın seyrine bağlıdır (yukarıdaki pozoloji tablosuna bakınız). Genel olarak
bütün antibiyotik tedavilerinde olduğu gibi, ACOMET kullanımı hastanın ateşi düştükten ve
bakteriyel eradikasyon elde edildiğine dair kanıt sağlandıktan sonra, en az 48-72 saat daha
sürdürülmelidir.
Özel popülasyonlara ilişkin ek bilgiler:
Böbrek yetmezliği:
Aşağıdaki tabloda belirtilen şekilde kullanılır.
Kreatinin klerensi ≤50 ml/dakika olan hastalarda dozaj (Enfeksiyonun şiddetine göre);
3/21250 mg/24 saat 500 mg/24 saat 500 mg/12 saat
Kreatinin klerensi İlk doz 250 mg İlk doz 500 mg İlk doz 500 mg
50-20 ml/dakika Sonra: 125 mg/24 Sonra: 250 mg/24 Sonra: 250 mg/12
saat saat saat
19-10 ml/dakika Sonra:125 mg/48 Sonra: 125 mg/24 Sonra: 125 mg/12
saat saat saat
<10 ml/dakika Sonra:125 mg/48 Sonra: 125 mg/24 Sonra: 125 mg/24
(hemodiyaliz ve sürekli saat saat saat
ambulatuvar peritoneal
diyaliz ile birlikte) *
*Hemodiyalizi takiben veya sürekli ambulatuvar peritoneal diyalizde ek bir doza gerek yoktur.
Karaciğer yetmezliği:
Levofloksasin karaciğerde çok düşük miktarlarda metabolize olur ve esas olarak böbrekler
yoluyla vücuttan atılır. Bu nedenle, karaciğer yetmezliğinde dozaj ayarlamasına gerek yoktur.
Pediyatrik popülasyon:
ACOMET çocuklarda ve büyümesi devam eden ergenlerde kontrendikedir (bkz. Bölüm 4.3.).
Geriyatrik popülasyon:
Yaşlı hastalarda böbrek fonksiyonları yeterli düzeyde ise doz ayarlamasına gerek yoktur (bkz.
Bölüm 4.4.-QT aralığının uzaması).
4.3. Kontrendikasyonlar
Aşağıda belirtilen durumlarda ACOMET (levofloksasin) kullanılmamalıdır:
• Levofloksasine veya ACOMET infüzyon çözeltisi bileşiminde bulunan maddelerden
herhangi birine veya florokinolon grubu bir diğer antibakteriyel ilaca karşı aşırı duyarlılığı
olduğu bilinen hastalar
• Epilepsisi olan hastalar
• Florokinolon grubu bir antibakteriyelin kullanımına bağlı geliştiği bilinen tendon
rahatsızlığı öyküsü olanlar
• Çocuklar ve büyümesi devam eden ergenler
• Hamilelik sırasında
• Emziren kadınlarda
Çocuklarda, büyümesi devam eden ergenlerde, hamilelik sırasında ve emziren kadınlarda
kullanımı kontrendikedir. Çünkü (hayvan çalışmalarına dayanılarak) gelişmekte olan
organizmanın gelişen kıkırdak dokusuna zarar verme riski tamamen göz ardı edilemez.
4/214.4. Özel kullanım uyarıları ve önlemleri
Genel uyarılar
Edinilmiş direnç prevalansı, bazı bakteri türleri için ülkeden ülkeye ve zaman içinde değişiklik
gösterebilir. Bu nedenle dirençle ilgili yerel verilere gereksinim vardır; özellikle ağır
enfeksiyonlarda veya tedaviye yanıt alınamadığında, patojen izole edilerek mikrobiyolojik tanı
koyulmalı ve patojenin duyarlılığına dair kanıt aranmalıdır.
Çok ciddi pnömokoksik pnömoni olguları için ACOMET en uygun tedavi olmayabilir.
P. aeruginosa’nın etken olduğu nozokomiyal enfeksiyonlarda kombine tedaviye ihtiyaç
olabilir.
Metisiline dirençli S. aureus:
Metisiline dirençli S. aureus’un, levofloksasin de dahil olmak üzere florokinolonlara
korezistans gösterme olasılığı çok yüksektir. Bu nedenle, organizmanın levofloksasine
duyarlılığı laboratuvar testleriyle doğrulanmadığı sürece, bilinen veya şüphe edilen MRSA
enfeksiyonlarının tedavisinde levofloksasin kullanılması önerilmez.
Tendinit ve tendon rüptürü, periferal nöropati ve merkezi sinir sistemi etkileri dahil
sakatlığa sebep olan ve potansiyel geri dönüşümsüz ciddi advers reaksiyonlar
ACOMET dahil florokinolonlar, sakatlığa sebep olabilen ve potansiyel geri dönüşümsüz ciddi
advers reaksiyonlarla ilişkilendirilmiştir. Yaygın olarak görülen advers reaksiyonlar kas-iskelet
ve periferal sinir sistemi (tendinit, tendon rüptürü, tendonlarda şişme veya enflamasyon,
karıncalanma veya uyuşma, kol ve bacaklarda uyuşukluk, kas ağrısı, kas güçsüzlüğü, eklem
ağrısı, eklemlerde şişme gibi) artralji, miyalji, periferal nöropati ve merkezi sinir sistemi
etkileridir (halüsinasyon, anksiyete, depresyon, intihar eğilimi, insomnia, şiddetli baş ağrısı ve
konfüzyon) (bkz. Bölüm 4.8.).
Bu reaksiyonlar, ACOMET başladıktan sonra saatler ya da haftalar içinde görülebilir. Her yaş
grubundan veya önceden mevcut risk faktörleri olmayan hastalar, bu advers reaksiyonları
yaşamıştır.
Herhangi bir ciddi advers reaksiyonun ilk bulgularının veya semptomlarının ortaya çıkması
durumunda ACOMET derhal kesilmelidir. Ayrıca, florokinolonlarla bağlantılı olarak bu ciddi
advers reaksiyonlardan herhangi birini yaşayan hastalarda ACOMET dahil florokinolonların
kullanımından kaçınılmalıdır.
Konvülsiyona eğilimli hastalar:
Diğer kinolonlarla olduğu gibi ACOMET, epilepsi öyküsü olan hastalarda kontrendikedir.
Önceden merkezi sinir sistemi lezyonu bulunan, konvülsiyona eğilimli olan hastalarda,
fenbufen ve benzeri non-steroidal antiinflamatuvar ilaçlar alan ya da teofilin gibi serebral
konvülsiyon eşiğini düşüren ilaçlar almakta olan hastalarda çok dikkatli kullanılmalıdır (bkz.
Bölüm 4.5.). Konvülsiyon tipi nöbet oluşması durumunda levofloksasin tedavisinin kesilmesi
gerekir.
5/21Clostridium difficile ile ilişkili hastalık (Psödomembranöz kolit):
ACOMET tedavisi sırasında veya sonrasında şiddetli, ısrarlı ve/veya kanlı diyare görülürse, bu
en ciddi formu psödomembranöz kolit olan Clostridium difficile ile ilişkili hastalığın belirtisi
olabilir. Bu psödomembranöz enterokolitin en ciddi formudur. Eğer psödomembranöz
enterokolitten şüpheleniliyorsa, ACOMET tedavisi hemen sonlandırılmalı ve gecikmeden
uygun destekleyici ve/veya spesifik tedaviye (örn. oral vankomisin, teikoplanin veya
metronidazol) başlanmalıdır. Bu klinik durumda, bağırsak hareketlerini engelleyen ilaçlar
kontrendikedir.
Tendinit ve tendon rüptürü:
Nadiren tendinit meydana gelebilir. En çok aşil tendonunu etkiler ve tendon rüptürüne yol
açabilir. Bu istenmeyen etki tedaviye başlandıktan sonra 48 saat içinde meydana gelebilir ve
bilateral olabilir. Yaşlılarda, kortikosteroid kullanan hastalarda ve günlük 1000 mg’lık doz
alanlarda tendon rüptürü riski artar. Bu hastalara ACOMET reçete edildiyse, yakından takip
edilmeleri gerekir. Tendinit belirtileri yaşayan bütün hastaların doktorlarına haber vermesi
gerekir. Eğer tendinitten şüpheleniliyorsa ACOMET tedavisi derhal kesilmeli ve etkilenmiş
tendonun hareketsiz tutulması (immobilizasyon) şeklinde uygun tedavi başlatılmalıdır.
Aşırı duyarlılık reaksiyonları:
Levofloksasin, ilk dozunu takiben, nadiren öldürücü potansiyeli olan ciddi aşırı duyarlılık
reaksiyonlarına (örn. anjiyoödem, anaflaktik şok) neden olabilir (bkz. Bölüm 4.8.). Hastalar
derhal tedaviyi kesmeli ve acil önlem alınması için doktora başvurmalıdır.
Ağır büllöz reaksiyonlar:
Levofloksasin ile Stevens Johnson Sendromu veya toksik epidermal nekroliz gibi ağır büllöz
deri reaksiyonları bildirilmiştir (bkz. Bölüm 4.8.). Herhangi bir deri ve/veya mukoza bozukluğu
ortaya çıkması halinde, hastaların tedaviye devam etmeden önce hemen doktorlarına
başvurmaları gerekir.
Hepatobiliyer bozukluklar:
Altta yatan sepsis gibi ciddi hastalıkları bulunan kişilerde, levofloksasin uygulaması ile
karaciğer nekrozundan yaşamı tehdit eden karaciğer yetmezliğine kadar gidebilen olgular rapor
edilmiştir (bkz. Bölüm 4.8.). İştahsızlık, sarılık, koyu renkte idrar, kaşıntı veya karında
hassasiyet gibi karaciğer hastalığıyla ilgili semptom ve işaretler gelişirse, hastanın tedaviyi
durdurması ve derhal doktoruyla temas kurması gerekir.
QT aralığında uzama:
Çok seyrek olarak levofloksasin dahil florokinolon verilen hastalarda QT aralığında uzama
bildirilmiştir.
Levofloksasin de dahil olmak üzere florokinolon kullanan hastalarda, aşağıdaki gibi QT
aralığının uzaması açısından risk faktörleri varsa dikkatli olunması gerekir:
6/21• Düzeltilmemiş elektrolit dengesizliği (örn. hipokalemi, hipomagnezemi)
• Konjenital uzun QT sendromu
• Kardiyak hastalık (örn. kalp yetmezliği, miyokard enfarktüsü, bradikardi)
• QT aralığını uzattığı bilinen ilaçların birlikte kullanılması (örn. Sınıf IA ve III
antiaritmikler, trisiklik antidepresanlar, makrolidler, antipsikotikler)
İleri yaştaki hastalar ve kadınlar QTc aralığını uzatan ilaçlara karşı daha duyarlı olabilirler. Bu
nedenle, bu hasta grubunda levofloksasin de dahil olmak üzere florokinolonlar kullanıldığında
dikkatli olunmalıdır.
Aort anevrizması ve diseksiyonu:
Epidemiyolojik çalışmalar, florokinolon kullanımından sonra özellikle yaşlı popülasyonda aort
anevrizması ve diseksiyonu riskinde artış olduğunu bildirmektedir.
Bu nedenle florokinolonlar, aile öyküsünde anevrizma hastalığı pozitif olan hastalarda, önceden
aort anevrizması ve/veya aort diseksiyonu teşhisi konulan hastalarda, aort anevrizması ve
diseksiyonu için diğer risk faktörlerini ya da predispozan durumları içeren hastalarda (örn.
Marfan sendromu, vasküler Ehlers-Danlos sendromu, Takayasu arteriti, dev hücreli arterit,
Behçet hastalığı, hipertansiyon, bilinen ateroskleroz) sadece dikkatli bir yarar/risk
değerlendirmesi yapıldıktan sonra ve diğer terapötik seçenekler göz önüne alındıktan sonra
kullanılmalıdır.
Ani karın, göğüs veya sırt ağrısı durumunda, hastalara acil servise derhal başvurmaları tavsiye
edilmelidir.
Disglisemi:
Diğer tüm kinolonlarla olduğu gibi, genellikle oral hipoglisemik ajan (örn. glibenklamid) veya
insülin ile tedavi gören diyabetli hastalarda hiperglisemi ve hipoglisemiyi içeren kan glukoz
düzeyi bozuklukları görüldüğü bildirilmiştir. Hipoglisemik koma olguları bildirilmiştir.
Diyabetli hastalarda kan glukozunun dikkatle takip edilmesi tavsiye edilmektedir (bkz. Bölüm
4.8.).
Myastenia Gravis’in şiddetlenmesi:
Levofloksasinin de dahil olduğu florokinolonlar nöromüsküler blokaj aktivitesine sahiptirler ve
Myastenia Gravis’li hastalarda kas güçsüzlüğünü şiddetlendirebilirler. Florokinolon kullanan
Myastenia Gravis’li hastalarda, ventilatör desteği gerektiren akciğer yetmezliği ve ölümü de
kapsayan pazarlama sonrası ciddi advers olaylar, florokinolonla ilişkilendirilmiştir. Öyküsünde
Myastenia Gravis bulunan hastalar florokinolon kullanmaktan kaçınmalıdır.
Böbrek yetmezliği olan hastalar:
Levofloksasin temel olarak böbrekler yoluyla atıldığından, böbrek yetmezliği olan hastalarda
ACOMET dozunun ayarlanması gerekir (bkz. Bölüm 4.2.).
7/21Işığa karşı duyarlılık gelişmesi (Fotosensitizasyon):
Levofloksasine bağlı fotosensitizasyon çok nadiren görülmekle birlikte, fotosensitizasyonun
önlenmesi için hastaların tedavi süresince ve tedavi sonlandırıldıktan sonra 48 saat süreyle
kuvvetli güneş ışığına çıkmamaları veya solaryum gibi yapay ultraviyole ışınlarına maruz
kalmamaları önerilir.
Süperenfeksiyon:
Diğer antibiyotiklerde olduğu gibi, levofloksasinin uzun süreli kullanımı, dirençli olmayan
organizmaların aşırı çoğalmasına sebep olabilir. Hastanın durumunun tekrarlayan
değerlendirmeleri önemlidir. Eğer süperenfeksiyon oluşursa uygun tedavi yöntemleri
uygulanmalıdır.
Glukoz-6-fosfat dehidrogenaz eksikliği olan hastalar:
Glukoz-6-fosfat dehidrogenaz aktivitesinde latent veya aktüel defekt bulunan hastalar kinolon
grubu antibakteriyellerle tedavi edildiğinde hemolitik reaksiyonlara eğilimi artabilir, bu yüzden
levofloksasin bu tip hastalarda dikkatli kullanılmalıdır.
Periferik nöropati:
Levofloksasin de dahil olmak üzere florokinolon kullanan hastalarda, başlangıcı hızlı olabilen
duyusal veya duyusal-motor periferik nöropati bildirilmiştir. Geri dönüşümsüz bozuklukların
gelişmesini önlemek için, eğer hasta nöropati semptomları yaşarsa levofloksasin kullanımına
son verilmesi gerekir.
Şarbon inhalasyonu:
İnsanlarda kullanım, in vitro Bacillus anthrasis duyarlılığı verilerini, hayvanlardaki deneysel
verileri ve insanlardaki sınırlı verileri temel almaktadır. Tedaviyi uygulayan doktor, şarbon
tedavisi ile ilgili ulusal ve/veya uluslararası uzlaşı belgelerine başvurmalıdır.
İnfüzyon süresi:
ACOMET için önerilen infüzyon süresi en az 60 dakikadır. Bu süre boyunca hasta
gözlenmelidir. ACOMET ile taşikardi ve kan basıncında geçici düşme, nadir vakalarda kan
basıncının belirgin şekilde düşmesi ile dolaşım kollapsı gelişebilmektedir. Levofloksasin
(ofloksasinin l-izomeri) infüzyonu sırasında kan basıncında dikkati çekecek kadar bir düşme
gözlenirse, infüzyon hemen kesilmelidir.
K vitamini antagonistleriyle tedavi edilen hastalar:
K vitamini antagonisti (örn. varfarin) ile tedavi edilen hastalarda eş zamanlı ACOMET
kullanılması durumunda koagülasyon testlerinde (PT/INR) yükselme ve/veya kanamada artış
ihtimaline karşı, bu ilaçların birlikte kullanılması durumunda, koagülasyon testleriyle takip
yapılması gereklidir (bkz. Bölüm 4.5.).
8/21Psikotik reaksiyonlar:
Levofloksasin dahil, kinolon alan hastalarda psikotik reaksiyonlar geliştiği bildirilmiştir. Çok
nadir olgularda, bazen tek bir levofloksasin dozunu takiben intihar düşüncelerine kapılma ve
kendini tehlikeye atma davranışları görülmüştür (bkz. Bölüm 4.8.). Hastada bu gibi
reaksiyonlar gelişirse levofloksasin kesilmeli ve uygun önlemler alınmalıdır. Psikotik
bozukluğu olan veya psikiyatrik hastalık öyküsü bulunan hastalarda levofloksasin kullanılması
gerekiyorsa dikkatli olunmalıdır.
Görme bozuklukları:
Görme bozukluğu ya da gözlerde herhangi bir etki ortaya çıktığında hemen göz hastalıkları
uzmanı tarafından muayene yapılmalıdır (bkz. Bölüm 4.7. ve 4.8.).
Laboratuvar testleri ile etkileşim:
Levofloksasin ile tedavi edilen hastalarda idrarda opiyat saptanması sırasında yalancı pozitif
sonuç alınabilir. Bu sonucun daha özgün metotlar kullanılarak doğrulanması gerekebilir.
Levofloksasin Mucobacterium tuberculosis çoğalmasını baskılayabilir ve bu nedenle
tüberkülozun bakteriyolojik tanısında yalancı negatif sonuca yol açabilir.
Sodyum içeriği:
Bu tıbbi ürün her “doz”unda 305 mg sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Teofilin, fenbufen veya benzeri diğer nonsteroidal antiinflamatuvar ilaçlar
Yapılan bir klinik çalışmada levofloksasin ile teofilin arasında herhangi bir farmakokinetik
etkileşim bulunmamıştır. Fakat konvülsiyon eşiğini düşüren ilaçlar, teofilin veya nonsteroidal
antiinflamatuvar ilaçların, kinolon grubu bir antibiyotik ile birlikte kullanılması halinde, beyin
konvülsiyon eşiğinde belirgin bir düşme görülebilir.
Tek başına uygulanmasına kıyasla, fenbufen ile birlikte kullanıldığında levofloksasinin
konsantrasyonu yaklaşık olarak %13 oranında daha yüksek bulunmaktadır.
Probenesid ve simetidin
Levofloksasin, probenesid ve simetidin gibi levofloksasinin tübüler böbrek sekresyonunu
azaltan ilaçlarla birlikte uygulandığında, özellikle böbrek yetmezliği olan hastalarda dikkatli
olunmalıdır.
Probenesid ve simetidin, levofloksasinin eliminasyonu üstünde istatistiksel olarak önemli
ölçüde etki yapmaktadır. Levofloksasinin renal klerensi, simetidin ile %24 oranında;
probenesid ile %34 oranında azalmaktadır. Bunun nedeni her iki ilacın da levofloksasinin renal
tübüler sekresyonunu bloke etmesidir. Ancak yapılan çalışmada incelenen dozlarda, istatistiksel
olarak anlamlı görülen kinetik farklılıkların, klinik açıdan anlamlılık taşıması ihtimali yoktur.
9/21Siklosporin
Siklosporinin yarı-ömrü, levofloksasin ile birlikte uygulandığında %33 oranında artmaktadır.
K vitamini antagonistleri
Levofloksasin ile birlikte, bir K vitamini antagonisti (örneğin varfarin) ile tedavi edilen
hastalarda pıhtılaşma testlerinde (PT/INR) yükselmeler ve/veya kanamada şiddetli olabilen
artışlar bildirildiğinden, K vitamini antagonistleri ile tedavi edilen hastalarda pıhtılaşma testleri
yakından takip edilmelidir.
Hastalar kanama belirtisi yönünden de dikkatli bir şekilde takip edilmelidir (bkz. Bölüm 4.4.).
QT aralığını uzattığı bilinen ilaçlar
Levofloksasin diğer florokinolonlarda olduğu gibi, QT aralığını uzattığı bilinen ilaçları (örneğin
Sınıf IA ve III antiaritmikler, trisiklik antidepresanlar, makrolidler, antipsikotikler) alan
hastalarda dikkatli kullanılmalıdır (bkz. Bölüm 4.4.-QT aralığında uzama).
Diğer
Klinik farmakoloji çalışmalarında digoksin, glibenklamid, ranitidin, kalsiyum karbonat ile
birlikte uygulanması halinde levofloksasinin farmakokinetiğinde klinikte önemi olabilecek
herhangi bir değişiklik olmadığı gösterilmiştir.
Bu farmakokinetik etkileşim çalışmasında levofloksasin teofilin (bir CYP1A2 substratı)
farmakokinetiğini etkilememiştir; bu nedenle levofloksasin bir CYP1A2 inhibitörü değildir.
Özel popülasyonlara ilişkin ek bilgiler
Özel popülasyonlar ile ilgili olarak hiçbir etkileşim çalışması yapılmamıştır.
Pediyatrik popülasyon:
Pediyatrik popülasyonlar ile ilgili olarak hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Levofloksasinin gebe kadınlarda kullanımına ilişkin yeterli veri mevcut değildir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut değildir.
Gebelik dönemi
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz. Bölüm
4.3. ve 5.3.). İnsanlara yönelik potansiyel risk bilinmemektedir. İnsanlarla ilgili verilerin yeterli
olmaması ve florokinolonlarla yapılan deneysel çalışmalarda büyüyen organizmalarda ağırlık
10/21taşıyan kıkırdağa zarar verme riskinin gösterilmesi nedeniyle, ACOMET gebelik döneminde
kullanılmamalıdır.
Laktasyon dönemi
Levofloksasinin insan ya da hayvan sütü ile atıldığına ilişkin yetersiz/sınırlı bilgi mevcuttur.
Levofloksasinin süt ile atılmasına yönelik fizikokimyasal ve eldeki
farmakodinamik/toksikolojik verilere dayanılarak emzirilen çocuk açısından bir risk olduğu
göz ardı edilemez. Florokinolonlarla yapılan deneysel çalışmalarda büyüyen organizmalarda
ağırlık taşıyan kıkırdağa zarar verme riskinin gösterilmesi nedeniyle, ACOMET emzirme
döneminde kullanılmamalıdır (bkz. Bölüm 4.3. ve 5.3.).
Üreme yeteneği/Fertilite
ACOMET’in insanların üreme yeteneği üzerindeki etkisine ilişkin yeterli veri mevcut değildir.
4.7. Araç ve makine kullanımı üzerindeki etkiler
ACOMET kullanımı, hastanın konsantrasyon ve tepki verme yeteneğini bozabilecek
sersemlik/baş dönmesi, görme bozuklukları, uyuklama gibi bazı istenmeyen yan etkilere yol
açabilir. Araç ve makine kullanımı gibi özel dikkat isteyen durumlarda bu yeteneklerdeki
azalma bir risk teşkil edebilir. ACOMET kullanırken bu gibi yan etkiler yaşayan hastaların araç
ve makine kullanmaması gerekir.
4.8. İstenmeyen etkiler
Aşağıda verilen bilgiler 8300’den fazla hastanın katıldığı klinik araştırmalardan ve pazarlama
sonrası deneyimlerden elde edilen verileri temel almaktadır.
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10000 ila <1/1000); çok seyrek (<1/10000); bilinmiyor (eldeki verilerden hareketle tahmin
edilemiyor).
Her sıklık grubu içinde sunulan istenmeyen etkiler azalan şiddete göre sıralanmıştır.
Enfeksiyonlar ve enfestasyonlar
Yaygın olmayan: Mantar enfeksiyonları, patojen direnci
Kan ve lenf sistemi hastalıkları
Yaygın olmayan: Lökopeni, eozinofili
Seyrek: Nötropeni, trombositopeni
Bilinmiyor (pazarlama sonrası veriler): Pansitopeni, hemolitik anemi, agranülositoz
Bağışıklık sistemi hastalıkları
Seyrek: Anjiyoödem, aşırı duyarlılık
Bilinmiyor (pazarlama sonrası verileri): Anafilaktik şok, anafilaktoid şok.
11/21İlk dozdan sonra bile bazen anafilaktik ve anafilaksi benzeri reaksiyonlar meydana gelebilir
(bkz. Bölüm 4.4.).
Metabolizma ve beslenme hastalıkları
Yaygın olmayan: Anoreksi
Seyrek: Özellikle diyabetli hastalarda hipoglisemi (bkz. Bölüm 4.4.)
Bilinmiyor: Hiperglisemi, hipoglisemik koma (bkz. Bölüm 4.4.)
Psikiyatrik hastalıklar
Yaygın: İnsomnia
Yaygın olmayan: Anksiyete, konfüzyon durumu, sinirlilik
Seyrek: Psikotik bozukluk (örn. halüsinasyon ve paranoya ile birlikte), depresyon, ajitasyon,
anormal rüyalar, kabuslar
Bilinmiyor (pazarlama sonrası veriler): İntihar düşünceleri ve intihar girişimi de dahil, kendine
zarar verici davranışlarla birlikte psikotik reaksiyonlar
Sinir sistemi hastalıkları
Yaygın: Baş ağrısı, sersemlik
Yaygın olmayan: Somnolans, tremor, tat duyusunda bozukluk (disguzi)
Seyrek: Parestezi, konvülsiyonlar (bkz. Bölüm 4.4.)
Bilinmiyor (pazarlama sonrası veriler): Duyusal ve duyusal-motor periferik nöropati (bkz.
Bölüm 4.4.), diskinezi, ekstrapiramidal bozukluk, tat duyusu kaybı (aguzi), koku duyusu kaybı
(anosmi) dahil koku alma bozuklukları (parosmi), senkop, benign intrakranial hipertansiyon
Göz hastalıkları
Seyrek: Bulanık görüş dahil görme yeteneğinde bozulma
Bilinmiyor: Geçici görme kaybı (bkz. Bölüm 4.4.)
Kulak ve iç kulak hastalıkları
Yaygın olmayan: Vertigo
Seyrek: Kulak çınlaması
Bilinmiyor: İşitme yeteneğinde bozulma, işitme kaybı
Kardiyak hastalıklar
Seyrek: Taşikardi, palpitasyon
Bilinmiyor (pazarlama sonrası veriler): Kalp durmasıyla sonuçlanabilen Torsades de Pointes,
ventriküler aritmi, ventriküler taşikardi, elektrokardiyogramda QT aralığının uzaması (bkz.
Bölüm 4.4.-QT aralığı uzaması ve Bölüm 4.9.)
Vasküler hastalıklar
Yaygın: Flebit
Seyrek: Hipotansiyon
12/21Solunum, göğüs bozuklukları ve mediastinal hastalıklar
Yaygın olmayan: Dispne
Bilinmiyor (pazarlama sonrası veriler): Bronkospazm, alerjik pnömoni
Gastrointestinal hastalıklar
Yaygın: Diyare, bulantı, kusma
Yaygın olmayan: Karın ağrısı, dispepsi, flatulans, konstipasyon
Bilinmiyor (pazarlama sonrası veriler): Hemorajik diyare -çok seyrek olgularda
psödomembranöz kolit (bkz. Bölüm 4.4.) dahil, enterokolite işaret edebilir, pankreatit
Hepatobilier hastalıklar
Yaygın: Karaciğer enzimlerinde artış (ALT/AST, alkalin fosfataz, GGT)
Yaygın olmayan: Kanda bilirubin artışı
Bilinmiyor (pazarlama sonrası veriler): Sarılık ve ağır karaciğer hasarı.
Primer olarak altta yatan ciddi hastalığı bulunan hastalarda, levofloksasin ile bazen ölümcül
olabilen akut karaciğer yetmezliği gelişen olgular rapor edilmiştir (bkz. Bölüm 4.4.), hepatit
Deri ve deri altı doku hastalıkları
Yaygın olmayan: Kaşıntı, kızarıklık, ürtiker, hiperhidroz
Bilinmiyor: Toksik epidermal nekroliz, Stevens-Johnson Sendromu (bkz. Bölüm 4.4.), eritema
multiforme, fotosensitivite reaksiyonu (bkz. Bölüm 4.4.), lökositoklastik vaskülit, stomatit.
Bazen ilk dozu takiben bile mukokütanöz reaksiyonlar meydana gelebilir.
Kas-iskelet bozuklukları, bağ doku ve kemik hastalıkları
Yaygın olmayan: Artralji, miyalji
Seyrek: Tendinit dahil tendon bozukluğu (bkz. Bölüm 4.4.) (örneğin Aşil tendonunda
gelişebilir), Myastenia Gravis’li hastalarda özel önem taşıyan kas güçsüzlüğü (bkz. Bölüm 4.4.
Myastenia Gravis’in şiddetlenmesi)
Bilinmiyor (pazarlama sonrası veriler): Rabdomiyoliz, tendon rüptürü (örn. Aşil tendonu) (bkz.
Bölüm 4.4.), ligament rüptürü, kas rüptürü, artrit
Böbrek ve idrar yolu hastalıkları
Yaygın olmayan: Kanda kreatinin düzeyinin artması
Seyrek: Akut böbrek yetmezliği (örn. interstisyel nefrite bağlı)
Genel bozukluklar ve uygulama bölgesine ilişkin hastalıklar
Yaygın: İnfüzyon yapılan bölgede reaksiyon (ağrı, kızarıklık)
Yaygın olmayan: Asteni
Seyrek: Ateş
Bilinmiyor: Ağrı (sırt, göğüs ve ekstremiteler dahil)
Florokinolon uygulaması ile ilgili diğer istenmeyen etkiler
Çok seyrek: Porfiri hastalığı bulunanlarda porfiri atakları
13/21Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Belirtiler:
Hayvanlarda yapılan toksisite çalışmalarına göre ACOMET’in akut aşırı dozu durumunda
beklenmesi gereken en önemli işaretler konfüzyon, sersemlik, bilinç bozukluğu ve konvülsif
nöbetlerdir. Konfüzyon durumu, konvülsiyon, halüsinasyon ve tremoru da içeren merkezi sinir
sistemi etkileri, pazarlama sonrası deneyimlerde gözlenmiştir. Gastrointestinal sistemle ilgili
reaksiyonlar bulantı ve mukoza erozyonlarıdır.
Supra-terapötik dozlarla yapılan klinik farmakoloji çalışmalarında QT aralığında uzama
görülmüştür.
Tedavi:
Aşırı doz durumunda hasta dikkatle izlenmeli, QT aralığında uzama ihtimali olduğundan EKG
takibi yapılmalı ve semptomatik tedavi uygulanmalıdır. Mide mukozasının korunması için
antasidler uygulanabilir.
Hemodiyaliz, peritoneal diyaliz veya sürekli ambulatuvar peritoneal diyaliz, levofloksasinin
vücuttan uzaklaştırılmasında etkili değildir. Spesifik bir antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kinolon antibakteriyeller-Fluorokinolonlar
ATC Kodu: J01MA12
Levofloksasin florokinolon sınıfından sentetik bir antibakteriyel ilaçtır. Rasemik etkin madde
olan ofloksasinin S (-) enantiomeridir.
Etki mekanizması
Bir florokinolon antibakteriyel ilaç olarak levofloksasin, DNA giraz kompleksi ve
topoizomeraz IV üzerine etki yapar.
Antibakteriyel spektrumu
Direnç oranları coğrafik olarak ve seçilen suş için zamana bağlı olarak değişebilir ve direnç
paternleri için lokal bilgiler, özellikle şiddetli enfeksiyonların tedavisinde göz önünde
bulundurulmalıdır.
In vitro olarak levofloksasinin aşağıda belirtilen patojenlere etkin olduğu gösterilmiştir:
14/21Gram pozitif aerob: Bacillus anthracis, Corynebacterium diphtheriae, Enterococcus faecalis*,
Enterecoccus spp, Listeria monocytogenes, Koagülaz negatif stafilokoklar (metisiline duyarlı),
Staphylococcus aureus (metisiline duyarlı)*, Staphylococcus epidermidis (metisiline duyarlı).
Staphylococcus saprophyticus, C ve G grubu streptokoklar, Streptococcus agalactiae,
Streptococcus pneumoniae (penisiline duyarlı/orta düzeyde dirençli/dirençli)*, Streptococcus
pyogenes*, Viridans streptokoklar (penisiline dirençli/duyarlı)
Gram-negatif aerob: Acinetobacter baumannii, Acinetobacter spp, Actinobaccillus
actinomycetemcomitans, Citrobacter freundii*, Eikenella corrodens, Enterobacter aerogenes,
Enterobacter cloacae* Enterobacter spp, Escherichia coli*, Gardnerella vaginalis,
Haemophilus ducreyi, Haemophilus influenzae* (ampisiline duyarlı/dirençli), Haemophilus
parainfluenzae*, Helicobacter pylori, Klebsiella oxytoca, Klebsiella pneumoniae*, Klebsiella
spp, Moraxella catarrhalis (beta-laktamaz-pozitif/beta-laktamaz-negatif)*, Morganella
morganii*, Neisseria gonorrhoeae (penisilaz üreten/penisilaz üretmeyen), Neisseria
meningitidis, Pasteurella canis, Pasteurella dagmatis, Pasteurella multocida, Pasteurella spp,
Proteus mirabilis*, Proteus vulgaris, Providencia rettgeri, Providencia stuartii, Providencia
spp, Pseudomonas aeruginosa**, Pseudomonas spp, Salmonella spp, Serratia marcescens*,
Serratia spp.
Anaerob: Bacteroides fragilis, Bifidobacterium spp, Clostridium perfringens, Fusobacterium
spp, Peptostreptococcus, Propionibacterium spp, Veillonella spp
Diğer: Bartonella spp, Chlamydia pneumoniae*, Chlamydia psittaci, Chlamydia trachomatis,
Legionella pneumophila*, Legionella spp, Mycobacterium spp, Mycobacterium leprae,
Mycobacterium tuberculosis, Mycoplasma hominis, Mycoplasma pneumoniae*, Rickettsia spp,
Ureaplasma urealyticum.
Orta duyarlı mikroorganizmalar:
Gram-pozitif aerob: Corynebacterium urealyticum, Corynebacterium xerosis, Enterococcus
faecium, Staphylococcus epidermidis (metisiline dirençli), Staphylococcus haemolyticus
(metisiline dirençli).
Gram-negatif aerob: Campylobacter jejuni/coli
Anaerob: Clostridium difficile, Prevotella spp ve Porphyromonas spp.
Dirençli mikroorganizmalar:
Gram-pozitif aerob: Corynebacterium jeikeium, Staphylococcus koagülaz negatif methi-R,
Staphylococcus epidermidis (metisiline dirençli), Staphylococcus haemolyticus (metisiline
dirençli).
Gram-negatif aerob: Alcaligenes xylosoxidans
15/21Anaerob: Bacteriodes thetaiotaomicron.
Diğer: Mycobacterium avium.
* Klinik etkinlikleri klinik araştırmalarda kanıtlanmıştır.
** Pseudomonas aeruginosa etkenli nozokomiyal enfeksiyonlarda kombinasyon tedavisi
gerekebilir.
Direnç
Levofloksasine direnç, tip II topoizomeraz, DNA giraz ve topoizomeraz IV hedef bölge
mutasyonlarıyla, aşamalı bir süreç sonucunda kazanılır. Permeasyon bariyeri (Pseudomonas
aeruginosa’da sıktır.) ve pompa mekanizmaları gibi diğer direnç mekanizmaları da
levofloksasine duyarlılığı etkileyebilir.
Levofloksasin ve diğer florokinolonlar arasında çapraz direnç gözlenmiştir. Etki mekanizması
nedeniyle genel olarak levofloksasin ve diğer antibakteriyel ilaç sınıfları ile arasında çapraz
direnç yoktur.
Sınır değeri
Avrupa Antimikrobik Duyarlılık Testleri Komitesi (EUCAST) tarafından çok duyarlı ile
duyarlı ve orta derecede duyarlı ile dirençli organizmaları ayırmak amacıyla levofloksasin için
önerilen MİK sınır değerleri aşağıdaki tabloda sunulmaktadır (MİK testi-mg/l).
Levofloksasin için EUCAST klinik MİK sınır değerleri (versiyon 2.0, 2012-01-01):
Patojen Duyarlı Dirençli
Enterobacteriacae ≤1 mg/l >2 mg/l
Pseudomonas spp. ≤1 mg/l >2 mg/l
Acinetobacter spp. ≤1 mg/l >2 mg/l
Staphylococcus spp. ≤1 mg/l >2 mg/l
S. pneumoniae1 ≤2 mg/l >2 mg/l
Streptococcus A, B, C, G ≤1 mg/l >2 mg/l
H. influenzae2,3 ≤1 mg/l >1 mg/l
M. catarrhalis3 ≤1 mg/l >1 mg/l
Türe özgü olmayan sınır değerleri4 ≤1 mg/l >2 mg/l
1. Levofloksasin sınır değerleri yüksek doz tedavi ile ilişkilidir.
2. Düşük düzeyli florokinolon direnci (siprofloksasin MİK 0,12-0,5 mg/l) ortaya çıkabilir
fakat bu direncin H. influenzae ile gelişen solunum yolu enfeksiyonlarında klinik
önemine ilişkin kanıt bulunmamaktadır.
3. Duyarlı sınır değerleri üzerinde MİK değerine sahip suşlar çok nadirdir ya da
bildirilmemiştir. Bu izolatlardan herhangi birinde yapılan tanıma ya da antimikrobiyal
duyarlılık testleri tekrarlanmalıdır ve sonuç doğrulanırsa izolat referans laboratuvarına
gönderilmelidir. Güncel direnç sınır değeri üzerindeki MİK değerine sahip olduğu
doğrulanmış izolatların klinik yanıt ile ilişkili kanıtı ortaya çıkana dek dirençli olarak
bildirilmelidir.
4. Sınır değerleri oral 500 mg x 1 - 500 mg x 2 ve intravenöz 500 mg x 1 – 500 mg x 2
dozları için geçerlidir.
16/21Direnç prevalansı coğrafik olarak ve seçilmiş türlerin zamanına göre değişebilir. Özellikle
şiddetli enfeksiyonların tedavisinde lokal direnç bilgisi gereklidir. Gerektiğinde, ilacın
kullanımının en azından bazı enfeksiyonlarda sorgulandığı durumlarda lokal direnç prevalansı
için uzman görüşü alınmalıdır.
5.2. Farmakokinetik özellikler
Genel özellikler
Emilim:
Oral yoldan verilen levofloksasin 1-2 saat içinde pik plazma konsantrasyonlarının elde
edilmesiyle hızla ve neredeyse tamamen absorbe olur (Tek doz 500 mg levofloksasinin
ardından C : 5,2±1,2 mcg/ml’dir). Mutlak biyoyararlanımı %99-100’dür.
maks
Günde tek veya iki doz 500 mg’ın alınmasından 48 saat sonra sabit duruma ulaşır.
Günde veya iki günde bir uygulanan multipl oral veya IV 500 mg doz uygulamasının 10.
gündeki doruk ve çukur plazma konsantrasyonlarını gösteren tablo aşağıdadır:
500 mg multipl-doz yönetimi
PK parametresi
Günde tek doz Günde iki doz
(ortalama ±SS)
500 mg 500 mg IV* 500 mg oral 500 mg IV
oral
Doruk plazma
konsantrasyonu 5,7±1,4 6,4 ±0,8 7,8±1,1 7,9±1,1
(mcg/ml)
Çukur plazma
konsantrasyonu 0,5±0,2 0,6±0,2 3,0±0,9 2,3±0,5
(mcg/ml)
*500 mg IV için infüzyon süresi 60 dk’dır.
Levofloksasinin emilimi üzerinde gıdaların küçük bir etkisi vardır.
Dağılım:
Tek doz ve tekrarlayan 500 mg ve 750 mg dozlarının uygulanmasından sonra, vücut
dokularına yaygın dağılım gösteren levofloksasinin ortalama dağılım hacmi yaklaşık 100
l’dir. Levofloksasinin yaklaşık %30-40’ı serum proteinlerine bağlanmış durumdadır.
Dokulara ve vücut sıvılarına geçiş:
Bronşial Mukozaya, Epitelyal Mukus Sıvısına ve Alveolar Makrofajlara Penetrasyon
Tek doz 500 mg p.o. dozdan sonra bronşial mukozada ve epitelyal mukus sıvısında maksimum
levofloksasin konsantrasyonları sırasıyla 8,3 mcg/ml ve 10,9 mcg/ml olup mukozadan ve
epitelyal mukus sıvısından seruma penetrasyon oranları sırasıyla 1,1-1,8 ve 0,8-3’tür. Bu
düzeylere sırasıyla, verildikten yaklaşık 1 saat veya 4 saat sonra ulaşılmıştır. 5 gün boyunca
500 mg ve 750 mg oral uygulamanın ardından, son uygulamadan 4 saat sonraki epitelyal mukus
sıvısında ortalama konsantrasyonlar sırasıyla 9,94 mcg/ml ve 22,12 mcg/ml’dir. Alveolar
makrofajda sırasıyla 97,9 mcg/ml ve 105,1 mcg/ml’dir.
17/21Akciğer Dokusuna Penetrasyon
500 mg p.o. dozdan sonra akciğer dokusundaki maksimum levofloksasin konsantrasyonları
11,3 mcg/g’dır ve bu düzeylere, verildikten yaklaşık 4-6 saat sonra ulaşılmış olup akciğer
dokusundan plazmaya dağılım oranı 2-5’tir.
Bül Sıvısına Penetrasyon
3 gün boyunca 500 mg’lık dozun günde bir veya iki kez verilmesinden 2-4 saat sonra, bül sıvısı
içinde sırasıyla 4,0 ve 6,7 mcg/ml’lik maksimum levofloksasin konsantrasyonlarına ulaşılmış
olup bül sıvısı/plazma oranı yaklaşık 1’dir.
Kemik Dokusuna Dağılım
Levofloksasin proksimal ve distal femurdaki kortikal ve süngerimsi dokuya penetrasyon
oranları 0,1’den 3’e olmak üzere iyi şekilde penetre olur. 500 mg p.o.’nun ardından spongios
proksimal femurdaki maksimum levofloksasin konsantrasyonu uygulamadan 2 saat sonra
yaklaşık 15,1 mcg/g’dır.
Serebro-Spinal Sıvıya Penetrasyon
Levofloksasinin serebro-spinal sıvıya geçişi düşüktür.
Prostat dokusuna dağılım
Günde 3 kez oral 500 mg levofloksasin uygulanmasından sonra prostat dokusundaki
konsantrasyonu ortalama 2 saatten sonra 8,7 mcg/g ve ortalama prostat/plazma konsantrasyonu
1,84’tür.
İdrardaki Konsantrasyonu
150 mg, 300 mg veya 500 mg’lık oral tek dozdan sonra levofloksasinin ortalama idrar
konsantrasyonları sırasıyla 44 mg/l, 91 mg/l, ve 200 mg/l’dir.
Biyotransformasyon:
Levofloksasin çok az oranda metabolize olur. Metabolitleri desmetil-levofloksasin ve
levofloksasin N-oksit’tir. Metabolitler, idrarda atılırlar ve dozun <%5’ini oluştururlar.
Levofoksasin stereokimyasal olarak stabildir ve izomerik dönüşüme uğramaz.
Eliminasyon:
Levofloksasin oral ve intravenöz verilmesini takiben, plazmadan göreceli olarak yavaş elimine
olur (t : 6-8 saat). İtrahı esas olarak renal yoldandır (verilen dozun >%85’i).
1/2
500 mg tek dozu takiben levofloksasinin ortalama total vücut klerensi 175±29,2 ml/dk’dır.
750 mg tek dozu takiben levofloksasinin ortalama total vücut klerensi 143±29,1 ml/dk’dır.
Levofloksasinin intravenöz ve oral uygulanmasında temel farmakokinetik farklılık yoktur, bu
18/21oral ve intravenöz yolların birbirinin yerine geçebileceğini düşündürmektedir.
Doğrusallık/Doğrusal olmayan durum:
50-1000 mg doz aralığında verilen levofloksasin doğrusal bir farmakokinetik izler.
Hastalardaki karakteristik özellikler
Böbrek yetmezliği olan hastalar:
Böbrek yetmezliğinde levofloksasinin farmakokinetik özellikleri etkilenir. Böbrek
fonksiyonlarının azalmasıyla birlikte, böbreklerden eliminasyonu ve klerensi düşer ve
aşağıdaki tabloda gösterildiği gibi eliminasyon yarı ömrü uzar.
Cl (ml/dk) <20 20-49 50-80
cr
Cl (ml/dk) 13 26 57
R
t (saat) 35 27 9
1/2
Yaşlı hastalar:
Levofloksasinin farmakokinetik özellikleri, kreatinin klerensindeki farklılıklarla alakalı olanlar
dışında, yaşlılarla gençler arasında önemli değişiklikler göstermez.
Cinsiyet farklılıkları:
Kadın ve erkeklerde yapılan ayrı analizler neticesinde levofloksasinin farmakokinetik
özelliklerinde cinsiyetler arasında çok küçük marjinal farklılıklar olduğu gösterilmiştir. Bu
farkların klinik açıdan anlamlı olduğuna dair herhangi bir kanıt yoktur.
5.3. Klinik öncesi güvenlilik verileri
Klinik öncesi veriler tek doz toksisitesi, tekrarlayan doz toksisitesi, karsinojenik potansiyel ve
üreme/gelişme toksisitesini içeren geleneksel çalışmalar temelinde insanlar için özel bir zarar
saptanmamıştır.
Levofloksasin sıçanlarda fertilite ya da üreme performansında bozukluğa yol açmamıştır ve
fetüs üzerindeki tek etkisi maternal toksisiteye bağlı olan gelişme geriliğidir.
Levofloksasin bakteri ya da memeli hücrelerinde gen mutasyonuna yol açmamıştır fakat Çinli
hamster akciğer hücrelerinde in vitro kromozom kırılmasına neden olmuştur. Bu etkiler
topoizomeraz II inhibisyonuna atfedilebilir. In vivo testlerde (mikronükleus, kardeş kromatid
değişimi, plansız DNA sentezi, dominant letal testler) genotoksik potansiyel göstermemiştir.
Farelerde yürütülen çalışmalar levofloksasinin yalnızca çok yüksek dozlarda fototoksik
aktiviteye sahip olduğunu göstermiştir. Levofloksasin fotomutajenite tayininde genotoksik
potansiyel göstermemiştir ve bir fotokarsinojenite çalışmasında tümör gelişimini azaltmıştır.
Diğer florokinolonlar gibi levofloksasin sıçan ve köpeklerde kıkırdak üzerinde etki (soyulma
ve boşluk oluşumu) göstermiştir. Bu etkiler genç hayvanlarda daha belirgin olmuştur.
19/216. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Hidroklorik asit
Sodyum hidroksit (pH ayarlayıcı)
Enjeksiyonluk su
6.2. Geçimsizlikler
ACOMET, aşağıdaki infüzyon solüsyonları ile uyumludur:
%0,9 sodyum klorür çözeltisi
%5 dekstroz çözeltisi
%2,5 dekstroz, Ringer çözeltisi içinde
parenteral beslenme için hazırlanmış kombinasyon çözeltileri (amino asitler, karbonhidratlar,
elektrolitler)
ACOMET, heparin veya alkali çözeltilerle (örn. sodyum hidrojen karbonat) karıştırılmamalıdır.
6.3. Raf ömrü
Ambalajında: 24 ay
Kutusundan çıkarıldıktan sonra: 4 gün (oda ışığı şartlarında)
Kauçuk tıpa delindikten sonra: hemen (en geç 4 saat içinde) ve tek kullanım içindir.
6.4. Saklamaya yönelik özel tedbirler
25°C altındaki oda sıcaklığında ve ambalajında saklayınız. Işıktan koruyunuz.
Ambalajı açılmış ürünlerin saklama şartları için madde 6.3.’e bakınız.
Bir defalık kullanım içindir. Kullanılmayan kısmı atınız.
6.5. Ambalajın niteliği ve içeriği
100 ml çözelti içeren, 100 ml tip I şeffaf cam flakon, bromobütil gri renkli kauçuk tıpa, flip off
alüminyum kapaklı ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Menta Pharma İlaç Sanayi ve Ticaret Limited Şirketi
Orta Mah. Üniversite Cad. No:35/1
Tuzla/İSTANBUL
Tel: 0 216 594 59 36
Faks: 0 216 594 59 35
e-posta: info@mentapharma.com.tr
8. RUHSAT NUMARASI
2017/248
20/219. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.04.2017
Ruhsat yenileme tarihi:
10. KÜB’ÜN YENİLENME TARİHİ
21/21