1 
 KULLANMA TALİMATI  
 
CUVITRU 1 g/5 mL S.C. uygulama için enjeksiyonluk çözelti   
 
Deri altına uygulanır.  
 
Steril  
 
Etkin madde:  Her 1 mL çözelti 200 mg i nsan normal immünoglobulin i içerir  (en az %98 
immünoglobulin G saflıkta) . 
 
Her 5 mL’lik flakon 1 g insan immünoglobulini içerir.  
 
Yardımcı maddeler:  Glisin, enjeksiyonluk su  
 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesleği mensuplarının şüpheli advers reaksiyonları TÜFAM’a 
bildirmeleri beklenmektedir. Bakınız Bölüm 4: Olası yan etkiler nelerdir?  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz; çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde, doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
 
1. CUVITRU  nedir ve ne için kullanılır?  
2. CUVITRU’ yu kullanmadan önce dikkat edilmesi gerekenler  
3. CUVITRU  nasıl kullanılır?  
4. Olası yan etkiler nelerdir?  
5. CUVITRU ’nun saklanması  
Başlıkları yer almaktadır.  
 
1. CUVITRU  nedir ve ne için kullanılır?  
 
CUVITRU, 5 mL’lik Tip I cam flakonda, berrak ve renksiz ila açık sarı veya kahverengi 
renkte enjeksiyonluk çözeltidir.  
 
CUVITRU “insan normal immünoglobulinler” adı verilen bir ilaç sınıfına aittir.  
İmmünoglobulinler aynı zamanda antikorlar olarak bilinir ve sağlıklı insanların kanında 
bulunur. Antikorlar bağışıklık sisteminin (vücudun doğal savunmaları) bir parçasıdır ve 
vücudunuzun enfeksiyonlarla savaşmasına yardımcı olur.  
 
CUVITRU, sağlıklı insanların kanından hazırlanmıştır. İlaç , doğal olarak kanda bulunan 
immünoglobulinler ile tamamen aynı şekilde etki gösterir.  2 
 CUVITRU, zayıf bağışıklık sistemi olan, kanında yeterince antikor bulunmayan ve sık 
enfeksiyon geçirme eğiliminde olan hastalarda kullanılır. Düzenli ve yeterli CUVITRU 
dozları, kanınızda anormal derecede düşük immünoglobulin seviyelerini normal seviyelere 
yükseltebilir (yerine koyma tedavisi).  
 
CUVITRU aşağıda  belirtilen durumlarda  kullanılır;  
− Doğuştan antikor üretimi olmayan hastalar da (primer immün yetmezliği sendromu) , 
− Diğer hastalıklara ya da tedavilere bağlı olarak zayıflayan bağışıklık sistemi sebebiyle 
şiddetli veya tekrarlayan enfeksiyonları olan hastalarda (sekonder immün 
yetmezliklerde (SİY)) kullanılır.  
 
2. CUVITRU ’yu kullanmadan önce dikkat edilmesi gerekenler  
 
CUVITRU’ yu aşağıdaki durumlarda KULLANMAYINIZ  
 
− Eğer, immünoglobulinlere veya bu ilacın diğer bileşenlerine karşı alerjiniz varsa.  
− Kanınızda immünoglobulin A (IgA)’ya karşı antikorlarınız varsa.  Bu durum  IgA 
eksikliğiniz  varsa gerçekleşebilir . CUVITRU az miktarda  da olsa  IgA içerdiğinden 
alerjik reaksiyon  gösterebilirsiniz.  
− Kan damarı (intravenöz olarak) veya bir kas (intramusküler olarak) içine enjekte 
etmeyin iz. 
 
CUVITRU ’yu aşağıdaki durumlarda DİKKATLİ KULLANINIZ  
 
CUVITRU insan kanının sıvı olan kısmından (plazmasından) elde edilir. Bu nedenle 
pek çok insanın kanı toplanmakta ve bu kanların plazmasından yararlanılmaktadır. 
İlaçlar insan plazmasından üretildiğinde, hastalara geçebilecek enfeksiyon ajanlarını 
önlemek için bir dizi önlemler alınır. Bu önlemler, hastalık taşıma riski olan kan 
vericilerini saptamak ve dışarıda bırakıldıklarından emin olmak için, plazma 
vericilerinin dikkatli bir şekilde seçimini ve her bir kan bağışının ve plazma 
havuzlarının, virüs/enfeksiyon belirtileri açısından test edilmesini içerir. Bu ürünlerin 
üreticileri ayrıca, plazmanın işlenmesi sürecine virüsleri arındıracak ya da etkisiz hale 
getirecek basamakları da dahil ederler.  
 
Bütün bu önlemlere rağmen, insan plazmasından hazırlanan ilaçlar hastalara 
uygulandığında, bir enfeksiyonun bulaşma olasılığı tamamen ortadan kaldırılamaz. Bu 
ayrıca bilinen (AIDS’e neden olan HIV virüsü, karaciğer hastalığına neden olan 
Hepatit A, Hepatit B ve Hepatit C virüsleri, parvovirüs B19 gibi zarfsız virüsler) ya da 
sonradan ortaya çıkan virüsler veya Creutzfeld -Jacobs hastalığı gibi diğer enfeksiyon 
çeşitleri için de geçerlidir.  
 
Bu nedenle ileride oluşabilecek bir hastalıkla kullanılmış ürün arasındaki bağlantıyı 
kurabilmek için, kullandığınız ürünün adı ve seri numarasını kaydederek bu kayıtları 
saklayınız.  
 
Ayrıca;  
CUVITRU kullanmanız gerekiyorsa doktorunuz, hastalık yapıcı etkenlerin size bulaşmasını 
önlemek için uygun aşılarınızı (Hepatit A, Hepatit B vb.) yaptırmanızı önerebilir.  
 
CUVITRU kullanmadan önce doktorunuz, eczacınız veya hemşirenizle konuşun uz. 3 
  
CUVITRU silikonlu enjektörlerde iki sa atten daha uzun süre kalırsa gözle görünür 
parçacıklar oluşabilir. Bu kullanma talimatının ‘‘Uygulama yolu ve metodu ” bölüm ünde  
verilen ayrıntılı talimatlar yakından takip edil melidir.  
 
Alerjik reaksiyonlar  
İmmünoglobulinlere karşı bilmediğiniz alerjiniz olabilir. Kan basıncında ani düşüş veya 
anaflaktik şok (boğazın şişmesi, solunum güçlüğü ve deri döküntüsü gibi diğer belirtilerle 
kan basıncında keskin bir düşüş) gibi alerjik reaksiyonlar seyrektir ancak öncesinde benzer 
bir tedaviyle sorun yaşamasanız bile zaman zaman bu reaksiyonlar ortaya çıkabilir. Anti IgA 
antikorlarıyla birlikte IgA yetmezliğiniz varsa alerjik reaksiyon gösterme riskiniz artabilir. 
IgA yetmezliğiniz varsa tedaviden önce doktorunuz veya hemşirenize söyleyin iz. 
CUVITRU ’nun içinde çok az miktarda  da olsa  IgA bulunduğu için, alerjik reaksiyon 
gösterme riskiniz artabilir . 
 
Seyrek görülen bu alerjik reaksiyonların bulguları ve belirtileri  aşağıdakileri içerir ; 
− Sersemlik , baş dönmesi veya bayılmak , 
− Deri döküntüsü  ve kaşıntı, ağızda veya boğazda şişlik , nefes almada zorluk, hırıltılı 
solunum,  
− Anormal kalp atış hızı, göğüs ağrısı, dudakların  veya el  ayak parmakların ın morarması , 
− Bulanık görme  
 
Doktorunuz veya hemşireniz, herhangi bir alerjik reaksiyonun saptanabilmesi ve derhal tedavi 
edilebilmesi için ilk CUVITRU infüzyonunu yavaşça uygulayacaktır ve ilk infüzyonlar 
süresince sizi dikkatli bir şekilde izleyecektir.  
 
► İnfüzyon sırasında bu bulguların herhangi birini fark ederseniz, derhal doktorunuza 
veya hemşirenize söyleyin iz. İnfüzyon hızını n yavaşlatı lmasına veya  infüzyo nun 
durdurulmasına  karar vereceklerdir.  
 
İnfüzyon sırasında izleme  
Aşağıdaki durumlar söz konusu ise b elirli yan etkiler daha sık lıkla ortaya çıkabilir:  
− İlk kez CUVITRU  alıyorsanız  
− Başka bir immünoglobulin aldıysanız ve CUVITRU ’ya geçiş yaptıysanız  
− CUVITRU ’yu son kez aldığınızdan itibaren uzun bir süre geçmiş ise.  
► Bu gibi durumlarda, ilk infüzyonunuz süresince ve infüzyonunuz bittikten sonra bir 
saat boyunca yakından izleneceksiniz.  
 
Diğer tüm durumlarda, infüzyon süresince ve CUVITRU ’yu aldıktan sonra en az 20 dakika 
boyunca izlenmeniz tavsiye edilmektedir.  
 
Özel hasta grupları  
Aşırı kilonuz varsa, yaşlıysanız, şeker hastasıysanız veya yüksek tansiyon, düşük kan hacmi 
(hipovolemi) veya kan damarlarınızla ilgili sorunlarınız varsa (damar hastalıkları) 
doktorunuz size özel önlem alacaktır . Bu gibi durumlarda, immünoglobulinler sadece çok 
nadir vakalarda olmasına rağmen, kalp krizi, felç, akciğer damar tıkanıklığı veya derin 
toplardamar pıhtılaşması riskini artırabilir.  
 
Böbreklerinizle ilgili bir sorununuz varsa veya daha önce böbrekleriniz ile ilgili bir sorun 
yaşadıysanız veya böbreklerinize zarar verebilecek  ilaç (nefrotoksik  ilaçlar)  alıyorsanız, çok 4 
 seyrek de olsa bir akut böbrek yetmezliği ihtimali olduğundan doktorunuz yine size özel 
önlem alacaktır .   
 
Beyni kaplayan tabakaların iltihaplanması (aseptik menenjit, AMS)  
CUVITRU  dahil, i mmünoglobulin ürünlerinin infüzyonları, beyni kaplayan tabakaların 
iltihaplanmasına neden olabilir. İmmünoglobulin tedavisinin kesilmesi, birkaç gün içinde 
AMS'nin azaltılmasına neden olabilir. Sendrom genellikle immünoglobulin tedavisini 
takiben birkaç saat ila 2 gün içinde başlar.  
 
Aşağıdaki bulgular ve belirtiler le karşılaşırsanız doktorunuza başvurun: CUVITRU 'yu 
aldıktan sonra şiddetli baş ağrısı, boyunda sertlik, uyuşukluk, ateş, bulantı, kusma , ışığa 
hassasiyet ve ışıktan rahatsız olma. Başka testlerin gerekli olup olmadığı ve CUVITRU 'nun 
devam etmesi gerekip gerekmediğine doktorunuz karar verecektir.  
 
Kırmızı kan hücrelerinin yıkımı (hemoliz)  
CUVITRU , kırmızı kan hücrelerinin yıkımına ve hemolitik anemiye neden olabilen kan 
grubu antikorları içerir.  
 
Kan testleri üzerindeki etkileri  
CUVITRU , bazı kan testlerini (serolojik testler) etkileyebilen birçok farklı antikor içerir.  
► Herhangi bir kan testinden önce doktorunuza CUVITRU  ile tedaviniz hakkında 
bilgi verin.  
 
Evde tedavi  
Siz ve/veya hasta bakıcınız, başta alerjik reaksiyonlar olmak üzere, yan etkilerin erken 
belirtilerini tespit etmek üzere eğitileceksiniz. İnfüzyon sırasında siz ya da hasta bakıcınız ilk 
yan etki belirtilerine dikkat etmelidir (daha ayrıntılı bilgi için bölüm 4, “ Olası yan etkiler ” 
bölümüne bakınız).  
► Herhangi bir yan etki ile karşılaşırsanız, siz ya da hasta bakıcınız infüzyonu derhal 
durdurmalı ve bir doktora başvurmalısınız . 
► Ciddi bir yan etki yaşarsanız, siz ya da hasta bakıcınız derhal acil tedavi almanızı 
sağlamalıdır . 
 
CUVITRU'yu her kullandığınızda, aşağıdaki verilerin tedavi günlüğünüze  kaydedilmesi 
şiddetle önerilir:  
− uygulama tarihi,  
− ilacın parti numarası ve  
− enjekte edilen hacim, akış hızı, enjeksiyon yerlerinin sayısı ve yeri.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
CUVITRU ’nun yiyecek ve içecek ile kullanılması  
CUVITRU’nun yiyecek ve içecek ile kullanılması hakkında bilgi bulunmamaktadır.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz, hamile olabileceğinizi düşünüyorsanız veya hamile kalmayı planlıyorsanız, bu 
ilacı kullanmadan önce tavsiye için lütfen doktorunuza veya eczacınıza danışınız.  5 
  
Hamile kadınlarda CUVITRU ile hiçbir klinik çalışma yapılmamıştır.  İmmünoglobulin 
ürünlerinin plasentadan geçtikleri ve bu  geçişin üçüncü trimesterde (hamileliğin son üç aylık 
döneminde)  giderek arttığı gösterilmiştir.  Ancak immünoglob ulinlerle ilgili deneyimler, 
hamilelik dönemi nde veya bebek üzerinde zararlı etkilerin beklenemeyeceğini 
düşündürmektedir.  
 
İmmünoglobulinlerle yapılan deneyimler, doğurganlık üzerinde zararlı etkilerin 
beklenemeyeceğini düşündürmektedir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emziriyorsanız, bu ilacı kullanmadan önce tavsiye için lütfen doktorunuza veya eczacınıza 
danışınız.  
 
CUVITRU ile hamile veya emziren kadınlar üzerinde klinik çalışma yapılmamıştır .  
 
Emziriyorsanız ve CUVITRU alıyorsanız, ilacın antikorları anne sütünde de bulunabilir ve 
ayrıca bebeğinizi belirli enfeksiyonlardan koruyabilir.  
 
Araç ve makine kullanımı  
CUVITRU tedavisi sırasında hastalar, araç ve makine kullanma kabiliyetini etkileyebilecek 
yan etkiler (örneğin baş dönmesi veya mide bulantısı) yaşayabilir. Bu olursa, reaksiyonlar 
ortadan kalkıncaya kadar beklemeniz gerekir.  
 
Diğer ilaçlar ile birlikte kullanımı  
Eğer b aşka bir ilaç alıyorsanız , yakın zamanda aldıysanız  veya alma ihtimaliniz varsa  
doktorunuza eczacınıza  veya hemşirenize  bildiriniz . 
 
Aşılar  
CUVITRU, kızamık, kızamıkçık, kabakulak ve suçiçeği (canlı virüs aşıları) gibi bazı virüs 
aşılarının etkisini azaltabilir. Bu nedenle, CUVITRU'yu aldıktan sonra, belirli aşıları almadan 
önce 3 aya kadar beklemeniz gerekebilir. Kızamık aşınızı alabilmeniz için CUVITRU son 
dozunu aldıktan sonra 1 yıla kadar beklemeniz gerekebilir.  
 
► Lütfen aşı yapan doktorunuza veya hemşirenize CUVITRU ile tedaviniz hakkında 
bilgi verin iz. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
 
 
 
 
 6 
 3. CUVITRU  nasıl kullanılır?  
 
Uygun kullanım ve doz/uygulama sıklığı için talimatlar:  
Bu ilacı daima doktorunuzun size tam olarak anlattığı gibi kullanınız. Emin değilsiniz 
doktorunuzla görüşüp kullanım bilgilerini kontrol ediniz.   
 
Dozlama:  
Doktorunuz, vücut ağırlığınıza, aldığınız önceki tedavilere ve tedaviye yanıtınıza bağlı olarak 
sizin için doğru dozu hesaplayacaktır.  
 
Doktorunuz, birkaç güne bölünmüş vücut ağırlığının en az 1 ila 2 ,5 mL/kg’lık bir yükleme 
dozuna (yetişkinler veya çocuklar için) ihtiyacınız olup olmadığını belirleyecektir. Bunu 
takiben, CUVITRU her günden her iki haftada bir kez kadar düzenli olarak verilecek; ayda 
kümülatif doz vücut ağırlığı yaklaşık 1 ,5 ila 5 m L/kg (primer immün yetmezlik için) veya 
vücut ağırlığı yaklaşık 1 ila 2 mL/kg (sekonder immün yetmezlik için)  olacaktır. Doktorunuz, 
tedavinize verdiğiniz yanıta bağlı olarak dozunuzu ayarlayabilir.  
 
Doz veya doz aralığını doktorunuza başvurmadan değiştirmeyin iz. CUVITRU'yu az ya da çok 
sıklıkla almanız gerektiğini düşünüyorsanız, lütfen doktorunuza danışın ız. Bir dozu 
kaçırdığını düşünüyorsanız, lütfen en kısa zamanda doktorunuza danışın ız. 
 
CUVITRU ile tedavi doktorunuz veya hemşireniz tarafından başlatılacaktır  ancak birkaç 
dozun medikal gözetim altında yapılması ve siz (ve/veya bakıcınızın) gerekli eğitimi aldıktan 
sonra ilacı evde kullanmaya başlayabilirsiniz. CUVITRU’yu evde kullanıp 
kullanmayacağınıza  (örn. bir infüzyon pompası kullanarak veya bir enjektör  ile manuel 
uygulama yoluyla)  siz ve doktorunuz karar verecektir. Talimatları tamamlamadan evde 
CUVITRU tedavisine başlamayınız.  
 
Tedaviye başlama  
Tedaviniz, bağışıklık sistemi zayıf olan hastaların tedavisinde ve evde tedavi için 
yönlendirilmesinde deneyimli bir doktor veya hemşire tarafından başlatılacaktır. İlacı ne 
kadar iyi tolere ettiğinizi görmek için infüzyon sırasında ve infüzyonu durdurduktan sonra en 
az 1 saat boyunca dikkatli bir şekilde izleneceksiniz. Başlangıçta doktorunuz veya hemşireniz 
yavaş infüzyon hızı kullanacak ve ilk infüzyon sırasında ve akabindeki infüzyonlarda 
kademeli olarak artıracaktır. Doktor veya hemşire sizin için doğru doz ve infüzyon hızını 
bulduğunda, tedaviyi evde kendi kendinize uygulamanıza  izin verilebilir . 
 
Evde tedavi  
CUVITRU ’yu kendiniz veya hasta bakıcınız uygulayabilir. Sizin gibi hastaların 
yönlendirilmesinde ve tedavisinde deneyimli bir doktor veya hemşire tarafından 
eğitileceksiniz. İlk birkaç tedavi için doktor veya hemşire yanınızda olacaktır.  
 
Siz veya hasta bakıcınız aşağıdaki konularda bilgilendirileceksiniz:  
− Mikropsuz (aseptik) infüzyon teknikleri  
− Bir uygulama cihazının kullanımı (gerekirse),  
− Bir tedavi günlüğü nün tutulması ve 
− Şiddetli yan etkiler durumunda alınacak önlemler.  
 
Tedavinizin işe yaraması için CUVITRU  infüzyonuna dair doz, infüzyon hızı ve planlama ile 
ilgili doktorunuzun talimatlarına dikkatle uymalısınız.  7 
  
Uygulama yolu ve metodu:  
CUVITRU deri altına enjeksiyon yoluyla uygulanır.  
 
İnfüzyon Bölgesi (Bölgeleri) Seçimi  
CUVITRU 'nun deri altı infüzyonu için önerilen alanlar karın, uyluklar, üst kollar veya alt 
sırttır. CUVITRU  çoklu infüzyon bölgelerine uygulanabilir. İnfüzyon bölgeleri en az 10 cm 
uzaklıkta olmalıdır. Kemikli bölgeler, görünür kan damarları, yara izleri ve herhangi bir 
iltihaplanma (tahriş) veya enfeksiyon alanından kaçı nılmalıdır . Doktorunuz veya hemşireniz 
tarafından yönlendirildiği gibi her bir uygulama ile dönüşümlü olarak bölgeler 
değişt irilmelidir . 
 
Cihaz destekli infüzyon kullanırken:  
Çoklu deri altı infüzyon bölgeleri, aynı anda çok iğneli bir set ile kullanılabilir. Tek bir 
bölgeye uygulanan ürün miktarı değişir ve 30 mL'nin üzerindeki dozlar tercihinize göre 
bölünebilir.  
 
Manuel uygulama yönetimi kullanırken:  
Cuvitru, tek bir infüzyon bölgesinde bir enjektör  kullanılarak uygulanabilir. Ek bölgelere 
uygulama gerekiyorsa, yeni bir steril enjeksiyon iğnesi kullanılmalıdır.  
Tek bölgeye infüze edilen ürün miktarı değişir ve 30 m L'nin üzerindeki dozlar tercihinize 
göre bölünebilir.  
 
İnfüzyon hızı  
Doktorunuz bireysel dozunuzu, dozlama sıklığını ve ürün tolere edilebilirliğini dikkate alarak 
sizin için uygun infüzyon tekniğini ve infüzyon hızını belirleyecektir.  
 
Cihaz destekli infüzyon kullanırken:  
Önerilen ilk infüzyon hızı, infüzyon bölgesi başına saatte 10 mL'dir . İyi tolere edildiyse, ilk 
iki infüzyon için, bölge başına en az 10 dakikalık aralıklarla saatte 20 mL'ye arttırılabilir. 
Başka infüzyonlar için, infüzyon hızı tolere edildiği sürece arttırılabilir.  
 
Bu ilacın kullanımı hakkında başka sorularınız varsa lütfen doktorunuza, eczacınıza veya 
hemşirenize danışın.  
 
Manuel uygulama yönetimi kullanırken:  
Doktorunuza danışın. Rahatsızlığa neden olmayan bir infüzyon hızıyla başlayın. İnfüzyon 
hiçbir zaman ağrılı olmamalıdır. Tavsiye edilen maksimum infüzyon hızı dakikada yaklaşık 
1-2 mL'dir. Bazı infüzyon  bölgelerinin diğerlerinden daha büyük hacimlerde infüzyonu tolere 
ettiğini görebilirsiniz.  
 
Bu ilacın kullanımı ile ilgili başka sorularınız varsa, lütfen doktorunuza, eczacınıza veya 
hemşirenize sorunuz.  
 
Kullanım için detaylı talimatlar aşağıdaki bölümde verilmektedir:  
CUVITRU 'yu, doktorunuz veya hemşirenizden talimatlar ve eğitim alıncaya kadar evde 
kullanmayın ız. 
 
CUVITRU  flakonu(ları) hazırlayın:  8 
 • CUVITRU ’yu kutudan çıkarın. Ürünün bir buzdolabında saklanması durumunda, 
flakonların oda sıcaklığına ulaşmasın ı sağlayın . Bu 90 dakika kadar sürebilir.  
• Mikrodalga ya koymayın  veya ısıtmayın.  
• Flakonu(ları) çalkalamayın . 
 
1. Flakonu (flakonları) kontrol edin:  
• Son kullanma tarihinden sonra kullanmayın.  
• Koruyucu kapak eksikse veya kırıksa kullanmayın . 
• Rengine bakın: berrak ve renksiz ila soluk sarı veya açık kahverengi olmalıdır.  
Çözelti bulanıksa veya parçacıklar içeriyorsa kullanmayın.  
2. Tüm malzemeleri toplayın  
• Tüm malzemeleri toplayın:  
Parçalar şunlardır: CUVITRU  flakon(lar), 
İnfüzyon sarf malzemeleri: subkutan iğne seti, 
transfer cihazı(ları), enjektör (ler), steril uç 
başlıkları, steril şeffaf bandaj, bant, gazlı bez, 
kesici parça kabı, infüzyon pompası  
(kullanılıyorsa), tüp, infüzyon günlüğü.  
• Çalışma alanını temizleyin.  
• İnfüzyon pompası kullanırken: 
İnfüzyon pompasını belirlenmiş 
infüzyon hızlarına ve üreticinin 
talimatlarına göre programlayın.  
• Ellerinizi iyice yıkayın ve kurumasına 
izin verin.  
• Doktorunuzun veya hemşirenizin 
gösterdiği gibi malzemeleri açın.   
 
 
3. Enjektörü (enjektörleri ) hazırlayın:  
• Flakonun kapağını çıkarın.  
• Her bir tıpayı steril alkollü bir bezle 
temizleyin ve kurumasına izin verin.  
• Steril bir enjektörü havalandırılmış bir 
çubuğa takın.  
• Havalandırılmış çubuğu flakonun 
ortasına yerleştirin.  
• Flakonu baş aşağı döndürün ve 
çözeltiyi  enjektörün  içine çekmek için 
pistonu geri çekin . 
• İstenen dozu elde etmek için birden 
fazla flakon kullanılıyorsa, bu adımları 
tekrarlayın.  
• İnfüzyon, CUVITRU 'nun enjektörün 
içine aktarılmasından hemen sonra 
başlatılmalıdır. Uygulamanın iki 
saatten fazla sürmesi bekleniyorsa, 
gerekli doz bölünecek ve farklı 
infüzyon bölgelerinde uygulanacaktır. 
CUVITRU  iki saatten uzun bir süre 
silikonlu enjektörlerde kalırsa, gözle 
görünür parçacıklar oluşabilir.   
 
 
 
 
9 
 Steril bir iğne kullanıyorsanız: Steril bir 
enjektörü steril iğneye takın ve flakondan 
alacağınız çözeltinin miktarına eşit olması 
gereken havayla doldurmak için enjektörün 
pistonunu geri çekin. İğneyi tıpanın ortasına 
yerleştirin ve havayı flakona enjekte edin. 
İstenen hacmi çekmek için pistonu geri çekin.  
4. İnfüzyon  için hazırlanın : 
a.İnfüzyon pompası kullanırken:  
• Tüpü doldurmak ve pompayı 
kullanmak için üretici talimatlarını 
kullanın.  
• Çözeltiyle doldurulmuş enjektörü iğne 
setine takın.  
• Enjektör ucunu yukarı doğru çevirin 
ve havayı çıkarmak için enjektörün 
pistonunu yavaşça itin ve iğneyi iğne 
ucuna kadar  ilaç ile  doldurun.  Bu 
işlem yapılırken iğnenin ucundan ilaç 
taşmamasına özen gösterilmelidir .  
 
• b.Manuel uygulamayı kullanırken: 
Hemşireniz veya sağlık uzmanı  
tarafından verilen talimatları izleyin.  
• Çözeltiyle doldurulmuş enjektörü iğne 
setine takın.  
• Enjektör ucunu yukarı doğru çevirin 
ve havayı çıkarmak için enjektörün 
pistonunu yavaşça itin ve iğneyi iğne 
ucuna  kadar  ilaç ile  doldurun.  Bu 
işlem yapılırken iğnenin ucundan ilaç 
taşmamasına özen gösterilmelidir .  
10 
 5. İnfüzyon bölgesini (bölgelerini) 
hazırlayın:  
• Toplam dozun hacmine göre infüzyon 
bölgelerinin sayısını seçin.  
• İnfüzyon bölgesini (bölgelerini) seçin: 
üst kollar, karın, uyluklar veya alt sırt  
• Kemikli bölgeler, görünür kan 
damarları, yara izleri ve iltihaplanma 
(tahriş) veya enfeksiyon alanından  
kaçının.  
• Çözeltiyi 1 veya birden fazla infüzyon 
bölgesinden aynı anda içeri verin.  
• Bölgeleri en az 10 cm uzaklıkta  seçin.  
• Gelecekteki infüzyonlar arasında 
dönüşümlü olarak bölgeleri değiştirin.  
• İnfüzyon bölgelerini, her infüzyon 
bölgesinin ortasından başlayarak ve 
dairesel hareketle dışarı doğru hareket 
ettirerek steril bir alkolle silin. 
İnfüzyon bölgesinin (bölgelerinin) 
kurumasını bekleyin (en az 30 saniye).   
 
 
 
6. Subkutan iğne setini yerleştirin ve 
sabitleyin:  
• İğne kapağını çıkarın. İki parmak 
arasında en az 2 ,5 cm deriyi sıkıca 
kavrayın ve sıkıştırın.  
• İğneyi, 90 derecelik açıyla cildin içine 
hızlı bir şekilde yerleştirin. İğneyi 
steril bant (şeffaf sargıya eklenen ) ile 
yerinde bantlayın.  
• Birden fazla bölge kullanılıyorsa, 
adımları tekrarlayın.  
• Bölgenin (bölgelerin) üzerine steril 
koruyucu bir sargı yapıştırarak iğne 
setini yerine sabitleyin.   
 
 
7. İnfüzyona başlayın  
• İnfüzyon pompası kullanırken: 
Pompayı açmak ve infüzyonu 
başlatmak için üreticinin talimatlarını 
izleyin.  
• Manu el uygulamayı kullanırken : 
Doktorunuz veya hemşireniz 
tarafından gösterildiği gibi, 
enjektördeki tüm sıvı enjekte edilene 
kadar veya doktorunuz veya 
hemşireniz tarafından açıklandığı 
şekilde, enjektörün pistonuna 
kademeli olarak bastırın.  
• İnfüzyon sırasında ara sıra infüzyon 
bölgesini (bölgelerini) kontrol edin.   
11 
 8. İnfüzyon tamamlandığında, subkutan 
iğneyi (iğneleri) infüzyon bölgesinden 
(bölgelerinden) çıkarın:  
• Tüm kenarlardan bandı gevşeterek 
iğne setini çıkarın.  
• İğne kanatlarını yukarı ve dışarı doğru 
çekin.  
• Küçük bir parça gazlı bezle iğne 
bölgesinin üzerine hafifçe bastırın ve 
bir sargı ile kapatın . 
• İğneyi (iğneleri) keskin parça kabına 
atın.  
9. İnfüzyonu kaydedin:  
• Flakon (flakonlar) üzerinde ürün lot 
numarası ve son kullanma tarihi yazan 
etiketi soyarak çıkarın ve etiketi tedavi 
günlüğünüze/infüzyon günlüğünüze 
yapıştırın.  
• İnfüzyonu tarih, zaman, doz, infüzyon 
bölgesi (bölgeleri) (dönen bölgelere 
yardımcı olmak için) ve her 
infüzyondan sonra reaksiyonları yazın.  
• Tek kullanımlık sarf malzemeleri, 
flakonları ve kullanılmayan çözeltiyi 
doktorunuzun veya hemşirenizin 
önerdiği şekilde atın.   
 
Değişik yaş grupları : 
Çocuklarda kullanım:  
Yetişkinlerde kullanılan endikasyonlar, doz ve infüzyon sıklığı çocuk ve ergenler (0 -18 yaş) için 
de geçerlidir.  
 
Yaşlılarda kullanım:   
Yaşlılarda kullanıma ilişkin ya pılmış çalışma bulunmamaktadır.  
 
Özel kullanım durumları:  
 
Böbrek/Karaciğer yetmezliği:   
Böbrek/karaciğer yetmezliği olan hastalarda yapılmış çalışma bulunmamaktadır.  
 
Eğer CUVITRU ’nun etkisinin çok güçlü veya çok zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla CUVITRU  kullandıysanız:  
CUVITRU ’dan kullanmanız gerekenden fazlasını kullanmışsanız en kısa sürede bir doktor 
veya eczacı ile konuşunuz.  
 
CUVITRU’yu  kullanmayı unutursanız  
Kaçırılmış bir dozu telafi etmek için çift doz CUVITRU kullanmayın ız. Bir dozu 
kaçırdığınızı düşünüyorsanız, en kısa sürede doktorunuzla konuşun uz. 
12 
 Unutulan dozları dengelemek için çift doz almayınız.  
 
CUVITRU ile tedavi sonlandırıldığındaki oluşabilecek etkiler  
Doktorunuzla konuşmadan CUVITRU tedavisini sonlandırmayınız.  
 
4. Olası yan etkiler nelerdir?  
Tüm ilaçlar gibi, CUVITRU’nun içeriğinde bulunan maddelere duyarlı kişilerde yan etkiler 
olabilir.  
 
Bu yan etkiler;  titreme, baş ağrısı, baş dönmesi, ateş, kusma, alerjik reaksiyonlar, hasta  
hissetme  (mide bulantısı), eklem ağrısı, düşük tansiyon ve orta  şiddette  bel ağrısı dır. 
 
Baş ağrısı, titreme veya vücut ağrıları gibi belirli yan etkiler, infüzyon hızını n yavaşlatılması 
ile azaltılabilir.  
 
Aşağıdakilerden biri olursa, CUVITRU ’yu kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
CUVITRU gibi ilaçların infüzyonu bazen ciddi ancak seyrek görülen alerjik reaksiyonlara 
neden olabilir. Kan basıncında ani bir düşüş ve birkaç istisnai vakalarda anafilaktik şok 
yaşanabilir . Doktorlar bu olası yan etkilerin farkındadır ve ilk infüzyon sırasında ve 
sonrasında sizi izleyecektir. Aşağıdakilerden herhangi birini fark ederseniz hemen 
doktorunuza veya hemşirenize bildirin:  
− Sersemlik , baş dönmesi veya b ayılma , 
− Deri döküntüsü ve kaşıntı, ağızda veya boğazda şişlik , nefes almada zorluk, hırıltılı 
solunum,  
− Anormal kalp atış hızı, göğüs ağrısı, dudakların  veya el -ayak parmakların ın 
morarması , 
− Bulanık görme  
 
CUVITRU'yu evde kullanırken, alerjik reaksiyonlara dikkat etmenize, infüzyonu 
durdurmanıza ve gerektiğinde destek almanıza yardımcı olacak olan bir gözetmenin eşliğinde  
infüzyonu gerçekleştirebilirsiniz.  
 
Lütfen  “CUVITRU’yu aşağıdaki durumlarda dikkatli kullanınız” bölümündeki alerjik 
reaksiyon riski ve evde CUVITRU kullanımı ile ilgili bilgilere bakınız.  
 
Bunların hepsi çok ciddi yan etkilerdir.  Bu ciddi yan etkilerin hepsi oldukça seyrek görülür.  
Eğer bunlardan biri sizde mevcut ise, sizin CUVITRU’ya karşı ciddi alerjiniz var demektir. 
Acil tıbbi müdahale ve hastaneye yatırılmanıza gerek olabilir.   
 
Aşağıdakilerden herhangi birini fark ederseniz hemen doktorunuza  söyleyiniz :  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın:   10 hastanın en az 1’inde görülebilir.  
Yaygın:   10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla 
görülebilir.  
Seyrek:  1.000 hastanın birinden az, fakat 10.000 hastanın birinden fazla   
görülebilir.  
Çok seyrek:   10.000 hastanın birinden az görülebilir . 13 
 Bilinmiyor:   Eldeki verilerden hareketle tahmin edilemiyor.  
 
Çok yaygın : 
• Baş ağrısı  
• İshal ve mide bulantısı  
• İnfüzyon bölgesinde kızarıklık ve ağrı  
• Yorgunluk  
 
Yaygın :   
  
• Baş dönmesi ni de içeren sersemlik hali , migren ve uyuşukluk  
• Düşük tansiyon  
• Karın ağrısı  
• Kaşıntı ve döküntü  
• Kas ağrısı  
• İnfüzyon bölgesinde şişlik, kaşıntı, döküntü ve morarma  
• Ağrı 
 
Yaygın olmayan : 
• Yanma hissi  
• Karnın alt kısmında ağrı  
• İnfüzyon yerinde ödem  
• Antikorlar için pozitif kan testleri  
 
Bilinmiyor:  
• Beyin zarı nda iltihaplanma (aseptik menenjit)  
 
Benzer ilaçlar ile görülen yan etkiler  
Aşağıdaki yan etkiler deri altından ( subkutan ) verilen insan normal immünoglobulin 
infüzyonu ile gözlenmiştir. Bu yan etkiler CUVITRU ile şimdiye kadar görülmemesine 
rağmen, CUVITRU 'yu kullanan birinde bunların olması mümkündür.  
• Karıncalanma  
• Titreme  
• Hızlı nabız  
• Nefes darlığı  
• Ses teli işlev bozukluğu  
• Göğüste ağrı  
• İnfüzyon bölgesinde sertleşme ve/veya sıcaklık  
 
Yan etkilerin raporlanması:  
Kullanma talimatında yer alan veya almayan herhangi bi r yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM) ’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  14 
 5. CUVITRU ’nun saklanması  
 
CUVITRU ’yu çocukların göremeyeceği, erişemeyeceği yerlerde ve ambalajında saklayınız.  
 
CUVITRU’yu 25°C altındaki oda sıcaklığında saklayınız.  
 
Dondurmayınız.  
 
Ürünün buzdolabında saklanması durumunda, açılmamış flakonlar soğutucudan çıkarılmalı ve 
kullanmadan önce en az 90 dakika boyunca oda sıcaklığında bırakılmalıdır. Mikrodalga 
fırınlar dahil ısıtma cihazlarını kullanmayınız.  
Çözeltinin bulanık olduğunu, parçacık içerdiğini veya renk değiştirdiğini fark ederseniz, bu 
ilacı kullanmayın ız. 
 
Işıktan korumak için flakonları karton kutusunda saklayın ız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihi nden sonra CUVITRU kullanmayınız.   
 
Son kullanma tarihi geçmiş ve kullanılmayan ilaçları çöpe atmayınız ! Çevre , Şehircilik  ve 
İklim Değişikliği  Bakanlığınca belirlenen toplama sistemine veriniz.  
 
Ruhsat sahibi:    
Takeda İlaç Sağlık San ayi Ticaret Ltd. Şti.  
Levent -Şişli/İstanbul  
 
Üretim yeri :    
Baxalta Belgium Manufacturing  S.A., 
Lessines/ Belçika  
 
Bu kullanma talimatı ………  tarihinde onaylanmıştır . 
 
 