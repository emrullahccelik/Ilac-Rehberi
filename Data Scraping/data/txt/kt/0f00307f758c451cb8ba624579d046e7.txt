1/8 
 KULLANMA  TALİMATI  
 
 
KLİNDAVER  600 mg/4  mL Enjeksiyonluk  Çözelti 
Steril  
Kas veya damar içine uygulanır.  
• Etkin  madde : Her ampulde 600 mg klindamisine eşdeğer miktarda 720 mg klindamisin 
fosfat bulunur.  
• Yardımcı  maddeler:  Benzil  alkol  (E1519),  disodyum  edetat,  sodyum hidroksit ve 
enjeksiyonluk  su. 
 
 
Bu Kullanma Talimatında:  
1. KLİNDAVER  nedir  ve ne için kullanılır?  
2. KLİNDAVER’i  kullanmadan  önce  dikkat  edilmesi  gerekenler  
3. KLİNDAVER  nasıl  kullanılır?  
4. Olası  yan etkiler  nelerdir?  
5. KLİNDAVER’in  saklanması  
 
Başlıkları  yer almaktadır.    
UYARI:  CLOSTRİDİUM  DİFFİCİLE  İLİŞKİLİ  İSHAL  
Clostridium difficile  tüm dünyada görülen bir bakteridir. Bu bakteri çevrede ve sağlıklı insan ve 
hayvanların bağırsaklarında da bulunur. Clostridium’lar içinde KLİNDAVER ’in de bulunduğu 
antibiyotiklerin  uzun  süreli  kullanımı  nedeniyle  bağırsağın  doğal  ortamını  değiştirdiği  veya  tahrip 
ettiği zaman ön plana çıkarlar ve bazı durumlarda ağır ishalle seyreden kalın bağırsak 
iltihaplanmasına yol açan toksik (zehirli) maddeler salgılayabilirler. Bağırsak iltihabı kendini 
aniden başlayan, sulu ishaller, bulantı, karın ağrısı ve ateş şeklinde belli eder. Eğer bunlardan 
herhangi biri sizde mevcut ise, KLİNDAVER ’i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz.  
Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  bu ilacı kullandığınızı 
doktorunuza söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük  doz kullanmayınız.  2/8 
 1. KLİNDAVER  nedir  ve ne için kullanılır?  
• KLİNDAVER,  kas veya damar  içine uygulanan  berrak, renksiz  steril  çözeltidir.  
• KLİNDAVER,  ciddi bakteriyel enfeksiyonların tedavisinde kullanılan bir antibiyotik olan 
klindamisin fosfat içerir. Kutu içerisinde 4 mL’lik 1 adet tip I cam şeffaf renksiz ampul şeklinde 
bulunur.  
 
2. KLİNDAVER’i  kullanmadan önce dikkat edilmesi gerekenler  
KLİNDAVER’i aşağıdaki durumlarda KULLANMAYINIZ  
Eğer;  
• Klindamisin , lincomycin veya  KLİNDAVER’in  içerdiği  diğer  maddelere  karşı  
alerjikseniz.  
 
KLİNDAVER  prematüre  (erken  doğan)  bebeklerde  veya yenidoğan  bebeklerde kullanmayınız.  
 
KLİNDAVER’i  aşağıdaki  durumlarda  DİKKATLİ  KULLANINIZ  
Eğer;  
• İshalseniz ya da antibiyotik aldığınızda genel olarak ishal oluyorsanız, ya da mide, bağırsak 
problemleriniz  varsa (bağırsak hastalığı).  Eğer  ilacı kullanırken  ya da tedavi sonrasında  şiddetli, 
uzun süreli ya da  kanlı  ishal  meydana  gelirse, tedaviye ara vermek gerekebileceğinden derhal  
doktorunuza  bildiriniz . Bu durum, antibiyotiklerle tedaviden 2 -3 hafta sonrasında bile oluşabilen 
bağırsak iltihaplanmasının (psödomembranöz kolit) bir göstergesi olabilir.  
• Böbrek ya da karaciğer problemleriniz varsa  
• Astım, egzama veya saman nezleniz varsa  
 
Akut böbrek bozuklukları oluşabilir. Halihazırda kullanmakta olduğunuz herhangi bir ilaç ve 
böbrekleriniz le ilgili mevcut herhangi bir probleminiz varsa lütfen doktorunuzu bilgilendiriniz. İdrar 
çıkışınızda azalma, bacaklarınızda, ayak bileklerinizde veya ayaklarınızda şişmeye neden olan sıvı 
tutulması, nefes darlığı veya mide bulantısı yaşıyorsanız hemen dok torunuza başvurmalısınız  
 
KLİNDAVER, beyne nüfuz etmez. Bu nedenle, beyin içinde ve çevresinde ciddi enfeksiyonların  
tedavisi  için uygun  değildir.  Bu enfeksiyonlara  sahipseniz, doktorunuzun  size başka bir antibiyotik 
vermesi gerekebilir.  
 
Bu uyarılar,  geçm işteki  herhangi  bir dönemde  dahi olsa sizin  için geçerliyse  lütfen  
doktorunuza danışınız.  
 
KLİNDAVER’in  yiyecek  ve içecek  ile kullanılması  
Yiyecek  ve içeceklerle  etkileşmediğinden  aç veya tok  karnına  uygulanabilir.   3/8 
 Hamilelik  
İlacı kullanmadan  önce  doktorunuza  veya eczacınıza  danışınız.  
 
Hamileyseniz, hamile olabileceğinizi düşünüyorsanız ya da hamile kalmayı planlıyorsanız bu ilacı 
kullanmadan önce doktorunuza danışınız.  
 
KLİNDAVER benzil  alkol  içerir  (bkz.  “KLİNDAVER’ in içeriğinde  bulunan  bazı yard ımcı 
maddeler hakkında önemli bilgiler”).  
 
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza 
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
 
Klindamisin anne  sütüne  geçebileceğinden KLİNDAVER kullanırken emzirecekseniz doktorunuza 
söyleyiniz.  KLİNDAVER’ in sizin için uygun olup olmadığına doktorunuz karar verecektir.  
Emzirilen  bir bebeğe  anne  sütü vasıtasıyla  çok fazla  klindamisin  geçmesi  olası  olmasa  da bebeğiniz 
kanlı ishal olursa veya herhangi bir hastalık belirtisi gösterirse hemen doktorunuza bildiriniz. Böyle 
bir durum gerçekleşirse emzirmeyi bırakmalısınız.  
 
KLİNDAVER  benzil  alkol  içerir  (bkz.  “KLİNDAVER ’in içeriğinde  bulunan  bazı yardımcı 
maddeler hakkında öneml i bilgiler”).  
 
Araç  ve makine  kullanımı  
KLİNDAVER’in  araç veya makine  kullanımı  üzerin de herhangi bir etkisi görülmemiştir . 
 
KLİNDAVER’in  içeriğinde bulunan bazı yardımcı maddeler hakkında önemli bilgiler  
KLİNDAVER , 9 mg/m L benzil  alkole  eşdeğer  18 mg benzil  alkol  (2 mL ampul)  ve 36 mg benzil alkol 
(4 m L ampul) içerir. Benzil  alkol alerjik reaksiyonlara neden olabilir. Benzil alkol, bebeklerde ve  
küçük  çocuklarda  nefes  alma  sorunları  ("gasping  sendromu  " olarak  adlandırılır)  dahil  olmak  üzere 
ciddi  yan etki riski ile ilişkilendirilmiştir.  Benzil  alkol  içeren  ilaçları  yeni doğan  bebeklerde  (4 
haftadan  küçük)  kullanmayınız  ve bu ilaçları  küçük  çocuklarda  (3 yaşından  küçük)  doktor  tarafından 
tavsiye  edilmedikçe  bir haftadan  fazla  kullanmayınız.  Karaciğer  veya  böbrek  hastalığınız  varsa  ya da 
hamileyseniz  veya emziriyorsanız,  doktorunuza  veya eczacınıza  danışınız.  Bunun  nedeni, 
vücudunuzda  fazla  miktarda  benzil  alkolün  birikebilmesi  ve kanınızdaki  asit miktarının  artması 
("metabolik asidoz" olarak adlandırılır) gibi yan etkilere neden olabilmesidir.  
 
KLİNDAVER, her bir ampulde (2 m L veya 4 mL) 1 mmol’den (23 mg) daha az sodyum içerir; yani 
esasında “sodyum içermez”.   4/8 
 Diğer  ilaçlar  ile birlikte  kullanımı  
Bazı ilaçlarla  birlikte  alındığında  KLİNDAVER’in  ya da diğer  ilacın  etkisi  değişebilir.  Bunlar;  
• Operasyonlar sırasında kullanılan k as gevşeticiler  
• Doğum kontrol hapları . KLİNDAVER tedavisi sırasında ya da KLİNDAVER tedavisini 
bıraktıktan sonra 7 gün süre ile  doğum kontrol haplarına ek olarak,  kondom gibi diğer doğum kontrol 
yöntemlerini dene melisiniz.  
• Kanı seyreltmek için kullanılan varfarin ve benzeri ilaçlar. Bu ilaçlardan birini kullanıyorsanız, 
büyük ihtimalle kanamanız olabilir. Doktorunuz kanınızın ne oranda pıhtılaştığını kontrol etmek için 
düzenli olarak kan testi yapacaktır  
• Rifampisi n gibi CYP3A4 veya CYP3A5 indükleyiciler, ilacın etkinliğini etkileyebilir.  
 
Eğer reçeteli veya reçetesiz herhangi bir ilaç kullanıyorsanız veya son zamanlarda  kullandınız ise, 
lütfen doktorunuza veya eczacınıza bunlar hakkında bilgi veriniz.  
 
3. KLİNDAVER  nasıl  kullanılır?  
Uygun  kullanım  ve doz/uygulama  sıklığı  için talimatlar:  
Doktorunuz  enfeksiyonun şiddetine, durumunuza ve enfeksiyona yol açan bakterilerin duyarlılığına  
göre KLİNDAVER’i  hangi  dozda  ve ne sıklıkta  almanız  gerektiğine  karar  verecektir.  
 
Yetişkinlerde enfeksiyonun  şiddetine  göre,  kas içine  ya da damar  içine  günde  600-2700  mg 2, 3 ya 
da 4 eşit doz halinde uygulanır.  Çok ciddi  enfeksiyonlarda doktorunuz  tarafından  daha  yüksek  dozlar  
(günlük  4800  mg’a  kadar)  verilebilir.  
 
Genellikle KLİNDAVER yalnızca hastanede yatan hastalara verilir. Uzman sağlık personelleri tedavi 
süresi boyunca sizi yakından takip edecektir. Birden çok kez KLİNDAVER tedavisine ihtiyacınız 
olması durumunda, doktorunuz ilacın böbrek ve kar aciğer fonksiyonlarınızı etkileyip etkilemediğini 
kontrol etmek isteyebilir.  
 
Uzun  süreli  kullanım  KLİNDAVER’ e dirençli  diğer  enfeksiyonlara  yakalanma  olasılığınızı  da 
artırabilir.  
 
Bu ilacın  kullanımıyla  ilgili  başka  sorularınız  varsa,  doktorunuza  veya  eczacınıza  danışınız  
 
Uygulama  yolu ve metodu:  
Kas içine  veya damar  içine  uygulanır.  Damar  içine  uygulandığında  şeker  veya  salin  (tuz) 
çözeltisiyle karıştırılır ve damla halinde en az 10 -60 dakika boyunca uygulanır.  
 
Doktorunuz KLİNDAVER’i  size verirken, klindamisin konsantrasyonunun 18 mg/m L’den fazla 
olmamasını ve uygulama hızının dakikada 30 mg'ı aşmamasını sağlayacaktır. KLİNDAVER  çok hızlı 
uygulandığı takdirde nadir olarak kalp krizine sebep olabilir.  
  5/8 
 Değişik yaş grupları  
Çocuklarda  kullanımı:  
Çocuklarda  (1 aylıktan  büyük)  kg vücut  ağırlığı  başına  önerilen  doz, günde  3 veya  4 eşit  
doz şeklinde 15 -40 mg klindamisindir. Klindamisin, obeziteden bağımsız olarak toplam vücut 
ağırlığına göre dozlanmalıdır. Çok ciddi enfeksiyonlarda, tedaviye tam yanıt  alınana kadar 
doktorunuz tarafından günde 300 mg’a kadar daha yüksek dozlar (vücut ağırlığına bakılmaksızın)  
verilebilir.  
 
Yaşlılarda  kullanımı:  
KLİNDAVER’in  önerilen dozu, enfeksiyonun şiddetine göre, günde 2, 3 ya da 4 eşit doz halinde  600-
2700  mg klindamisindir.  Çok ciddi  enfeksiyonlarda  doktorunuz  tarafından  bundan  daha yüksek dozlar 
(günlük 4800 mg’a kadar) verilebilir.  
 
Özel  kullanım  durumları  
Tedaviye  başlanmadan  önce özellikle  kolit gibi mide ve bağırsak  hastalıkları  göz önünde  
bulundurulmalıdır.  
 
Böbrek /Karaciğer  yetmezliği:  
Hafif ve orta düzeyde böbrek/karaciğer yetmezliği olanlarda herhangi bir doz ayarlaması  yapılmasına 
gerek yoktur.  
 
Eğer  KLİNDAVER’in  etkisinin  çok güçlü  veya zayıf  olduğuna  dair bir izleniminiz  varsa, 
doktorunuz veya eczacınızla konuşunuz.  
 
Kullanmanız  gerekenden  daha  fazla  KLİNDAVER  kullandıysanız  
Hemen bir doktora veya en yakın hastanenin aciline başvurmanız gerekmektedir . 
 
KLİNDAVER’den kullanmanız  gerekenden  fazlasını  kullanmışsanız  hemen  bir doktora veya en 
yakın hastanenin aciline  başvurunuz.  
 
KLİNDAVER  almayı  unutursanız  
Eğer  bir KLİNDAVER  dozunu  tamamıyla unuttuysanız  bu durumu  doktorunuza  haber  veriniz . 
 
Unutulan  dozları dengelemek  için çift doz almayınız.  
 
KLİNDAVER  ile tedavi  sonlandırıldığında  oluşabilecek  etkiler  
KLİNDAVER’i  düzenli  olarak  ve tam olarak  doktorunuzun  önerdiği  şekilde  kullanın ız. Kendinizi  
iyi hissetseniz  dahi tedaviyi  kesmeyin iz; çünkü  tedavi  erken  sonlandırılırsa  ilaç mikropların 
tamamını öldürmemiş olabilir ve enfeksiyon tekrarlanabilir.   6/8 
 4. Olası yan etkiler nelerdir?  
Tüm ilaçlarda olduğu gibi KLİNDAVER de yan etkilere neden olabilir; bununla beraber bu  yan 
etkiler herk este ortaya çıkmayabilir.  
 
Aşağıdakilerden  biri olursa,  KLİNDAVER’i  kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Şiddetli,  kalıcı  veya  kanlı  ishal  (karın  ağrısı  veya  ateş ile ilişkili  olabilir).  Bu, antibiyotiklerle 
tedavi sırasında veya tedaviyi tamamladıktan sonra ortaya çıkabilecek yaygın bir yan etkidir ve ciddi 
bağırsak iltihabının bir işareti olabilir.  
• Ani hırıltılı , nefes  almada  güçlük , baş dönmesi,  göz kapaklarında,  yüzde,  dudaklarda , boğazda 
veya dilde şişkinlik, döküntü veya kaşıntı gibi  şiddetli alerjik reaksiyon belirtileri (özellikle tüm 
vücudu etkilediği durumlarda)  
• Potansiyel  olarak  hayatı  tehdit  eden  deri döküntüleri:  
- Cildin geniş bir alanının ka barması ve soyulması, ateş, öksürük, kendini iyi hissetmeme ve 
diş etlerinin, dilin veya dudakların şişmesi  
- Özellikle ağız, burun, gözler ve cinsel organlar çevresinde geniş cilt bölgelerinin kabarması 
ve soyulması ile yaygın bir döküntü ( Stevens -Johnson s endromu ) ve cildin geniş  
alanlarının  soyulmasına  neden  olan daha  şiddetli  form  (vücut  yüzeyinin  %30'undan fazlası - 
toksik epidermal nekroliz ) 
- İltihap  içeren  kabarcıklar  ile yaygın  kırmızı  deri döküntüsü  (eksfolyatif  dermatit  büllöz ) 
- Kabarmış  olabilecek  ve küçük  oluşumlara  benzeyen  cilt döküntüsü  (daha  soluk  bir alanla 
çevrili, karanlık bir halka ile eritema multiforme olarak bilinen merkezi koyu noktalar)  
- Ateş,  şişmiş  lenf düğümleri  veya  deri döküntüsü;  bunlar  şiddetli  ve yaşamı  tehdit  edici  bir 
durum olan DRESS (eizonofili ile istemik semptomların eşlik ettiği ilaç reaksiyonu) 
belirtileri olabilir. DRESS semptomları genellikle Klindamisine maruz kaldıktan birkaç 
hafta sonra başlar.  
- Küçük püstüllerle (beyaz/sarı sıvı ile dolu küçük kabar cıklar) çevrili kırmızı cilt bölgelerinin 
hızlı oluşumu ile karakterize nadir bir cilt döküntüsü (Akut Jeneralize Ekzantematöz 
Püstülozis (AGEP))  
• Cildin ve göz beyazlarının sararması (sarılık)  
• Morarma veya kanamaya neden olabilecek veya bağışıklık sistemini zayıflatabilecek miktarda 
kan hücrelerinin sayısında belirgin bir azalma (agranülositoz), beyaz kan hücrelerinin sayısında hafif 
bir azalma (lökopeni), kan pulcuğu sayısında azalma (trombositopeni)  
• Bacaklarınızda, ayak bileklerinizde v eya ayaklarınızda şişmeye neden olan sıvı tutulması, nefes 
darlığı veya mide bulantısı  
 
Eğer  bunlardan  biri sizde  mevcut  ise sizin  KLİNDAVER’e  karşı  ciddi  alerjiniz  var demektir. 
Acil tıbbi müdahaleye veya hastaneye yatırılmanıza gerek olabilir.  
 
Bu çok ciddi yan  etkilerin  hepsi  çok seyrek  görülür.   7/8 
 KLİNDAVER ile  görülen  diğer  yan etkiler  aşağıdaki  gibi olup yan etkiler  aşağıdaki kategorilerde 
gösterildiği şekilde sıralanmıştır.  
Çok yaygın  : 10 hastanın  en az birinde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın  birinden  az, fakat  1000  hastanın  birinden  fazla  görülebilir.  
Seyrek  : 1.000 hastanın birinden az görülebilir , fakat  10.000  hastanın  birinden  fazla  
görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki  verilerden  hareketle  tahmin  edilemiyor.  
 
Yaygın:  
• Kan pıhtısı (Damar iltihabı)  
• Karaciğer fonksiyon testlerinde anormallikler  
• Ciltte küçük şişliklerle kaplı düz, kırmızı bir alan ile karakterize döküntü  
 
Yaygın  olmayan:  
• Tat alma duyusunda  değişiklik  
• Düşük kan basıncı  (baş dönmesi , sersemlik  veya baygınlık hissi ), kalp ve akciğerlerin durması 
(kalbin aniden vücuda kan pompalamasının durması)  
• Hasta hissetme, ishal  
• Kaşıntı 
• Kurdeşen (ürtiker)  
• Ağrı, apse (içi cerehat dolu şişlik)  
 
Bilinmiyor:  
• Morarma veya kanamaya neden olabilecek veya bağışıklık sistemini zayıflatabilecek şekilde 
kan hücresi sayısında azalma  
• Beyaz kan hücre sayısında artış (eozinofili)  
• Karın ağrısı, hasta olma (kusma)  
• Yemek borusu iç zarının iltihabı (gullet) yemek borusu zarında açık yaralar veya lezyonlar 
(gullet)  
• Vajina içinde ve çevresinde enfeksiyon  
• Enjeksiyon yerinde tahriş  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız doktorunuzu 
veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız  veya  hemşireniz ile konuşunuz.  Ayrıca karşılaştığınız yan etkileri  
www.titck.gov.tr  sitesinde  yer alan “İlaç  Yan Etkileri  Bildirimi”  ikonuna  tıklayarak  ya da  0 800 314 8/8 
 00 08 numaralı yan etki bildirim  hattını  arayara k Türkiye  Farmakovijilans Merkezi (TÜFAM)  ’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış  olacaksınız.  
 
5. KLİNDAVER’in saklanması  
Çocukların  göremeyeceği,  erişemeyeceği  yerlerde  ve ambalajında  saklayınız.  
 
15-30°C  arasındaki  oda sıcaklığında  saklayınız.  Buzdolabına koymayınız.  
 
Son kullanma  tarihi  geçmiş  veya  kullanılmayan  ilaçları  çöpe  atmayınız!  Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 
Son kullanma tarihiyle uyumlu olarak kullanınız.  
Ambalajdaki  son kullanma  tarihinden  sonra  KLİNDAVER’i  kullanmayınız.  
 
Ruhsat  sahibi : 
OSEL İlaç San. ve Tic. A.Ş. 
Akbaba  Mah, Maraş  Cad. No: 52 
Beykoz /İSTANBUL  
 
Üretim yeri:  
OSEL İlaç San. ve Tic. A.Ş.  
Akbaba Mah, Maraş Cad. No: 52  
Beykoz/İSTANBUL  
 
Bu kullanma  talimatı  …/…/…  tarihinde  onaylanmıştır.  