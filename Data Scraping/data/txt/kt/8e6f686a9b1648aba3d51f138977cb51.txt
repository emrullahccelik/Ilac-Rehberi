                                                                       1 
 KULLANMA TALİMATI  
 
VOXABAN 20 mg film kaplı tablet  
Ağız yoluyla alınır.  
 
• Etkin madde:  Her bir film kaplı tablette 20 mg rivaroksaban.  
• Yardımcı maddeler:  Mannitol Parteck Delta M , Kroskameloz Sodyum , Hidroksi Propil 
Metilseluloz E5 LV Prem., Sodyum Lauril Sülfat, Mikrokristalin Selüloz Ph 102, 
Magnezyum Stearat, Opadry 04F250010 Red Powder (Hypromellose, Polietilen Glikol/ 
Makrogol, Kırmızı Demir Oksit, Titanyum Dioksit)  
 ▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini sağlayacaktır. Meydana gelen he rhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.   
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgile r içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde, doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük doz kullanmayınız. 
 
Bu Kullanma Talimatında:  
 1. VOXABAN nedir ve ne için kullanılır?  
2. VOXABAN kullanmadan önce dikkat edilmesi gerekenler  
3. VOXABAN nasıl kullanılır?  
4. Olası yan etkiler nelerdir?  5. VOXABAN’ın saklanması  
 Başlıkları yer almaktadır.  1. VOXABAN nedir ve ne için kullanılır?   
• VOXABAN, kahverengi kırmızı, yuvarlak, bombeli film kaplı tabletler dir. 28 tabletlik 
ambalajlarda sunulmaktadır.  
 
• VOXABAN film kaplı tabletlerin her biri 20 mg etkin madde (rivaroksaban) içerir. Rivaroksaban antitrombotik ajanlar olarak adlandırılan bir ilaç grubuna dahildir ve etkis ini kanın pıhtılaşmasında rol oynayan faktör Xa’yı engelleyerek ve böylece kanın 
pıhtı oluşturma eğilimini azaltarak gösterir.  
 
• VOXABAN, yetişkin hastalarda aşağıdaki durumlarda kullanılmaktadır:  
- Bir tür kalp ritim bozukluğunda (non- valvülar atriyal fibr ilasyon), inmenin veya 
vücudun diğer damarlarındaki kan pıhtısının önlenmesinde,                                                                         2 
 - Bacak  damarlarındaki kan pıhtısının (derin ven trombozu) tedavisi ve akciğer 
damarlarında kan pıhtısının (pulmoner emboli) tedavisi ve bacak damarlarında  ve 
akciğer damarları nda kan pıhtısının (pulmoner emboli) tekrar  oluşmasının 
önlenmesinde. 
 
2. VOXABAN’ı kullanmadan önce dikkat edilmesi gerekenler  
 VOXABAN’ı aşağıdaki durumlarda KULLANMAYINIZ:  
Eğer;  
• Rivaroksabana veya ilacın içindeki yardımcı maddelerden birine karşı alerjiniz varsa  
• Aşırı kanamanız varsa,  
• Vücudunuzda yer alan herhangi bir organda, ciddi kanama riskini artıracak bir hastalığınız veya rahatsızlığınız varsa (örn. mide ülseri, beyinde hasar veya kanama, 
yakın zamanda geçirilmiş beyin veya göz ameliyatı) ,  
• Pıhtı önleyici tedavinin değiştirilmesi sırasında veya toplardamar ya da atardamar 
hattını  açık tutmak amacıyla heparin uygulaması yapıldığı durumlar hariç, kanın 
pıhtılaşmasını önleyecek ilaçlar (örn. varfarin, dabigatran, apiksaban, edoksaban veya  
heparin) kullanıyorsanız,  
• Kanama riskinde artışa yol açacak karaciğer hastalığınız varsa,  
• Hamileyseniz veya emziriyorsanız.  
 Yukarıdakilerden herhangi biri sizin için geçerli ise VOXABAN kullanmayınız ve doktorunuza 
söyleyiniz.  VOXABAN’ı aşağıdaki durum larda DİKKATLİ KULLANINIZ:   
Eğer;  
• Kanama riskini arttıran aşağıdaki durumlardan birine sahipseniz:  
• Böbrek fonksiyonu vücudunuzda etki gösterecek ilaç miktarını 
etkileyebileceğinden ciddi böbrek hastalığı,  
• Pıhtı önleyici tedavinin değiştirilmesi sırasınd a veya toplardamar ya da atardamar 
hattını açık tutmak amacıyla heparin uygulaması yapıldığı durumlarda , kanın 
pıhtılaşmasını önleyecek başka ilaçlar (örn. varfarin, dabigatran, apiksaban, 
edoksaban veya heparin) kullanıyorsanız (bkz. "Diğer ilaçlar ile birlikte 
kullanımı"),  
• Kanama bozuklukları,  
• İlaç tedavisi ile kontrol altına alınamayan çok yüksek tansiyon,  
• Mide veya bağırsakta kanamaya yol açabilecek hastalıklar; örn. bağırsak veya midede iltihaplanma ya da gastroözofageal reflü hastalığına (mide asidinin yemek borusuna doğru çıktığı hastalık) bağlı olarak yemek borusunda ve yutakta iltihaplanma (özofagus enflamasyonu),  
• Gözün arkasındaki kan damarlarında problem (retinopati),  
• Bronşların genişleyerek iltihapla dolduğu bir akciğer hastalığı (bronşektaz i) veya 
akciğer kanaması öyküsü, 
• Protez bir kalp kapağınız varsa  
• Antifosfolipid sendromu adlı bir hastalığınız (kanda pıhtı oluşması riskini yükselten bir bağışıklık sistemi hastalığı) olduğunu biliyorsanız, bunu doktorunuza söyleyin, tedavinizin değiştirilmesinin gerekip gerekmediğine doktorunuz karar verecektir.                                                                         3 
 • Doktorunuz kan basıncınızın stabil olmadığına karar verirse veya kan pıhtısını 
akciğerlerinizden uzaklaştırmaya yönelik başka bir tedavi ya da cerrahi prosedür 
planlanıyorsa.  
 Yukarıda belirtilen durumlardan herhangi biri sizin için geçerli ise, VOXABAN almadan önce doktorunuza söyleyiniz . Doktorunuz bu ilaçla tedavi edilip edilmeyeceğinize ve yakın gözetim 
altında tutulup tutulmayacağınıza karar verecektir.  
 Bir ameliyat geçi rmeniz gerekiyorsa:  
• VOXABAN’ı ameliyat öncesinde ve sonrasında tam olarak doktorunuzun belirlediği   saatlerde almanız çok önemlidir.  
• Ameliyatınızda kateter kullanılacaksa veya omurganıza enjeksiyon yapılacaksa (örneğin epidural veya spinal anestezi veya  ağrınızı azaltmak için):  
-    VOXABAN’ı enjeksiyondan önce ve sonra veya kateter çıkarılmadan önce tam   
olarak doktorunuzun söylediği saatlerde almanız çok önemlidir.  
-     Anestezi sonlandıktan sonra bacaklarınızda uyuşma veya güçsüzlük olursa ya da 
bağırsak veya mesane problemleri yaşarsanız derhal doktorunuza söyleyiniz; bu tür durumlarda acil müdahale gerekir.  
 Çocuklar ve adolesanlar  
VOXABAN 18 yaşın altındaki kişilere  önerilmemektedir.  Çocuklar ve adolesanlarda kullanıma 
ilişkin yeterli bilgi yoktur. 
 Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız. 
 VOXABAN’ın yiyecek ve içecek ile kullanılması  
VOXABAN yemeklerle birlikte kullanılmalıdır.  
 Hamilelik  
İlacı kullanmadan önce doktorunuza veya eczacınıza danışınız.  
 VOXABAN, hamilelerde kullanılmamalıdır.  
Çocuk doğurma potansiyeli olan kadınlarda ancak etkili bir korunma yöntemiyle birlikte kullanılabilir.  
 Tedaviniz sırasında hamile olduğunuzu fark eder seniz, hemen doktorunuza veya eczacınıza 
danışınız.  
 Emzirme  
İlacı kullanmadan önce doktorunuza veya eczacınıza danışınız.  
 VOXABAN, emziren annelerde kullanılmamalıdır.  Araç ve makine kullanımı  
VOXABAN baş dönmesi (yaygın yan etki) ya  da bayılmaya (yaygın olmayan yan etki) neden 
olabilir (bkz. Bölüm 4. “Olası yan etkiler nelerdir?”). Bu yan etkiler ortaya çıktığında araç ya 
da makine kullanmayınız.  VOXABAN’ın içeriğinde bulunan bazı yardımcı maddeler hakkında önemli bilgiler                                                                         4 
 Uyarı ger ektiren yardımcı madde içermemektedir.  
 
Diğer ilaçlar ile birlikte kullanımı  
Aşağıdaki ilaçları alıyorsanız:  
• Yalnızca cilde uygulandıkları durumlar hariç mantar tedavisinde kullanılan bazı ilaçlar 
(örn. flukonazol, itrakonazol, vorikonazol, posakonazol),  
• Ketokonazol tabletler (vücudun aşırı miktarda kortizol üretmesi olan Cushing sendromu 
tedavisinde kullanılır), 
• Bakteriyel enfeksiyonlar için kullanılan bazı ilaçlar (örn. klaritromisin, eritromisin), 
• HIV/AIDS tedavisinde kullanılan bazı antiviral ilaçlar (örn. ritonavir) , 
• Kan pıhtılaşmasını azaltmak için kullanılan diğer ilaçlar (örn: enoksaparin, klopidogrel ya da varfarin ve asenokumarol gibi K vitamini antagonistleri),  
• Anti-enflamatuvar (iltihaplanma önleyici) ve ağrı kesici ilaçlar (örn. naproksen veya 
asetilsalisilik asit),  
• Kalpteki ritim bozukluğu tedavisinde kullanılan dronedaron,  
• Depresyon tedavisi için kullanılan bazı ilaçlar [seçici serotonin geri alım inhibitörleri (SSRI) veya serotonin norepinefrin geri alım inhibitörleri (SNRI)] . 
 Yukarıda belirtilen durumlar dan herhangi biri sizin için geçerli ise, VOXABAN’ın etkisi 
artabileceğinden VOXABAN almadan önce doktorunuza söyleyiniz. Doktorunuz bu ilaçla tedavi edilip edilmeyeceğinize ve yakın gözetim altında tutulmanız gerekip gerekmediğine karar verecektir.  
Doktor unuz mide ya da bağırsağınızda ülser oluşma riskinin yüksek olduğunu düşünür ise, 
önleyici ülser tedavisi de uygulamaya karar verebilir.  
Aşağıdaki ilaçları alıyorsanız:  
• Sara hastalığında kullanılan bazı ilaçlar (fenitoin, karbamazepin, fenobarbital) ,  
• Depresyon tedavisinde kullanılan bitkisel bir ürün olan sarı kantaron (St. John bitkisi -
Hypericum perforatum ),  
• Antibiyotik olarak kullanılan rifampisin.  
 VOXABAN’ın etkisini azaltabilen bu ilaçlardan herhangi birini kullanıyor iseniz , 
VOXABAN’ı kullanmadan önce doktorunuza danışınız.  
Doktorunuz VOXABAN ile tedavi edilip edilmeyeceğinize ve yakın gözetim altında tutulup tutulmayacağınıza karar verecektir.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandıysanız lütfen doktorunuza veya eczacınıza bunlar hakkında bilgi veriniz.  
 3. VOXABAN nasıl kullanılır?  
 Bu ilacı daima tam olarak, doktorunuzun belirttiği şekilde alınız. Emin değil iseniz doktorunuz 
veya eczacınız ile kontrol ediniz.  Uygun kullanım/doz uygulama sıklığı için talimatlar:  VOXABAN inmenin veya vücudun diğer damarlarındaki kan pıhtısının önlenmesinde kullanıldığında; önerilen doz günde bir kez bir tablet VOXABAN 20 mg’ dır. Böbrek 
problemleriniz varsa, doz günde bir kez bir VOXABAN 15 mg tablet’e düşürülebilir.                                                                          5 
 Kalbinizdeki tıkanmış damarları tedavi etmek üzere bir prosedüre (perkütan koroner girişim 
(PKG) sırasında ste nt yerleştirilmesi) ihtiyacınız varsa, klopidogrel gibi pıhtılaşmayı önleyici 
bir ilaca ek olarak dozu, günde bir kez VOXABAN 15 mg tablete (veya böbrekleriniz düzgün çalışmıyorsa, günde bir kez VOXABAN 10 mg tablete) düşürmeye ilişkin sınırlı veri bulunma ktadır. 
VOXABAN, bacak damarlarındaki kan pıhtısının tedavisi ve akciğer damarlarında kan pıhtısının tedavisi ile kan pıhtısının tekrar oluşmasının önlenmesi için kullanıldığında; önerilen doz ilk 3 hafta günde iki kez  bir adet VOXABAN 15 mg tablettir. 3 haftadan sonraki tedavi 
için önerilen doz günde bir kez  bir adet VOXABAN 20 mg tablettir.  
 En az 6 aylık kan pıhtısı tedavisi sonrasında, doktorunuz tedaviye günde bir kez bir adet 10 mg tablet veya günde bir kez bir adet 20 mg tablet ile devam etmeye kara r verebilir.  
Böbrek sorunlarınız varsa ve günde bir kez bir adet VOXABAN 20 mg tablet alıyorsanız, kanama riski başka bir kan pıhtısı yaşama riskinden fazla olduğu takdirde, doktorunuz 3 hafta sonra tedavi dozunu günde bir kez bir adet VOXABAN 15 mg table te düşürmeye karar 
verebilir.  
 
Beyindeki kan pıhtılarını (inme) veya vücudunuzdaki diğer damarlardaki kan pıhtılarını 
önlemek için:  Kalp atış hızınızın kardiyoversiyon denilen bir prosedür ile normale döndürülmesi gerekiyor ise, VOXABAN’ı doktorunuzun si ze söylediği zamanlarda alınız.  
 Uygulama yolu ve metodu:  VOXABAN yemeklerle birlikte kullanılmalıdır. Tercihen suyla beraber tableti(leri) alınız.  
 
Tableti bütün olarak yutmakta zorlanıyor iseniz, VOXABAN’ı almanın diğer yolları hakkında doktorunuza danışınız. Tablet, kullanılmadan hemen önce ezilip suyla veya elma püresiyle karıştırılabilir. Bu karışımın hemen ardından yemek yenmelidir.  
Gerekir ise doktorunuz ezilmiş VOXABAN tableti size bir mide tüpü vasıtasıyla da verebilir.   Doktorunuz size bırakma nızı söyleyene kadar tabletleri her gün alınız.  
 İlacı almayı unutmamak için, tabletleri her gün aynı zamanda almaya çalışınız. Tedaviyi ne kadar sürdürmeniz gerektiğine doktorunuz karar verecektir.  
 Değişik yaş grupları:  Çocuklarda kullanım ı:  
VOXABAN 18 yaşın altındaki kişilere önerilmemektedir. Çocuklar ve adolesanlarda kullanıma ilişkin yeterli bilgi yoktur.  Yaşlılarda kullanım ı:  
Yaşlılarda, aynı şekilde kullanılabilir,  özel bir doz ayarlamasına gerek yoktur.  
 Özel kullanım durumları:  
Böbrek yetmezliği:   
VOXABAN, bir tür kalp ritim bozukluğunda (non- valvülar atriyal fibrilasyon), inmenin veya 
vücudun diğer damarlarındaki kan pıhtısının önlenmesinde kullanıldığında; orta derece ve ciddi böbrek yetmezliğinde önerilen doz günde 1 kez 15 mg’dı r.  
                                                                        6 
 VOXABAN, bacak damarlarındaki kan pıhtısının (derin ven trombozu) tedavisi, akciğer 
damarlarında kan pıhtısının (pulmoner emboli) tedavisi , tekrarlayan bacak damarındaki kan 
pıhtısı ve akciğer damarlarında kan pıhtısının (pulmoner emboli) önlenmesinde kullanıldığında; orta derece ve ciddi böbrek yetmezliğinde önerilen doz ilk 3 hafta günde iki kez  15 mg ve daha 
sonra günde bir kez  20 mg’dır. Hasta ile ilgili değerlendirilen kanama riski, tekrarlayan bacak 
damarlarındaki kan pıhtısı (derin ven trombozu) ve akciğer damarlarında kan pıhtısının (pulmoner emboli) riskinden fazlaysa dozun günde bir kez 20 mg’den günde bir kez 15 mg’ye düşürülmesi düşünülmelidir. 15 mg dozun kullanımına yönelik öneri farmakokinetik modellemesine dayanmakta olup bu klinik ortamda çalışılmamıştır.  Hafif derece böbrek yetmezliği olan hastalarda doz ayarlamasına gerek yoktur. Ciddi böbrek yetmezliği olan hastalarda dikka tli kullanılmalıdır.  
Çok ağır böbrek yetmezliğiniz varsa, VOXABAN kullanılmamalıdır . 
 Karaciğer yetmezliği:   
Kanama riskine neden olabilecek nitelikte karaciğer hastalığı olanlarda kullanılmamalıdır.  
 
Eğer VOXABAN’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 Kullanmanız gerekenden daha fazla VOXABAN kullandıysanız:   
VOXABAN’dan kullanmanız gerekenden fazlasını kullanmışsanız bir doktor veya eczacı ile konuşunuz.   Kullanmanız gerekenden çok daha fazla VOXABAN kullanımı kanama riskini arttırır.  
VOXABAN’ı kullanmayı unutursanız:  
Günde bir kez bir adet 20 mg veya bir adet 15 mg tedavi fazında bir doz unutursanız, 
unuttuğunuz dozu hemen alınız. Unuttuğunuz dozu telafi etmek için bir günde birden fazla tablet almayınız. Bir sonraki tableti ertesi gün alınız ve daha sonra tedavinize günde bir kez bir tablet ile devam ediniz.  
Günde iki kez 15 mg tedavi fazında bir doz unutursanız, unuttuğunuz dozu hemen alınız. Bir günde iki adetten fazla 15 mg tablet almayınız. Bir dozu almayı unutursanız, bir günde toplam iki tablet (30 mg) almış olmak için aynı anda iki tane 15 mg ta blet birlikte alınabilir. Ertesi gün 
tedavinize günde iki kez bir adet 15 mg tablet ile devam ediniz.  
 Unutulan dozları dengelemek için çift doz almayınız.   VOXABAN ile tedavi sonlandırıldığındaki oluşabilecek etkiler  
Önce doktorunuzla konuşmadan VOXABAN  almayı bırakmayınız çünkü VOXABAN ciddi 
durumları tedavi etmekte ve önlemektedir.  
 4. Olası yan etkiler nelerdir?  Tüm ilaçlar gibi, VOXABAN’ın içeriğinde bulunan maddelere duyarlı olan kişilerde yan etkiler olabilir.  
 Aşağıdakilerden herhangi birini far kederseniz, hemen doktorunuza bildiriniz veya size 
en yakın hastanenin acil bölümüne başvurunuz :  
                                                                        7 
 Benzer diğer ilaçlar gibi (kan pıhtılaşmasını engelleyici ilaçlar), VOXABAN da hayatı tehdit 
edici kanamalara neden olabilir. Aşırı kanama, tansiyonda ani düşüşlere (şok) neden olabilir. Bazen bu kanamalar açıkça anlaşılmayabilir.  
 Kanama belirtisi olabil ecek muhtemel yan etkiler:  
Aşağıdaki yan etkilerden biri olursa derhal doktorunuza bildiriniz:  
• Uzun süreli ya da fazla kanama,  
• Kanama belirtisi olabilecek normal olmayan güçsüzlük, yorgunluk, solgunluk, baş 
dönmesi, baş ağrısı, vücudun bir yerinde açıkla namayan şişmeler, nefes alamamak, 
göğüs ağrısı veya anjina pektoris gibi belirtiler . 
 
Doktorunuz sizi daha yakın bir gözlem altında tutabilir ya da tedavi şeklinizi değiştirebilir.   Ciddi deri reaksiyonu belirtisi olabilecek muhtemel yan etkiler:  
Aşağıdaki deri reaksiyonlarından birini yaşarsanız derhal doktorunuza bildiriniz:  
• Yayılan yoğun deri döküntüsü, kabarcıklar veya mukozal lezyonlar (örn. ağızda veya gözlerde) (Stevens -Johnson sendromu/toksik epidermal nekroliz). Bu yan etkinin 
görülme sıklığı çok seyrektir (10.000’de 1’e kadar).  
• Döküntüye, ateşe, iç organ iltihaplanmasına, hematolojik anormalliklere ve sistemik hastalığa (DRESS sendromu) yol açan bir ilaç reaksiyonu. Bu yan etkinin görülme sıklığı çok seyrektir (10.000’de 1’e kadar).  
 Ciddi alerjik reaksiyon belirtisi olabilecek olası yan etkiler:  
Aşağıdaki yan etkilerden birini yaşarsanız derhal doktorunuza bildiriniz:  
• Yüzün, dudakların, ağzın, dilin veya boğazın şişmesi; yutkunma güçlüğü, kurdeşen veya soluk alıp verme güçlükleri; ani  tansiyon düşmesi. Bu yan etkilerin görülme sıklığı çok 
seyrektir (anafilaktik şok dahil anafilaktik reaksiyonlar; 10.000 kişiden 1’ini etkileyebilir) ve yaygın olmayan (anjiyoödem ve alerjik ödem; 100 kişiden 1’ini etkileyebilir).  
 Yaygın  yan etkiler  (10 kişiden 1’ini etkileyebilen) :  
• Cildin solgun olmasına ve güçsüzlüğe ya da nefes darlığına neden olan kırmızı kan hücrelerinde azalma,  
• Mide ya da bağırsakta kanama, ürogenital kanama (idrarda kan ve şiddetli adet kanaması dahil), burun kanaması, dişeti kanaması,  
• Göz içi kanaması (gözün beyaz kısmında kanama dahil),  
• Doku veya vücut boşluğuna kanama (hematom, çürük),  
• Kanlı öksürük,  
• Deriden veya deri altına kanama,  
• Ameliyat sonrası kanama ,  
• Cerrahi yara yerinde kan veya sıvı sızıntısı,  
• Kol ve bacaklarda şişlik,  
• Kol ve bacaklarda ağrı,  
• Ateş,  
• Böbrek işlevinde bozulma (doktorunuz tarafından gerçekleştirilen testlerde görülebilir),  
• Mide ağrısı, hazımsızlık, hasta hissetme veya olma, kabızlık, ishal,  
• Düşük tansiyon (belirtileri ayağa kalkınca baş dönmesi veya baygınlık hissi olabilir),   
• Genel kuvvet ve enerji azalması (yorgunluk, bitkinlik), baş ağrısı, baş dönmesi ,  
• Deride kaşıntı, döküntü,                                                                         8 
 • Kan testlerinde bazı karaciğer enzimlerinde artış  gösterebilir . 
 
Yaygın olmayan yan etkiler  (100 kişiden 1’ini etkileyebilen) :  
• Beyin veya kafatası içine kanama,  
• Ağrıya veya şişmeye neden olan eklem içi kanama ,  
• Trombositopeni (kanın pıhtılaşmasına yardım eden hücreler trombositlerin düşük sayıda olması),  
• Alerjik deri reaksiyonları dahil alerjik reaksiyonlar,  
• Karaciğer işlevinde bozukluk (doktorunuz tarafından gerçekleştirilen testlerde görülebilir),  
• Kan testle rinde bilirubin, bazı pankreas veya karaciğer enzimlerinde artış ya da kan 
pulcuğu sayısında artış görülebilir , 
• Bayılma,  
• İyi hissetmeme,  
• Kalp  atış hızının artması,  
• Ağız kuruluğu,  
• Kurdeşen . 
 Seyrek  yan etkiler  (1000 kişiden 1’ini etkileyebilen) :  
• Kas içine kanama,  
• Kolestaz (safra akışında azalma), hepatoselüler yaralanma (karaciğer yaralanması dahil karaciğer iltihaplanması) dahil hepatit,  
• Derinin veya gözlerin sararması (sarılık),  
• Bölgesel şişlik,  
• Bacağınızdaki atardamara kateter yerleştirerek yapılan, kalp ile ilgili bir işlemin komplikasyonu olarak (psödoanevrizma) kasıkta kan toplanması (hematom) . 
 
Sıklığı bilinmeyen yan etkiler  (mevcut verilerden sıklığı tahmin edilemeyen) :  
• Şiddetli kanama sonrası böbrek yetmezliği , 
• Ağrı, şişme, duyularda değişiklik, uyuşma veya felce neden olan kanama sonrası bacak ya da kol kaslarında artan basınç (kanama sonrası kompartman sendromu) .  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov .tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.   5. VOXABAN’ın saklanması  
 VOXABAN’ı çocukların göremeyeceği, erişemeyeceği yerlerde ve ambalajında saklayınız.  30°C  altındaki oda sıcaklığında ve ambalajında saklayınız.  
 Son kullanma tarihiyle uyumlu olarak kullanınız.                                                                         9 
  
Ambalajın üzerindeki son kullanma tarihinden sonra VOXABAN ’ı kullanmayınız.  
 Eğer üründe ve/veya ambalajında bozukluk fark ederseniz VOXABAN’ı kullanmayınız.  Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz.  Ruhsat sahibi:   
NOBEL İLAÇ SANAY İİ VE T İCARET A.Ş.  
Ümraniye 34768 İSTANBUL  
 Üretim yeri:  
NOBEL İLAÇ SANAY İİ VE T İCARET A.Ş.  
Sancaklar 81100 DÜZCE   
  
Bu kullanma talimatı 30/ 07/2021 tarihinde onaylanmıştır.  
 