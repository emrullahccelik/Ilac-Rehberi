KISA ÜRÜN BİLGİSİ
1. BEŞERİ TIBBİ ÜRÜNÜN ADI
TRACTOCILE 7.5 mg/ml infüzyon solüsyonu için konsantre
2. KALİTATİF VE KANTİTATİF BİLEŞİM
Etkin madde: 1 ml solüsyon atosiban asetata eşdeğer 7.5 mg atosiban içerir. Her bir flakon
ise 37.5 mg atosiban içerir.
Bölüm 6.6’daki uygulamaya göre seyreltildikten sonra atosibanın konsantrasyonu 0.75
mg/ml’dir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
İnfüzyon solüsyonu için konsantre.
Renksiz saydam flakon içinde berrak renksiz solüsyon.
4. KLİNİK ÖZELLİKLER
4.1 Terapötik endikasyonlar
• 30 dakika içerisinde 4 ya da daha fazla sayıda ve en az 30 saniye süren düzenli uterus
kontraksiyonları olan,
• Servikal açıklığı 1-3 cm (nulliparas için 0-3) ve silinmesi %50 ya da daha fazla olan,
• 18 yaş ya da daha büyük,
• Gebelik süresi 24 ile 33 haftasını tamamlamış,
• Normal bir fetal kalp atım hızı olan gebelerde
Kısa zaman içinde oluşma riski bulunan, erken doğumun geciktirilmesinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
TRACTOCILE tedavisi, erken doğum tedavisinde deneyimli bir hekim tarafından başlatılmalı
ve sürdürülmelidir.
TRACTOCILE 7.5 mg/ml Enjeksiyonluk Solüsyonun başlangıç bolus enjeksiyonu
kullanılarak yapılan I.V. tedavi, erken doğum teşhisinden sonra en kısa sürede başlatılmalıdır.
Bir kez bolus enjekte edildikten sonra infüzyon ile devam edilmelidir.
TRACTOCILE, I.V. olarak arka arkaya 3 aşamada uygulanır:
1/91. TRACTOCILE 7.5 mg/ml Enjeksiyonluk Solüsyon ile uygulanan bir başlangıç bolus dozu
(6.75 mg),
2. Hemen arkasından, 3 saat boyunca TRACTOCILE 7.5 mg/ml İnfüzyon Solüsyonu için
Konsantre ile uygulanan bir sürekli yüksek doz infüzyonu (yükleme infüzyon 300
µg/dak),
3. Sonrasında 45 saate kadar, TRACTOCILE 7.5 mg/ml İnfüzyon Solüsyonu için
Konsantre’nin düşük bir dozu (takip eden infüzyon 100 µg/dak) uygulanır.
Tedavinin süresi 48 saati geçmemelidir. TRACTOCILE tedavisinin tam kürü sırasında verilen
toplam doz tercihen 330 mg atosiban asetatı geçmemelidir.
TRACTOCILE ile tedavisi sırasında uterus kontraksiyonlarının devam etmesi durumunda,
alternatif tedavi düşünülmelidir.
İnfüzyonun takip ettiği bolus enjeksiyonun tam pozolojisi, aşağıdaki tabloda gösterilmiştir:
Basamak Rejim Enjeksiyon/İnfüzyon Hızı Atosiban dozu
1 0.9 ml I.V. bolus 1 dakikadan fazla 6.75 mg
2 3 saat I.V. yükleme infüzyonu 24 ml/saat 18 mg/saat
(300 mcg/dak)
3 Takip eden I.V. infüzyon 8 ml/saat 6 mg/saat
(100 mcg/dak)
Tedavi tekrarı
TRACTOCILE’in gerekli olduğu tedavi tekrarı durumunda da TRACTOCILE 7.5 mg/ml
Enjeksiyonluk Solüsyon’un bolus enjeksiyonu ile başlanmalı ve TRACTOCILE 7.5 mg/ml
İnfüzyon Solüsyonu için Konsantre ile devam edilmelidir.
Uygulama şekli:
TRACTOCILE, intravenöz (I.V.) enjeksiyon olarak uygulanmaktadır.
Özel popülasyonlara ilişkin ek bilgiler:
Böbrek/Karaciğer yetmezliği: Böbrek veya karaciğer yetmezliği olan hastalarda, doz
ayarlamasının gerekliliğini gösteren hiçbir veri bulunmamaktadır.
Pediyatrik popülasyon: Geçerli değildir.
Geriyatrik popülasyon: Veri yoktur.
Kullanım için hazırlama
Flakonlar, uygulamadan önce partikül madde içerip içermediği ve renginin bozulup
bozulmadığı kontrol edilmelidir.
I.V. infüzyon solüsyonunun hazırlanması:
2/9Bolus dozu takiben uygulanacak I.V. infüzyon için TRACTOCILE 7.5 mg/ml infüzyon
solüsyonu için konsantre aşağıdaki solüsyonlardan biri ile seyreltilmelidir:
- % 0.9 NaCl
- Ringer laktat solüsyonu
- %5 glukoz solüsyonu
100 ml infüzyon torbasından 10 ml çekip ve atınız. Çektiğiniz hacim yerine, torbaya 10 ml
TRACTOCILE 7.5 mg/ml infüzyon solüsyonu için konsantreyi 2 adet 5 ml flakondan 100
ml’de 75 mg atosiban elde edilecek şekilde ilave ediniz. Yükleme infüzyonu, yukarıda
bahsedilen şekilde hazırlanan solüsyonun, 24 ml/ saat (örneğin. 18 mg/ saat) ve 3 saatten fazla
bir süre ile yeterli tıbbi gözetim altında bir obstetrik birimde uygulanmasıyla yapılır. 3 saat
sonra infüzyon hızı 8 ml/ saate düşürülür.
İnfüzyonun sürdürülebilmesi için yukarıda anlatıldığı şekilde yeni 100 ml’lik torbalar
hazırlanır.
Farklı hacimdeki bir infüzyon torbası kullanılacak ise, solüsyonun hazırlanması için doğru
orantılı hesaplama yapılmalıdır.
Doğru dozun alınabilmesi için bir kontrollü infüzyon cihazının damla/dakika olarak akış
hızını ayarlaması önerilir. Bir I.V. mikrodamla chamber sistemi, önerilen TRACTOCILE doz
seviyeleri içinde uygun infüzyon hızını sağlayabilir.
Geçimsizlik çalışmaları bulunmadığından dolayı bu ilaç diğer ilaçlarla karıştırılmamalıdır.
Diğer tıbbi ürünlerin de aynı zamanda I.V. olarak verilmesi gerekiyorsa, I.V. kanül
paylaşılabilir veya I.V. uygulama için başka bir alan kullanılabilir. Bu durum, infüzyon
hızının sürekli bağımsız kontrolüne olanak sağlar.
4.3 Kontrendikasyonlar
TRACTOCILE, aşağıdaki durumlarda kullanılmamalıdır:
- Gebelik süresi 24 haftanın altında veya 33 haftanın üstünde ise,
- Gebelik süresi 30 haftanın üstünde iken membranların prematüre yırtılması,
- İntrauterin büyümenin yavaşlaması ve anormal fetal kalp hızı,
- Derhal doğumu gerektiren antepartum uterus kanaması,
- Doğumu gerektiren eklampsi ve ciddi pre-eklampsi,
- Uterusta fetal ölüm,
- Şüpheli intrauterin enfeksiyon,
- Plasenta praevia,
- Abruptio plasenta,
- Gebeliğin sürdürülmesinin tehlikeli olduğu anne veya fetusun diğer durumları,
- Etkin maddeye veya formülasyonda kullanılan herhangi bir bileşene karşı aşırı
duyarlılık.
3/94.4 Özel kullanım uyarıları ve önlemleri
Membranların prematüre yırtılmasının dışlanamadığı hastalarda TRACTOCILE
kullanıldığında, doğumun geciktirilmesinin yararları, koryoamniyonitisin potansiyel riskine
karşı değerlendirilmelidir.
Karaciğer ve böbrek yetmezliği olan hastalarda, TRACTOCILE tedavisi ile ilgili herhangi bir
veri bulunmamaktadır (bkz. bölüm 4.2 ve 5.2).
TRACTOCILE, anormal plasental yeri olan hastalarda kullanılmamıştır.
Tedavi edilen hasta sayısının az olmasından dolayı, çoğul gebeliklerde ya da gebelik süresi 24
ile 27 hafta arasında olanlarda TRACTOCILE’in kullanımı ile ilgili sınırlı klinik tecrübe
bulunmaktadır. Bu sebepten dolayı, bu alt gruplarda TRACTOCILE’in yararı kesin değildir.
TRACTOCILE ile tedavi tekrarı mümkündür fakat 3 tedavi tekrarına kadar çoğul tedavi
tekrarları ile ilgili sınırlı klinik tecrübe mevcuttur (bkz. bölüm 4.2).
İntrauterin büyümenin yavaşlaması durumunda, TRACTOCILE uygulamasının başlanması
veya devam ettirilmesi kararı, fetal olgunluğun değerlendirilmesine bağlıdır. TRACTOCILE
uygulaması sırasında, devam eden uterus kontraksiyonları durumunda uterus kontraksiyonu
ve fetal kalp hızının izlenmesi dikkate alınmalıdır.
Bir oksitosin antagonisti olarak, atosiban teorik olarak uterus gevşemesini ve postpartum
kanamayı kolaylaştırır, bu sebepten dolayı, doğum sonrası kan kaybı izlenmelidir. Bununla
beraber, klinik çalışmalar sırasında, yetersiz uterus kontraksiyonu postpartum dönemde
gözlenmemiştir.
4.5 Diğer tıbbi ürünler ile etkileşim ve diğer etkileşim şekilleri
Atosibanın sitokrom P450 ilaç-ilaç etkileşimlerinde ilişkili olması muhtemel değildir. In vitro
araştırmalarında atosibanın sitokrom P450 sistemi için substrat olmadığı ve ilaç metabolize
sitokrom P450 enzimlerini etkilemediği gösterilmiştir.
Etkileşim çalışmaları, sağlıklı ve gönüllü kadınlarda betametazon ve labetalol ile
gerçekleştirilmiştir. Atosiban ve betametazon arasında klinik etkileşim gözlenmemiştir.
Atosiban ve labetalol birlikte uygulandığında, labetalolün C ’ı %36 azalmış, T ’ı 45
max max
dakika artmıştır. Bununla birlikte, AUC değişmemiştir. Klinik yönüyle etkileşim
gözlenmemiştir.
Labetalol dışında antibiyotikler, ergot alkaloidleri ve anti-hipertensif ajanlar ile etkileşim
çalışmaları gerçekleştirilmemiştir.
Özel popülasyonlara ilişkin ek bilgiler:
Pediyatrik popülasyon: Geçerli değildir.
4/94.6 Gebelik ve laktasyon
Genel tavsiye
Gebelikte kategorisi: A (özellikle 24 ile 33. gebelik haftaları arasında kullanılmak üzere
geliştirilmiştir).
Çocuk doğurma potansiyeli bulunan kadınlar / Doğum kontrolü (Kontrasepsiyon)
Veri yoktur.
Gebelik dönemi
TRACTOCILE, sadece gebelik süresi 24 − 33 hafta iken erken doğum teşhis edilen
durumlarda kullanılmalıdır.
Laktasyon dönemi
TRACTOCILE klinik çalışmalarında, laktasyon üzerine herhangi bir etki gözlenmemiştir. Az
miktarda atosibanın, plazmadan süte geçtiği gösterilmiştir.
Üreme yeteneği/Fertilite
Embriyotoksisite çalışmalarında, atosibanın hiçbir toksik etkisi gözlenmemiştir. Erken
embriyonik gelişme ve üremeyi kapsayan bir çalışma gerçekleştirilmemiştir (bkz. bölüm 5.3).
4.7 Araç ve makine kullanımı üzerindeki etkiler
Uygulanabilir değildir.
4.8 İstenmeyen etkiler
Klinik çalışmalarda TRACTOCILE kullanımı sırasında, atosibanın anne için söz konusu olan
muhtemel istenmeyen etkileri belirlenmiştir. Annede görülen istenmeyen etkiler genellikle
hafif şiddettedir. TRACTOCILE ile tedavi edilen hastaların toplam %48’inde istenmeyen
etkiler gözlenmiştir.
Yeni doğan için, klinik çalışmalarda atosibanın herhangi bir spesifik istenmeyen etkisi
gözlenmemiştir. Advers etkiler, normal varyasyon aralığındadır ve hem plasebo hem de beta-
mimetik grup etkileriyle kıyaslanabilir.
İstenmeyen etkiler aşağıdaki sınıflama kullanılarak sıklık gruplarına ayrılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Bağışıklık sistemi bozuklukları
Çok seyrek: Aşırı duyarlılık
Metabolizma ve beslenme bozuklukları
Yaygın: Hiperglisemi
5/9Psikiyatrik bozukluklar
Yaygın olmayan: İnsomni
Sinir sistemi bozuklukları
Yaygın: Baş ağrısı, baş dönmesi
Kardiyak bozukluklar
Yaygın: Taşikardi
Vasküler bozukluklar
Yaygın: Hipotansiyon
Gastrointestinal bozukluklar
Çok yaygın: Bulantı
Yaygın: Kusma
Deri ve deri altı doku bozuklukları
Yaygın olmayan: Kaşıntı, döküntü
Üreme sistemi ve göğüs bozuklukları
Yaygın olmayan: Rahim içi kanama, rahim içi atoni
Genel bozukluklar ve uygulama bölgesine ilişkin bozukluklar
Yaygın: Sıcak basması, enjeksiyon bölgesi reaksiyon
Yaygın olmayan: Ateş
4.9 Doz aşımı ve tedavisi
Birkaç doz aşımı vakası rapor edilmiştir, spesifik belirti veya semptom gözlenmeksizin
oluşmuşlardır. Doz aşımı durumunda bilinen spesifik bir tedavi yolu bulunmamaktadır.
4. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer jinekolojikler, tokolitikler
ATC kodu: G02CX01
TRACTOCILE, reseptör düzeyinde human oksitosinin kompetitif antagonisti bir sentetik
peptid ([Mpa1, D-Tyr (Et)2, Thr4, Orn8]-oksitosin) olan atosiban (INN) içerir. Sıçanlarda ve
kobaylarda, atosibanın oksitosin reseptörlerine bağlanarak kontraksiyonların frekansını ve
uterus kas yapısının tonüsünü azaltıp, uterus kontraksiyonlarının baskılanmasına neden
olduğu gösterilmiştir. Atosiban aynı zamanda, vazopressin reseptörüne bağlanarak
vazopressinin etkisini inhibe eder. Atosiban hayvanlarda kardiyovasküler etki göstermemiştir.
İnsanlarda erken doğumda, önerilen dozda atosiban, uterus kontraksiyonlarını antagonize eder
ve uterus hareketsizliğini indükler. Atosibanı takiben uterusda gevşemenin başlaması hızlıdır,
uterus kontraksiyonları 10 dakika içerisinde, 12 saat için stabil uterus hareketsizliğini
(≤ 4 kontraksiyon / saat) elde etmek için önemli şekilde azalır.
6/95.2 Farmakokinetik özellikler
Genel özellikler
Klirens, dağılım hacmi ve yarı ömür dozdan bağımsız olarak bulunmuştur.
Emilim:
Geçerli değildir.
Dağılım:
TRACTOCILE infüzyonu (12 saatten fazla süre ile 10-300 µg/dak) alan sağlıklı gebe
olmayan kişilerde, sabit plazma konsantrasyonları dozla orantılı olarak artmıştır.
TRACTOCILE infüzyonu (6-12 saat süre ile 300 µg/dak) alan erken doğum sancısı olan
kadınlarda, infüzyonun (ortalama 442 ± 73 ng/ml, aralık 298-533 ng/ml) başlangıcını takip
eden 1 saat içinde sabit plazma konsantrasyonlarına ulaşılmıştır.
Hamile kadınlarda, atosibanın plazma proteine bağlanma oranı %46 − %48’dir. Maternal ve
fetal kompartmanlardaki serbest fraksiyonun büyük oranda değişip değişmediği
bilinmemektedir. Atosiban, kırmızı kan hücrelerine nüfuz etmez.
Biyotransformasyon:
İnsanlarda idrar ve plazmada 2 metabolit belirlenmiştir. Plazmada, ana metabolitin (M1) (des-
(Orn8, Gly-NH 9)-[Mpa1, D-Tyr(Et)2, Thr4]-oksitosin), atosiban konsantrasyonlarına oranı
2
2.saat ve infüzyonun sonunda sırasıyla 1.4 ve 2.8’dir. M1’in dokularda birikip birikmediği
henüz bilinmemektedir. Atosiban, idrarda az miktarda bulunur, üriner konsantrasyonu M1’e
göre yaklaşık 50 kat daha azdır. Dışkı ile elimine olan atosiban oranı bilinmemektedir. Ana
metabolit (M1), görünüşe göre oksitosin tarafından indüklenen uterus kontraksiyonlarını in
vitro olarak inhibe etmede 10 kat daha az potenttir. Metabolit (M1), süt ile atılır (bkz. bölüm
4.6).
Eliminasyon:
İnfüzyonun tamamlanmasını takiben, plazma konsantrasyonu başlangıç (t =0.21 ± 0.01 saat)
α
ve terminal (t =1.7 ± 0.3 saat) yarı ömrü ile hızla azalmıştır. Ortalama klirens değeri 41.8 ±
β
8.2 litre/saat’dır. Dağılma hacminin ortalama değeri 18.3 ± 6.8 litredir.
Atosiban, plasentayı geçer. Sağlıklı gebe kadınlarda 300 µg/dak’lık bir infüzyonu takiben,
fetal/maternal atosiban konsantrasyon oranı 0.12’dir.
Atosibanın, insanlarda hepatik sitokrom P450 izoformlarını inhibe edip etmediği
bilinmemektedir (bkz. bölüm 4.5)
Doğrusallık / Doğrusal olmayan durum:
Veri yoktur.
Hastalardaki karakteristik özellikler
Böbrek/Karaciğer yetmezliği:
7/9Böbrek veya karaciğer yetmezliği olan hastalarda, TRACTOCILE tedavisi ile ilgili hiçbir
tecrübe mevcut değildir (bkz. bölüm 4.2 ve 4.4).
5.3 Klinik öncesi güvenlilik verileri
İnsan terapötik dozunun yaklaşık 10 kat daha fazla dozlarda yapılan 2 haftalık I.V. toksisite
çalışmaları sırasında (sıçanlarda ve köpeklerde) ve sıçanlarda ve köpeklerde yapılan 3 aylık
toksisite çalışmaları sırasında (20 mg/kg/gün s.c.’a kadar) hiçbir sistemik toksik etki
gözlenmemiştir. Hiçbir yan etki oluşturmayan en yüksek atosiban subkutan dozu, terapötik
insan dozunun yaklaşık 2 katıdır.
Fertiliteyi ve erken embriyonik gelişmeyi kapsayan bir çalışma gerçekleştirilmemiştir. Üreme
toksisite çalışmalarında, anne veya bebeklerde hiçbir etki gözlenmemiştir. Sıçan fetusunun
maruziyeti, kadınlarda I.V. infüzyon sırasında insan fetusu tarafından alınandan yaklaşık 4 kat
daha fazladır. Hayvan çalışmalarında beklendiği gibi, oksitosinin inhibisyon etkisinden
kaynaklanan laktasyon inhibisyonu gözlenmiştir.
İn vitro ve in vivo testlerde atosibanın onkojenik veya mutajenik etkisi gözlenmemiştir.
6. FARMASÖTİK ÖZELLİKLER
6.1 Yardımcı maddelerin listesi
Mannitol
Hidroklorik asit 1 M
Enjeksiyonluk su
6.2 Geçimsizlikler
Geçimsizlik çalışmalarının bulunmaması nedeniyle bu ilacın diğer ilaçlarla karıştırılmaması
gerekir.
6.3 Raf ömrü
48 ay.
Flakon açıldıktan sonra seyreltme hemen yapılmalıdır.
I.V. uygulama için hazırlanan seyreltilmiş çözelti, hazırlandıktan sonra 24 saat içinde
uygulanmalıdır.
6.4 Saklamaya yönelik özel tedbirler
20C – 80C arasında buzdolabında ve orijinal ambalajında saklanmalıdır.
6.5 Ambalajın niteliği ve içeriği
1 flakon 5 ml infüzyon solüsyonu için konsantre içerir.
Gri silikonize bromo-butil kauçuk tıpa, tip 1 ve polipropilen ve aluminyum kapak ile
kapatılmış renksiz, saydam borosilikat (tip 1) cam flakon.
8/96.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur. Kullanılmamış olan ürün ya da atık materyaller, “Tıbbi Atıkların
Kontrolü Yönetmeliği” ve “Ambalaj ve Ambalaj Atıklarının Kontrolü Yönetmeliği”ne uygun
olarak imha edilmelidir.
7. RUHSAT SAHİBİ
Ferring İlaç San.ve Tic. Ltd. Şti.
Büyükdere Cad. Nurol Plaza No.255 A Blok Kat 13
Maslak 34398 İstanbul
Tel: (0212) 335 62 00
Faks: (0212) 285 42 74
e-posta: TR0-info@ferring.com
8. RUHSAT NUMARASI
120/12
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 24.05.2006
Ruhsat yenileme tarihi:
10. KÜB’ÜN YENİLENME TARİHİ
9/9