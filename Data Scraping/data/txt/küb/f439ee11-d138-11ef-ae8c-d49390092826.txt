KISA ÜRÜN BİLGİLERİ
1. BEŞERİ TIBBİ ÜRÜNÜN ADI
ONFACT 320 mg film tablet
2. KALİTATİF VE KANTİTATİF BİLEŞİM
Etkin madde : Her bir film tablet 320 mg Gemifloksasin serbest bazına eşdeğer 426.39 mg
Gemifloksasin mesilat seskihidrat içerir.
Yardımcı maddeler için 6.1’e bakınız.
3. FARMASÖTİK FORM
Film tablet
Beyaza veya beyaza yakın renkte, çentikli oval film tablet.
4. KLİNİK ÖZELLİKLER
4.1. Terapötik endikasyonlar
- Kronik bronşitin akut bakteriyel alevlenmesi. (Streptococcus pneumoniae, Haemophilus
influenzae, Haemophilus parainfluenzae veya Moraxella catarrhalis’in neden olduğu)
- Toplumda kazanılmış pnömoni. (Streptococcus pneumoniae (çoklu dirençli streptokok
suşları dahil), Haemophilus influenzae, Moraxella catarrhalis, Mycoplasma pneumoniae,
Chlamydia pneumoniae veya Klebsiella pneumoniae’nin neden olduğu)
- Sinüzit. (Streptococcus pneumoniae, Haemophilus influenzae veya Moraxella catarrhalis’in
neden olduğu)
ONFACT, ilaca dirençli bakterilerin çoğalmasını azaltmak ve ONFACT’in ve diğer
antibakteriyel ilaçların etkinliğinin korunması için yalnızca duyarlı bakterilerin neden olduğu
kanıtlanan veya bundan kuvvetle kuşku duyulan enfeksiyonların tedavisinde kullanılmalıdır.
4.2. Pozoloji ve uygulama şekli
Pozoloji/uygulama sıklığı ve süresi :
Önerilen ONFACT dozu aşağıdaki tabloya göre günde bir kez bir tablettir (320 mg).
ENDİKASYON DOZ SÜRE
Kronik bronşitin akut bakteriyel Günde bir tablet (320 mg) 5 gün
alevlenmesi
Hafif-orta düzeyde toplumda Günde bir tablet (320 mg) 7 gün
kazanılmış pnömoni
Sinüzit Günde bir tablet (320 mg) 5 gün
1ONFACT için önerilen doz ve tedavi süresi aşılmamalıdır.
Uygulama şekli :
ONFACT yemekle birlikte ya da yemek dışında alınabilir ve ağızdan yeterli miktarda sıvı ile
çiğnenmeden yutulmalıdır.
Özel popülasyonlara ilişkin ek bilgiler :
Böbrek yetmezliği
Kreatinin klerensi >40 ml/dak olan hastalarda doz ayarlamasına gerek bulunmamaktadır.
Kreatinin klerensi ≤ 40 ml/dak olan hastalarda dozaj değişikliği önerilir. Aşağıdaki tabloda,
böbrek bozukluğu olan hastalarda kullanılmak üzere dozaj önerileri yer almaktadır:
Böbrek Bozukluğu Olan Hastalarda Önerilen Dozlar :
Kreatinin Klerensi Doz
(ml/dak)
> 40 Olağan Doz
≤ 40 24 saatte bir 160 mg
Rutin hemodiyaliz ya da sürekli ambulatuvar peritoneal diyaliz (CAPD) gerektiren hastalara
24 saatte bir 160 mg verilmelidir.
Karaciğer yetmezliği
Hafif (Child-Pugh Class A), orta (Child-Pugh Class B) veya ciddi (Child-Pugh Class C)
düzeyde karaciğer bozukluğu olan hastalarda dozaj ayarlaması önerilmez.
Pediyatrik popülasyon : Çocuklarda ve 18 yaşın altındaki gençlerde güvenilirliği ve etkinliği
belirlenmediğinden kullanılmamalıdır.
Geriyatrik popülasyon : Doz ayarlaması gerekmemektedir
4.3. Kontrendikasyonlar
Gemifloksasin, fluorokinolon sınıfı antibiyotikler ya da ürünün bileşenlerinden herhangi
birine karşı aşırı duyarlık öyküsü olan hastalarda ONFACT kullanımı kontrendikedir.
4.4. Özel kullanım uyarıları ve önlemleri
Çocuklarda, adölesanlarda (18 yaş altı), gebe kadınlarda ve emzirme dönemindeki kadınlarda
güvenilirliği ve etkinliği kanıtlanmamıştır. Bu nedenle bu hastalarda kullanımı
önerilmemektedir.
Elektrokardiyogramda QT aralığına etkileri:
Gemifloksasin bazı hastaların elektrokardiyogramında QT aralığını uzatabilir. Uzun QT
sendromu/ Torsades de Pointes dahil ventriküler aritmi riskinin artmasına yol açabilir. Bu
nedenle tanısı konmuş veya şüpheli konjenital uzamış QT sendromu veya Torsades de Pointes
2hastalarında kullanılmamalıdır. Kadınlarda Torsades de Pointes oluşma riski erkeklerden daha
fazla olabilir. Düzeltilmemiş elektrolit bozukluğu (hipokalemi veya hipomagnezemi) olan
hastalarda, ve Sınıf IA (örn. kinidin, prokainamid) ya da Sınıf III (örn. amiodaron, sotalol)
antiaritmik ajan alan hastalarda Gemifloksasin kullanılmamalıdır.
Gemifloksasin ile eritromisin, antipsikotikler ve trisiklik antidepresanlar gibi QTc aralığını
uzatan ilaçlar arasında farmakokinetik çalışmalar yapılmamıştır. Gemifloksasin söz konusu
ilaçlarla birlikte verileceği zaman ve ayrıca klinik açıdan anlamlı bradikardi ya da akut
miyokard iskemisi gibi aritmi oluşturma potansiyeli olan hastalarda dikkatle kullanılmalıdır.
İlaç dozunun artırılmasıyla birlikte, QTc uzaması olasılığı da artabilir. Dolayısıyla, özellikle
böbrek ya da karaciğer yetmezliği olan ve Cmax ve EAA değerlerinin biraz yükselmiş olduğu
hastalarda önerilen dozun üzerine çıkılmamalıdır., QTc aralığında maksimum değişiklik
Gemifloksasinin oral uygulamasından yaklaşık 5-10 saat sonra meydana gelir.
Aşırı Duyarlılık Reaksiyonları:
Fluorokinolon tedavisi gören hastalarda ciddi ve bazen fatal olabilen aşırı duyarlık ve/veya
anafilaktik reaksiyonlar meydana geldiği bildirilmiştir. Bu reaksiyonlar ilk dozu takiben
meydana gelebilir. Bazı reaksiyonlara kardiyovasküler kollaps, hipotansiyon/şok, nöbet,
bilinç kaybı, anjiyoödem (dilde, larenkste, boğazda veya yüzde ödem/şişlik dahil), hava
yollarının tıkanması (bronkospazm, nefes darlığı ve akut respiratuvar distres dahil), dispne,
ürtiker, kaşıntı ve diğer ciddi deri reaksiyonları eşlik edebilir. Ani tip I aşırı duyarlık, deride
kızarıklık veya aşırı duyarlılık reaksiyonlarına özgü başka belirtiler ortaya çıktığında
Gemifloksasin kesilmeli, fluorokinolon tedavisine devam etme gereği olup olmadığı
değerlendirilmelidir. Diğer ilaçlarda olduğu gibi, ciddi akut aşırı duyarlılık reaksiyonları
epinefrin tedavisi ve oksijen, intravenöz sıvı, antihistaminikler, kortikosteroidler, presör
aminlerin uygulanması ve hava yollarının açık tutulmasını içeren diğer resüsitasyon
uygulamalarının yapılmasını gerektirebilir.
Tendonlar ve Kartilaj Üzerindeki Etkileri :
Fluorokinolon alan hastalarda tendinit ve cerrahi onarım gerektiren ya da uzun süreli iş
göremezliğe neden olan omuz, el ve aşil tendonu rüptürü meydana geldiği bildirilmiştir.
Hastada tendon ağrısı, iltihabı veya rüptürü varsa Gemifloksasin kesilmelidir. Tendinit veya
tendon rüptürü tanısı tamamen ortadan kalkıncaya kadar hastaların istirahat etmeleri ve
hareket etmekten kaçınmaları gerekir. Tendon rüptürü tedavi sırasında olabileceği gibi
tedaviden sonra da meydana gelebilir. Yaşlı hastalar, atletler, kortikosteroid alan hastalarda
tendinit daha kolay gelişebilir.
Santral Sinir Sistemi Üzerindeki Etkileri:
Diğer fluorokinolonlarda olduğu gibi, Gemifloksasin epilepsi gibi SSS rahatsızlıkları olan
hastalarda ya da konvülsiyon gelişebilecek olan hastalarda dikkatle kullanılmalıdır.
Gemifloksasin ile yapılan klinik çalışmalarda görülmemiş olmakla birlikte, başka
fluorokinolon alan hastalarda konvülsiyonlar, intrakraniyal basınç artışı ve toksik psikoz
bildirilmiştir. Diğer fluorokinolonlar tremor, huzursuzluk, anksiyete, baş dönmesi, konfüzyon,
halüsinasyonlar, paranoya, insomnia ve depresyona neden olabilirler. Gemifloksasin alan
hastalarda bu reaksiyonlar meydana geldiği takdirde, ilaç kesilmeli ve uygun önlemler
alınmalıdır.
3Antibiyotikle İlişkili Kolit:
Gemifloksasin dahil hemen hemen tüm antibakteriyel ajanlarla psödomembranöz kolit
bildirilmiş olup, bu tablo hafif düzeyden yaşamı tehdit eden boyutlara kadar varabilmektedir.
Dolayısıyla, herhangi bir bakteriyel ajanın uygulanmasından sonra diyare ile gelen hastalarda
bu tanının düşünülmesi önemlidir. Antibakteriyel ajanlarla tedavi kalın barsağın normal
florasını değiştirebilir ve Clostridiumların çoğalmasına neden olabilir. Yapılan çalışmalar
Clostridium difficile tarafından üretilen toksinin antibiyotikle ilişkili kolitin başlıca nedeni
olduğunu göstermektedir. Psödomembranöz kolit tanısı konulduktan sonra, terapötik önlemler
alınmalıdır. Hafif düzeydeki psödomembranöz kolit vakaları genellikle yalnızca ilacın
kesilmesine yanıt verir. Orta ila ağır şiddetteki vakalarda sıvı ve elektrolit uygulaması, protein
takviyesi ve klinik olarak Clostridium difficile nedenli kolite karşı etkili bir antibakteriyel ajan
ile tedavi yapılmalıdır.
Eritem:
Eritem 40 yaşın altındaki hastalarda, özellikle kadınlarda ve hormon replasman tedavisi gören
post-menopozal kadınlarda daha yaygın olarak görülmüştür. Eritem insidansı ayrıca uzun
süreli tedavi ile ilişkilidir (>7 gün). Tedavinin 7 günden fazla uzatılması yaşı 40’ın üzerindeki
erkekler hariç, tüm alt gruplarda eritem insidansının anlamlı düzeyde artmasına neden olur.
Tedavi sırasında eritem gelişen hastalarda Gemifloksasin tedavisine son verilmelidir.
ONFACT ile yapılan klinik çalışmalarda çok nadir olarak ışığa karşı duyarlılık bildirilmiştir .
Ancak, bu sınıftaki tüm ilaçlarla olduğu gibi, hastaların kuvvetli güneş ışığına veya yapay UV
ışınlarına (örn., güneş lambaları, solaryumlar) maruz kalmamaları ve parlak güneş ışığı
altında geniş spektrumlu güneş koruyucuları kullanımı konusunda bilgilendirilmeleri gerekir.
Fotosensitivite reaksiyonundan kuşku duyulduğunda tedavi durdurulmalıdır.
Karaciğer Üzerindeki Etkileri:
Karşılaştırılan antimikrobiyal ajanlara (siprofloksasin, levofloksasin,
klaritromisin/sefuroksim aksetil, amoksisilin/klavulanat potasyum, ve ofloksasin) göre günde
320 mg Gemifloksasin alan hastalarda karaciğer enzimlerinin benzer oranlarda yükseldiği
(ALT ve/veya AST artışı) görülmüştür. Günde 480 mg veya daha yüksek dozda
Gemifloksasin verilen hastalarda karaciğer enzimlerinin yükselme insidansı artmıştır.
Karaciğer enzimlerinin yükselmesi ile ilişkili herhangi bir klinik semptom meydana
gelmemiştir. Tedavinin kesilmesinden sonra karaciğer enzim artışları gerilemiştir. Önerilen
günlük Gemifloksasin dozu olan 320 mg aşılmamalı ve tedavi önerilen süreden fazla
uzatılmamalıdır.
Böbrek Üzerindeki Etkileri:
Böbrek fonksiyon bozukluğu olan hastalarda (Kreatinin klerensi ≤ 40 ml/dak) dozajın
değiştirilmesi gerekir. İdrar konsantrasyonunun çok yükselmemesi için Gemifloksasin verilen
hastalarda yeterli hidrasyon sağlanmalıdır.
4.5. Diğer tıbbi ürünler ile etkileşimler ve diğer etkileşim şekilleri
Tekrarlanan ONFACT dozlarının uygulanması sağlıklı gönüllülerde teofilin, digoksin ya da
etinilestradiol/levonorgestrel içeren kontraseptiflerin tekrarlanan doz farmakokinetiğini
etkilememiştir.
4ONFACT ile kalsiyum karbonat, simetidin, omeprazol veya estrojen/progesteron içeren
kontraseptiflerin birlikte alınması Gemifloksasinin farmakokinetiği üzerinde klinik açıdan
önemli görülmeyen minör değişikliklere neden olmuştur
ONFACT’in probenesid ile birlikte uygulanması, Gemifloksasinin sistemik etkisini %45
oranında artırmıştır.
ONFACT’in varfarin tedavisi gören sağlıklı deneklerde varfarinin antikoagülan etkisi
üzerinde önemli bir etkisi olmamıştır. Ancak, bazı kinolonların varfarinin veya türevlerinin
antikoagülan etkilerini arttırdığı bildirilmiş olduğundan, varfarin ya da türevleri ile aynı
zamanda kinolon grubu antimikrobiyal madde verildiğinde, protrombin zamanı ölçümleri
veya diğer uygun koagülasyon testleri yapılmalıdır.
Kinolonlar alkali toprak ve geçiş metalleri ile şelat oluştururlar. Oral Gemifloksasinin
absorpsiyonu aynı zamanda alüminyum ve magnezyum içeren antasidin alınmasıyla önemli
ölçüde azalır. ONFACT tablet almadan önceki 3 saat ve aldıktan sonraki 2 saat içinde
magnezyum ve/veya alüminyum içeren antasidler, demir sülfat içeren ürünler, çinko veya
başka metal katyonları içeren mültivitamin preparatları, ya da oral çözelti için pediyatrik toz
alınmamalıdır. ONFACT sükralfattan en az 2 saat önce alınmalıdır.
Pediyatrik popülasyon : Çocuklarda ve 18 yaşın altındaki gençlerde güvenilirliği ve etkinliği
belirlenmediğinden kullanılmamalıdır.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
ONFACT’in gebe kadınlarda kullanımına ilişkin yeterli veri mevcut değildir (Bkz 5.3 Klinik
Öncesi Güvenlilik Verileri).
İnsanlara yönelik potansiyel risk bilinmemektedir.
Gebelik dönemi
Gemifloksasinin gebe kadınlardaki güvenilirliği belirlenmemiştir. Anneye sağlayacağı yarar
fetusa verebileceği zarar riskinden daha fazla olmadığı sürece ONFACT gebe kadınlarda
kullanılmamalıdır.
Laktasyon dönemi
Gemifloksasinin sıçanlarda anne sütüne geçtiği belirlenmiştir. Ancak gemifloksasinin anne
sütünde itrahına ilişkin herhangi bir bilgi bulunmamaktadır. Dolayısıyla, anneye sağlayacağı
yarar, verebileceği zarar riskinden daha fazla olmadığı sürece ONFACT emziren annelerde
kullanılmamalıdır.
5Üreme yeteneği /Fertilite
Üreme yeteneği üzerinde etkisi bulunmamaktadır.
4.7. Araç ve makine kullanımı üzerindeki etkiler
ONFACT baş dönmesine neden olabilir, bu durumda araç ve makine kullanılmamalı ya da
zihinsel uyanıklık veya koordinasyon gerektiren işler yapılmamalıdır.
4.8. İstenmeyen etkiler
İstenmeyen etkiler aşağıdaki sıklık derecesine göre belirtilmiştir:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1000 ila < 1/100);
seyrek (≥1/10000 ila < 1/1000); çok seyrek (<1/10000); bilinmiyor (eldeki verilerden
hareketle tahmin edilemiyor)
Deri ve deri altı doku hastalıkları
Yaygın: Eritem.
Gastrointestinal hastalıklar
Yaygın: Diyare, bulantı, karın ağrısı, kusma.
Sinir sistemi hastalıkları
Yaygın: Baş ağrısı, baş dönmesi.
Duyu bozuklukları
Yaygın: Tat kaybı.
Seyrek: Fotosensitivite.
Laboratuvar Değişiklikleri: Mültipl doz alan ve laboratuar bulgularında anormallik görülen
hastaların yüzdeleri aşağıda belirtilmiştir. Bu anormalliklerin Gemifloksasin ya da altta yatan
bir başka nedenle ilgili olup olmadığı bilinmemektedir.
Klinik Kimya : ALT artışı (% 1.5), AST artışı (% 1.1), kreatin fosfokinaz artışı (% 0.6),
potasyum artışı (% 0.5), sodyum düzeyinde azalma (% 0.3), gamaglutamil transferaz artışı (%
0.5), alkali fosfataz artışı (% 0.3), total bilirubin artışı (% 0.3), kan üre azotu artışı (% 0.3),
kalsiyum düzeyinde azalma (% 0.2), albumin düzeyinde azalma (% 0.3), serum kreatinin artışı
(% 0.2), toplam protein artışı (% 0.1 ) ve kalsiyum artışı (< % 0.1). CPK düzeyi artışına
seyrek olarak rastlanmıştır:
Hematoloji : trombosit artışı (% 0.9), nötrofil düzeyinde azalma (% 0.5), nötrofil artışı (%
0.5), hematokrit düzeyinde azalma (% 0.3), hemoglobin düzeyinde azalma (% 0.2), trombosit
düzeyinde azalma (% 0.2), alyuvar düzeyinde azalma (%0.1), hematokrit artışı (% 0.1) ,
hemoglobin artışı (% 0.1) ve alyuvar artışı (% 0.1).
4.9. Doz aşımı ve tedavisi
Doz aşımı belirtileri semptomatik olarak tedavi edilmelidir. Bunun için spesifik bir antidot
bilinmemektedir. Akut oral doz aşımı durumunda kusturma veya gastrik lavaj yoluyla mide
boşaltılmalıdır; hasta dikkatle müşahede altında tutulmalı uygun seviyede hidrasyon
sağlamaya dikkat ederek semptomatik tedavi uygulanmalıdır. Hemodiyaliz uygulaması, oral
Gemifloksasin dozunun yaklaşık %20 ila 30’unu plazmadan uzaklaştırmaktadır.
65. FARMAKOLOJİK ÖZELLİKLERİ
5.1. Farmakodinamik özellikler
Farmakoterapötik Grup: Fluorokinolonlar
ATC Kodu: JO1MA14
Etken madde olarak Gemifloksasin mesilat içeren ONFACT; oral yoldan kullanılan, geniş
spektrumlu bir sentetik antibakteriyel ajandır. Fluorokinolon sınıfından bir antibiyotik olan
Gemifloksasin, gram-negatif ve gram-pozitif mikroorganizmaların çoğu üzerinde in vitro
aktivite gösterir. Gemifloksasin, genelde minimum inhibitör konsantrasyonların (MİK) tek
seyreltimi içerisinde minimum bakterisid konsantrasyonları (MBK) olan bakterisid etkili bir
antibiyotiktir. Gemifloksasin, bakterilerin çoğalması için gerekli olan DNA giraz ve
topoizomeraz IV enzimlerini inhibe ederek DNA sentezini engellemek suretiyle etki
etmektedir. Gerek DNA giraz, gerekse topoizomeraz IV’te mutasyon gösteren Streptococcus
pneumoniae, fluorokinolonların çoğuna karşı direnç gösterir. Gemifloksasin, S.
pneumoniae’de her iki enzim sistemini terapötik açıdan ilgili ilaç seviyelerinde inhibe etme
yeteneğine ve bu çift mutantların bazıları için hala duyarlı aralıkta olan MİK değerlerine
sahiptir.
Gemifloksasin dahil kinolonların etki mekanizması makrolidlerin, beta-laktamların,
aminoglikozidlerin veya tetrasiklinlerin etki mekanizmasından farklıdır; dolayısıyla, bu sınıfa
ait ilaçlara dirençli mikroorganizmalar Gemifloksasine ve diğer kinolonlara karşı duyarlı
olabilir. Gemifloksasin ve yukarıda belirtilen antimikrobiyal madde sınıfları arasında bilinen
bir çapraz direnç bulunmamaktadır.
Fluorokinolon direncinin başlıca mekanizması, DNA giraz ve/veya topoizomeraz IV
mutasyonlarından kaynaklanmaktadır. Gemifloksasine karşı direnç, çok kademeli
mutasyonlar kanalıyla yavaşça gelişir ve, diğer fluorokinolonlara benzer şekilde ortaya çıkar.
Spontan mutasyon sıklığı düşüktür (10-7 ila <10-10). Gemifloksasin ile diğer fluorokinolonlar
arasında çapraz direnç görülmüşse de, diğer fluorokinolonlara karşı dirençli olan bazı
mikroorganizmalar Gemifloksasine karşı duyarlı olabilirler.
Gemifloksasinin, gerek in vitro olarak gerekse de çeşitli klinik enfeksiyonlarda aşağıda
belirtilen mikroorganizmaların birçok suşuna karşı aktif olduğu gösterilmiştir.
Aerob gram-pozitif mikroorganizmalar :
Streptococcus pneumoniae (çoklu dirençli streptokok suşları dahil)*.
*Çoklu dirençli Streptococcus pneumoniae; daha önce PRSP (penisiline dirençli Streptococcus
pneumoniae), adıyla bilinen izolatları kapsar ve aşağıdaki antibiyotiklerden ikisine veya daha fazlasına
dirençli suşlardır: penisilin, 2. jenerasyon sefalosporinler (örn., sefuroksim, makrolidler, tetrasiklinler
ve trimetoprim/sülfametoksazol).
Aerob gram-negatif mikroorganizmalar :
Haemophilus influenzae
Haemophilus parainfluenzae
Klebsiella pneumoniae (birçok suş yalnızca orta derecede duyarlıdır)
Moraxella catarrhalis
7Diğer mikroorganizmalar :
Chlamydia pneumoniae
Mycoplasma pneumoniae
Gemifloksasinin aşağıda belirtilen mikroorganizmaların birçok suşuna (≥ %90) karşı
sergilediği in vitro minimal inhibitör konsantrasyon (MİK) ≤ 0.25 µg/ml’dir; ancak,
Gemifloksasinin bu mikroorganizmalara bağlı klinik enfeksiyonların tedavisindeki
güvenilirliği ve etkinliği uygun ve iyi kontrollü klinik çalışmalarda belirlenmemiştir:
Aerob gram-pozitif mikroorganizmalar :
Staphylococcus aureus (yalnızca metisiline duyarlı suşlar)
Streptococcus pyogenes
Aerob gram-negatif mikroorganizmalar :
Acinetobacter lwoffii
Klebsiella oxytoca
Legionella pneumophila
Proteus vulgaris
5.2. Farmakokinetik özellikler
Genel özellikler
Emilim : Oral yoldan tablet olarak uygulanan Gemifloksasin, gastrointestinal kanaldan hızla
absorbe edilir. Oral tablet uygulamasından 0.5 ve 2 saat sonra Gemifloksasin’in doruk plazma
konsantrasyonlarına ulaşılmış ve 320 mg’lık tabletin mutlak biyoyararlanımı ortalama %71
düzeyinde olmuştur. Sağlıklı gönüllülere tekrarlanan 320 mg oral doz uygulaması sonrasında
ortalama (± standart sapma) maksimum Gemifloksasin plazma konsantrasyonları ve eğri
altındaki alan sırasıyla 1.61 ± 0.51 µg/ml (0.70 – 2.62 µg/ml ) ve 9.93 ± 3.07 µg·saat/ml (4.71
– 20.1 µg·saat/ml) olmuştur.
320 mg doz yüksek düzeyde yağ içeren bir öğünle birlikte uygulandığında, Gemifloksasin’in
farmakokinetiğinde önemli bir değişiklik olmamıştır. Dolayısıyla, ONFACT tabletler yemeğin
türüne bakılmaksızın birlikte alınabilir.
Dağılım : Gemifloksasin sağlıklı gönüllülerde in vitro olarak plazma proteinlerine %60-70
oranında bağlanır ve bu bağlanma konsantrasyona bağlıdır. Tekrarlanan dozlardan sonra,
sağlıklı yaşlı ve genç deneklerde plazma proteinlerine in vivo bağlanma oranı %55 ile %73
arasında meydana gelmiş ve yaştan etkilenmemiştir. Gemifloksasin oral uygulama sonrasında
vücutta geniş çapta dağılır. Gemifloksasinin bronkoalveolar lavaj sıvısı içindeki
konsantrasyonları plazmadaki konsantrasyonlarından fazladır. Gemifloksasin akciğer
dokusuna ve sıvılarına iyi nüfuz eder.
Biyotransformasyon : Gemifloksasin karaciğer tarafından sınırlı ölçüde metabolize edilir.
Değişmeyen bileşik, doz uygulamasından sonraki 4 saate kadar plazmada (yaklaşık % 65)
saptanan ilaçla ilgili predominant bileşendir. Meydana gelen tüm metabolitler küçük
miktarlardadır (uygulanan oral dozun %10’undan az); başlıca metabolitler N-asetil
8Gemifloksasin, Gemifloksasinin E-izomeri ve Gemifloksasinin karbamil glukuronididir.
Sitokrom P450 enzimleri Gemifloksasin metabolizmasında önemli bir rol oynamazlar ve bu
enzimlerin metabolizma aktivitesi Gemifloksasin tarafından önemli ölçüde inhibe edilmez.
Eliminasyon : Gemifloksasin ve metabolitleri iki yolla itrah edilirler. Gemifloksasin’in
sağlıklı deneklere uygulanmasından sonra dozun ortalama (± standart sapma) %61 ± % 9.5’i
feçeste ve %36 ± % 9.3’ü idrarda değişikliğe uğramamış ilaç ve metabolitleri olarak itrah
edilir. 320 mg tekrarlayan dozlardan sonra ortalama (± standart sapma) böbrek klerensi
yaklaşık 11.6 ± 3.9 L/saat (aralık 4.6-17.6 L/saat) olmuştur. Bu da, Gemifloksasin’in böbrekle
itrahında aktif sekresyonun söz konusu olduğunu göstermektedir.Ortalama (± standart sapma)
plazma eliminasyon yarı ömrü yaklaşık 7 ± 2 saat (4-12 saat) olmuştur.
5.3. Klinik öncesi güvenlilik verileri
- Gemifloksasin, Ames Salmonella miktar tayininde kullanılan bakteriyel suşlarda mutajenik
değildi. Gemifloksasin, farelerdeki intraperitoneal dozları takiben kemik iliğindeki
mikronükleusu ve sıçanlarda karaciğer hücrelerindeki plansız DNA sentezini indüklemez.
İn-vitro deneylerde gemifloksasin fare lenfomasında ve insan lenfosit kromozom
aberasyon tayininde klastojenikti. İn-vivo sıçan mikronükleus deneylerinde gemifloksasin,
kemik iliği toksisitesine neden olabilecek oral ve intravenöz doz seviyelerinde
klastojenikti.
- Hayvanlarda gemifloksasin karsinojenik potansiyelini belirleyici uzun vadeli çalışmalar
yapılmamıştır. 100 mg/kg/gün doza kadar haftada 5 gün olmak üzere 12 ay boyunca tüysüz
farelere sonda ile besleme yoluyla oral olarak gemifloksasin uygulandı ve fareler simule
solar radyasyona (UVA ve UVB dahil) maruz bırakıldı. Gemifloksasin UVR kaynaklı deri
tümör gelişimini modifiye etmedi.
- Gebe farelerde (450 mg/kg/günlük oral doz), sıçanlarda (600 mg/kg/günlük oral doz) ve
tavşanlarda (40 mg/kg/günlük i.v. doz) yapılan çalışmalarda, gemifloksasinin organ
oluşumu sırasında fetal gelişme geriliğine neden olduğu belirlenmiştir. Sıçanlarda yapılan
çalışmalarda bu gerilemenin geri dönüşümlü olduğu saptanmıştır. Gebe sıçanların
tedavisinde 8 kat fazla AUC değerlerinde klinik maruziyet, maternal toksisite varlığında
fetal beyin ve göz malformasyonlarına neden olmuştur. Gemifloksasinin gebe
kadınlardaki güvenilirliği belirlenmemiştir. Anneye sağlayacağı yarar fetusa verebileceği
zarar riskinden daha fazla olmadığı sürece ONFACT gebe kadınlarda kullanılmamalıdır.
Gebe kadınlarda kullanımı ile ilgili yeterli ve iyi kontrollü klinik çalışma mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Povidon
Krospovidon
Magnezyum stearat
Saf su
Opadry OY-S-28924
96.2. Geçimsizlikler
Bildirilmemiştir.
6.3. Raf ömrü
24 ay.
6.4. Saklamaya yönelik özel tedbirler
25˚C’nin altındaki oda sıcaklığında saklayınız.
6.5. Ambalajın niteliği ve içeriği
5 ve 7 tablet içeren Al / PVC-PVDC blister ambalaj.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
LG Life Sciences Ltd., Kore lisansıyla
Tripharma İlaç San. ve Tic. A.Ş.
Reşitpaşa Mah. Eski Büyükdere Cad. No: 4 34467
Maslak / Sarıyer / İstanbul
0212 366 84 00
0212 276 20 20
8. RUHSAT NUMARASI
228/41
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 27.12.2010
Ruhsat yenileme tarihi : ---
10. KÜB’ÜN YENİLENME TARİHİ
---
10