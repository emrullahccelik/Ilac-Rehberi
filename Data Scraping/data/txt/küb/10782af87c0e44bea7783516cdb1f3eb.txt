1 / 10  KISA ÜRÜN BİLGİSİ  
 
1. BEŞERİ TIBBİ ÜRÜNÜN  ADI 
 
GADOTU® 287 mg/mL IV enjeksiyon için çözelti içeren flakon 
Steril  
 
2. KALİTATİF VE KANTİTATİF  BİLEŞİM  
 
Etkin madde:  
Her 1 ml çözelti 287 .0 mg (0.5 mmol’e eşdeğer) gadodiamid içerir.  
10 ml’de: 2.87 g (5.0 mmol) gadodiamid  
15 ml’de: 4.305 g (7.5 mmol) gadodiamid  
20 ml’de: 5.74 g (10.0 mmol) gadodiamid bulunur.  
 
Yardımcı maddeler : 
Kaldiamid sodium …………………………… 12mg/mL  
Sodyum hidroksit çözeltisi (pH ayarlayıcı)….k.m.  
 
Yardımcı maddeler için 6.1’e  bakınız.  
 
3. FARMASÖTİK  FORM  
 
Enjeksiyonluk çözelti.  
Cam flakon içinde, görünebilen partikül içermeyen, renksiz veya açık sarı renkli berrak 
çözeltidir.  
Osmolalite: 650 mOsmol/kg - 1000 mOsmol/kg  
pH: 5.5-7.0 
 
4. KLİNİK  ÖZELLİKLER  
 
4.1 Terapötik  endikasyonlar  
Bu ürün sadece teşhis amaçlı kullanım içindir.  GADOTU kraniyal ve spinal manyetik rezonans 
görüntüleme (MRG) için kullanılan bir kontrast maddedir.  
GADOTU aynı zamanda, intravenöz uygulama ile, genel vücut MR görüntülenmesinde de 
(baş ve boyun bölgesi, kalp dahil torasik boşluk, ekstremiteler, karın ve pelvis (prostat ve 
mesane) kadında meme, karın (pankreas ve karaciğer) retroperitonal boşluk (böbrek ), kas -
iskelet sistemi ve damarlar (anjiyografi) dahil) endike  olup sadece aşağıdaki durumlarda 
kullanılmalıdır.  
 
 Makrosiklik ajanlarla görüntülemenin sağlanamadığı  durumlarda , 
 Sadece 65 yaş üzeri  hastalarda , 2 / 10   Yılda en fazla bir defayı geçmemek  üzere , 
 Tetki kin gerektirdiği en düşük dozda MR görüntülemede .  
 
GADOTU, vücudun çeşitli kısımlarındaki anormal yapı ve lezyonların görüntülenmesini 
kolaylaştırır ve sağlıklı veya patolojik dokuların birbirinden ayırt edilmesine yardımcı olur.  
 
4.2 Pozoloji ve uygulama  şekli  
Kontrastlı görüntüle me için yeterli en düşük konsan trasyonda kullanılmalıdır. Doz, hastanın 
vücut ağırlığına göre hesaplanmalı ve bu bölümde belirtilen kilogram başına önerilen doz 
aşılmamalıdır.  
GADOTU enjektöre kullanımdan hemen önce çekilmelidir. Aşağıda belirtilen tüm dozlar, 
bolus intravenöz enjeksiyonla uygulanabilir. GADOTU enjeksiyonunun tümünün 
verildiğinden emin olmak için, enjeksiyondan sonra intravenöz hat 5 ml sodyum klorür 
enjeksiyonluk çözeltisi ile (9 mg/ml = %0.9) yıkanabilir.  
 
Pozolo ji/uygulama sıklığı ve süresi:  
Merkezi sinir sistemi  tetkiki  
100 kg’a kadar olan 65 yaş üstü hastalard a önerilen doz, 0.2 ml/kg vücut  ağırlığıdır (v.a.) (0.1 
mmol/kg v.a.). 100 kg vücut ağ ırlığının üzerinde olanlar için 20 ml genellikle  yeterlidir. Beyin 
metastazından şüphelenildiği takdirde, 100 kg’a kadar olan 65 yaş üstü hastalar da 0.6 ml/kg 
v.a. (0.3 mmol/kg vücut ağırlığ ına eşdeğer) verilebilir. Vücut ağırlığı 100  kg.’dan fazla olan 
65 yaş üstü hastalar için toplam 60 ml genellikle yeterlidir. 0.6 ml/k g, bir tek enjeksiyon 
halinde uygulanabilir.  
Tüm vücut tetkiki  
65 yaş üstü hastalar  için tavsiye edilen doz 100 kg' a kadar vücut ağırlığındakiler için 0.2 
ml/kg v.a.’dır (0.1 mmol/kg v.a.). 100 kg üzeri vücut ağırlığında 20 ml genellikle yeterlidir. 
Gere kirse, 100 kg.’a kadar olan 65 yaş üstü hastalarda 0.6 ml/kg v.a. (0.3 mmol/kg v.a.) 
uygulanabilir. Hasta 100 kg’dan daha fazla vücut ağırlığına sahip ise, toplam 60 ml genellikle 
yeterlidir.  
MRG tetkiki, kullanılan pals dizilimine ve tetkik protokole bağlı olarak, GADOTU 
uygulamasından kısa bir süre sonra başlamalıdır. Optimal kontrast artırımı, lezyonun/dokunun 
tipine bağlı olarak, enjeksiyondan sonraki ilk dakikalar içinde gözlenir. Kontrast  artırımı 
genellikle kontrast maddenin enjeksiyonundan sonra 45 dakikaya kadar sona erer. GADOTU 
ile kontrast artırımı tetkikleri için T 1 -ağırlıklı tarama sekansları özellikle uygundur.  
Eğer bu ilaç otomatik bir uygulama sistemi ile hastaya verilecekse, tıbbi cihaz üreticisi 
tarafından amaçlanan kullanım için uygun olduğu gösterilmiş olmalıdır. Tıbbi cihazın 
kullanma talimatları mutlak şekilde takip edilmelidir.  
 
 Uygulama şekli:  
Hastanın özel olarak hazırlanması gerekmez.  
GADOTU kullanılmadan hemen önce şırıngaya çekilmelidir. Bu ilacın bir şişesi sadece tek 
hasta içindir. Her bir görüntülemeden sonra ilacın kullanılmayan kısmı atılmalıdır.  
Sadece i.v. kullanım içindir. 65 yaş üstü hastalar için  önerilen  doz, tek bir intravenöz 3 / 10  enjeksiyon şeklinde uygulan malıdır.  GADOTU’nun  tam enjeksiyonunu sağlamak için i.v. hat 
enjeksiyondan sonra 5 ml serum fizyolojik (% 0.9 NaCl)  enjeksiyonluk  çözeltisi ile 
yıkanabilir.  
 
Özel popülasyonlara ilişkin ek bilgiler:  
Böbrek/Karaciğer yetmezliği:  
GADOTU, şiddetli böbrek yetmezliği (GFR<  30 ml/dk/1.73 m2) bulunan ve karaciğer nakli 
için perioperatif dönemde olan hastalarda kontrendikedir (bkz. Bölüm 4.3). GADOTU, orta 
dereceli renal bozukluğu olan hastalarda (GFR: 30 -59 ml/dk/1.73 m2), sadece zarar -yarar 
oranı çok iyi değe rlendirildikten sonra ve 0.1 mmol/kg vücut ağırlığı dozunu aşmayaca k 
şekilde kullanılmalıdır (bkz. Bölüm 4.4).  Bir tarama sırasında bir dozdan fazlası 
kullanılmamalıdır. GADOTU , yılda en fazla bir defayı geçmemek üzere  kullanılmalıdır.   
 
Pediyatrik popülasyon:  
GADOTU’nun çocuklarda kullanı mı kontrendikedir.  
 
Geriyatrik popülasyon (65 yaşında ve daha yaşlı hastalar) : 
Doz ayarlamasının gerekli olmadığı düşünülmektedir. Y aşlı hasta larda dikkatli olunmalıdır 
(bkz. Bölüm 4.4). 
 
4.3 Kontrendikasyonlar  
GADOTU, etkin madde gadodiamid veya formüld eki diğer maddelerden herhangi birine 
karşı aşırı duyarlılığı olduğu bilinen hastalarda  kullanılmamalıdır.  
Gadodiamidin şiddetli böbrek yetmezliği (Glomerüler Fil trasyon Hızı -GFR<30 ml/dk/1.73 
m2) olan hastalarda, karaciğer nakli için perioperatif dönemde olan hastalarda , 65 yaş altı 
yetişkinlerde ve çocuklarda  kontrendikedir (bkz. Bölüm 4.4). 
 
4.4 Özel kullanım uyarıları ve  önlemleri  
Gadodiamid uygulamasını takiben, gadolinyum beyinde ve vücudun diğer dokularında 
(kemikler, karaciğer, böbrekler, cilt) birikebilir ve beyinde özellikle dentat nükleus, globus 
pallidus ve talamusta T1 -ağırlıklı sinyal yoğunluğunun doza bağlı artışına  neden olabilir. Bu 
birikimin ne gibi klinik sonuçlara yol açabileceği bilinmemektedir.  Tekrarlanan taramaların 
gerekli olduğu hastalarda GADOTU kullanmanın olası tanısal avantajlarının, beyin ve diğer 
dokularda gadolinyum birikme potansiyeline ağır basması gerekir.  
Hastadan bilgilendirme ve onay formu alınması ve kısıtlı dağıtım modelinin uy gulanması 
koşuluyla kullanılabilir.  
 
 İNTRATEKAL KULLANIMI  YOKTUR.  
İntratekal kullanımı konvülziyon, koma, duyusal ve motor sinir hasarı oluşturmuştur.  
 
MRG incelemesi için, kalp pili ve ferromagnetik implantların çıkarılması gibi alınması  
gereken genel ö nlemler alınmalıdır.  
 4 / 10   Hipersensitivite  
İntravenöz yoldan uygulanan tüm kontrast maddelerle ortaya çıkabilen allergoid ve diğer 
idiyosinkratik reaksiyonlar GADOTU uygulaması ile de görülebilir. Bu reaksiyonlar, şoka 
kadar  gidebilen, kardiyovasküler, solunum ve cilt reaksiyonları şeklinde kendini gösterebilir 
(bkz. 4.8). Bu reaksiyonların çoğunluğu kontrast maddenin uygulanmasından sonraki yarım 
saat içinde kendini gösterir. Aynı sınıftaki bütün diğer kontrast maddelerle ol duğu gibi, seyrek 
olarak, geç reaksiyonlar da (saatler veya günler sonra) ortaya çıkabilir.  
Hipersensitivite reaksiyonları görülürse, kontrast madde uygulaması derhal durdurulmalıdır. 
Acil durumlarda müdahale edebilmek için gerekli ilaçlar ve intübasyon ve  ventilasyon 
desteğinin sağlanmasına yönelik ekipman hazır bulundurulmalıdır.  
Hipersensitivite reaksiyonu riskinin yüksek olduğu vakalar şunlardır:  
- Alerjik yatkınlığı olan  hastalar  
- Bronşiyal astımı olan hastalar; bu hastalarda özellikle bronkospazm riski  artar.  
- Kontrast maddelere karşı şiddetli reaksiyon öyküsü olan  hastalar  
 
 Böbrek fonksiyonlarında  bozulma  
 
GADOTU uygulamasından önce tüm hastalar, renal  fonksiyon bozukluğu açısından, 
ilgili laboratuvar testleri yapılarak  taranmalıdır.  
Akut veya kronik şiddetli böbrek yetmezliği olan hastalarda (GFR <30 ml/dk/1.73 m2) 
GADOTU ve diğer bazı gadolinyum içeren kontrast ajanları kullanımı ile nefrotik  sistemik 
fibroz (NSF) arasında ilişki olduğuna dair bildirimler bulunmaktadır.  GADOTU bu hastalarda 
kontrendikedir.  Karaciğer nakli olan hastalar NSF açısından özellikle risk altındadır, çünkü bu 
hasta grubunda akut renal yetmezlik riski yüksektir. Bu nedenle, şiddetli renal bozuk luğu olan 
hastalarda, karaciğer  nakli için perioperatif dönemde olan hastalarda  ve yeni doğanlarda  
GADOTU kullanılmamalıdır (bkz.  Bölüm 4.3). 
Orta derecede böbrek fonksiyon bozukluğu olan hastalarda (GFR 30 -59 ml/dk/1.73 m2) NSF 
gelişme riski bilinmemektedir. Bu nedenle, böbrek fonksiyo nlarında orta derecede bozulma 
olan hastalarda GADOTU, sadece dikkatli bir yarar/zarar değerlendirmesinden sonra 
kullanılmalıdır.  
GADOTU uygulamasından kısa bir süre sonra yapılan hemodiyaliz GADOTU’nun vücuttan 
uzaklaştırılmasında yararlı olabilir. Hiç he modiyaliz uygulanmamış hastalarda NSF’nin 
önlenmesi veya tedavisi için hemodiyalize başlanmasını destekleyen bir kanıt yoktur.  
 
 Yenidoğanlar ve  infantlar  
Yenidoğanlarda ve infantlarda GADOTU’nun kullanı mı kontrendikedir  (bkz.  Bölüm  4.3). 
 
 Beta-blokör kullanan  hastalar  
Halen beta -blokör kullanan hastaların, genellikle hipersensitivite reaksiyonlarının tedavisinde 
kullanılan beta -agonistlere yanıt vermeyebileceği dikkate alınmalıdır.  
 5 / 10   Kardiyovasküler hastalığı  olanlar  
Bu hasta grubunda hipersensitivite reaksiyonları daha şiddetli olabilir. Özellikle ciddi kalp 
hastalığı olan kişilerde (ör: şiddetli kalp yetmezliği, koroner arter hastalığı) kardiyovasküler 
reaksiyonlar kötüleşebilir.  
 
 Merkezi sinir sistemi  hastalıkları  
Aynı sınıftaki diğer kontrast maddel erle de seyrek olarak gözlendiği gibi, epilepsi veya beyin 
lezyonu olan kişilerde, tetkik sırasında konvülziyon geçirme olasılığı artabilir. Bu hastalarda 
tetkik yapılırken gerekli önlemler (ör: hastanın monitorizasyonu) alınmalı ve olası 
konvülziyonlara h ızlı şekilde müdahale edebilmek için gereken ilaçlar ve ekipman hazır 
bulundurulmalıdır.  
 
 Yaşlılar  
Yaşlılarda gadodiamidin renal klerensi bozulmuş olabileceği için, 65 yaş ve üstündeki 
hastaların renal fonksiyon bozukluğu açısından taranması özellikle önemlidir.  
 
Bu tıbbi ürün, 0.58 mg/ml sodyum içerir. Bu durum, kontrollü sodyum diyetinde olanlar için 
göz önünde bulundurulmalıdır.  
 
4.5 Diğer tıbbi ürünlerle etkileşimler ve diğer etkileşim  şekilleri  
GADOTU, serum kalsiyumunu ölçmek için sıklıkla kullanılan bazı kompleksometrik 
(kolorimetrik) metotlarla etkileş ebilir. Diğer elektrolitlerin tayini ile de etkileşebilir (ör: 
demir). Bu nedenle, bu tip metotların GADOTU uygulanmasından sonraki 12 -24 saat içinde 
kullanılmamaları önerilir. Eğer bu ölçümlerin yapılm ası mutlaka gerekli ise, başka metotların 
kullanılması tavsiye edilir.  
 
4.6 Gebelik ve laktasyon 
Genel  tavsiye  
Gebelik Kategorisi: C  
Çocuk doğurma potansiyeli bulunan kadınlar/Doğum kontrolü (Kontrasepsiyon)  
GADOTU’nun çocuk doğurma potansiyeli bulunan kadınların doğum kontrolünde 
(kontrasepsiyon) kullanımına ilişkin veri mevcut değildir.  
 
Gebelik dönemi  
GADOTU, gebelik döneminde, hastanın klinik durumu gadodiamid kullanımını mutlak a 
gerektirmedikçe, uygulanmamalıdır. Ha yvan çalışmalarında, tekrarlı yüksek dozda üreme 
toksisitesi görülmüştür ( bkz. Bölüm  5.3). 
GADOTU’nun gebe kadınlarda kullanımına ilişkin veri mevcut değildir.  
 
Laktasyon dönemi  
Gadodiamidin insan sütüne g eçip geçmediği bilinmemektedir. Hayvanlarda elde edilen 
veriler, gadodiamidin süte geçtiğini göstermektedir ( bkz. Bölüm 5.3). Emen bebeğe yönelik 
bir risk göz ardı edilemez. Emzirmeye GADOTU'nun verilmesinden en az 24 saat sonrasına 
kadar ara verilmelidir.  6 / 10   
Üreme yeteneği/Fertilite  
Hayvan çalışmaları, tekrarlı yüksek dozlarda üreme toksisitesi bulguları göstermiştir (bkz. 
Bölüm 5.3). 
 
4.7 Araç ve makine kullanımı üzerindeki  etkiler  
Araç ve makine kullanımı üzerindeki etkileri ile ilgili herhangi bir çalışma yapılmamıştır. 
Ayaktan tedavi edilen hastalar, ara ç ve makine kullanırken, zaman zaman bulantı olabileceğini 
dikkate almalıdır.  
 
4.8 İstenmeyen  etkiler  
Klinik çalışmalarda, hastaların yaklaşık %6’sında advers etkiler bildirilmiştir.  
GADOTU uygulamasından sonra en fazla bildirilen spontan advers etkiler, hiper sensitivite 
reaksiyonları, bulantı ve kusmadır. GADOTU ile “Nefrojenik Sistemik Fibroz” (NSF) 
vakaları bildirilmiştir (bkz.  Bölüm 4.4). 
GADOTU ile yapılan klinik çalışmalarda advers etkiler aşağıdaki tabloda verilen sıklık 
tanımlarına göre bildirilmiştir; çok yaygın (≥1/10); yaygın (≥1/100 ila  <1/10);  yaygın olmayan 
(≥1/1.000 ila < 1/100); seyrek (≥1/10.000 ila < 1/1.000); çok seyrek (<1/10.000), bilinmiyor 
(eldeki verilerden hareketle tahmin  edilemiyor).  
 
 
Bağışıklık sistemi hastalıkları  
Yaygın  olmayan:  Cilt ve mukoza  membranında  alerji  benzeri  reaksiyonlar, 
hipersensitivite  
Bilinmiyor:  Anaflaktik/anaflaktoid  reaksiyonlar*  
 
Psikiyatrik hastalıklar  
Seyrek:  Anksiyete  
 
Sinir sistemi hastalıkları  
Yaygın:  Başağrısı  
Yaygın olmayan:         Baş dönmesi, parestez i, tat alma duyusunda geçici bozulma  
Seyrek:  Konvülziyonlar, tremor, somnolans, koku alma duyusunda geçici 
bozulma  
 
Göz hastalıkları  
Seyrek:  Görme  bozuklukları  
 
Kardiyak hastalıklar  
Bilinmiyor:  Taşikardi  
 
 7 / 10  Vasküler hastalıklar  
Yaygın olmayan:         Ateş basması  
 
Solunum, göğüs bozuklukları ve mediastinal hastalıklar  
Seyrek:  Dispne,  öksürük  
Bilinmiyor:  Bronkospazm, solunum güçlüğü, boğaz irritasyonu,  hapşırma  
 
Gastrointestinal hastalıklar  
Yaygın:  Bulantı  
Yaygın  olmayan:  Kusma, diyare  
 
Deri ve deri altı doku hastalıkları  
Yaygın  olmayan:  Prürit  
Seyrek:  Yüzdeki şişme dahil ödem, anjiyonörotik ödem, ürtiker, döküntü 
Bilinmiyor:  Nefrojenik sistemik fibroz (NSF)  
 
Kas-iskelet bozuklukları, bağ doku ve kemik hastalıkları  
Seyrek:  Artralji  
 
Böbrek ve idrar yolu hastalıkları  
Seyrek:  Akut renal  yetmezlik  
 
Genel bozukluklar ve uygulama bölgesine ilişkin hastalıklar  
Yaygın:  Enjeksiyon ile ilişkili olarak geçici sıcaklık, soğukluk veya lokal 
basınç hissi. Enjeksiyon bölgesinde geçici ağrı  duyusu.  
Seyrek:  Göğüs ağrısı,  ateş, titreme  
 
*Verilen doz ve uygulama yolundan bağımsız olarak ortaya çıkabilen anaflaktik/anaflaktoid 
reaksiyonlar başlangıç aşamasındaki şok tablosunun ilk belirtileri olabilir.  
GADOTU uygulamasını takiben gecikmiş advers etkiler saatler veya günler sonra ortaya 
çıkabilir.  
Bazı hastalarda serum demir düzeylerinde geçici değişiklikler gözlenmiştir. Ancak bu 
hastaların tümü asemptomatik kalmıştır.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının rap orlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerek mektedir ( www.titck.gov.tr ; e- 
posta: tufam@titck.gov.tr ; tel: 0 800 314 00 08; faks: 0 312  218 35 99). 
 
 
 8 / 10  4.9 Doz aşımı ve  tedavisi  
Böbrek yetmezliği olan hastalarda aşırı intravenöz doz uygulanması halinde, GADOTU 
hemodiyalizle uzaklaştırılabilir. Bununla birlikte hemodiyalizin, nefrojenik sistemik fibrozu 
önlediğine dair bir kanıt yoktur.  
 
5. FARMAKOLOJİK  ÖZELLİKLER  
5.1 Farmakodinamik  özellikler:  
Farmakoterapötik  grubu:  Paramanyetik kontrast madde 
ATC  kodu:  V08CA03  
GADOTU iyonik olmayan, paramanyetik kontrast bir maddedir ve manyetik rezonans 
görüntüleme (MRG) için kullanılır. GADOTU, gadodiamid içerir ve asıl olarak protonların T1 
-relaksasyon zamanını etkiler. İntravenö z enjeksiyonunu   takiben,   sinyal yoğunluğunu 
arttırır ve böylece MRG incelemelerinde kontrast artışı sağlar. Araştırılan alan şiddeti aralığı 
içinde (0.15 Tesla’dan 1.5 Tesla’ya kadar), rölatif görüntü kontrastının, uygulanan alan 
şiddetinden bağımsız o lduğu  bulunmuştur.  
GADOTU, kontrast artırımını sağlayarak, merkezi sinir sistemi dahil, vücudun çeşitli 
kısımlarındaki anormal yapı ve lezyonların görüntülenmesini kolaylaştırır.  
GADOTU bozulmamış kan -beyin bariyerini geçmez. Kan -beyin bariyerinin bozulduğ u 
durumlarda GADOTU uygulanması, patolojik değişikliklerin ve beyin (intrakranyal 
lezyonlar), omurga ve ilgili dokularla, toraks, pelvik boşluklar ve retroperitonal boşluklarda 
anormal damarlanma gösteren lezyonların (veya kan -beyin bariyerindeki anormalli klere neden 
oldukları düşünülen durumların) daha iyi görüntülenmesini sağlayabilir. Ayrıca, tümörün 
görüntülenmesini iyileştirerek invazifliğinin daha iyi belirlenmesini sağlar.  GADOTU, normal 
beyinde veya anormal vaskülarizasyon göstermeyen lezyonlarda (ör: kistler, olgunlaşmış 
postoperatif skarlar) birikmez. Sinyal artımı tüm patolojik süreçlerde gözlenmez. Örneğin, 
bazı düşük dereceli (lowgrade) maligniteler veya inaktif MS -plaklarında artış görülmez. Bu 
nedenle GADOTU, sağlıklı ve patolojik dokuların, farklı patolojik yapıların ayırt edici 
tanısında ve tedavi sonrasında tümör, tümör nüksü ve sikatrik dokuların birbirinden 
ayırdedilmesinde  kullanılabilir.  
 
5.2 Farmakokinetik Özelli kler  
GADOTU lineer bir gadolinyum içeren kontrast ajandır (GdKA). Çalışmalar GdKA'lara 
maruziyet sonrasında vücutta gadolinyum biriktiğini göstermiştir. Bu birikim beyin ve başka 
doku ya da organlarda olabilir. Lineer GdKA'lar beyinde özellikle dentat nük leus, globus 
pallidus ve talamusta T1-ağırlıklı sinyal yoğunluğunun doza bağlı artışına  neden olabilir. 
Sinyal yoğunluğundaki artış ve klinik olmayan veriler gadolinyumun lineer GdKA'lardan 
salındığını göstermektedir.  
 
Genel  Özellikler  
Emilim:  
IV yolla uygulandığında n emilim söz konusu değ ildir.  
 9 / 10  Dağılım : 
Gadodiamid ekstraselüle r sıvıda hızla dağılır. Dağılım hacmi ekstraselüler  sıvıyla eşdeğerdir. 
Dağılım yarı ömrü yaklaşık 4 dakika ve eliminasyon yarı ömrü yaklaşık 70 dakikadır.  
Plazma proteinlerine bağlandığı gözlenmemiştir.  
 
Biyotransformasyon:  
Metabolitleri tespit edilmemiştir.  
 
Eliminasyon:  
Gadodiamid böbreklerden glomerüler filtrasyonla  atılır. Normal böbrek fonksiyonuna  sahip 
hastalarda intravenöz enjeksiyondan sonra, verilen dozun yaklaşık %85’i 4 saat, %95 - 98'i 24 
saat içinde idrarda değişmeden bulunur. Böbrek fonksiyonu bozulmuş  hastalarda  (GFR<30 
ml/dak)  eliminasyon yarı ömrü, böbrek fonksiyon bozukluğu ile ters ora ntılı olarak uzar. 
Kontrast madde hemodiyaliz ile elimine edilebilir.  
 
Doğrusallık/Doğrusal olmayan durum:  
0.1 ve 0.3 mmol/kg'lık dozlardan sonra doğrusal kinetik gözlenir.  
 
5.3 Klinik öncesi güvenlilik verileri  
Güvenlilik farmakolojisi, tekrarlı doz toksi site ve genotoksisite ile ilgili konvansiyonel 
çalışmalara dayanan preklinik veriler insanlar için özel bir tehlike göstermemiştir. Gebe 
tavşanlarda yapılan 0.5 ve 1.0 mmol/kg/gün tekrarlı doz uygulamalarından sonra, gelişim 
geriliğini gösteren iskelet ano malileri ortaya çıkmıştır. Karsinojenite çalışmaları 
yürütülmemiştir.  
 
6. FARMASÖTİK  ÖZELLİKLER  
6.1 Yardımcı maddelerin  listesi  
Kaldiamid sodyum  
Hidroklorik asit ve/veya sodyum hidroksit (pH ayarlaması için) 
Enjeksiyonluk su  
 
6.2 Geçimsizlikler  
GADOTU diğer ilaçlarla  karıştırılmamalıdır.  
 
6.3 Raf ömrü  
Açılmamış ürünün raf ömrü 24 aydır.  
Ürün açıldıktan sonra hemen kullanılmalıdır.  
 
6.4 Saklamaya yönelik özel tedbirler  
25oC’nin  altındaki oda sıcaklığında saklanmalı ve ışıktan korunmalıdır. Işıktan korumak için 
karton dış ambalajı içinde saklanmalıdır.  
Dondurmayınız.  10 / 10   
6.5 Ambalajın niteliği ve  içeriği  
Kutuda, klorobütil kauçuk tıpa üzerinde, alüminyum flip off kapak ile kapatılmış, T ip I cam 
flakon 10 mLx 1 flakon, 15 mL x 1 flakon, 20 mL x 1 flakon olarak sunulmuştur.  
 
6.6 Beşeri tıbbi üründen arta kalan maddelerin imhası ve diğer özel  önlemler  
İlacın her bir flakonu sadece tek kullanım içindir. Bir hastaya uygulandıktan sonra kalan ilaç  
imha edilmelidir.  
GADOTU’da renk bozulması, partik ül madde veya ambalajda bozulma gözlerseniz  bu ürünü  
kullanmayınız.  
Flakon üzerindeki soyulabilir izleme etiketi mutlaka hastanın dosyasına yapıştırılmalı, 
böylece kullanılan gadolinyum kontrast maddesinin  ne olduğu doğru şekilde  kayıtlara  
geçirilmelidir. Kullanılan doz da kaydedilmelidir.  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıkları Kontrolü Yönetmeliği”ne uygun olarak imha edilmelidir.  
 
7. RUHSAT  SAHİBİ  
Koçsel İlaç Sanayi ve Ticaret A.Ş 
Koşuyolu Cad. No:34  
34718 Kadıköy - İstanbul 
Telefon: +90 (216) 544 90 00  
Faks: +90 (216) 545 59 94  
 
8. RUHSAT  NUMARASI  
2016/133  
 
9. İLK RUHSAT TARİHİ/RUHSAT YENİLEME  TARİHİ  
İlk ruhsatlandırma tarihi: 02.03.2016 
Ruhsat yenileme tarihi:  
 
10. KÜB’ÜN YENİLENME TARİHİ  