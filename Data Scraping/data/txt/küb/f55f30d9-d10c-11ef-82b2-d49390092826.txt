KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZYRTEC® 1 mg/ml şurup
2. KALİTATİF VE KANTİTATİF BİLEŞİM
Etkin madde:
Setirizin dihidroklorür ....................................... 1 mg
Yardımcı maddeler:
Sorbitol çözeltisi (%70) .................................... 450 mg/mL
Metil parahidroksibenzoat ................................ 1,35 mg/mL
Propil parahidroksibenzoat ............................... 0,15 mg/mL
Sodyum sakkarin ............................................... 1 mg/mL
Sodyum asetat ................................................... 4,2 mg/mL
Yardımcı maddeler için bölüm 6.1’ e bakınız.
3. FARMASÖTİK FORM
Şurup
Hafif tatlı ve muz aromalı berrak ve renksiz çözelti
4. KLİNİK ÖZELLİKLER
4.1. Terapötik endikasyonlar
ZYRTEC; erişkinler ile 2 yaş ve üzeri çocuklarda:
Alerjik rinitin nazal ve oküler semptomlarının tedavisinde ve ürtikerin semptomlarının
tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
2-6 yaş arasındaki çocuklarda: Günde iki kez 2,5 mg (günde iki kez 2,5 mL şurup (günde iki
kez yarım kaşık)).
6-12 yaş arasındaki çocuklarda: Günde iki kez 5 mg (günde iki kez 5 mL şurup (günde iki kez
bir tam kaşık)).
112 yaş üstü adölesan ve erişkinlerde: Günde bir kez 10 mg (günde bir kez 10 mL şurup (günde
bir kez 2 tam kaşık)).
Uygulama şekli:
ZYRTEC ağızdan kullanım içindir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda etkililik/güvenlilik konusunda veri yoktur. Setirizin esas
olarak renal yolla atıldığı için, alternatif tedavinin mümkün olmadığı durumlarda
kullanıldığında, doz aralıkları böbrek fonksiyonuna göre bireyselleştirilmelidir. Aşağıdaki
tabloya bakılarak dozu belirtilen şekilde ayarlanır.
Böbrek Fonksiyon Bozukluğu olan Erişkin Hastalarda Doz Ayarlaması:
Grup Beklenen Glomeruler Doz ve doz sıklığı
Filtrasyon Hızı (eGFR)
(mL/dak)
Normal renal fonksiyon ≥ 90 Günde bir kez 10 mg
Hafif derecede azalmış renal –60 - <90 Günde bir kez 10 mg
fonksiyon
Orta derecede azalmış renal 30 – <60 Günde bir kez 5 mg
fonksiyon
Ağır derecede azalmış renal 15 - < 30 diyaliz İki günde bir, bir kez 5 mg
fonksiyon gerektirmeyen
Son dönem böbrek yetmezliğinde < 15 diyaliz tedavisi Kontrendike
gerektiren
Karaciğer yetmezliği:
Sadece karaciğer yetmezliği olan hastalarda herhangi bir doz ayarlanmasına gerek yoktur.
Karaciğer ve böbrek yetmezliği bir arada görülen hastalarda ise doz ayarlaması önerilir (bkz
“Böbrek yetmezliği” bölümü).
Pediyatrik popülasyon:
“Pozoloji/ uygulama sıklığı ve süresi” bölümüne bakınız.
Böbrek yetmezliği olan pediyatrik hastalarda doz, hastanın renal klirensi, yaşı ve vücut ağırlığı
göz önüne alınarak bireyselleştirilmelidir.
Geriyatrik popülasyon:
2Veriler, böbrek fonksiyonu normal olan yaşlılarda, doz azaltılmasının gerekmediğini ortaya
koymuştur.
4.3. Kontrendikasyonlar
• ZYRTEC’in etkin maddesine veya yardımcı maddelerden herhangi birine, hidroksizine
veya piperazin türevlerinden herhangi birine karşı aşırı duyarlılık öyküsü olan
hastalarda,
• eGFR’nin (beklenen glomeruler filtrasyon hızı) 15 mL/dak’nın altında olduğu son
dönem böbrek yetmezliğindeki hastalarda,
• Früktoz intoleransı gibi nadir kalıtımsal rahatsızlığı olan hastalarda kontrendikedir.
4.4. Özel kullanım uyarıları ve önlemleri
Setirizin, terapötik dozlarda, alkol (kandaki 0,5 g/L’ lık bir alkol düzeyi için) ile klinik olarak
anlamlı bir etkileşim göstermemiştir, ancak alkolle birlikte alındığında dikkatli olunması
önerilir.
Setirizin üriner retansiyon riskini artırabileceğinden, üriner retansiyona eğilim faktörleri (örn.
omurilik lezyonu, prostatik hiperplazi) olan hastalarda dikkatli olunmalıdır.
Antihistaminikler alerji deri testlerine verilen yanıtı inhibe etmektedir, bu nedenle bu testlerin
uygulanmasından önce 3 günlük bir temizlenme periyodu önerilmektedir.
Epileptik hastalarda ve konvülsiyon riski olan hastalarda dikkat edilmesi önerilir.
Şurubun içeriğinde bulunan metil parahidroksibenzoat ve propil parahidroksibenzoat
(muhtemel gecikmiş) alerjik reaksiyonlara neden olabilir.
Bu tıbbi ürün her mL’sinde 1 mg sodyum sakkarin ve 4,20 mg sodyum asetat ihtiva eder. Bu
durum, kontrollü sodyum diyetinde olan hastalar için göz önünde bulundurulmalıdır.
Şurubun içeriğinde sorbitol bulunmaktadır. Nadir kalıtımsal fruktoz intolerans problemi olan
hastaların bu ilacı kullanmamaları gerekir.
Tedaviye başlanmadan önce yoğun kaşıntı ve/veya ürtiker görülmese bile setirizin ile tedavi
kesildiğinde bu semptomlar ortaya çıkabilir. Bazı durumlarda, bu semptomlar şiddetli olabilir
ve tedaviye yeniden başlanması gerekebilir. Tedaviye yeniden başlandığında semptomlar
ortadan kalkmalıdır.
ZYRTEC’in 2 yaş altı çocuklarda kullanımı önerilmez.
34.5. Diğer tıbbi ürünler ile etkileşimler ve diğer etkileşim şekilleri
Setirizinin farmakokinetik ve farmakodinamik tolerans profilinden ötürü, bu antihistaminik ile
herhangi bir etkileşim beklenmez. Fiilen, psödoefedrin ya da teofilin (400 mg/gün) ile yapılan
ilaç-ilaç etkileşim çalışmalarında, farmakodinamik veya önemli bir farmakokinetik etkileşim
rapor edilmemiştir.
Gıdalarla alındığında emilim miktarı azalmamış ancak emilim hızında bir azalma olmuştur.
Setirizin alkolün (kandaki 0,5 g/L’lık bir alkol düzeyi için) etkilerini potansiyelize etmez, ancak
duyarlı hastalarda, setirizinin alkol veya diğer santral sinir sistemi depresanları ile eşzamanlı
kullanımı, uyanıklıkta azalmaya ve performans bozukluğuna yol açabilir.
Özel popülasyonlara ilişkin ek bilgiler
Özel popülasyonlara ilişkin bir klinik etkileşim çalışması yürütülmemiştir.
Pediyatrik popülasyon
Pediyatrik popülasyona ilişkin bir klinik etkileşim çalışması yürütülmemiştir.
4.6. Gebelik ve laktasyon
Genel tavsiye:
Gebelik kategorisi: "B"
Çocuk doğurma potansiyeli bulunan kadınlar / Doğum kontrolü (Kontrasepsiyon):
Çocuk doğurma potansiyeli olan kadınlar setirizin ile tedavi edilebilir. Setirizin ve oral
kontraseptiflerin eş zamanlı kullanımının kontrasepsiyon etkinliğini azaltması beklenmez.
Gebelik dönemi:
Setirizin için gebeliğe ilişkin prospektif olarak toplanan veriler, geçmişte belirlenen oranların
üzerinde bir maternal ya da embriyonal/fetal toksisite potansiyeli göstermemektedir.
Hayvanlar üzerinde yapılan çalışmalar, gebelik, embriyonal/fetal gelişim, doğum ya da doğum-
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebe kadınlara ancak mutlak gerekli olduğunda uygulamalı ve verilirken tedbirli olunmalıdır.
Laktasyon dönemi:
Setirizin anne sütüne geçer. Anne sütü ile beslenen bebeklerde istenmeyen etki görülme riski
dışlanamaz. Setirizin uygulanmasından sonra örneklem zaman noktalarına bağlı olarak
plazmada ölçülene göre %25-%90 oranında anne sütüne geçer; bu nedenle, emziren kadınlarda
kullanılması önerilmez.
4Üreme yeteneği / Fertilite:
İnsanlarda fertiliteye ilişkin veriler sınırlıdır, ancak güvenliliğe dair bir sorun saptanmamıştır.
Hayvanlardan elde edilen veriler, insanlarda üreme ile ilgili bir güvenlilik sorunu
göstermemiştir.
4.7. Araç ve makine kullanımı üzerindeki etkiler
Önerilen 10 mg dozda, araç kullanma becerisi, uykuya dalma ve simule montaj hattı
performansına (ilacın sedatif etkisini ölçmede kullanılan, gerçek iş ortamındaki performansı
temsil eden, bilgisayarla yapılan ve uyku halindeki tüm değişkenlere hassas ölçüm testi) ait
objektif ölçümlerde, potansiyel olarak tehlikeli aktivitelerde çalışan ve makine kullanan
hastalar, önerilen dozu aşmamalı ve tıbbi ürüne verdikleri cevabı dikkate almalıdırlar. Bu tip
duyarlı hastalarda, setirizinin alkol ve diğer santral sistemi depresanları ile eşzamanlı kullanımı,
uyanıklıkta azalmaya ve performans bozukluğuna yol açabilir. Somnolans hikayesi olan
hastalar, araç kullanmaktan, potansiyel olarak tehlikeli aktivitelerde çalışmaktan ve makine
kullanmaktan kaçınmalıdır. Bu hastalar önerilen dozu aşmamalı ve tıbbi ürüne verdikleri yanıtı
dikkate almalıdırlar.
4.8. İstenmeyen etkiler
Klinik çalışmalar
Klinik çalışmalar, önerilen dozda setirizinin, santral sinir sistemi üzerinde somnolans, halsizlik,
sersemlik hali ve baş ağrısı gibi minör advers etkiler gösterdiğini ortaya koymuştur. Bazı
olgularda paradoksal santral sinir sistemi stimülasyonu bildirilmiştir.
Setirizin, selektif periferik H -reseptör antagonisti olmasına ve antikolinerjik aktiviteden göreli
1
bağımsız olmasına rağmen, bireysel olgularda idrar yapma zorluğu, gözde uyum bozuklukları
ve ağız kuruluğu bildirilmiştir.
Bilirubin yükselmesinin eşlik ettiği karaciğer enzimlerinde yükselme ile birlikte karaciğer
fonksiyon anormalliği örnekleri bildirilmiştir. Bu durum genellikle, ilaç kesildiğinde sona
ermektedir.
Setirizinin, önerilen (günde 10 mg) dozda plasebo veya diğer antihistaminiklerle
karşılaştırıldığı, kontrollü, çift kör, nicelikli güvenlilik verileri olan klinik veya farmakoklinik
çalışmalar ile 3200’ den fazla hasta setirizine maruz kalmıştır. Aşağıdaki advers reaksiyonlar,
bu toplu verilerden elde edilen, plasebo kontrollü çalışmalarda, 10 mg setirizin ile %1 ya da
daha fazla oranda görülen advers reaksiyonlardır:
Advers reaksiyon Setirizin 10 mg Plasebo
(WHO-ART) (n= 3260) (n = 3061)
Genel bozukluklar ve uygulama bölgesine
ilişkin hastalıklar:
Halsizlik %1,63 %0,95
5Sinir sistemi hastalıkları:
Sersemlik hissi %1,10 %0,98
Baş ağrısı %7,42 %8,07
Gastrointestinal hastalıklar:
Karın ağrısı %0,98 %1,08
Ağız kuruluğu %2,09 %0,82
Mide bulantısı %1,07 %1,14
Psikiyatrik hastalıklar:
Somnolans %9,63 %5
Solunum, göğüs bozuklukları ve mediastinal
hastalıklar:
Farenjit %1,29 %1,34
Klinik çalışmalarda, plaseboya göre istatiksel olarak daha sık görülen somnolans, olguların
çoğunluğunda hafif ila orta şiddettedir. Diğer çalışmalarda kullanılan objektif testler, sağlıklı
genç gönüllülerde, önerilen günlük dozda, günlük aktivitelerin etkilenmediğini göstermiştir.
Pediyatrik popülasyon
Plasebo kontrollü klinik çalışmalarda, çocuklarda (6 ay-12 yaş) setirizin için %1 veya daha
fazla oranda bildirilen advers olaylar aşağıda listelenmiştir:
Advers reaksiyon Setirizin Plasebo
(WHO-ART) (n=1656) (n =1294)
Gastrointestinal hastalıklar:
Diyare %1,0 %0,6
Psikiyatrik hastalıklar:
Somnolans %1,8 %1,4
Solunum, göğüs bozuklukları ve
mediastinal hastalıklar:
Rinit %1,4 %1,1
Genel bozukluklar ve uygulama
bölgesine ilişkin hastalıklar:
Halsizlik %1,0 %0,3
Pazarlama sonrası deneyim
Klinik çalışmalarda raporlanan ve yukarıda listelenen advers reaksiyonlar dışında, aşağıdaki
istenmeyen etkiler pazarlama sonrası deneyimde raporlanmıştır.
İstenmeyen etkiler MedDRA Sistem Organ Sınıfı’ na göre ve sıklık gruplandırması aşağıda
belirtildiği şekilde tanımlanmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1000 ila < 1/100);
seyrek (≥ 1/10000 ila <1/1000); çok seyrek (< 1/10000), bilinmiyor (eldeki verilerden hareketle
tahmin edilemiyor)
Kan ve lenf sistemi hastalıkları:
6Çok seyrek: Trombositopeni
Bağışıklık sistemi hastalıkları:
Seyrek: Aşırı duyarlılık
Çok seyrek: Anafilaktik şok
Metabolizma ve beslenme hastalıkları:
Bilinmiyor: İştah artışı
Psikiyatrik hastalıklar:
Yaygın olmayan: Ajitasyon
Seyrek: Saldırganlık, konfüzyon, depresyon, halüsinasyon, uykusuzluk
Çok seyrek: Tik
Bilinmiyor: İntihar düşüncesi, kabus görme
Sinir sistemi hastalıkları:
Yaygın olmayan: Parestezi
Seyrek: Konvülsiyonlar
Çok seyrek: Tat alma bozukluğu, senkop, tremor, distoni, diskinezi
Bilinmiyor: Amnezi, hafıza bozukluğu
Göz hastalıkları:
Çok seyrek: Bulanık görme, akomodasyon bozukluğu, okülojirik kriz
Kulak ve iç kulak hastalıkları:
Bilinmiyor: Vertigo
Kardiyak hastalıklar:
Seyrek: Taşikardi
Gastrointestinal hastalıklar:
Yaygın olmayan: Diyare
Hepatobiliyer hastalıklar:
Seyrek: Karaciğer fonksiyon bozukluğu (transaminaz, alkalen fosfataz, γ-GT ve bilirubin artışı)
Bilinmiyor: Hepatit
Deri ve derialtı doku hastalıkları:
Yaygın olmayan: Kaşıntı, döküntü
Seyrek: Ürtiker
Çok seyrek: Anjiyonörotik ödem, sabit ilaç erüpsiyonu
Bilinmiyor: Akut jeneralize ekzantematöz püstülozis
Kas-iskelet bozuklukları, bağ doku ve kemik hastalıkları:
Bilinmiyor: Artralji, miyalji
7Böbrek ve idrar yolu hastalıkları:
Çok seyrek: Disüri, enürezis
Bilinmiyor: Üriner retansiyon
Genel bozukluklar ve uygulama bölgesine ilişkin hastalıklar:
Yaygın olmayan: Asteni, kırıklık
Seyrek: Ödem
Araştırmalar:
Seyrek: Kilo artışı
Seçilmiş advers ilaç reaksiyonları ile ilgili açıklamalar:
Setirizin ile tedavinin kesilmesinden sonra yoğun kaşıntı ve/veya ürtiker bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Aşırı dozda setirizin alımını takiben gözlenen belirtilere, esas olarak santral sinir sistemi
etkileri veya antikolinerjik etki izlenimi veren etkiler eşlik eder.
Önerilen günlük dozun en az 5 katı dozun alımıyla, konfüzyon, diyare, sersemlik hissi,
halsizlik, baş ağrısı, kırıklık, midriyazis, kaşıntı, durmaksızın hareketle belirgin aşırı
huzursuzluk hali, sedasyon, somnolans, stupor, taşikardi, tremor ve idrar retansiyonu gibi
advers olaylar bildirilmiştir.
Setirizinin bilinen spesifik bir antidotu yoktur. Doz aşımı meydana geldiğinde, semptomatik
veya destekleyici tedavi önerilir. İlaç kısa süre önce alındıysa gastrik lavaj değerlendirilebilir.
Setirizin, hemodiyaliz ile etkin bir şekilde uzaklaştırılamaz.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Sistemik antihistaminikler, piperazin türevleri
ATC kodu: R06AE07
Etki Mekanizması:
Hidroksizinin insandaki metaboliti olan setirizin güçlü ve selektif bir periferik H -reseptör
1
antagonistidir.
8İn vitro reseptör bağlama çalışmalarında, setirizinin H reseptörlerinin dışındaki reseptörler için
1
ölçülebilir bir afinitesi olmadığı gösterilmiştir.
Farmakodinamik etkiler:
Setirizin, günde bir veya iki kez 10 mg dozunda uygulandığında, anti-H etkisinin yanında
1
antialerjik etkinlik de göstererek alerjen maruziyetindeki atopik hastaların cilt ve
konjuktivasında eozinofillerin geç faz toplanmasını inhibe eder.
Klinik etkililik ve güvenlilik:
Sağlıklı gönüllülerde yapılan çalışmalarda, setirizinin, 5 ve 10 mg dozlarda, deri içine çok
yüksek konsantrasyonlarda uygulanan histamin ile indüklenen kızarıklık ve kabarıklık
reaksiyonlarını güçlü bir şekilde inhibe ettiği saptanmıştır ancak etkililik ile korelasyonu
gösterilmemiştir.
Hafif-orta şiddetli astımın eşlik ettiği alerjik rinitli 186 hastanın katıldığı plasebo-kontrollü, 6
haftalık bir çalışmada, günde bir kez uygulanan 10 mg setirizin, rinit belirtilerini iyileştirmiş ve
pulmoner fonksiyonu değiştirmemiştir. Bu çalışma, hafif-orta şiddetli astımlı alerjik hastalarda
setirizin uygulanmasının güvenliliğini desteklemektedir.
Plasebo-kontrollü bir çalışmada, 7 gün boyunca günde 60 mg’ lık yüksek dozda verilen
setirizin, QT aralığında istatiksel olarak anlamlı bir uzamaya neden olmamıştır.
Setirizinin önerilen dozda, mevsimsel ve pereniyal alerjik rinitli hastalarda yaşam kalitesini
arttırdığı gösterilmiştir.
Pediyatrik popülasyon:
Çocuklarda (5 ila 12 yaş) yapılan 35 günlük bir çalışmada, setirizinin antihistaminik etkisine
karşı (kızarıklığın ve kabarıklığın baskılanması) tolerans gelişmediği gözlenmiştir. Yinelenen
uygulamalardan sonra setirizin ile tedavi kesildiğinde, cildin histamine karşı normal reaktivitesi
3 gün içinde yeniden başlamaktadır.
5.2 Farmakokinetik özellikler
Genel Özellikler
Doruk konsantrasyon ve EAA gibi farmakokinetik parametrelerin dağılımı benzerdir.
Emilim:
Kararlı-durum maksimum plazma konsantrasyonu yaklaşık 300ng/mL’dir ve bu
konsantrasyona 1 ± 0,5 saat içinde ulaşılır.
Setirizin, gıdalar ile birlikte alındığında, emilim hızında azalma olmasına karşın, emilim
miktarı değişmez. Setirizin, solüsyon, kapsül veya tablet formunda verildiğinde,
biyoyararlanımı benzerdir.
9Dağılım:
Setirizinin görünür dağılım hacmi 0,5 L/kg’ dır. Setirizin plazma proteinlerine %93 ± %0,3
oranında bağlanır. Setirizin, varfarinin proteine bağlanmasını değiştirmez.
Biyotransformasyon:
Setirizin yoğun ilk geçiş metabolizmasına uğramaz.
Eliminasyon:
Setirizinin plazma yarılanma ömrü yaklaşık 10 saattir. 10 gün, günde 10 mg dozda setirizin ile
birikim gözlenmemiştir. Dozun 2/3’ ü değişmeden idrarla atılır.
Doğrusallık/doğrusal olmayan durum:
Setirizin 5 ila 60 mg doz aralığında doğrusal kinetik gösterir.
Hastalardaki karakteristik özellikler
Böbrek yetmezliği:
Hafif böbrek yetmezliği olan hastalar (kreatinin klirensi 40 mL/dk’ dan yüksek olanlar) ile
sağlıklı gönüllülerde, ilacın farmakokinetiği benzerdir. Orta şiddette böbrek yetmezliği olan
hastalarda, yarılanma ömrü, sağlıklı gönüllülere kıyasla, 3 kat artmış, klirens %70 azalmıştır.
Tek, oral, 10 mg setirizin dozu verilen hemodiyaliz hastalarında (kreatinin klirensi 7 mL/dk’
nın altında olanlar), yarılanma ömrü, normal gönüllülere kıyasla, 3 kat artmış, klirens %70
azalmıştır. Setirizin hemodiyalizle çok az uzaklaştırılır. Orta şiddette - ağır böbrek yetmezliği
olan hastalarda doz ayarlaması gerekir (Bkz. Bölüm 4.2)
Karaciğer yetmezliği:
10 veya 20 mg tek doz setirizin verilen kronik karaciğer hastalarında (hepatoselüler, kolestatik
ve biliyer siroz), yarılanma ömrü, sağlıklı gönüllülere kıyasla, %50 artmış ve klirens %40
azalmıştır. Doz ayarlaması, sadece, karaciğer yetmezliğine böbrek yetmezliği de eşlik ediyorsa
gereklidir.
Geriyatrik popülasyon:
On altı yaşlı gönüllüde, tek doz 10 mg oral setirizin uygulanmasını takiben, daha genç
gönüllülere kıyasla, yarılanma ömrü % 50 artmış, klirens % 40 azalmıştır. Yaşlı gönüllülerde,
setirizin klirensindeki bu azalma, böbrek fonksiyonlarının azalması ile ilişkili görünmektedir.
Pediyatrik popülasyon:
Setirizinin yarılanma ömrü 6-12 yaş arasındaki çocuklarda yaklaşık 6 saat ve 2-6 yaş arasındaki
çocuklarda ise 5 saattir. 6-24 aylık bebeklerde bu süre 3,1 saate inmiştir.
5.3 Klinik öncesi güvenlilik verileri
10Klinik-dışı veriler; güvenlilik farmakolojisi, tekrarlanan doz toksisitesi, genotoksisite,
karsinojenik potansiyel ve üreme ve gelişim toksisitesi ile ilgili yapılan konvansiyonel
çalışmalar temelinde insanlar için herhangi bir özel tehlike göstermemektedir.
6. FARMASÖTİK ÖZELLİKLER
6.1 Yardımcı maddelerin listesi
Sorbitol çözeltisi (%70)
Gliserol
Propilen glikol
Sodyum sakarin
Metil parahidroksibenzoat
Propil parahidroksibenzoat
Muz aroması
Sodyum asetat
Glasiyel asetik asit
Saf su
6.2. Geçimsizlikler
Bilinen bir geçimsizliği yoktur.
6.3. Raf ömrü
60 ay.
6.4. Saklamaya yönelik özel tedbirler
25°C’ nin altındaki oda sıcaklığında saklanmalıdır.
6.5. Ambalajın niteliği ve içeriği
ZYRTEC, plastik kapaklı 200 mL’lik amber renkli Tip III cam şişelerde, 5 mL’lik 1.25, 2.5 ve
3.75 mL’ye işaretli kaşık ölçekle beraber sunulur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”’ne uygun olarak imha edilmelidir.
7. RUHSAT SAHİBİ
Adı : UCB Pharma A.Ş.
Adresi : Palladium Tower Barbaros Mah. Kardelen Sok. No:2 Kat:24/80
34746 Ataşehir, İstanbul
Telefon : 0 216 538 00 00
Faks : 0 216 538 00 09
8. RUHSAT NUMARASI
178/62
119. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10/06/1996
Ruhsat yenileme tarihi: 10/06/2001
10. KÜB’ ÜN YENİLENME TARİHİ
12