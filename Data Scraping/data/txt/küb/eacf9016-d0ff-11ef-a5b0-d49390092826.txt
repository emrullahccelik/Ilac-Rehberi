KISA ÜRÜN BİLGİSİ
1. BEŞERİ TIBBİ ÜRÜNÜN ADI
THROMBOREDUCTIN 0,5 mg Kapsül
2. KALİTATİF VE KANTİTATİF BİLEŞİM
Etkin madde:
Anagrelid hidroklorür (0,5 mg anagrelid’e eşdeğer) : 0,57 mg
Yardımcı maddeler:
Laktoz monohidrat: 93,93 mg
Yardımcı maddeler için 6.1’e bakınız.
3. FARMASÖTİK FORM
Kapsül
Mavi renkli kapsüller içerisinde, beyaz renkli toz.
4. KLİNİK ÖZELLİKLER
4.1 Terapötik endikasyonlar
THROMBOREDUCTIN, hidroksiüre ve aspirin tedavisine yanıt vermeyen, venöz trombozu
olan veya hidroksiüre kullanımı sonrası tolere edilemeyecek derecede anemi ve/veya lökopeni
gelişen yüksek vasküler riskli esansiyel trombositemi tedavisinde endikedir.
Ayrıca, THROMBOREDUCTIN, miyeloproliferatif hastalıklar (miyelofibrosiz, polisitemia
vera, kronik myeloid lösemi, trombositomozla giden atipik myeloproliferatif/ myelodisplastik
sendromlu) seyrinde gelişen trombositoz tedavisinde, yukarıdaki koşullarda hidroksiüre ile
yanıt elde edilemezse kullanılabilir.
4.2. Pozoloji ve uygulama şekli
THROMBOREDUCTIN tedavisi, trombositemili hastaların tedavisinde deneyimli hekimler
tarafından yapılmalıdır.
Pozoloji/Uygulama sıklığı ve süresi:
THROMBOREDUCTIN dozu hekim tarafından hastaların durumuna göre düzenlenmeli ve
izlenmelidir. Anagrelid’in önerilen başlangıç dozu günde 0,5-1,0 mg’dır. Başlangıç dozu en az
bir hafta uygulanmalıdır. Daha sonra doz, trombosit sayısının 600.000/mikrolitre altında
olmasını sağlayan gerekli en düşük dozu elde etmek için bireysel olarak ayarlanır.
150.000/mikrolitre-400.000/mikrolitre arasındaki ideal bir trombosit sayısı amaçlanmalıdır.
Günlük doz artışı haftada 0,5 mg’ı aşmamalı ve günlük maksimum tek doz 2,5 mg’ı
geçmemelidir. Günde 5 mg’dan daha fazla bir doz uygulanmamalıdır.
Günlük toplam dozun 0,5 mg’dan daha fazla olması halinde, dozlar ikiye (12 saatte bir) ya da
üçe (8 saatte bir) bölünerek uygulanmalıdır.
Terapötik yanıt düzenli olarak kontrol edilmelidir.
1 / 12THROMBOREDUCTIN tedavisinin etkisi düzenli olarak kontrol edilmelidir (bkz. 4.4 Özel
kullanım uyarıları ve önlemleri).
Tedaviye bağlı olarak, başlangıç trombosit sayısı, bireysel optimal yanıta ulaşılıncaya kadar
(trombosit sayısının normalleşmesi veya 600.000/mikrolitrenin altına düşmesi) haftalık olarak
gözlenmelidir. Trombosit sayısı daha sonra hekimlerin takdirine göre düzenli aralıklarla kontrol
edilmelidir. Normal koşullarda tedavinin başlangıcından sonraki 14-21 gün içerisinde trombosit
sayısında bir azalma görülebilir. Çoğu hastada yeterli terapötik yanıta günde 1-3 mg/doz
aralığında ulaşılabilir ve idame ettirilebilir.
THROMBOREDUCTIN, sürekli kullanılması halinde endikedir.
THROMBOREDUCTIN’in kesilmesi halinde 4-8 gün içerisinde trombosit sayısı azalır ve 10-
14 gün içerisinde tedavi öncesi değerlere ulaşılır. Başka bir medikasyon değişikliği,
THROMBOREDUCTİN tedavisi ile örtüşerek uygulanmalıdır.
Uygulama şekli:
THROMBOREDUCTIN az miktarda su ile alınır.
Özel popülasyonlara ilişkin ek bilgiler:
Böbrek yetmezliği: Böbrek yetmezliği olan hastalar için özel bir farmakokinetik veri
bulunmamaktadır. Bu nedenle böbrek fonksiyon yetersizliği olan hastalarda anagrelid
tedavisinin potansiyel riskleri ve yararları tedaviye başlamadan önce değerlendirilmelidir (Bkz.
Bölüm 4.3, 4.4 ve 5.1).
Karaciğer yetmezliği: Karaciğer yetmezliği olan hastalar için özel bir farmakokinetik veri
bulunmamaktadır. Bununla birlikte, hepatik metabolizma ilaç klirensinin majör yolunu temsil
eder ve bu nedenle karaciğer fonksiyonunun bu prosesi etkilemesi beklenir. Hafif karaciğer
yetmezliği olan hastaların tedavisinde öncelikle anagrelid ile tedavinin potansiyel riskleri ve
avantajları düşünülmelidir (Bkz. Bölüm 4.3 ve 4.4).
Orta ve ciddi düzeyde karaciğer yetmezliği olan hastaların anagrelid ile tedavisi önerilmez
(Bkz. Bölüm 4.3 ve 4.4).
Pediyatrik popülasyon: Anagrelidin güvenliği ve etkililiği 18 yaşına kadar olan çocuklarda
saptanmamıştır. Güncel olarak mevcut veriler bölüm 5.2’de tarif edilmiştir fakat pozoloji
üzerine tavsiye verilememektedir.
Geriyatrik popülasyon: THROMBOREDUCTİN ile yaşlı hastaların tedavisinde yaşa özel bir
doz değişikliği gerekli değildir.
4.3 Kontrendikasyonlar
• Daha önce anagrelide, laktoza ya da 6.1 bölümünde listelenen diğer yardımcı maddelere
karşı hipersensivite göstermiş hastalarda,
• 4. derece veya negatif yarar/risk değerlendirmeli 3. derece kalp rahatsızlığı olanlarda
(South West Oncology Group),
• Ciddi böbrek yetersizliğinde (kreatin klirensi <30 ml/dk),
2 / 12• Ciddi karaciğer yetersizliğinde,
kontrendikedir.
4.4 Özel kullanım uyarıları ve önlemleri
Genel
Tedavi, tam kan sayımı (hemoglobin, lökosit ve trombosit sayıları) ve karaciğer fonksiyon
(örneğin, GPT/ALAT ve GOT/ASAT), böbrek fonksiyonu (serum kreatinin), elektrolit
(potasyum, magnezyum, kalsiyum) ile ilgili testleri içeren hastanın yakın klinik denetimini
gerektirir.
Kardiyovasküler etkiler:
Anagrelid ile tedavisi sırasında torsade de pointes, ventriküler taşikardi, kardiyomiyopati,
kardiyomegali ve konjestif kalp yetmezliği de dahil olmak üzere ciddi kardiyovasküler advers
etkiler rapor edilmiştir (Bkz. Bölüm 4.8).
Anagrelid, siklik AMP-fosfodiesteraz III’ü inhibe eder. Pozitif inotropik ve kronotropik
etkisinden dolayı bilinen ya da şüpheli kalp hastalığı olan her yaş grubundaki hastada dikkatli
kullanılmalıdır. Ayrıca ciddi kardiyovasküler advers etkiler, şüpheli bir kalp hastalığı olmayan
ve normal kardiyovasküler bulgulara sahip hastalarda da meydana gelmiştir.
Uzun QT aralığı riski bulunan hastalarda (Konjenital uzun QT sendromu veya bilinen edinilmiş
QTc uzaması geçmişi olan hastalar ya da hipokalemi ve uzun QTc sendromuna neden olan ilaç
kullanım geçmişi olan hastalar gibi) uygulanırken dikkatli olunmalıdır.
Anagrelid ya da aktif metaboliti olan 3-hidroksi anagrelidin maksimum plazma konsantrasyonu
(C ), hepatik yetmezlik ya da CYP1A2 inhibitörleri ile birlikte kullanım durumlarında daha
maks
yüksek olabileceğinden, bu popülasyonlarda dikkatli kullanılmalıdır.
QTc aralığına etkisi açısından yakın takip edilmesi tavsiye edilir.
Anagrelid tedavisine başlamadan önce, bazal EKG ve ekokardiyografinin de içinde olduğu
kardiyovasküler değerlendirme yapılması önemlidir.
Hastalar muayene ve izlem gerektiren kardiyovasküler etkiler açısından tedavi sırasında takip
edilmelidir.
Hipokalemi ve hipomagnezeminin anagrelid tedavisi öncesi düzeltilmesi gerekmekte olup,
tedavi sırasında periyodik olarak izlenmelidir.
Anagrelid, sadece tedavinin potansiyel yararları potansiyel risklerden fazla geliyorsa
kullanılmalıdır.
Özellikle tedavinin başlangıcında sıkça palpitasyonlar ve baş ağrısı gözlenir (Bkz. Bölüm 4.8.).
Bu istenmeyen etkiler günlük 0,5 - 1,0 mg arasındaki başlangıç dozunun yavaş arttırılmasıyla
azaltılabilir ve birkaç hafta içinde hafifler.
3 / 12Pulmoner hipertansiyon
Anagrelidle tedavi edilen hastalarda pulmoner hipertansiyon vakaları rapor edilmiştir. Hastalar
anagrelid tedavisine başlamadan önce ve tedavi sırasında altta yatan kardiyopulmoner
hastalığın işaretleri ve semptomları için değerlendirilmelidir.
Karaciğer yetmezliği (Bkz.Bölüm 4.2 ve 4.3):
Yetersiz karaciğer fonksiyonlu hastalarda karaciğer fonksiyon testlerinin özellikle tedavinin
başlangıcında sık olarak yapılması gerekir.
Anagrelid, transaminaz düzeyi üst sınırın 5 katından daha fazla olan hastalarda
önerilmemektedir.
Böbrek yetmezliği (Bkz.Bölüm 4.2 ve 4.3):
Yetersiz böbrek fonksiyonlu hastalarda, böbrek fonksiyon testlerinin, özellikle tedavinin
başlangıcında sık olarak yapılması gerekir.
Pediyatrik hastalar:
Pediyatrik popülasyonda anagrelid kullanımına ilişkin kısıtlı veri bulunmaktadır ve anagrelid
bu hasta grubunda dikkatli kullanılmalıdır.
Laktoz uyarısı:
THROMBOREDUCTİN laktoz monohidrat içerir. Nadir kalıtımsal galaktoz intoleransı, Lapp
laktoz yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Anagrelid ve diğer tıbbi ürünler arasındaki olası etkileşimleri araştıran kısıtlı sayıda
farmakokinetik ve/veya farmakodinamik çalışmalar mevcuttur.
Aşağıdaki ilaçlar THROMBOREDUCTIN ile birlikte kullanılmıştır: asetilsalisilik asit,
parasetamol, β-blokörler, ACE-inhibitörleri, klopidogrel, kumarin, folik asit, amlodipin,
karbamazepin, hidroklorotiazid, indapamid, furosemid, demir, isosorbid mononitrat,
levotiroksin sodyum, simvastatin, diklopidin, ranitidin, hidroksiüre, allopurinol, digoksin.
Asetilsalisilik asit dışında (kanama için yüksek risk), hiçbir önemli etkileşme gözlenmemiştir.
Anagrelid üzerinde diğer maddelerin etkileri:
• Anagrelid, öncelikle CYP1A2 tarafından metabolize edilir. CYP1A2, fluvoksamin,
enoksasin ve omeprazolün de dahil olduğu birtakım ilaçlar tarafından inhibe edildiği
için, bu gibi ilaçlar anagrelidin klirensini olumsuz yönde etkileyebilir.
• İnsanlarda yapılan in vivo etkileşim çalışmaları; varfarin ve digoksinin, anagrelidin
farmakokinetik özelliklerini etkilemediğini göstermiştir.
4 / 12• QTc aralığını uzatabilen ve hipokalemiye neden olabilen ilaçlar kullanan hastalarda
anagrelid kullanılırken dikkatli olunmalıdır.
Diğer tıbbi ürünler üzerinde anagrelidin etkileri:
• Anagrelid CYP1A2’ye karşı kısmen sınırlı inhibitör aktivite gösterir; bu durum, klirens
mekanizmasını paylaşan diğer beraber uygulanan ilaçlarla etkileşim için potansiyel
yaratabilmektedir. (örn. teofilin)
• Anagrelid, PDE III’ün bir inhibitörüdür. İnotrop milrinon, enoksimon, amrinon,
olprinon ve silostazol gibi benzer özellikli ilaçların etkileri anagrelid ile
şiddetlendirilebilir.
• Anagrelid bazı hastalarda bağırsak bozukluğuna neden olabilir ve hormonal oral
kontraseptiflerin absorpsiyonunu azaltabilmektedir.
• İnsan tam kanındaki in vitro bir çalışma, asetilsalisilik asitin antiagregatör etkilerinin,
anagrelid varlığı ile sinerjik olarak artmadığını göstermesine rağmen aditif olarak
arttığını göstermektedir. Asetilsalisilik asidin tek başına uygulanmasına kıyasla, tekrarlı
doz anagrelid ve asetilsalisilik asidin birlikte uygulanması her iki ilacın antiplatelet
agregasyon etkisini arttırabilir. Anagrelid ve asetilsalisilik asitin bir arada kullanımıyla
tedavi edilen bazı esansiyel trombositemi hastalarında major hemoraji oluşmuştur. Bu
nedenle tedaviye başlamadan önce, özellikle yüksek hemoraji risk profili taşıyan
hastalarda, anagrelid ve asetilsalisilik asitin bir arada kullanımının potansiyel riskleri
değerlendirilmedir.
• Esansiyel trombositemi tedavisinde kullanım için tavsiye edilen dozlarda, anagrelid,
asetilsalisilik asit gibi trombosit fonksiyonunu inhibe eden veya azaltan diğer ilaçların
etkilerini teorik olarak attırabilir. Klinik geliştirme esnasında, asetilsalisilik asit ile bu
gibi etkiler gözlenmemiştir.
Gıda etkileşmeleri:
Gıdalar, anagrelidin absorpsiyonunu geciktirir, fakat sistemik maruziyeti önemli ölçüde
değiştirmez. Klinik olarak anagrelidin biyoyararlanımı üzerinde gıdaların etkili olduğu
düşünülmemektedir. Greyfurt suyunun CYP1A2’yi inhibe ettiği gösterilmiş olup, bu nedenle
anagrelidin klirensini azaltabilir.
Son zamanlarda heparinle tedavi görüldüyse, THROMBOREDUCTIN kullanılmaya
başlamadan önce hekim bu konuda bilgilendirilmelidir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
THROMBOREDUCTIN ile tedavi süresince alternatif, etkili ve güvenilir bir doğum kontrol
yöntemi uygulanmalıdır.
5 / 12Gebelik dönemi
THROMBOREDUCTIN için hayvanlar üzerinde yapılan çalışmalar, gebelik ve/veya
embriyonel/fetal gelişim ve/veya doğum ve/veya doğum sonrası gelişim üzerindeki etkiler
bakımından yetersizdir. İnsanlara yönelik potansiyel risk bilinmemektedir. Bu nedenle bu ilacı
kullanan hastalar etkin doğum kontrolü uygulamalıdırlar
THROMBOREDUCTIN gebelik süresince önerilmez. Eğer THROMBOREDUCTIN gebelik
süresince kullanılır ise veya ilacı kullanım esnasında hasta hamile kalırsa, fetusa üzerindeki
potansiyel risk konusunda bilgilendirilmelidir. THROMBOREDUCTIN’le tedavi sırasında
gebeliği önleyici önlemler yeterli düzeyde uygulanmak zorundadır. Bu önlemler doktor önerisi
doğrultusunda alınmalı; buna rağmen gebe kalındığı takdirde doktora başvurulmalıdır. Gebelik
planları konusunda doktorla tartışılmalı; gebelik zamanı ve emzirme dönemi için yeterli
terapötik seçenekler üzerinde doktor önerisi göz önünde bulundurulmalıdır.
Laktasyon dönemi
Anagrelidin anne sütüne geçip geçmediği bilinmemektedir. Hayvanlardaki mevcut veriler sütte
anagrelidin/metabolitlerinin ekskresyonunun bulunduğunu göstermiştir. Yenidoğan/infant için
risk göz ardı edilemez. Anagrelid ile tedavi sırasında emzirme bırakılmalıdır.
Üreme yeteneği/Fertilite
Anagrelidin insandaki fertilite üzerindeki etkisine dair veriler mevcut değildir. Erkek sıçanlarda
anagrelid ile fertilite üzerine veya üreme performansı üzerine etki olmamıştır. Dişi sıçanlarda
terapötik aralığın eksez dozlarının kullanılması sonucunda anagrelid, implantasyonu bozmuştur
(Bkz. Bölüm 5.3).
4.7 Araç ve makine kullanımı üzerindeki etkiler
Araç ve makine kullanımı üzerindeki etkileri konusunda hiçbir çalışma yapılmamıştır. Klinik
geliştirme sırasında, yaygın olarak baş dönmesi bildirilmiştir.
THROMBOREDUCTIN kullanımı sırasında baş dönmesi ile karşılaşanların araç ve makine
kullanmamaları tavsiye edilir.
4.8 İstenmeyen etkiler
Terapinin devamı sırasında azalan ve çoğunlukla hafif şiddetli olan THROMBOREDUCTIN’in
en sık görülen istenmeyen etkileri baş ağrısı, çarpıntı, ödem, bulantı ve ishaldir.
Bu istenmeyen etkilerin anagrelidin farmakolojik etkisine (fosfodiesteraz III inhibisyonu; bkz.
bölüm 5.1) bağlı olduğu düşünülmektedir. Günde 0,5-1,0 mg’lık başlangıç dozunun yavaşça
arttırılması ile bu etkiler indirgenebilir.
Ciddi yan etkiler nadirdir. Klinik çalışmalarda aşağıdaki yan etkiler bildirilmiştir.
Bunlar; çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100)
ve seyrek (≥1/10.000 ila <1/1.000), çok seyrek (<1/10.000), bilinmiyor (eldeki verilerden
hareketle tahmin edilemiyor) olarak sınıflandırılır.
6 / 12Kan ve lenf sistemi hastalıkları
Yaygın: Anemi, ekimoz
Yaygın olmayan: Trombositopeni, kanama, hematom
Metabolizma ve beslenme hastalıkları
Yaygın: Ödem
Yaygın olmayan: Kilo artışı
Sinir sistemi hastalıkları
Çok yaygın: Baş ağrısı
Yaygın: Baş dönmesi, parestezi, uykusuzluk
Yaygın olmayan: Depresyon, sinirlilik, kserostomi, migren, hipoestezi
Göz hastalıkları
Yaygın olmayan: Görme bozukluğu, konjunktivit
Kulak ve iç kulak hastalıkları
Yaygın olmayan: Kulak çınlaması
Kardiyak/Vasküler hastalıklar
Yaygın: Kalp çarpıntısı, taşikardi, hipertansiyon
Yaygın olmayan: Aritmi, kardiyak yetmezlik, konjestif kalp yetmezliği, supraventriküler
taşikardi, ventriküler taşikardi, senkop
Seyrek: Miyokard enfarktüsü, anjina pektoris, postural hipotansiyon, atriyal fibrilasyon
Bilinmiyor: Torsade de pointes
Solunum, göğüs bozuklukları ve mediastinal hastalıklar
Yaygın: Burun kanaması
Yaygın olmayan: Pulmoner hipertansiyon, dispne, solunum enfeksiyonları
Seyrek: Plevral efüzyon, pnömoni, astım
Bilinmeyen: Pulmoner fibrozis
Gastrointestinal hastalıklar
Yaygın: Bulantı, ishal, dispepsi
Yaygın olmayan: Kusma, mide ve bağırsakta aşırı gaz, karın ağrısı, kabızlık
Seyrek: Gastrit, iştah kaybı
Hepato-biliyer hastalıklar
Yaygın olmayan: Hepatik enzimlerde artış
Deri ve deri altı doku hastalıkları
7 / 12Yaygın: Ekzema
Yaygın olmayan: Prurit, saç dökülmesi
Seyrek: Deri döküntüsü
Kas-iskelet bozuklukları, bağ doku ve kemik hastalıkları
Yaygın: Sırt ağrısı
Yaygın olmayan: Artralji, miyalji
Böbrek ve idrar yolu hastalıkları
Yaygın olmayan: Böbrek yetmezliği, idrar yolları enfeksiyonu
Seyrek: Niktüri
Bilinmeyen: Tubulointerstisyel nefrit
Genel bozukluklar ve uygulama bölgesine ilişkin hastalıkları
Yaygın: Yorgunluk
Yaygın olmayan: Ağrı, halsizlik
Seyrek: Grip semptomları, titreme, keyifsizlik
THROMBOREDUCTIN’le tedavi sırasında başka yan etkiler literatürde bildirilmiş olup,
aşağıda yer almaktadır:
Pansitopeni, sıvı birikimi, kilo kaybı, konfüzyon, amnezi, uyku hali, koordinasyon kaybı,
dizartri, diplopi, kardiyomegali, kardiyomiyopati, perikard efüzyonu, vazodilatasyon, plevral
efüzyon, pulmoner hipertansiyon, pulmoner infiltratlar, alerjik alveolit, anoreksi, pankreatit,
gastrointestinal hemoraji, gastrointestinal bozukluk, kolit, dişeti kanaması, cilt kuruması, serum
kreatininde artış, göğüs ağrısı, ateş, asteni, impotens.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Önerilen dozlardan daha fazla anagrelid kullanımı, tansiyonun yanı sıra taşikardiye de yol
açabilecek bir kan basıncı düşmesine neden olur. 5 mg anagrelidin tek dozu, genellikle baş
dönmesi ile birlikte kan basıncını düşürebilir.
Anagrelid ile doz aşımına ilişkin çok az sayıda rapor vardır. Rapor edilen semptomlar sinüs
taşikardisi ve kusmayı içermektedir. Semptomlar konservatif tedavi ile çözümlenmiştir.
Anagrelid için spesifik antidot tanımlanmamıştır.
Doz aşımı halinde, hastanın yakından klinik gözetimi gereklidir. Bu, trombositopeniyle ilgili
olarak trombosit sayısının izlenmesini içerir. Gerekirse trombosit sayısı normal aralığa
dönünceye kadar doz oranı azaltılmalıdır veya uygulamaya son verilmelidir.
8 / 125 FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antineoplastikler ve immünomodülatör ajanlar, diğer antineoplastik
ilaçlar
ATC kodu: L01XX35
Etki mekanizması
Anagrelid insanlarda platelet sayısını doza bağımlı ve seçici olarak düşürür; spesifik etki
mekanizması henüz tam olarak anlaşılamamıştır.
Anagrelid siklik AMP PDE III’ün inhibitörüdür.
İnsanlardaki megakaryositoz üzerine in vitro çalışmalar göstermiştir ki platalet üretimindeki
inhibitör etki maturasyondaki gecikme ile ve megakaryositlerin büyüklüğünü ve kromozom
sayısını azaltmasıyla ortaya çıkar. Tedavi edilen hastaların kemik iliği biyopsileri, benzer in
vivo etkiler için kanıt sağlamıştır.
Kalp atım hızı ve QTc aralığına etkisi
Sağlıklı yetişkin kadın ve erkeklerde, çift kör, randomize, plasebo ve aktif kontrollü çapraz bir
çalışmada anagrelidin 0,5 mg ve 2,5 mg doz düzeylerinin kalp atım hızı ve QTc aralığına etkileri
değerlendirilmiştir.
Doza bağlı kalp atım hızında artış, anagrelidin maksimum konsatrasyona ulaştığı zaman en
yüksek olmak üzere, ilk 12 saatte gözlenmiştir. Ortalama kalp atım hızında maksimum değişim
uygulamadan 2 saat sonra meydana gelmiş ve 0,5 mg için +7,8 bpm, 2,5 mg için +29,1 bpm
olmuştur.
QTc’de geçici artış her iki doz için de kalp atım hızının arttığı periyot süresince gözlenlenmiş
olup, QTcF’de maksimum değişim 0,5 mg için 2 saatte +0,5 ms, 2,5 mg için 1 saatte +10,0
ms’dir.
Anagrelid, bilinmeyen bir etki mekanizması ile doza bağlı olarak trombosit sayısının azalmasını
sağlamaktadır. Etki mekanizması insan türü için özel olup, deney hayvanları üzerinde trombosit
sayısını düşürme etkisi konusunda herhangi bir bilgi bulunmamaktadır. Anagrelidin etkisinin,
insan tarafından oluşturulan bir metaboliti aracılığı ile sağladığı düşünülmektedir. Anagrelid,
hacmi düşürerek ve olgunlaşmanın post mitotik fazındaki megakaryositlerin ploidisi aracılığı
ile etki yapar.
Anagrelid, beyaz kan hücreleri ve koagülasyon parametreleri üzerinde anlamlı değişikliklere
neden olmaz, kırmızı kan hücreleri üzerinde ise minör değişiklikler gözlenmiştir.
Anagrelid, terapötik olmayan yüksek dozlarda uygulandığı zaman, c-AMP Fosfodiesteraz ve
ADP ve kollajen ile indüklenmiş trombosit kümelenmesini inhibe etmektedir.
5.2 Farmakokinetik özellikler
9 / 12Genel Özellikler
Emilim:
Oral uygulamadan sonra anagrelidin yaklaşık % 75’i insanların gastrointestinal sistemi
tarafından emilir. Sağlıklı gönüllülerde maksimum plazma düzeyine (T ) ulaşma süresi
maks
yaklaşık 1,38 saat olup, eliminasyon yarı ömrü de yaklaşık 1,38 saattir.
Farmakokinetik üzerindeki yapılan titiz bir çalışma, başka bir anagrelid içeren ilaçla
karşılaştırılan THROMBOREDUCTIN’in gecikmiş bir T ’ını ortaya çıkardı. Aynı aktiviteye
maks
rağmen, THROMBOREDUCTIN etkin maddesinin bu gecikmiş invazyonu, istenmeyen
etkilerle ilgili farklı profile neden olabilir.
Anagrelidin gastrointestinal sistem tarafından emilimi, eşzamanlı gıda alımıyla geciktirilir.
Maksimum plazma düzeyinin bitimi 2 saate kadar uzatılabilir. Bu olgu, biyoyararlılık ve klinik
etkililik üzerinde belirgin bir etkiye sahip değildir.
Dağılım:
Anagrelid yüksek dağılım hacmine sahiptir (12 l/kg). Plazma proteinine bağlanması gibi, farklı
komponentlerdeki dağılımı konusunda yeterli bilgi bulunmamaktadır.
Biyotransformasyon:
Anagrelid yoğun olarak birkaç metabolite metabolize olur. Anagrelidin 2 ana metaboliti 2-
amino-5,6-dikloro-3,4-dihidrokinazolin ve 3-hidroksi anagrelid’dir. 2-amino-5,6-dikloro-3,4-
dihidrokinazolin biyolojik olarak inaktif olmasına rağmen, 3-hidroksi anagrelid,
megakaryopoieze anagrelid gibi etki eder ve hatta fosfodiesteraz III inhibisyonu bakımından
daha iyi bir etki gösterir.
Eliminasyon:
C14 etiketli anagrelidin uygulanmasından sonra 6 gün içerisinde radyoaktivitenin % 75’i idrarla,
% 10 feçes ile atılır. Uzun süre kullanılmasına rağmen, kısa olan yarı ömrü nedeniyle anagrelid
birikmesi oluşmaz. Bu varsayım klinik deneyimle desteklenir. Tedavinin kesilmesinden sonraki
4-8 gün içerisinde trombosit sayısı tedavi öncesi düzeyine ulaşır.
Hastalardaki karekteristik özellikler
Yaşlı hastalar: Anagrelid ile 4 hafta tedavi gören miyeloproliferatifli hastaların farmakokinetik
verileri analiz edildi. Plazma seviyeleri 65 yaşın altındaki 16 hasta ve 65 yaş ve üzeri 18 hastada
karşılaştırıldı.
Pediyatrik hastalar: Esansiyel trombositopenili çocuk ve adolesan (yaş aralığı 7-16 yaş)
hastalardan aç karnına elde edilen farmakokinetik veriler yetişkinlerinki ile karşılaştırıldığında,
anagrelidin doz ve normalize maruz kalan vücut ağırlığı, C ve EAA’nın pediyatrik
maks
hastalarda daha düşük olduğunu göstermektedir. Aktif metabolite daha düşük maruz kalma
eğilimi de vardır. Bu gözlemler, daha genç deneklerde, daha etkin metabolik klirensin bir
yansıması olabilir.
Klinik öncesi güvenlilik verileri
Tekrarlanan doz toksisitesi
10 / 12Anagrelidin 1 mg/kg/gün ya da daha yüksek (maksimum terapötik dozun 12-16 katı) dozlarda
tekrarlanan uygulamasının ardından, köpeklerde subendokardiyal hemoraji ve fokal
miyokardiyal nekroz oluşmuştur. Erkek köpekler için etki gözlenmeyen seviye (NOEL) (0.3
mg/kg/gün); insanlarda 2 mg/gün anagrelid, metabolitler BCH24426 ve RL603 için EAA’nın
sırasıyla 0.1, 0.1 ve 1.6 katına karşılık gelir.
Reprodüktif toksisite
Fertilite
Erkek sıçanlarda 240 mg/kg/gün’e (vücut yüzey alanına göre 2 mg/gün dozunun >1000 katı)
kadar oral dozlarda anagrelidin fertilite ve reprodüktif performans üzerinde bir etkisi olmadığı
görülmüştür. Dişi sıçanlarda 30 mg/kg/gün dozunda pre ve post-implantasyon kayıplarını
arttırdığı ve canlı embriyoların ortalama sayısını düşürdüğü gözlenmiştir. Bu etkinin NOEL
değeri (10 mg/kg/gün); insanlarda 2 mg/gün anagrelid, metabolitler BCH24426 ve RL603 için
EAA’nın sırasıyla 143, 12 ve 11 katına karşılık gelir.
Embriyofötal gelişim çalışmaları
Anagrelidin maternal toksik dozları sıçalarda ve tavşanlarda artmış embriyo rezorpsiyon ve
fötal mortalite ile ilişkilendirilmiştir.
Pre- ve post-natal gelişim çalışmasında dişi sıçanlarda ≥10 mg/kg oral dozda anagrelid, advers
olmayan bir gebelik süresinde uzamaya neden olmuştur. NOEL dozunda (3 mg/kg/gün)
anagrelid, metabolitler BCH24426 ve RL603 için EAA; insanlarda 2 mg/gün oral doz anagrelid
uygulamasının EAA’sına karşılık sırasıyla 14, 2 ve 2 katına denk gelir.
≥60 mg/kg dozda anagrelid hayvanda doğum zamanını ve fetüste morteliteyi arttırmıştır. NOEL
dozunda (30 mg/kg/gün), anagrelid, metabolitler BCH24426 ve RL603 için EAA; insanlarda 2
mg/gün oral doz anagrelid uygulamasının EAA’sına karşılık sırasıyla 425, 31 ve 13 katına denk
gelir.
Mutajenik ve karsinojenik potansiyel
Anagrelidin genotoksik potansiyeli üzerinde yapılan çalışmalar, mutajenik veya klastojenik
etkiler göstermemiştir.
İki yıllık sıçan karsinojenite çalışmasında neoplastik olmayan bulgular gözlenmiş olup, aşırı bir
farmakolojik etkiye bağlandı ya da atfedildi. Bunlar arasında, adrenal feokromositoma insidansı
tüm doz düzeylerinde (≥3 mg/kg/gün) erkeklerde ve 10 mg/kg/gün ve üzerinde doz alan
kadınlarda, kontrole göreceli olarak artmıştır. Erkeklerdeki en düşük doz (3 mg/kg/gün), günde
iki kez 1 mg’lık dozdan sonra oluşan insan EAA’sının 37 katına karşılık gelmektedir. Uterus
adenokarsinomlarının epigenetik kaynağı, CYP1 ailesinin bir enzim indüksiyonuyla ilişkili
olabilir. Bunlar günde iki kez 1 mg dozdan sonra oluşan insan EAA’sının 572 katına karşılık
gelen 30 mg/kg/gün doz alan kadınlarda gözlendi.
Mevcut durumda, bu bulguların insanlarda kullanımı ile ilişkili klinik kanıt mevcut değildir.
6. FARMASÖTİK ÖZELLİKLERİ
6.1 Yardımcı maddelerin listesi
Laktoz monohidrat (buzağı işkembesinden elde edilen peynir mayasından elde edilir)
11 / 12Povidon
Krospovidon
Mikrokristal selüloz
Magnezyum stearat
Titanyum dioksit
İndigo karmin
Jelatin (sığırdan elde edilir)
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
36 ay
6.4 Saklamaya yönelik özel tedbirler
30ºC altındaki oda sıcaklığında saklanmalıdır.
6.5 Ambalajın niteliği ve içeriği
Çocukların açmasına karşı dirençli, çevrilerek açılan kapaklı polietilen şişe içerisinde 100
kapsül bulunmaktadır.
6.6 Beşerî tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
AOP ORPHAN İLAÇ LTD ŞTİ
Barbaros Mah. Morsümbül Sk.
No:5A Deluxia Palace K:7 D:199
34746, Ataşehir-İstanbul
8. RUHSAT NUMARASI
2024/126
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.01.2006
Ruhsat yenileme tarihi: 08.05.2024
10. KÜB’ÜN YENİLENME TARİHİ
08.05.2024
12 / 12