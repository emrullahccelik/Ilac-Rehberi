 
1/6 KULLANMA TALİMATI  
 
 
FLOCİP  %0.05 merhem  
Haricen uygulanır.  
 
• Etkin madde : Her 1 g merhem 0,5 mg diflorazon diasetat içerir.  
• Yardımcı maddeler : Propilen glikol, gliserol monostearat  40-55 ve beyaz yumuşak 
parafin (vazelin flant)  
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
 
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  
 
 
Bu Kullanma Talimatında:  
 
1. FLOCİP  nedir ve ne için kullanılır?  
2. FLOCİP ’i kullanmadan önce dikkat edilmesi gerekenler  
3. FLOCİP  nasıl kullanılır ? 
4. Olası yan etkiler nelerdir ? 
5. FLOCİP ’in saklanması  
 
Başlıkları yer almaktadır.  
 
1. FLOCİP  nedir ve ne için kullanılır?  
 
FLOCİP , 30 g beyaz veya beyazımsı opak homojen merhem  içeren ağzı beyaz renkli vidalı 
kapakla kapatılmış,  alüminyum tüpte  ve karton kutu içerisinde kullanıma sunulmaktadır.  
 
FLOCİP , kortikosteroidlere cevap veren deri hastalıklarında  kullanılır;  iltihabi ve alerjik deri 
reaksiyonlarını baskılar ve kızarıklık, deri kalınlaşması, deri yüzeyinde tabaka oluşumu, ödem, 
kaşıntı ve diğer şikayetler (yanma hissi veya ağrı) gibi deri sorunlarından kaynaklanan belirtileri 
hafifletir.   
 
  
2/6 2. FLOCİP ’i kullanmadan önce dikkat edilmesi gerekenler  
 
FLOCİP ’i aşağıdaki durumlarda KULLANMAYINIZ  
Eğer:  
 
• FLOCİP ’in içeriğinde bulunan diflorazon diasetat veya içeriğindeki maddelerden herhangi 
birine karşı bir hassasiyetiniz (alerjiniz) varsa,  
• Tedavi edilecek alanda tüberküloz (verem) veya sifiliz (frengi) nedeniyle oluşmuş bir 
bozukluk, hasar (lezyon) varsa,  
• Tedavi alanında viral hastalıklar (örneğin su  çiçeği/vari cella, herp es zoster), gül hastalığı 
(roza sea), ağız civarında dermatit, deride yara, akne, derinin incelmesi ile sonuçlanan 
(atrofik) deri hastalıklarına ilişkin bir bozukluk veya aşı sonrası görülen deri reaksiyonları 
varsa  
 
FLOCİP ’i aşağıdaki durumlarda DİKKATLİ KULLANINIZ  
 
• FLOCİP ’in da dahil olduğu glukokortikoidler (çeşi tli iltihap tedavisinde kullanılan ilaçlar),  
sadece istenen etkiye ulaşmak ve bu etkiyi korumak için gerekli olan süre boyunca 
kullanılmalıdır.  
• Bakteri ve/veya mantar enfeksiyonu ile birlikte seyreden bir deri hastalığı varsa, ilave uygun 
tedavi gereklidir.  
• FLOCİP ’in da dahil olduğu deriye uygulanan glukokortikoidlerin kullanımına bağlı  olarak, 
lokal deri iltihabı oluşma olasılığı artabilir.  
• FLOCİP  kullanılırken, gözlerle, açık derin yaralarla ve mukoza ile temasından kaçınınız.  
• FLOCİP ’in da dahil olduğu deriye uygulanan kortikosteroidlerin geniş bir alana tatbik 
edilmeleri veya uzun süreli uygulamaları, özellikle kapalı pansuman altında tüm vücutta yan 
etki riskini belirgin bir şekilde artırır.  
• Geniş cilt alanları tedavi edilirken, emilim veya tüm vücudu etkileyen durumların ortaya 
çıkma olasılığı tamamen yok edilemeyeceğinden dolayı, tedavi süresi mümkün olduğunca  
kısa tutulmalıdır.  
• Diğer glukokortikoidlerde de olduğu gibi, bilinçsiz kullanım, klinik belirtileri gizleyebilir.  
• FLOCİP ’in da dahil olduğu deriye uygulanan glukokortikoidler geri dönüşümlü olarak 
çocuklarda büyüme geriliği, kan şekerinde yükselme ve idrarda şeker çıkmasına neden 
olabilir.  
• Daha önce göz içi basıncında artma (glokom) şikayetiniz olduysa doktorunuzu 
bilgilendiriniz.  
• Bulanık görme veya başka görsel rahatsızlıklar yaşarsanız sağlık uzmanınıza başvurun.  
• Genel kullanılan ve tüm vücudu etkileyen kortikoidlerde olduğu gibi, lokal kortikoidlerin  
kullanılması ile de (örn. yüksek doz veya uzun süre geniş bir alana tatbik edilmeleri, kapalı  
pansuman ile veya göz çevresindeki deriye uygulanmaları sonucu) sonucunda glokom  
gelişebilir.  
• Bakteri ve/ veya mantar enfeksiyonu ile birlikte seyreden bir deri hastalığınız varsa ilave 
uygun tedavi gereklidir.  
 
Pediyatrik popülasyon:  
FLOCİP  çocuklarda yarar sağlanan en düşük miktarda uygulanmalıdır. FLOCİP  kullanımı 
sırasında kapalı pansuman uygulanmamalıdır. Çocuk bezi, kapalı pansuman etkisi oluşturabilir.   
 
Deri yüzey alanı/vücut kütlesi oranının daha yüksek olması nedeniyle çocuk hastalar, topikal 
kortikosteroidlerle tedavi edildiklerinde böbrek üstü bezlerinin baskılanması açısından  
3/6 yetişkinlere göre daha fazla risk altındadır. Çocuklarda tedavinin birden kesilmesi sebebiyle 
kortikosteroid yetmezliği ve tedavi esnasında Cushing sendromu (kilo alma, kan basıncı 
yüksekliği, aydede yüzü görünümü, ense bölgesinde yağ birikimi, ciltte çatl ama, yüzde 
kızarıklık, kadında yüz ve vücutta kıllanma, kan şekeri yüksekliği, kas ve kemiklerde zayıflama, 
böbrek taşları, depresyon ve uyku bozukluğu gibi belirtileri olan bir çeşit hormon hastalığı) 
görülme riski yetişkinlerden daha fazladır. Çocuklarda  kortikosteroidlerin uygunsuz kullanımı 
sonucu ciltte çatlaklar(stria) gibi yan etkiler bildirilmiştir.  
 
Topikal kortikosteroid uygulanan çocuk hastalarda böbrek üstü bezlerinin baskılanması sonucu 
hormon üretim bozuklukları, Cushing sendromu ve kafa içi basınç artışı ortaya çıkabilir. Kafa içi 
basınç artışında fontonallerde şişkinlik, baş ağrısı görülebilir.  Çocuk hastalarda böbrek üstü 
bezlerde baskılanmanın belirtisi olarak büyüme -gelişme geriliği, kan kortizol seviyelerinde 
düşüklük ve hormon uyarı testlerine yanıt alınamaması görülebilir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
FLOCİP ’in yiyecek ve içecek ile kullanılması  
FLOCİP  uygulama yolu sebebiyle yiyecek içecek ile kullanımından etkilenmez.  
 
Hamilelik : 
İlacı kullanmadan önce doktorunuza veya eczacınıza danışınız.  
 
Hamile olduğunuzu veya olabileceğinizi doktorunuza bildiriniz zira doktorunuz FLOCİP  reçete 
etmeden önce bu durumu dikkate almak isteyecektir.  
 
Genel bir kural olarak hamileliğin ilk üç ayında kortikosteroi d içeren haricen uygulanan 
preperatların kullanılması sakıncalıdır.  
 
Özellikle geniş bir a lana uygulama, uzun süreli kullanım  veya kapalı pansumandan kaçınınız.  
 
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız.  
 
Emzirme : 
İlacı kullanmadan önce doktorunuza veya eczacınıza danışınız.  
 
FLOCİP ’in anne sütüne geçip geçmediği bilinmemektedir.  Emzirme sırasında kullanılırken 
bebeğin yutmaması için memeye uygulanmamalıdır.  
 
Emzirdiğinizi doktorunuza bildiriniz zira doktorunuz FLOCİP  reçete etmeden önce bu durumu 
dikkate almak isteyecektir.  
 
Özellikle geniş alana uygulamadan, uzun süreli kullanımdan ve kapalı pansumandan sakınınız.  
 
Araç ve makine kullanımı  
FLOCİP ’in araç ve makin e kullanımı üzerine bilinen bir etkisi yoktur.  
 
 
  
4/6 FLOCİP ’in içeriğinde bulunan bazı yardımcı maddeler hakkında önemli bilgiler  
FLOCİP ’in içerisindeki yardımcı maddelerden olan propilen glikol  deride iritasyona neden  
olabilir.  
 
Diğer ilaçlar ile birlikte kullanımı  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız  ise lütfen doktorunuza ve eczacınıza bunlar hakkında bilgi veriniz.  
 
3. FLOCİP  nasıl kullanılır?  
 
• Uygun kullanım ve doz/uygulama sıklığı için talimatlar:  
FLOCİP ’i her zaman doktorunuzun anlattığı gibi kullanmalısınız. Eğer emin değilseniz 
doktorunuza veya eczacınıza tekrar danışınız.  
 
FLOCİP , topikal (yüzeysel) olarak günde 1 -3 kez ince bir tabaka halinde hastalıklı deriye hafifçe 
sürülür.  
 
Kullanım süresi genel olarak yetişkinlerde 4 haftayı aşmamalıdır.  Tedavinin sürdürülmesi 
gerektiğinde daha az güçlü bir ilaç kullanılmalıdır. Durum kötüleşirse ya da 2 -4 haftada düzelme 
sağlanmaz ise tedavi ve tanı yeniden değerlendirilmelidir.  
 
• Uygulama yolu ve metodu:  
Haricen hastalıklı deriye sürülerek kullanılır.  
 
• Değişik yaş grupları  
Çocuklarda kullanımı:    
FLOCİP ’in, çocuklarda etki liliği ve  güvenli liği saptanmamıştır. Çocuklarda kullanılmamalıdır.  
 
Çocukluk yaş grubunda zorunlu kalınmadıkça kullanımı önerilmemektedir.  
 
Eğer FLOCİP ’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla FLOCİP  kullandıysanız:  
FLOCİP ’i kullanmanız gerekenden daha fazla kullanmışsanız endişelenmeyiniz.  
 
FLOCİP ’den bir defalık fazla doz (geniş deri bölgesine 1 defalık uygulama) kullanılmasında 
veya kaza ile yutulması sonrasında bir risk beklenmemektedir.  
 
FLOCİP ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
FLOCİP ’i kullanmayı unutursanız  
Doktorunuz atlanan dozun ne zaman uygulanacağına karar verecektir. Takip eden dozun yeni 
uygulama zamanı için doktorunuzun talimatlarına uymanız önemlidir.  
 
Unutulan dozları dengelemek için çift doz kullanmayınız.  
 
 
  
5/6 FLOCİP  ile tedavi sonlandırıldığında oluşabilecek etkiler  
FLOCİP ’i doktorunuzun önerdiği şekilde kullanırsanız, belirtiler tedavi sırasında kaybolur ve 
tedavi sonrasında da tamamen iyileşme sağlanır. Belirtiler devam ederse ya da tekrardan ortaya 
çıkarsa doktorunuzla temasa geçiniz.  
 
4. Olası yan etkiler nelerdir?  
 
Tüm ilaçlar gibi, FLOCİP ’in içeriğinde bulunan maddelere duyarlı olan kişilerde yan etkiler 
olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın:   10 hastanın en az birinde görülebilir.  
Yaygın:   10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:   l.000 hastanın birinden az, fakat 10.000 hastanın birinden fazla görülebilir.  
Çok seyrek:   10.000 hastanın birinden az görülebilir.  
Bilinmiyor:   Eldeki verilerden tahmin edilemiyor.  
 
Bilinmiyor:  
• Katarakt  
• Göz tansiyonund a artış 
• Görme bulanıklığı  
• Çarpık görme  
• Deride yanma, kaşıntı, iritasyon, kuruluk  
• Kıl kökü iltihabı  
• Vücutta kıllanma  
• Sivilcemsi döküntüler  
• Deri renginin azalması  
• Ağız çevresinde iltihap  
• Herhangi bir maddenin vücuda tamas etmesi ile gözlenen alerjik deri reaksiyonu  
• Deride soyulma  
• Deride enfeksiyon gelişmesi  
• Derinin incelmesi  
• Deri çatlakları  
• Terlemeye bağlı döküntüler  
 
Bunlar FLOCİP ’in hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr   sitesinde yer alan “İlaç Yan Etki Bildirimi ” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesi ne katkı sağlamış olacaksınız.  
  
6/6 5. FLOCİP ’in saklanması   
 
FLOCİP ’i çocukların göremeyeceği, erişemeyeceği yerlerde ve ambalajında saklayınız.  
 
25oC altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra FLOCİP ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Çevreyi korumak amacıyla kullanmadığınız FLOCİP ’i şehir suyuna veya çöpe atmayınız. Bu 
konuda eczacınıza danışınız.  
 
Ruhsat sahibi:   
Abdi İbrahim İlaç San. ve Tic. A.Ş.  
Reşitpaşa Mah. Eski Büyükdere Cad. No:4 34467  
Maslak / Sarıyer / İstanbul  
 
Üretim yeri:   
Abdi İbrahim İlaç San. ve Tic. A.Ş.  
Orhan Gazi Mah. Tunç Cad. No:3  
Esenyurt / İstanbul  
 
Bu kullanma talimatı 11/08/2022  tarihinde onaylanmıştır.  
 
 