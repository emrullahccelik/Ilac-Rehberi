KISA ÜRÜN BİLGİSİ
1. BEŞERİ TIBBİ ÜRÜNÜN ADI
PASCOLON pediatrik oral çözelti hazırlamak için toz
2. KALİTATİF VE KANTİTATİF BİLEŞİM
Etkin madde:
Her saşe aşağıdaki etkin maddeleri içerir:
Makrogol 3350……………… 6,563 g
Sodyum klorür……………… 0,1754 g
Sodyum bikarbonat….. 0,0893 g
Potasyum klorür…………….. 0,0251 g
62,5 mL çözelti elde edildiğinde her bir saşe için elektrolit iyonları içeriği aşağıdaki gibidir:
Sodyum…………………….65 mmol/L
Klorür………………………53 mmol/L
Potasyum…………………..5,4 mmol/L
Bikarbonat………………….17 mmol/L
Yardımcı madde:
Yardımcı maddeler için 6.1’e bakınız.
3. FARMASÖTİK FORM
Oral çözelti için toz içeren saşe.
Beyaz ya da beyaza yakın mumsu veya parafinimsi katı görünüşe sahip toz içeren saşe.
4. KLİNİK ÖZELLİKLER
4.1. Terapötik endikasyonlar
PASCOLON pediatrik, 2–11 yaş arası çocuklarda kronik konstipasyonda ve 5 yaşından
itibaren rektum ve/veya kolonun fekal yüklenmesi ile tedavisi güç olarak tanımlanan fekal
impaksiyonda endikedir.
4.2. Pozoloji ve uygulama şekli
Pozoloji/ Uygulama sıklığı ve süresi:
Kronik konstipasyon:
2–5 yaş arası çocuklarda başlangıç dozu günlük 1 saşe, 6–11 yaş arası çocuklarda başlangıç
dozu günlük 2 saşedir. Düzenli dışkılamayı sağlamak için gerekli olan doz artırılabilir.
Maksimum günlük doz, günlük 4 saşeyi geçmemelidir.
Kronik konstipasyonu olan çocukların tedavisi uzun süreli tedavi (en az 6-12 ay) gerektirir.
Ancak PASCOLON pediatrik’in etkililik ve güvenlilik çalışmaları 3 aya kadar kanıtlanmıştır.
Tedavi yavaş yavaş durdurulmalıdır ve konstipasyon oluşursa devam edilmelidir.
Fekal impaksiyon:
PASCOLON pediatrik ile fekal impaksiyon için tedavi süresi 7 günü geçmemelidir.
1/8Günlük doz rejimi
PASCOLON pediatrik saşe sayısı
Yaş 1.gün 2.gün 3.gün 4.gün 5.gün 6.gün 7.gün
5-11 4 6 8 10 12 12 12
Günlük alınması gereken saşeler bölünmüş dozlar şeklinde 12 saatlik süre içerisinde
alınmalıdır. Disimpaksiyon gerçekleştikten sonra yukarıdaki dozaj rejimi durdurulmalıdır.
Disimpaksiyonun göstergesi büyük hacimli dışkıdır. Disimpaksiyondan sonra, yeniden
konstipasyonu önlemek için uygun bağırsak yönetim planı (kronik konstipasyonlu hastalara
önerilen dozlama, yukarıya bakınız) gerekir.
PASCOLON pediatrik, 5 yaşın altındaki çocuklarda fekal impaksiyon tedavisi için ya da 2
yaşın altındaki çocuklarda kronik konstipasyon tedavisi için önerilmemektedir. 12 yaş ve üzeri
çocuklarda tedavi için alternatif PASCOLON ürünleri mevcuttur.
Uygulama şekli
Her bir saşe 62,5 mL su içerisinde çözünmelidir. Fekal impaksiyonda kullanım için 12 saşe,
750 mL suda çözülebilir.
Özel popülasyonlara ilişkin ek bilgiler:
Böbrek/ Karaciğer yetmezliği:
Bu hasta grubu için klinik veri bulunmamaktadır. Bu nedenle PASCOLON pediatrik, böbrek
fonksiyon bozukluğu olan çocuklarda fekal impaksiyon tedavisi için önerilmemektedir.
Pediatrik popülasyon:
Pediatrik hastalarda kullanım için ‘Pozoloji/ uygulama sıklığı ve süresi’ bölümüne bakınız.
Geriatrik popülasyon:
Özel bir uyarı bulunmamaktadır. Yaşlılarda tedavi için alternatif PASCOLON ürünleri
mevcuttur.
Kardiyovasküler fonksiyon bozukluğu:
Kardiyak sorunu olan çocuklarda PASCOLON pediatrik’in güvenliliği ile ilgili yeterli klinik
çalışma bulunmadığından kullanılmamalıdır.
4.3. Kontrendikasyonlar
Bağırsak duvarının yapısal ve fonksiyonel bozukluğu sebebiyle intestinal perforasyon ve
obstrüksiyon, ileus, Crohn’s hastalığı ve ülseratif kolit gibi intestinal yolda şiddetli
enflamatuvar durumlarda ve toksik megakolonda kontrendikedir.
Etkin maddelerden herhangi birine karşı aşırı duyarlılığı olanlarda kontrendikedir.
4.4. Özel kullanım uyarıları ve önlemleri
PASCOLON pediatrik, sulandırıldığı zaman içerdiği sıvı miktarı, normal sıvı alımının yerine
geçmez, bu nedenle yeterli sıvı alımı sürdürülmelidir.
2/8Kolonun fekal impaksiyonu/ fekal yüklemesi teşhisi abdomen ve rektumun fiziksel veya
radyolojik incelemesi ile doğrulanmalıdır.
Makrogol içeren ürünler kullanıldığında bölüm 4.8’de gösterildiği üzere sıvı/elektrolit
dengesindeki değişimleri işaret eden (ödem, nefes darlığı, yorgunluk, dehidrasyon ve kardiyak
yetmezlik) hafif şiddette istenmeyen ilaç reaksiyonları olasıdır. Eğer bu semptomlardan
herhangi biri gelişirse PASCOLON pediatrik hemen bırakılmalıdır ve elektrolitler ölçülmelidir
ve herhangi bir değişiklik söz konusuysa uygun şekilde tedavi edilmelidir.
PASCOLON pediatrik çözündüğünde kalorifik bir değere sahip değildir.
Fekal impaksiyon tedavisi için yüksek dozlarda kullanıldığında bu tıbbi ürün öğürme refleksi,
reflü özofajit veya bilinci azalmış olan hastalarda dikkatle uygulanmalıdır.
Diğer medikal ürünlerin absorpsiyonu gastrointestinal geçiş hızının PASCOLON pediatrik
yüklemesi ile artmasına bağlı olarak anlık olarak düşebilir (Bkz. Bölüm 4.5).
PASCOLON pediatrik’in her bir saşesi 93,44 mg (4,06 mmol) sodyum ihtiva eder. Bu durum,
kontrollü sodyum diyetinde olan hastalar için göz önünde bulundurulmalıdır.
PASCOLON pediatrik’in her bir saşesi 13,16 mg (0,34 mmol) potasyum ihtiva eder. Bu durum,
böbrek fonksiyonlarında azalma olan hastalar ya da kontrollü potasyum diyetinde olan hastalar
için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Makrogol içeren preparatların büyük hacimli uygulaması sırasında (fekal impaksiyon
tedavisindeki uygulama şekli) bir saat içinde alınan katı formdaki ilaçlar, gastrointestinal
yoldan atılabilir ve emilimi olmaz.
Makrogol alkolde çözünen ve suda nispeten çözünmeyen medikal ürünlerin çözünürlüğünü
arttırır.
PASCOLON pediatrik ile birlikte kullanılan diğer ilaçların absorbsiyonunda anlık olarak
düşme olasılığı bulunmaktadır (Bkz. Bölüm 4.4). Eşzamanlı olarak uygulanan bazı ilaçlar,
örneğin anti-epileptikler ile etkinliğin azaldığı rapor edilmiştir.
Özel popülasyonlara ilişkin ek bilgiler:
Böbrek/ karaciğer yetmezliği:
Bu hasta grubu için klinik veri bulunmamaktadır.
Eğer böbrek bozukluğuna sahipseniz ilacı kullanmadan önce doktorunuzla konuşunuz.
Eğer böbrek bozukluğuna sahipseniz PASCOLON pediatrik, dışkı tıkanıklığı tedavisi için
önerilmemektedir
Pediatrik popülasyon:
Hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
3/8Çocuk doğurma potansiyeli bulunan kadınlar/ Doğum kontrolü (Kontrasepsiyon)
Veri mevcut değildir.
Gebelik dönemi
Makrogolün gebelik sırasında kullanımı ile ilgili sınırlı veri mevcuttur. Hayvanlar üzerinde
yapılan çalışmalar dolaylı üreme toksisitesi göstermiştir (Bkz. Bölüm 5.3). Klinik olarak,
makrogol 3350 sistemik maruziyeti ihmal edilebilir düzeyde olduğu için gebelik sırasında
hiçbir etki beklenmemektedir. PASCOLON pediatrik, gerekli olduğu durumlarda gebelik
döneminde kullanılabilir.
Laktasyon dönemi
Emziren kadınların makrogol 3350 sistemik maruziyeti ihmal edilebilir olduğundan emzirilen
yeni doğan/infant üzerinde hiçbir etkisi beklenmemektedir.
PASCOLON pediatrik, gerekli ise laktasyon döneminde kullanılabilir.
Üreme yeteneği/ Fertilite
Makrogolün insanlarda fertilite üzerindeki etkileri ile ilgili veri bulunmamaktadır. Erkek ve dişi
sıçanlar üzerinde yapılan çalışmalarda fertilite üzerinde hiçbir etkisi bulunmamıştır (Bkz.
Bölüm 5.3).
4.7. Araç ve makine kullanımı üzerindeki etkiler
Makrogolün araç ve makine kullanımı üzerinde etkisi bulunmamaktadır.
4.8. İstenmeyen etkiler
Gastrointestinal kanal ile ilgili reaksiyonlar çok yaygın olarak meydana gelir.
Bu reaksiyonlar, gastrointestinal kanal içerikleri genişlemesinin bir sonucu olarak ve
PASCOLON pediatrik’in farmakolojik etkileri sebebiyle motilitede artış nedeniyle meydana
gelebilir.
Kronik kabızlık tedavisinde, diyare ya da yumuşak dışkı normalde doz düşüşüne cevap verir.
Fekal impaksiyon tedavisinde diyare, abdominal distansiyon, anorektal rahatsızlık ve hafif
kusma sık görülür. Eğer doz azaltılır veya geciktirilirse kusma giderilebilir.
İstenmeyen ilaç reaksiyonları, sistem-organ sınıfı ve sıklığına göre aşağıda sıralanmıştır. Sıklık
kategorileri: Çok yaygın ≥1/10; yaygın ≥1/100 ile <1/10; yaygın olmayan ≥1/1000 ile <1/100;
seyrek ≥1/10000 ile < 1/1000; çok seyrek <1/10000; bilinmiyor (eldeki verilerden tahmin
edilemiyor)
Sistem Organ Sınıfı Sıklık Advers Olay
Bağışıklık sistemi hastalıkları Seyrek Anafilaktik reaksiyonları içeren alerjik
reaksiyonlar
Bilinmiyor Dispne ve deri reaksiyonları
Metabolizma ve beslenme Bilinmiyor Elektrolit rahatsızlıkları, özellikle
4/8hastalıkları hiperkalemi ve hipokalemi
Sinir sistemi hastalıkları Bilinmiyor Baş ağrısı
Gastrointestinal hastalıklar Çok yaygın Abdominal ağrı, mide gurultusu
Yaygın Diyare, kusma, bulantı ve anorektal
rahatsızlık
Yaygın olmayan Abdominal distansiyon, gaz
Bilinmiyor Dispepsi ve peri-anal enflamasyon
Deri ve deri altı doku Bilinmiyor Anjiyoödem dahil alerjik deri
hastalıkları reaksiyonları, kızarıklık, eritema, ürtiker
ve kaşıntı
Genel bozukluklar ve Bilinmiyor Periferal ödem
uygulama bölgesine ilişkin
hastalıklar
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Şiddetli karın ağrısı ve distansiyon, nazogastrik aspirasyon ile tedavi edilebilir. Diyare veya
kusma ile aşırı sıvı kaybı, elektrolit rahatsızlıklarının düzeltilmesini gerektirebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Konstipasyonda kullanılan ilaçlar/Ozmotik etkili laksatifler
ATC kodu: A06AD65
Makrogol 3350 bağırsaklarda ozmotik etki sayesinde laksatif etki gösterir. Makrogol 3350
dışkı hacmini arttırır, bu da nöromusküler yollar ile kolon motilitesini tetikler. Fizyolojik
sonuç, yumuşatılmış dışkının geliştirilmiş itici kolonik aktarımı ve defekasyonun
kolaylaşmasıdır. Makrogol 3350 ile kombine elektrolitler serum elektrolitleri ile intestinal
bariyer (mukoza) geçişi ile yer değiştirir ve sodyum, potasyum ve suyun net kazanımı ve
kaybı olmadan fekal su vücuttan atılır.
Makrogol 3350 ile kronik kabızlık için yapılan açık bir çalışmada, haftalık dışkılama sıklığı
sırasıyla 2, 4 ve 12. haftalarda 6,7; 7,2 ve 7,1 başlangıç değerlerine oranla 1,3 artmıştır.
Disimpaksiyondan sonra uygulanan makrogol 3350 ile laktulozun sürdürme tedavisini
karşılaştıran bir çalışmada haftalık dışkı sıklığı makrogol 3350 grubunda 9,4 (SD 4,46) iken,
laktuloz grubunda 5,9 (SD 4,29) olmuştur.
5/8Makrogol 3350 grubundaki çocuklarla kıyaslandığında, laktuloz grubundaki 7 çocuk yeniden
etkilenmiştir (%23).
Fekal impaksiyonun diğer tedavilerle (örn. lavman) karşılaştırmalı çalışmaları yapılmamıştır.
63 çocuk hastadaki karşılaştırmalı olmayan bir çalışmada, Makrogol 3350, 3-7 gün içinde
tedaviden sonra hastaların çoğunda fekal impaksiyonu temizlemiştir. 5-11 yaş arasındaki
çocuklarda gerekli ortalama toplam makrogol 3350 içeren saşe sayısı 47,2’dir.
5.2. Farmakokinetik özellikler
Genel özellikler
Makrogol 3350
Emilim:
Makrogol 3350, gastrointestinal kanal boyunca emilimi çok düşük olan inert bir bileşiktir.
Dağılım:
Emilimi çok düşük olduğundan geçerli değildir.
Biyotransformasyon:
Metabolize olmaz.
Eliminasyon:
Makrogol 3350’nin minimal miktarı, verilen dozun %1’den daha azı, idrar yolu ile atılır.
Sodyum klorür
Emilim:
Sodyum klorür gastrointestinal kanaldan hızlıca ve tamamen absorbe olur.
Dağılım:
Dağılım hacmi (Vd) 0,64 L/kg’dır. Kan-beyin bariyerine geçiş kısıtlıdır.
Biyotransformasyon:
Sodyum ozmotik stabiliteyi sürdürür ve ekstraselüler sıvının ozmolalitesinin %90'ından
sorumludur. Sodyumun ekstraselüler konsantrasyonu yaklaşık 150 mM, intraselüler
konsantrasyonu ise çok daha düşüktür (10 mM'den az).
Sodyum, aktif transport sisteminin bir parçasıdır.
Eliminasyon:
Sodyum atılımı idrar, terleme ve dışkı yoluyla gerçekleşir.
Sodyum hidrojen karbonat
Emilim:
Sodyum hidrojen karbonat gastrointestinal kanaldan iyi emilir. İnce bağırsaktan tümüyle
emilir.
Dağılım:
Tüm organizmada intra ve ekstrasellüler olarak dağılır.
6/8Biyotransformasyon:
Sodyum hidrojen karbonat; sodyum klorür, karbondioksit ve su oluşturmak için hidroklorik asit
ile hızlıca reaksiyona girer. Gastrik asidi nötralize etmeyen fazla bikarbonat iyonları hızlıca
ince bağırsağa geçer ve emilir.
Eliminasyon:
Büyük çoğunluğu idrar yoluyla atılır. Serumdaki bikarbonat artışı böbreklerden bikarbonat
atılımının artmasına sebep olur ve bu da serum bikarbonat seviyesini azaltır. Sodyum
bikarbonat 3-4 saat içerisinde atılır.
Potasyum klorür
Emilim:
Potasyum klorür gastrointestinal kanaldan tümüyle absorbe olur.
Dağılım:
Potasyum transkapiller transferle plazma boşluğundan hızlıca ayrılır (yarı ömrü yaklaşık 16
saniye). Sırasıyla böbrek, bağırsak, karaciğer, deri ve kaslara dağılır.
Biyotransformasyon:
Potasyum iyonunun metabolizması hücre içi ve hücre dışı sıvıdaki konsantrasyonunun normal
konsantrasyonun üzerinde (hiperkalemi) ya da altında (hipokalemi) olduğu durumlarda
patolojik olarak düşünülebilir.
Eliminasyon:
Çoğunlukla idrarla (%80-90), çok az miktarda dışkı, ter, tükürük ve gözyaşı ile atılır.
5.3. Klinik öncesi güvenlilik verileri
Klinik öncesi çalışmalar, farmakoloji, tekrarlanan doz toksisitesi ve genotoksisite
konvansiyonel çalışmalarına dayanarak makrogol 3350’nin önemli sistemik toksisite
potansiyeli olmadığını göstermektedir.
İnsanlarda kronik konstipasyon için önerilen maksimum dozun 66 ve fekal impaksiyon için
önerilen dozun 25 katı olan anne için toksik olan seviyelerde sıçanlarda direkt embriyotoksik
veya teratojenik etkiler görülmemiştir. İnsanlarda kronik konstipasyon tedavisi için önerilen
maksimum dozun 3,3 ve fekal impaksiyon için önerilen dozun 1,3 katı olan toksik seviyede
tavşanlarda, fetüs ve plasenta ağırlıklarında azalma, düşük fetal viyabilite, artmış kol ve pençe
hiperfileksiyonu ve abortus (düşük) dâhil olmak üzere, indirekt embriyo-fetal etkiler
bildirilmiştir. Tavşanlar, gastrointestinal sistem üzerine etki eden maddelerin etkilerine karşı
hassas olan bir hayvan test cinsi olup, araştırmalar, klinik açıdan uygun olmayan çok yüksek
dozların kullanıldığı, aşırı koşullarda gerçekleştirilmiştir. Bulgular, Makrogol 3350’nin
tavşanlarda gözlemlenen aşırı farmakodinamik cevabın sonucunda ortaya çıkan zayıf maternal
koşul ile ilişkili indirekt etkisinin bir sonucu olabilir. Teratojen etkisine dair bir bulguya
rastlanmamıştır.
Makrogol 3350 içeren uzun dönem hayvan toksisitesi ve karsinojenisite çalışmaları
bulunmaktadır. Bu ve yüksek molekül ağırlıklı yüksek seviyelerde oral uygulanan
7/8makrogollerin kullanıldığı diğer toksisite çalışmalarına ait sonuçlar, tavsiye edilen terapötik
dozlarda güvenlilik kanıtı sağlamaktadır.
6. FARMASÖTİK ÖZELLİKLER
6.1. Yardımcı maddelerin listesi
Yardımcı madde içermemektedir.
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
Saşe, 25oC’nin altındaki oda sıcaklığında saklanmalıdır.
Hazırlanmış solüsyon, buzdolabında (2-8°C) maksimum 6 saat saklanmalıdır.
6.5. Ambalajın niteliği ve içeriği
6,9 gram’lık 20 veya 30 saşe, Kullanma Talimatı ile birlikte karton kutuda sunulmuştur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmeliği”’ne uygun olarak imha edilmelidir.
7. RUHSAT SAHİBİ
İlko İlaç San. ve Tic. A.Ş.
Veysel Karani Mah. Çolakoğlu Sok.
No: 10 / 34885 Sancaktepe/ İstanbul
Tel: 0 (216) 564 80 00
Fax: 0 (216) 564 80 99
8. RUHSAT NUMARASI
2020/112
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 22.05.2020
Ruhsat yenileme tarihi:
10. KÜB'ÜN YENİLENME TARİHİ
8/8