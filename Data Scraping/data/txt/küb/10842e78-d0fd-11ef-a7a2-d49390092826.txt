KISA ÜRÜN BİLGİSİ
1. BEŞERİ TIBBİ ÜRÜNÜN ADI
NUTRİCLİN N9-840E IV infüzyon için amino asit çözeltisi, glukoz çözeltisi, lipid
emülsiyonu
Steril
2. KALİTATİF VE KANTİTATİF BİLEŞİM
NUTRİCLİN N9-840E, bir bölümünde kalsiyumlu glukoz çözeltisi, bir bölümünde lipit
emülsiyonu ve bir bölümünde elektrolitli amino asit çözeltisi içeren üç bölümlü torbalarda
ambalajlanmıştır.
Torba içeriği
1000 mL 1500 mL 2000 mL
%27,5 Glukoz çözeltisi
400 mL 600 mL 800 mL
(27,5 g/100 mL’ye karşılık gelen)
%14,2 Amino asit çözeltisi
400 mL 600 mL 800 mL
(14,2 g/100 mL’ye karşılık gelen)
%20 Lipid emülsiyonu
200 mL 300 mL 400 mL
(20 g/100 mL’ye karşılık gelen)
Etkin madde: Bölümler arasındaki bölme açılarak karıştırıldığında oluşan emülsiyon
aşağıdaki etkin maddeleri içerir:
Etkin maddeler 1000 mL 1500 mL 2000 mL
Rafine zeytinyağı + Rafine soya
40 g 60 g 80 g
yağıa
L-Alanin 8,24 g 12,36 g 16,48 g
L-Arjinin 5,58 g 8,37 g 11,16 g
Aspartik asit 1,65 g 2,47 g 3,3 g
Glutamik asit 2,84 g 4,27 g 5,69 g
Glisin 3,95 g 5,92 g 7,9 g
L-Histidin 3,40 g 5,09 g 6,79 g
L-İzolösin 2,84 g 4,27 g 5,69 g
L-Lösin 3,95 g 5,92 g 7,9 g
L-Lizin 4,48 g 6,72 g 8,96 g
(lizin asetata eşdeğer) (6,32 g) (9,48 g) (12,64 g)
L-Metiyonin 2,84 g 4,27 g 5,69 g
L-Fenilalanin 3,95 g 5,92 g 7,9 g
L-Prolin 3,40 g 5,09 g 6,79 g
L-Serin 2,25 g 3,37 g 4,5 g
L-Treonin 2,84 g 4,27 g 5,69 g
L-Triptofan 0,95 g 1,42 g 1,9 g
1/21L-Tirozin 0,15 g 0,22 g 0,3 g
L-Valin 3,64 g 5,47 g 7,29 g
Sodyum asetat trihidrat 1,5 g 2,24 g 2,99 g
Sodyum gliserofosfat, hidrat 3,67 g 5,51 g 7,34 g
Potasyum klorür 2,24 g 3,35 g 4,47 g
Magnezyum klorür hekzahidrat 0,81 g 1,22 g 1,62 g
Kalsiyum klorür dihidrat 0,52 g 0,77 g 1,03 g
Glukoz anhidrit 110 g 165 g 220 g
(glukoz monohidrata eşdeğer) (121 g) (181,5 g) (242 g)
a Toplam yağ asitlerinin % 20’si esansiyel yağ asidi olacak şekilde yaklaşık % 80’i rafine
zeytinyağı ve yaklaşık % 20’si rafine soya yağı.
Yardımcı maddeler:
Yardımcı maddeler için Bölüm 6.1’e bakınız.
Karışımın nütrisyonel içeriği:
1000 mL 1500 mL 2000 mL
Lipitler 40 g 60 g 80 g
Amino asitler 56,9 g 85,4 g 113,9 g
Azot 9 g 13,5 g 18 g
Glukoz 110 g 165 g 220 g
Enerji:
Yaklaşık toplam kalori 1070 kcal 1600 kcal 2140 kcal
Protein dışı kaloriler 840 kcal 1260 kcal 1680 kcal
Glukoz kalorileri 440 kcal 660 kcal 880 kcal
Lipid kalorileri(a) 400 kcal 600 kcal 800 kcal
Protein dışı kaloriler/ azot oranı 93 kcal/g 93 kcal/g 93 kcal/g
Glukoz/ lipid kalori oranı 52/48 52/48 52/48
Lipid/ toplam kaloriler %37 %37 %37
Elektrolitler:
Sodyum 35 mmol 52,5 mmol 70 mmol
Potasyum 30 mmol 45 mmol 60 mmol
Magnezyum 4 mmol 6 mmol 8 mmol
Kalsiyum 3,5 mmol 5,3 mmol 7 mmol
Fosfat (b) 15 mmol 22,5 mmol 30 mmol
Asetat 54 mmol 80 mmol 107 mmol
Klorür 45 mmol 68 mmol 90 mmol
pH 6,4 6,4 6,4
Osmolarite 1310 mOsm/L 1310 mOsm/L 1310 mOsm/L
a Saflaştırılmış yumurta fosfolipitleri kalorileri dahil
b Lipit emülsiyonundaki fosfatlar dahil
2/213. FARMASÖTİK FORM
İnfüzyon için emülsiyon (karışım gerçekleştirildikten sonra).
Karışım gerçekleştirilmeden önceki görünümü:
− Amino asit ve glukoz çözeltileri: Berrak, renksiz ile hafif sarı, gözle görülür partikül
içermeyen çözelti.
− Lipid emülsiyonu: Süt görünümlü, homojen sıvı şeklinde.
Karışım gerçekleştirildikten sonraki görünümü:
− Süt görünümlü, homojen sıvı şeklinde.
4. KLİNİK ÖZELLİKLER
4.1. Terapötik endikasyonlar
NUTRİCLİN N9-840E,oral ya da enteral beslenmenin olanaksız, yetersiz ya da kontrendike
olduğu durumlarda, yetişkinler ve 2 yaşından büyük çocuklarda parenteral beslenme için
endikedir.
4.2. Pozoloji ve uygulama şekli
Pozoloji/uygulama sıklığı ve süresi
Bileşim ve hacim açısından uygun olmadığından NUTRİCLİN N9-840E 2 yaşından küçük
çocuklarda önerilmez (bkz. Bölüm 4.4; 5.1 ve 5.2).
Aşağıda belirtilen maksimum günlük doz aşılmamalıdır. Çoklu bölmeli torbanın sabit
bileşiminden dolayı, hastanın tüm besin ihtiyacını aynı anda karşılaması mümkün olmayabilir.
Hastaların gerekli besin miktarlarının torbanın sabit içeriğinden farklı olduğu klinik durumlar
mevcut olabilir. Bu durumda, herhangi bir hacim (doz) ayarlaması yapılırken,NUTRİCLİN
N9-840E’nin diğer tüm besin bileşenlerinin dozu üzerindeki sonuç etkisi göz önünde
bulundurulmalıdır.
Erişkinler
Doz, oral/enteral yoldan sağlanan ek enerji ya da proteinler yanında hastanın enerji
harcamasına, klinik durumuna, vücut ağırlığına ve NUTRİCLİN N9-840E bileşenlerini
metabolize edebilme yeteneğine göre belirlenir; bu nedenle torba boyutu bu durum dikkate
alınarak seçilmelidir.
Ortalama günlük gereksinimler:
• Hastanın beslenme durumuna ve katabolik stres derecesine bağlı olarak 0,16-0,35 g
azot/kg vücut ağırlığı (1 ila 2 g amino asit/kg).
• 20-40 kcal/kg.
• 20-40 mL/kg ya da harcanan her kcal başına 1-1,5 mL.
NUTRİCLİN N9-840E için, maksimum günlük doz amino asitlerin alımı üzerinden
3/21belirlenmiştir, 35 mL/kg; 2 g/kg amino asit, 3,9 g/kg glukoz, 1,4 g/kg lipit, 1,2 mmol/kg
sodyum ve 1,1 mmol/kg potasyuma karşılık gelen miktardır. 70 kg’lık bir hasta için bu, günde
2450 mL NUTRİCLİN N9-840E’ye eşdeğer olup 140 g amino asit, 270 g glukoz ve 98 g lipit
(yani, 2058 protein dışı kcal ve 2622 toplam kcal) alımıyla sonuçlanmaktadır.
Normal koşullarda, uygulama hızı ilk 1 saat içinde kademeli olarak arttırılmalı ve daha sonra
uygulanması istenen doz, günlük sıvı alımı ve infüzyon süresine göre ayarlanmalıdır.
NUTRİCLİN N9-840E için maksimum infüzyon hızı 1,8 mL/kg/saattir, 0,1 g/kg/saat amino
asit, 0,19 g/kg/saat glukoz ve 0,07 g/kg/saat lipide karşılık gelmektedir.
2 yaşından büyük çocuklar ve gençler
Pediyatrik popülasyonda gerçekleştirilen bir çalışma bulunmamaktadır.
Doz, oral/enteral yoldan sağlanan ek enerji ya da proteinler yanında hastanın enerji
harcamasına, klinik durumuna, vücut ağırlığına ve NUTRİCLİN N9-840E bileşenlerini
metabolize edebilme yeteneğine göre belirlenir; bu nedenle torba boyutu bu durum dikkate
alınarak seçilmelidir.
Buna ek olarak günlük sıvı, azot ve enerji gereksinimleri yaşla birlikte sürekli azalmaktadır.
Aşağıda 2-11 ve 12-18 yaşları arası olmak üzere iki yaş grubu için öneriler bulunmaktadır.
NUTRİCLİN N9-840E için, 2-11 yaş grubunda magnezyum konsantrasyonu günlük doz için
sınırlayıcı faktördür. Bu yaş grubunda, glukoz konsantrasyonu saatlik hız için sınırlayıcı
faktördür. 12-18 yaş grubunda amino asit ve magnezyum konsantrasyonu günlük doz için
sınırlayıcı faktördür. Bu yaş grubunda, amino asit konsantrasyonu saatlik hız için sınırlayıcı
faktördür. Ortaya çıkan alımlar aşağıda gösterilmiştir:
Bileşen 2-11 yaş arası 12-18 yaş arası
Önerilena NUTRİCLİN Önerilena NUTRİCLİN
N9-840E N9-840E
Maks. hacim Maks. hacim
Maksimum günlük doz
Sıvı
60 – 120 25 50 – 80 35
(mL/kg/gün)
Amino asit 1 – 2
1,4 1 – 2 2
(g/kg/gün) (2,5’a kadar)
Glukoz
1,4 – 8,6 2,8 0,7 – 5,8 3,9
(g/kg/gün)
Lipitler 0,5 – 2
0,5 – 3 1,0 1,4
(g/kg/gün) (3’e kadar)
Toplam enerji 30 – 75 26,8 20 – 55 37,5
4/21(kcal/kg/gün)
Maksimum saatlik hız
NUTRİCLİN
N9-840E 3,3 2,1
(mL/kg/saat)
Amino asit
0,2 0,19 0,12 0,12
(g/kg/saat)
Glukoz
0,36 0,36 0,24 0,23
(g/kg/saat)
Lipitler
0,13 0,13 0,13 0,08
(g/kg/saat)
a: 2018 ESPEN/ESPGHAN/ESPR kılavuzlarınca önerilen değerler.
Normalde akış hızı, ilk saat boyunca kademeli olarak artırılmalı ve daha sonra uygulanması
istenen doz, günlük sıvı alımı ve infüzyon süresine göre ayarlanmalıdır.
Genel olarak küçük çocuklarda infüzyonun günlük düşük dozlarda başlanması ve kademeli
olarak maksimum doza kadar arttırılması önerilmektedir (yukarıya bakınız).
Uygulama sıklığı ve süresi:
Tek kullanımlıktır.
Torba açıldıktan sonra karışımın hemen kullanılması ve daha sonraki infüzyonlar için
saklanmaması önerilir.
Rekonstitüsyon sonrası süt görünümlü homojen bir karışım oluşur.
Emülsiyonun hazırlanması ve uygulamaya hazır hale getirilmesiyle ilgili olarak Bkz. Bölüm
6.6.
Yüksek osmolaritesi nedeniyle NUTRİCLİN N9-840E yalnızca santral bir venden
uygulanabilir.
Bir parenteral beslenme torbasının önerilen infüzyon süresi 12 ile 24 saat arasıdır.
Hastanın klinik koşulları gerektirdiği sürece parenteral beslenmeye devam edilebilir.
Uygulama şekli:
Santral bir venden, intravenöz infüzyon yoluyla uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği:
Böbrek yetmezliği olan hastalarda, özellikle hiperkalemi varsa, dikkatli kullanılmalıdır (Bkz.
5/21Bölüm 4.4).
Karaciğer yetmezliği:
Hiperamonyemi ile ilişkili nörolojik hastalıkların gelişimi ve kötüleşmesi riski nedeniyle
karaciğer yetmezliği olan hastalarda dikkatli kullanılmalıdır (Bkz. Bölüm 4.4).
Pediyatrik popülasyon:
2 yaşın altındaki çocuklarda kullanılmamalıdır (Bkz. Bölüm 4.3 ve 4.4).
Geriyatrik popülasyon:
Genel olarak, yaşlı hastalarda hepatik, renal ve kardiyak fonksiyonların azalması ve eşlik eden
hastalıklar ve diğer ilaç tedavisi alımı daha sık görüldüğünden doz seçimi dikkatli
yapılmalıdır.
4.3. Kontrendikasyonlar
NUTRİCLİN N9-840E’nin kullanımı aşağıda durumlarda kontrendikedir:
• 2 yaşın altındaki çocuklarda, süt çocuklarında ve prematür yeni doğanlarda.
• Yumurta, soya, yer fıstığı proteinleri veya mısır/mısır ürünlerine (Bkz. Bölüm 4.4) veya
Bölüm 6.1’de listelenen aktif ya da yardımcı maddelerden herhangi birine karşı aşırı
duyarlılık
• Amino asit metabolizmasının doğumsal anomalileri
• Şiddetli hiperlipidemi ya da hipertrigliseritemiyle karakterize şiddetli lipit metabolizması
bozukluklarında
• Şiddetli hiperglisemide
• Sodyum, potasyum, magnezyum, kalsiyum ve/veya fosforun plazma düzeylerinin
patolojik yüksekliği.
4.4. Özel kullanım uyarıları ve önlemleri
Total parenteral beslenme (TPN) çözeltilerinin aşırı hızlı uygulanması şiddetli veya ölümcül
durumlarla sonuçlanabilir.
Eğer alerjik reaksiyona bağlı herhangi bir işaret ya da semptom gelişirse (terleme, ateş,
titreme, baş ağrısı, deride döküntü ya da dispne), infüzyona hemen son verilmelidir. Bu tıbbi
ürün soya yağı ve yumurta fosfalipitleri içerir. Soya ve yumurta proteinleri aşırı duyarlılık
reaksiyonlarına yol açabilir. Soya ve yer fıstığı proteinleri arasında çapraz alerjik reaksiyonlar
gözlenmiştir.
NUTRİCLİN N9-840E, mısırdan elde edilen ve mısır veya mısır ürünlerine alerjisi olan
hastalarda aşırı duyarlılık reaksiyonlarına neden olabilen glukoz içermektedir (Bkz. Bölüm
4.3).
Seftriakson ile birlikte kullanımı, farklı infüzyon hatları veya farklı infüzyon bölgeleri
6/21aracılığıyla bile olsa, kalsiyum içeren IV çözeltilerle karıştırılmamalı veya aynı anda
uygulanmamalıdır. Farklı bölgelerdeki infüzyon hatları kullanılıyorsa veya infüzyon hatları
değiştirilirse veya infüzyonlar arasında çökelmeyi önlemek için fizyolojik tuz çözeltisi ile iyice
yıkanırsa, seftriakson ve kalsiyum içeren çözeltiler sırayla uygulanabilir. Kalsiyum içeren TPN
çözeltileri ile sürekli infüzyon gerektiren hastalarda, sağlık uzmanları tarafından, benzer bir
çökelme riski taşımayan alternatif antibakteriyel tedavilerin kullanımı düşünülebilir. Sürekli
beslenmesi gereken hastalarda seftriakson kullanımı gerekli görülürse, TPN çözeltileri ve
seftriakson farklı bölgelerde farklı infüzyon hatları ile de aynı anda uygulanabilir. Alternatif
olarak, çözeltiler arasında infüzyon hatlarının yıkanması tavsiyesi dikkate alınarak, seftriakson
infüzyonu süresi boyunca TPN çözeltisinin infüzyonu durdurulabilir (Bkz. Bölüm 4.5 ve 6.2).
Parenteral beslenme alan hastalarda pulmoner vasküler embolizm ve solunum bozukluğuna
yol açan pulmoner vasküler çökeltiler bildirilmiştir. Bazı olgularda ölümcül sonuçlar meydana
gelmiştir. Aşırı kalsiyum ve fosfat eklenmesi, kalsiyum fosfat çökeltilerinin oluşma riskini
arttırır (Bkz. Bölüm 6.2).
Ayrıca kan dolaşımında şüpheli çökelti oluşumu da rapor edilmiştir.
Çözeltinin yanı sıra, infüzyon seti ve kateter de çökeltiler açısından düzenli olarak kontrol
edilmelidir.
Solunum sıkıntısı belirtilerinin oluşması halinde infüzyon durdurulmalı ve tıbbi değerlendirme
başlatılmalıdır.
Geçimliliği ve sonuçta oluşan preparatın stabilitesi (özellikle lipit emülsiyonun stabilitesi)
doğrulanmadan, torbanın herhangi bir bölümüne veya sulandırılmış emülsiyona diğer tıbbi
ürünler veya maddeler eklenmemelidir. Çökeltilerin oluşumu veya lipit emülsiyonunun
destabilizasyonu vasküler oklüzyona neden olabilir (Bkz. Bölüm 6.2 ve 6.6).
İnfüzyona başlamadan önce, şiddetli sıvı ve elektrolit dengesi bozuklukları, şiddetli sıvı
yüklenmesi durumları ve şiddetli metabolik bozukluklar düzeltilmelidir.
Bir intravenöz infüzyon başlandığında spesifik klinik izlem gereklidir.
Katater yeri enfeksiyonu ve sepsis, özellikle kateterlerin kötü bakımı ve hastalığın veya
ilaçların immünosupresif etkileri olması durumlarında, parenteral beslenme alan hastalarda
oluşabilecek komplikasyonlardır. Ateş/titreme, lökositoz, kateterle ilgili teknik
komplikasyonlar ve hipergliseminin belirti, semptom ve laboratuvar testlerinin dikkatli
monitorizasyonu enfeksiyonların erken tanısına yardımcı olabilir. Parenteral beslenmeye
gereksinimi olan hastalar, malnütrisyon ve/veya altta yatan hastalıkları nedeniyle
enfeksiyonlara daha yatkın olurlar. Beslenme formülasyonlarının hazırlanmasındaki aseptik
tekniklere olduğu kadar kateter yerleştirme ve bakımındaki aseptik tekniklere verilen önemin
7/21artırılmasıyla, septik komplikasyonların sıklığı azaltılabilir.
Tedavi boyunca, su ve elektrolit dengesi, serum osmolaritesi, serum trigliseritleri, asit – baz
dengesi, kan glukozu, karaciğer ve böbrek fonksiyon testleri, koagülasyon testleri ve
trombositler dahil kan sayımları izlenmelidir.
Benzer ürünlerle karaciğer enzimlerinde yükselme ve kolestaz bildirilmiştir. Karaciğer
yetmezliğinden kuşkulanılıyorsa, serum amonyak düzeylerinin izlenmesi düşünülmelidir.
Besleyici maddelerin alımı hastanın gereksinimlerine göre ayarlanmadıysa ya da diyetle
verilen herhangi bir bileşenin metabolik kapasitesi doğru olarak değerlendirilmediyse
metabolik komplikasyonlar gelişebilir. Olumsuz metabolik etkiler, besinlerin yetersiz ya da
aşırı uygulanmasından ya da karışımın bileşiminin hastanın bireysel gereksinimlerine göre
hazırlanmamış olmasından kaynaklanabilir.
Amino asit çözeltilerinin uygulanması akut folat eksikliğini uyarabilir. Bu nedenle günlük
folik asit verilmesi önerilir.
Karaciğer yetmezliği
Hiperamonyemi ile ilişkili nörolojik hastalıkların gelişimi ve kötüleşmesi riski nedeniyle
karaciğer yetmezliği olan hastalarda dikkatli kullanılmalıdır. Özellikle karaciğer fonksiyon
parametreleri, kan glukozu, elektrolitler ve trigliseritler için olmak üzere düzenli klinik ve
laboratuvar testlerinin yapılması gerekir.
Böbrek yetmezliği
Böbrek dışı yöntemlerle atık maddelerin temizlenmesi yapılamıyorsa, metabolik asidoz ve
hiperazotemi gelişimi ya da mevcut durumun kötüleşmesi riski nedeniyle böbrek
yetmezliğinde, özellikle de hiperkalemi varsa dikkatli kullanılmalıdır. Bu tür hastalarda sıvı,
trigliseritler ve elektrolit durumu yakından izlenmelidir.
Ekstravazasyon
Ekstravazasyon belirtilerini saptamak için kateter bölgesi düzenli olarak izlenmelidir.
Eğer ekstravazasyon oluşursa, uygulama derhal durdurulmalı, takılan kateter veya kanül,
hastaya hızlı müdahale için yerinde bırakılmalıdır. Eğer mümkünse, yerleştirilmiş
kateter/kanül yoluyla dokularda bulunan sıvı miktarını azaltmak için kateter/kanül
çıkarılmadan önce aspirasyon gerçekleştirilmelidir.
Ekstravaze olmuş ürüne (eğer uygulanabilir ise, NUTRİCLİN N9-840E ile karıştırılan
ürün(ler) dahil) ve yaralanmanın aşamasına/derecesine göre, uygun spesifik önlemler
alınmalıdır.
Tedavi seçenekleri, farmakolojik olmayan, farmakolojik ve/veya cerrahi müdahaleyi içerebilir.
8/21Büyük miktarda ekstravazasyon durumunda, ilk 72 saat içinde plastik cerrah tavsiyesi
alınmalıdır.
Ekstravazasyon bölgesi ilk 24 saatte en az 4 saatte bir izlenmelidir; daha sonra bu izleme
günlük olarak gerçekleştirilmelidir.
İnfüzyona aynı santral venden yeniden başlanmamalıdır.
Hematolojik
Koagülasyon bozukluğu ve anemisi olan hastalarda dikkatli kullanılmalıdır. Kan sayımı ve
koagülasyon parametreleri yakından izlenmelidir.
Endokrin ve metabolizma
Aşağıdaki durumu olan hastalarda dikkatli kullanılmalıdır:
• Metabolik asidoz: Laktik asidoz varlığında, karbonhidrat verilmesi önerilmemektedir.
Düzenli olarak klinik ve laboratuvar testlerin yapılması gerekir.
• Diabetes mellitus: Glukoz konsantrasyonları, glukozüri, ketonüri takip edilmeli ve
gereken durumlarda insülin dozları ayarlanmalıdır.
• İnfüzyonluk emülsiyondaki lipitlerin varlığından dolayı hiperlipidemi:Düzenli klinik
ve laboratuvar testleri gereklidir.
• Amino asit metabolizması bozuklukları.
Hepatobiliyer bozukluklar
Parenteral beslenme alan bazı hastalarda kolestaz, hepatik steatoz, fibroz ve siroz gibi
muhtemelen hepatik yetmezliğe yol açan hepatobiliyer bozuklukların yanı sıra kolesistit ve
kolelitiazisin geliştiği bilinmektedir. Bu bozuklukların etiyolojisinin multifaktöriyel olduğu
düşünülmektedir ve hastalar arasında farklılık gösterebilir. Anormal laboratuvar parametreleri
veya diğer hepatobiliyer bozukluk belirtileri gelişen hastalar, olası nedensel ve katkıda
bulunan faktörleri ve olası terapötik ve profilaktik tedavileri saptamak için karaciğer
hastalıkları konusunda bilgili bir klinisyen tarafından erken dönemde değerlendirilmelidir.
Serum trigliserit konsantrasyonu ve vücudun lipitleri uzaklaştırabilme kapasitesi düzenli
olarak kontrol edilmelidir.
Serum trigliserit konsantrasyonları infüzyon sırasında 3 mmol/L’yi geçmemelidir.
Bir lipit metabolizması anormalliğinden şüpheleniliyorsa, serum trigliserit düzeylerini ölçen
testlerin, 5-6 saat süreyle hastaya lipit verilmeden, günlük olarak yapılması önerilmektedir.
Erişkinlerde lipit emülsiyonu içeren infüzyon kesildikten sonra 6 saat içinde serum berrak hale
gelmelidir. Bir sonraki infüzyon sadece serum trigliserit konsantrasyonları başlangıç
değerlerine döndüğünde uygulanmalıdır.
9/21Benzer ürünler ile yağ yükleme sendromu rapor edilmiştir. NUTRİCLİN N9-840E’de bulunan
lipitleri metabolize etme becerisinin azalması veya sınırlı olması, aşırı dozdan
kaynaklanabilecek bir "yağ yüklenme sendromu" ile sonuçlanabilir; ancak, bu sendromun
belirti ve semptomları, ürün talimatlara göre uygulandığında da ortaya çıkabilir (Bkz. Bölüm
4.8).
Hiperglisemi durumunda, NUTRİCLİN N9-840E’nin infüzyon hızı ayarlanmalı ve/veya
insülin uygulanmalıdır.
PERİFERİK DAMAR YOLUYLA UYGULANMAMALIDIR.
Bu ürün eser elementleri ve vitaminleri doğal olarak içermesine rağmen, vücut
gereksinimlerini karşılamak için seviyeler yetersizdir. Eser elementler ve vitaminler bireysel
hasta ihtiyaçlarını karşılamak ve eksikliklerin gelişmesini önlemek için yeterli miktarlarda
eklenmelidir. Bu ürüne ilaveler yapmak için talimatlara bakılmalıdır (Bkz. Bölüm 6.6).
Artmış osmolarite, adrenal yetmezliği, kalp yetmezliği veya pulmoner disfonksiyonu olan
hastalara NUTRİCLİN N9-840E uygularken dikkatli olunmalıdır.
Kötü beslenmiş hastalarda parenteral beslenme başlanması, akciğer ödemi ve konjestif kalp
yetmezliğinin yanı sıra serum potasyum, fosfor, magnezyum veya suda çözünür vitaminlerin
konsantrasyonunda bir düşüş ile sonuçlanan sıvı kaymalarını artırabilmektedir.Bu değişiklikler
24-48 saat içinde ortaya çıkabilir; bu nedenle, yakından izleme ve sıvı, elektrolit, eser element
ve vitaminlerin uygun ayarlarının yapılmasıyla birlikte parenteral beslenmenin dikkatli ve
yavaş bir şekilde başlanması önerilmektedir.
Primer torbanın içinde bulunan artık gaz nedeniyle oluşabilecek gaz embolisinden sakınmak
amacıyla, torbalar seri bağlantıyla bağlanmamalıdır.
Aşırı hızlı infüzyonla ilişkili risklerden kaçınmak için sürekli ve kontrollü bir infüzyon
kullanılması önerilmektedir.
NUTRİCLİN N9-840E, elektrolit birikmesi eğilimi olan hastalara dikkatle uygulanmalıdır.
Amino asitlerin intravenöz infüzyonuna, eser elementlerin, özellikle bakır ve çinkonun, artmış
idrar atılımı eşlik etmektedir. Özellikle uzun süreli intravenöz beslenme sırasında, bu durum
eser elementlerin dozajında dikkate alınmalıdır.
Laboratuvar testlerini etkileme
Bu emülsiyonda bulunan lipitler, bazı laboratuvar testlerinin sonuçlarını etkileyebilir (Bkz.
Bölüm 4.5).
Pediyatrik hastalarda alınacak özel önlemler
10/212 yaşın üstündeki çocuklara uygulandığında, günlük toplam doza denk düşen hacimde bir
torba kullanmak gereklidir.
NUTRİCLİN N9-840E, aşağıdaki nedenlerle 2 yaş altı çocuklarda kullanım için uygun
değildir:
- Glukoz alımı düşük bir glukoz/lipit oranına yol açacak şekilde azdır.
- Bileşiminde sistein bulunmadığından amino asit profili uygun değildir.
- Kalsiyum miktarı çok düşüktür.
- Torba hacimleri uygun değildir.
Maksimum infüzyon hızı 2-11 yaş arası çocuklarda 3,3 mL/kg/saat ve 12-18 yaş arası
çocuklarda 2,1 mL/kg/saattir.
Vitamin ve eser elementlerin verilmesi her zaman gerekmektedir. Pediyatrik formülasyonlar
kullanılmalıdır.
NUTRİCLİN N9-840E soya yağı ihtiva eder. Fıstık ya da soyaya alerjisi olan hastalarda
kullanılmamalıdır.
Bu tıbbi ürün her 1000 mL’sinde 35 mmol (805 mg) sodyum ihtiva eder. Bu durum kontrollü
sodyum diyetinde olan hastalar için göz önünde bulundurulmalıdır.
Her 1000 mL’sinde 110 g glukoz içerir. Bu, şeker (diabetes mellitus) hastalarında göz önünde
bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Herhangi bir etkileşim çalışması yapılmamıştır.
NUTRİCLİN N9-840E psödoaglütinasyon olasılığı nedeniyle, aynı infüzyon hattından aynı anda
kanla birlikte verilmemelidir.
Eğer lipitlerin vücuttan atılım süresinden önce kan örneği alınmışsa (lipitler genellikle lipit
emülsiyonu alınmasına son verildikten 5-6 saat sonra elimine olurlar), emülsiyonun içeriğindeki
lipitler, bazı laboratuvar testlerinin (örneğin bilirubin, laktat dehidrogenaz, oksijen satürasyonu,
kan hemoglobini) sonuçlarını etkileyebilir.
Seftriakson, aynı intravenöz uygulama hattında kalsiyum içeren çözeltiler ile karıştırıldığında
seftriakson-kalsiyum çökelmesi meydana gelebilir. Seftriakson, NUTRİCLİN N9-840E’nin de
içinde bulunduğu kalsiyum içeren intravenöz çözeltiler ile aynı infüzyon hattından (ör:Y-
bağlantısı) karıştırılmamalı veya aynı anda uygulanmamalıdır.
Fakat, infüzyon hatları, infüzyonlar arasında uygun bir sıvı ile tamamen yıkanırsa, seftriakson ve
kalsiyum içeren çözeltiler sıralı uygulama ile uygulanabilir.
11/21NUTRİCLİN N9-840E, doğal olarak lipit emülsiyonlarında bulunan K vitamini içerir. Önerilen
dozlarında kullanılan NUTRİCLİN N9-840E içindeki K vitamininin kumarin türevlerinin
etkilerini değiştirmesi beklenmez.
NUTRİCLİN N9-840E’nin potasyum içeriği nedeniyle hiperkalemi riski göz önünde
bulundurularak, potasyum tutucu diüretiklerle (örneğin amilorid, spironolakton, triamteren),
anjiyotensin dönüştürücü enzim (ADE) inhibitörleriyle, anjiyotensin II reseptör antagonistleriyle
ya da immün süpresan takrolimus veya siklosporinle tedavi görmekte olan hastalarda özel dikkat
gösterilmelidir.
İnsülin gibi bazı tıbbi ürünler vücudun lipaz sistemi ile etkileşebilir. Bununla birlikte, bu tür bir
etkileşimin sınırlı klinik öneme sahip olduğu görülmektedir.
Klinik dozlarda verilen heparin, lipoprotein lipazın dolaşıma geçici olarak salınmasına neden
olmaktadır. Bu başlangıçta artmış plazma lipolizine ve ardından trigliserit klirensinde geçici bir
azalmaya neden olabilir.
Özel popülasyonlara ilişkin ek bilgiler:
Özel popülasyona ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Bilinen herhangi bir etkisi yoktur.
Gebelik dönemi
NUTRİCLİN N9-840E’nin gebe kadınlarda kullanımına ilişkin yeterli veri mevcut değildir.
NUTRİCLİN N9-840E ile hiçbir hayvan üreme çalışması yapılmamıştır (Bkz. Bölüm 5.3).
İnsanlara yönelik potansiyel risk bilinmemektedir.
NUTRİCLİN N9-840E’nin kullanımı ve endikasyonları dikkate alındığında, gerekirse gebelik
döneminde kullanılabilir. NUTRİCLİN N9-840E, gebe kadınlara mutlaka dikkatli bir
değerlendirmeden sonra verilmelidir.
Laktasyon dönemi
NUTRİCLİN N9-840E bileşenlerinin/metabolitlerinin anne sütüne geçmesi hakkında yeterli
12/21bilgi yoktur. Emzirme döneminde parenteral beslenme gerekli olabilir. NUTRİCLİN N9-840E
emziren kadınlara mutlaka dikkatli bir değerlendirmeden sonra verilmelidir.
Üreme yeteneği/Fertilite
Yeterli veri yoktur.
4.7. Araç ve makine kullanımı üzerindeki etkiler
Parenteral uygulamaya yönelik bir preparat olduğundan, kullanımı sırasında araç ve makine
kullanımı mümkün değildir.
İlacın araç ve makine kullanım yeteneği üzerindeki etkisini araştıran herhangi bir çalışma
bulunmamaktadır.
4.8. İstenmeyen etkiler
Uygunsuz kullanımın bir sonucu olarak (örneğin doz aşımı, yüksek infüzyon hızı) potansiyel
istenmeyen etkiler meydana gelebilir (Bkz. Bölüm 4.4 ve 4.9).
İnfüzyonun başlangıcında terleme, ateş, titreme, baş ağrısı, deri döküntüleri ve dispne gibi
anormal belirtiler görülürse infüzyona hemen son verilmelidir.
Aşağıdaki advers ilaç reaksiyonları NUTRİCLİN N9-840E’nin, N7-960 formuyla
gerçekleştirilen randomize, çift-kör, aktif kontrollü bir etkililik ve güvenlilik çalışmasında rapor
edilen etkilerdir. Çeşitli tıbbi durumları olan (cerrahi sonrası açlık, şiddetli malnutrisyon, enteral
yoldan alımın yetersiz ya da kısıtlanmış olması) 28 hasta çalışmaya dahil edilip tedavi edilmiştir.
NUTRİCLİN N9-840E grubundaki hastalar 5 gün boyunca 40 mL/kg/gün’e kadar olan dozlarda
NUTRİCLİN N9-840E kullanmıştır.
Sıklıklar şu şekilde tanımlanmıştır: Çok yaygın (≥1/10); yaygın (≥1/100 ile <1/10); yaygın
olmayan (≥1/1.000 ile <1/100); seyrek (≥1/10.000 ile <1/1.000); çok seyrek (<1/10.000);
bilinmiyor (eldeki verilerden hareketle tahmin edilemiyor).
Kan ve lenf sistemi hastalıkları
Bilinmiyor: Trombositopeni*
Bağışıklık sistemi hastalıkları
Bilinmiyor: Aşırı duyarlılık*, hiperhidrozis**, pireksi**, titreme**, baş ağrısı**, deri
döküntüsü** (eritematöz, papüler, püstüler, maküler, jeneralize döküntü), kaşıntı**, ateş
basması**, dispne**
Metabolizma ve beslenme hastalıkları
Yaygın: İştah azalması, hipertrigliseridemi.
13/21Çok seyrek: Yağ yüklenmesi sendromu*+
Kardiyak hastalıklar
Yaygın: Taşikardi.
Vasküler hastalıklar
Yaygın: Hipertansiyon
Bilinmiyor: Pulmoner vasküler çökeltiler (pulmoner vasküler embolizm ve solunum
bozukluğu)* (Bkz. Bölüm 4.4)
Gastrointestinal hastalıklar
Yaygın: Karın ağrısı; diyare; bulantı.
Bilinmiyor: Kusma**
Hepato-bilier hastalıklar
Bilinmiyor: Kolestaz*; hepatomegali*; sarılık*
Böbrek ve idrar yolu hastalıkları
Bilinmiyor: Azotemi*
Genel bozukluklar ve uygulama bölgesine ilişkin hastalıklar
Bilinmiyor: İnfüzyon bölgesinde ağrı**, irritasyon**, şişlik/ödem**, eritem/sıcaklık**,
cilt nekrozu**, kabarcıklar/veziküller**, enflamasyon**, endurasyon**, cilt gerginliği**
Araştırmalar
Bilinmiyor: Kan alkalen fosfataz düzeylerinde artış*; transaminazlarda artış*; kan bilirubin
düzeylerinde artış*; yüksek karaciğer enzimleri*
Yaralanma, zehirlenme ve prosedürel komplikasyonlar
Bilinmiyor: Parenteral beslenmeye bağlı karaciğer hastalığı* (Bkz. Bölüm 4.4)
* Bu sınıfa özgü advers ilaç reaksiyonu, benzer parenteral beslenme ürünleriyle ilişkili olarak
başka kaynaklarda tarif edilmiştir.
** NUTRİCLİN N9-840E’nin pazarlama sonrası deneyiminde bildirilen advers etkilerdir.
Benzer ürünler ile yağ yüklenmesi sendromu rapor edilmiştir. Bu duruma, uygun olmayan
LJ
bir uygulama (örneğin aşırı doz ve/veya önerilenden daha yüksek infüzyon hızı; Bkz. Bölüm
4.9) sebep olabilir; bunun yanında bu sendromun belirti ve semptomları, ürün talimatlara göre
uygulandığında da infüzyon başında meydana gelebilir. NUTRİCLİN N9-840E içeriğindeki
yağları metabolize etme yeteneğinin azalması veya sınırlı olmasına uzamış plazma klirensiyle
beraber “yağ yüklenmesi sendromu” eşlik edebilir. Bu sendrom, hastanın klinik durumundaki
ani bir bozulma ile ilişkilidir ve ateş, anemi, lökopeni, trombositopeni, koagülasyon
bozuklukları, hiperlipidemi, karaciğer yağ infiltrasyonu (hepatomegali), kötüleşen karaciğer
14/21fonksiyonu ve merkezi sinir sistemi tezahürleri (ör. koma) gibi bulgularla karakterizedir. Lipit
emülsiyonunun infüzyonu kesildiğinde, bu sendrom genellikle gerilemektedir
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Uygun olmayan uygulama durumunda (doz aşımı ve/veya önerilenden daha yüksek infüzyon
hızı), hipervolemi ve asidoz meydana gelebilir.
Aşırı derecede hızlı bir infüzyon ya da ürünün uygun olmayan şekilde büyük hacimde bir
uygulanması bulantı, kusma, titreme, baş ağrısı, sıcak basması, hiperhidroz ve elektrolit
bozukluklarına neden olabilir.
Bu gibi durumlarda, infüzyon hemen durdurulmalıdır.
Klirensinden fazla glukoz infüzyonu yapılması durumunda hiperglisemi, glukozüri ve
hiperozmolar sendrom gelişebilir.
Lipitlerin metabolize edilme kapasitesinin azaldığı veya sınırlı bir hale geldiği durumlarda,
“yağ yüklenmesi sendromu” meydana gelebilir; bu sendromun sonuçları lipit emülsiyon
infüzyonunun kesilmesi durumunda genellikle geriler (Bkz. Bölüm 4.8).
Bazı ciddi vakalarda, hemodiyaliz, hemofıltrasyon ya da hemodiyafiltrasyon gerekebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grubu: Parenteral beslenme çözeltileri / kombinasyonlar
ATC kodu: B05 BA10
NUTRİCLİN N9-840E’nin bileşimindeki azot (L serisi amino asitler) ve enerji (glukoz ve
trigliseritler) sayesinde uygun bir azot/enerji dengesi sağlanır.
Bu formülasyon ayrıca elektrolitler içermektedir.
NUTRİCLİN N9-840E’deki lipit emülsiyonu, rafine zeytinyağı ile rafine soya yağının
birleşiminden oluşur (oran 80/20’dir). Yağ asitlerinin yaklaşık dağılımı aşağıdaki gibidir:
- % 15 doymuş yağ asitleri
15/21- % 65 tekli doymamış yağ asitleri
- % 20 çoklu doymamış esansiyel yağ asitleri
Fosfolipitlerin, trigliseritlere oranı 0,06’dır.
Zeytinyağı, önemli miktarlarda alfa tokoferol içermektedir. Alfa tokoferol, orta düzeyde alınan
çoklu doymamış esansiyel yağ asitleriyle birlikte, E vitamini düzeylerini iyileştirerek lipit
peroksidasyonunu azaltır.
Amino asit çözeltisi, protein sentezi için gerekli olan 17 adet L serisi amino asit (8’i esansiyel
amino asit) içerir.
Amino asitler aynı zamanda enerji kaynağıdır, oksidasyonları sonucunda azotun üre formunda
atılımı sağlanır.
Amino asit profili aşağıdaki gibidir:
- Esansiyel amino asit miktarının, toplam amino asit miktarına oranı: % 44,8
- Esansiyel amino asit (g) miktarının, toplam azot (g) miktarına oranı: % 2,8
- Dallanmış zincirli amino asit miktarının, toplam amino asit miktarına oranı: % 18,3
Karbonhidrat kaynağı glukozdur.
5.2. Farmakokinetik özellikler
NUTRİCLİN N9-840E içeriğinde bulunan maddeler (amino asitler, elektrolitler, glukoz,
lipitler), ayrı ayrı uygulandıkları koşullardakiyle aynı şekilde dağılır, metabolize olur ve
atılırlar.
Genel özellikler:
Emilim:
Bu ilaç intravenöz olarak verildiğinden uygulanabilir değildir.
Dağılım:
Formülasyonun bileşenleri vücuttaki tüm hücrelere dağılır.
Biyotransformasyon:
Amino asitler, dekstroz ve trigliseritler vücuttaki tüm hücreler tarafından metabolize edilir.
Dekstroz ve trigliseritler karbondioksite metabolize edilir. Elektrolitler metabolize olmaz.
Eliminasyon:
Azot atığı karaciğerde üreye dönüştürülür ve böbrekler tarafından atılır. Karbondioksit atığı
akciğerler tarafından atılır. Elektrolitler vücutta depolanır veya karaciğer, bağırsaklar,
böbrekler veya cilt tarafından atılır.
16/21Doğrusallık/Doğrusal Olmayan Durum:
Uygulanabilir değildir.
5.3. Klinik öncesi güvenlilik verileri
NUTRİCLİN N9-840E ile preklinik çalışma yapılmamıştır.
NUTRİCLİN N9-840E’nin bileşimindeki lipit emülsiyonu kullanılarak yapılan preklinik
toksisite çalışmaları, konvansiyel olarak yüksek miktarlarda lipit emülsiyonu alımına bağlı
değişiklikleri tanımlamıştır. Bunlar, karaciğerde yağlanma, trombositopeni ve kolesterol
yükselmesidir.
Ancak NUTRİCLİN N9-840E’nin bileşimindeki amino asit ve glukoz çözeltilerinin değişik
bileşim ve konsantrasyonlarında yapılan çalışmalarda herhangi bir toksisite saptanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Lipit emülsiyonu bölümü
Saflaştırılmış yumurta fosfolipitleri (tavuk)
Gliserol
Sodyum oleat
Sodyum hidroksit (pH ayarı için)
Enjeksiyonluk su
Elektrolitli amino asit çözeltisi bölümü
Glasiyel asetik asit (pH ayarı için)
Enjeksiyonluk su
Kalsiyumlu glukoz çözeltisi bölümü
Hidroklorik asit (pH ayarı için)
Enjeksiyonluk su
6.2. Geçimsizlikler
Öncelikle geçimliliği ve ortaya çıkan karışımın stabilitesi (özellikle lipidt emülsiyonunun
stabilitesi) doğrulanmadan, NUTRİCLİN N9-840E’i oluşturan üç bölmeden herhangi birine ya
da karışıma diğer ilaçlar ya da maddeler eklenmemelidir.
Lipit emülsiyonunu destabilize edebilecek olan divalan katyon içeriğine (Ca+2 ve Mg+2) ya da
düşük pH’a bağlı geçimsizlikler ortaya çıkabilir.
Herhangi bir parenteral beslenme karışımında olduğu gibi, kalsiyum ve fosfatın oranı dikkate
alınmalıdır. Özellikle mineral tuzları formunda, aşırı kalsiyum ve fosfat eklenmesi, kalsiyum
17/21fosfat şeklinde çökeltilere neden olabilir.
NUTRİCLİN N9-840E, sitrat antikoagüle edilmiş/korunmuş kan veya bileşenlerinde çökelmiş
koagülasyon riski ortaya çıkaran kalsiyum iyonları içermektedir.
Seftriakson, seftriakson-kalsiyum tuzunun çökelme riski nedeniyle, NUTRİCLİN N9-840E’nin
de içinde bulunduğu kalsiyum-içeren çözeltiler ile eş zamanlı olarak aynı infüzyon hattından
(örneğin Y–bağlantısı) karıştırılmamalı veya aynı anda uygulanmamalıdır (Bkz. Bölüm 4.4 ve
4.5).
NUTRİCLİN N9-840E, çökelme riski nedeniyle, ampisilin veya fosfenitoin ile karıştırılmamalı
veya aynı anda aynı infüzyon hattından verilmemelidir.
Aynı uygulama seti, kateter ya da kanül aracılığıyla verilen infüzyon ürünlerinin birbiriyle
geçimliliği kontrol edilmelidir.
Psödoaglütinasyon riski nedeniyle, uygulamadan önce, uygulama sırasında ya da uygulamadan
sonra, aynı setten kan verilmemelidir.
6.3. Raf ömrü
Ambalaj kağıdı hasar görmemişse 24 aydır.
Rekonstitüsyon sonrası raf ömrü
Üç bölüm arası kalıcı olmayan seperatörler açıldıktan sonra, ürünün derhal kullanılması
önerilmektedir. Ancak sulandırılmış emülsiyonun (2°C ila 8°C arasında) 7 gün süreyle ve
ardından sıcaklık 25°C’yi geçmeyecek şekilde 48 saat süreyle stabilitesini koruduğu
gösterilmiştir.
İlaç eklemeleri yapıldıktan sonra (elektrolitler, eser elementler, vitaminler; Bkz. Bölüm 6.6)
raf ömrü:
Spesifik karışımlar için, kullanım stabilitenin, 2-8 oC arasında 7 gün ve ardından 25 oC’nin
altında en fazla 48 saat olduğu gösterilmiştir.
Mikrobiyolojik açıdan, her karışımın hemen kullanılması önerilir. Hemen kullanılmadığı
durumda, kullanım öncesi saklama süresi ve koşulları kullanıcının sorumluluğundadır ve ilaç
eklemeleri kontrollü ve validasyonu yapılmış aseptik koşullarda yapılmamışsa, 2-8 oC’de 24
saatten fazla bekletilmemelidir.
6.4. Saklamaya yönelik özel tedbirler
25oC’nin altındaki oda sıcaklığında saklanmalıdır.
Dondurulmamalıdır.
Koruyucu dış ambalajı içinde saklanmalıdır.
Ürünün sulandırıldıktan sonra saklanmasına ilişkin koşullar için Bkz. Bölüm 6.3.
18/216.5. Ambalajın niteliği ve içeriği
Üç bölmeli torba çok katlı plastikten üretilmiştir. Bu plastik materyalin, ilaçla temas halindeki
iç tabakası amino asit çözeltisi, glukoz çözeltisi ve lipit emülsiyonuyla geçimli polyolefinik
kopolimerlerden, diğer tabakalarıysa polietilen vinil asetat (EVA) ve kopolyesterden
oluşmuştur.
Glukoz bölmesinde, ilaç eklemelerinde kullanılmak üzere bir enjeksiyon portu vardır.
Amino asit bölmesinde, infüzyon setinin ucunun uygulanabileceği bir uygulama portu vardır.
Üç bölmeli torba, oksijen geçirmeyen bir dış torbayla kaplıdır. Dış torba ile çok katlı torba
arasında oksijen absorbanı içeren bir saşe bulunmaktadır.
Ambalaj boyutları:
- 1000 mL torba
- 1500 mL torba
- 2000 mL torba
Tüm ambalaj formları pazarlanmıyor olabilir.
6.6. Beşeri tıbbi üründen arta kalan maddelerin imhası ve diğer özel önlemler
Açmak için:
Koruyucu dış ambalaj yırtılarak çıkarılır.
Oksijen absorbanı saşe atılır.
Torbanın ve seperatörlerin sağlamlığı kontrol edilir. Yalnızca torba zarar görmediyse, bölmeler
arasındaki geçici seperatörler sağlamsa (bölmelerdeki sıvılar birbirine karışmadıysa), amino asit
ile glukoz çözeltileri berrak, renksiz ya da hafif sarı renkteyse, partikül içermiyorsa ve
emülsiyon homojen süt görünümündeyse kullanılmalıdır.
Çözeltilerin ve emülsiyonun karıştırılması:
Seperatörleri ayırırken ortamın oda sıcaklığında olmasına dikkat edilmelidir.
Torba, manuel olarak üst kısmından (askının bulunduğu kenar) başlayarak kendi üzerine
katlanır. Geçici seperatörler, uygulama girişlerine yakın yerlerden ayrılmaya başlayacaktır.
Seperatörler torbanın yarısına kadar açılacak şekilde, torba katlanmaya devam edilmelidir.
Torba en az 3 defa alt-üst edilerek sıvıların karışması sağlanmalıdır.
Karıştırıldıktan sonra oluşan emülsiyon homojen süt görünümünde olmalıdır.
İlaç eklemeleri:
Torba vitamin, elektrolit ve eser elementlerin eklenmesi yapılabilecek kapasitededir.
19/21Sulandırılmış karışıma herhangi bir ekleme yapılabilir (vitaminler dahil) (geçici seperatörler
ayrılarak üç bölmedeki içeriğin karışımı gerçekleştirildikten sonra).
Vitamin eklemeleri, karışım sulandırılmadan önce (geçici seperatörler ayrılarak 3 bölmedeki
içeriğin karışımı gerçekleştirilmeden önce) glukoz bölmesinin içine de yapılabilir
Elektrolit içeren formülasyanlara ekleme yapmadan önce, torbada mevcut elektrolitlerin miktarı
dikkate alınmalıdır.
Eklemeler aseptik koşullarda nitelikli personelce gerçekleştirilmelidir.
NUTRİCLİN N9-840E içine aşağıdaki tablodaki elektrolitler eklenebilir:
1000 mL için miktarlar
Mevcut düzey Maksimum Maksimum
eklenebilecek miktar toplam miktar
Sodyum 35 mmol 115 mmol 150 mmol
Potasyum 30 mmol 120 mmol 150 mmol
Magnezyum 4 mmol 1,6 mmol 5,6 mmol
Kalsiyum 3,5 mmol 1,5 (0,0 (a)) mmol 5 (3,5(a)) mmol
İnorganik fosfat 0 mmol 3 mmol 3 mmol
Organik fosfat 15 mmol(b) 10 mmol 25 mmol(b)
a İnorganik fosfatın eklenecek miktarına karşılık gelen değer
b Lipit emülsiyonu içindeki fosfat dahil
Eser elementler ve vitaminler
Ticari olarak mevcut vitamin ve eser element preparatları katıldığında (maksimum 1 mg demir
içeren) stabil olduğu gösterilmiştir.
Eklemeler yaparken, periferik bir venden uygulanması düşünülüyorsa, ekleme yapıldığında
oluşan son karışımın osmolaritesi ölçülmelidir.
Eklemeyi gerçekleştirmek için:
- Aseptik koşullara uyulmalıdır.
- Torbanın enjeksiyon yeri hazırlanır.
- Enjeksiyon bölgesi iğneyle delinerek iğne veya rekonstitüsyon cihazıyla ekleme
gerçekleştirilir.
- Torbanın içeriği eklenmiş olan ilaçla karıştırılır.
İnfüzyonun hazırlanması:
Aseptik koşullara uyulmalıdır.
Torba asılır.
Uygulama çıkış ucundaki plastik koruyucu çıkarılır.
20/21İnfüzyon setinin ucu, uygulama çıkışına sıkıca yerleştirilir.
Uygulama:
Tek kullanımlıktır.
Ürün sadece, bölmeler arasındaki geçici seperatörler açılıp, 3 bölümün içeriği karıştırıldıktan
sonra uygulanır.
Oluşan son infüzyon emülsiyonunda faz ayrışması görülmediğinden emin olunmalıdır.
Torba açıldıktan sonra içerik derhal kullanılmalıdır. Açılmış torba başka bir infüzyonda
kullanmak üzere asla saklanmamalıdır. Kısmen kullanılmış torbalar yeniden bağlanmamalıdır.
Primer torbanın içinde bulunan artık gaz nedeniyle oluşabilecek gaz embolisinden sakınmak
amacıyla, seri bağlantıyla kullanılmamalıdır.
Ürünün kullanılmayan kısmı ya da atık materyalle tüm gerekli cihazlar atılmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Haver Farma İlaç A.Ş.
Akbaba Mah. Maraş Cad. No:52/2/1
Beykoz/İSTANBUL
Tel: +90 216 324 38 38
Faks: +90 216 317 04 98
8. RUHSAT NUMARASI
2023/427
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 1.11.2023
Ruhsat yenileme tarihi:
10. KÜB’ÜN YENİLENME TARİHİ
21/21