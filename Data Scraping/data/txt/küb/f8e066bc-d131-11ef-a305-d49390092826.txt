KISA ÜRÜN BİLGİSİ
1. BEŞERİ TIBBİ ÜRÜNÜN ADI
RAFAMİN 600 mg İ.V. enjeksiyonluk liyofilize toz içeren flakon
2. KALİTATİF VE KANTİTATİF BİLEŞİM
Etkin madde:
Rifampin ............................................. 600.0 mg
Yardımcı madde(ler):
Sodyum formaldehit sülfoksilat ........... 10.0 mg
Sodyum hidroksit ....................................... k.m. (pH 8.4-8.7)
Yardımcı maddeler için bölüm 6.1’e bakınız.
3. FARMASÖTİK FORM
Enjeksiyonluk çözelti için liyofilize toz.
Sulandırılmadan önce:
Koyu kırmızı, kırmızımsı kahverengi toz.
Sulandırıldıktan sonra:
Gözle görünür partikül içermeyen, berrak, kırmızı, kırmızımsı kahverengi çözelti.
4. KLİNİK ÖZELLİKLER
4.1. Terapötik endikasyonlar
RAFAMİN İ.V., oral tedaviyi tolere edemeyen (örn. post-operatif veya koma halinde hastalar)
veya gastrointestinal emilimi bozulmuş akut hastalarda endikedir.
Tüberküloz: RAFAMİN yeni, ilerlemiş, kronik ve ilaca-dirençli vakalar dahil olmak üzere,
tüberkülozün tüm formlarının tedavisinde kullanılır. RAFAMİN en az bir diğer antitüberküloz
ilaçla (INH, pirazinamid, etambutol, vb) birlikte kullanılmalıdır. RAFAMİN ayrıca
Mycobacteria’nın birçok atipik suşuna karşı da etkilidir.
Lepra: RAFAMİN multibasiller veya pausibasiller lepranın tedavisinde en az bir diğer lepra
ilacı ile birlikte kullanılmalıdır.
Diğer enfeksiyonlar: RAFAMİN bruselloz, Lejyoner Hastalığı ve ciddi stafilokok
enfeksiyonlarının tedavisinde kullanılır. Dirençli organizmaların oluşmasına engel olmak için
RAFAMİN organizmanın duyarlı olduğu diğer bir antibakteriyel ilaç ile birlikte verilmelidir.
4.2. Pozoloji ve uygulama şekli
Dirençli organizmaların oluşmasına engel olmak için RAFAMİN, hastalığa neden olan
organizmanın duyarlı olduğu diğer bir antibakteriyel ilaç ile birlikte verilmelidir.
1 / 11Pozoloji/uygulama sıklığı ve süresi:
Tüberküloz:
Günlük 600 mg’ın 2 ila 3 saat süreyle tek doz intravenöz infüzyon şeklinde verilmesi
yetişkinlerde etkili ve iyi tolere edilebilir bulunmuştur. Bu doz rejimini takiben serum
konsantrasyonları ağızdan 600 mg verilmesiyle elde edilenlere benzer olmuştur.
Lepra:
Önerilen günlük doz 10 mg/kg’dır.
Olağan günlük doz: 50 kg’dan düşük ağırlıkta hastalarda – 450 mg
50 kg veya daha yüksek ağırlıkta hastalarda – 600 mg
Alternatif olarak, ayda bir defa 600 mg rifampin kullanılabilir.
Lepra tedavisinde, rifampin her zaman en az bir diğer lepra ilacı ile birlikte kullanılmalıdır.
Diğer enfeksiyonlar (bruselloz, Lejyoner Hastalığı ve ciddi stafilokok enfeksiyonları):
Önerilen günlük doz 2 ila 4’e bölünmüş şekilde günde 600 – 1200 mg’dır. Dirençli
organizmaların oluşmasına engel olmak için RAFAMİN organizmanın duyarlı olduğu diğer
bir antibakteriyel ilaç ile birlikte verilmelidir.
Uygulama şekli:
Sulandırıldıktan sonra intravenöz infüzyon şeklinde kullanılır.
Flakon içeriğindeki toz (600 mg rifampin) 10 mL saf su ile çözündürülerek ön çözelti
hazırlanır. Ön çözelti %5 dekstroz veya % 0.9 sodyum klorür infüzyon çözeltilerine
seyreltildikten sonra 2 ila 3 saat süreyle intravenöz infüzyon şeklinde kullanılır
(sulandırıldıktan sonraki saklama koşulları için bkz. Bölüm 6.4 Saklamaya yönelik özel
tedbirler).
Özel popülasyonlara ilişkin ek bilgiler:
Böbrek/Karaciğer yetmezliği:
Karaciğer fonksiyonlarında bozukluk olan hastalarda günlük doz 8mg/kg’ı aşmamalıdır.
Pediyatrik popülasyon:
Tüberküloz:
Olağan pediyatrik dozaj günde bir defa tek doz olarak 20 mg/kg’a kadar çıkarılabilir, toplam
günlük doz normalde 600 mg’ı aşmamalıdır.
Geriyatrik popülasyon:
Geriyatrik hastalarda, böbrek fonksiyonlarının fizyolojik azalmasıyla orantılı olarak rifampin
atılımı da azalmaktadır. Bu durumu dengeleyici karaciğer atılımı artışı nedeniyle serum
terminal yarı ömrü daha genç hastalardakine benzerdir. Ancak, rifampin’in geriyatrik
hastalardaki bir çalışmasında artmış kan seviyeleri gözlemlendiğinden, bu hasta grubunda,
özellikle karaciğer yetmezliğine dair bulgu varsa, rifampin kullanılırken dikkatli olunmalıdır.
2 / 114.3. Kontrendikasyonlar
RAFAMİN, rifamisinlere veya içeriğindeki yardımcı maddelerden herhangi birine karşı aşırı
duyarlılığı olanlarda kontrendikedir.
Sarılık olan hastalarda önerilmemesine rağmen, olası risklere karşı RAFAMİN’in terapötik
yararı değerlendirilmelidir.
Rifampin’in sakinavir/ritonavir kombinasyonları ile aynı anda kullanımı kontrendikedir (bkz.
Bölüm 4.5 Diğer tıbbi ürünler ile etkileşimler ve diğer etkileşim şekilleri).
4.4. Özel kullanım uyarıları ve önlemleri
Rifampin solunum yolları uzmanı veya diğer uygun bir uzman doktor gözetiminde
kullanılmalıdır.
600 mg/gün’ü geçen dozlarda böbrek yetmezliği durumuna karşı dikkatli olunmalıdır.
Tüm tüberküloz hastalarında tedavi öncesinde karaciğer fonksiyon testleri yapılmalıdır.
Rifampin ile tüberküloz tedavisi uygulanan erişkinlerde, başlangıçta hepatik enzimlerin,
bilirübinin, serum kreatininin ölçülmesi, tam kan sayımı ve trombosit sayımının (ya da
tahmininin) gerçekleştirilmesi gerekir.
Komplikasyon oluşturan bir durum bilinmediği ya da klinik olarak böyle bir durumdan
kuşkulanılmadığı sürece, çocuklarda başlangıç testleri gerekli değildir.
Rifampin karaciğer yetmezliği olan hastalarda, sadece doktor kontrolü altında ve çok
gerekliyse kullanılmalıdır. Bu hastalarda, karaciğer fonksiyonları dikkatle izlenmeli ve
özellikle serum ALT (SGPT) ve AST (SGOT) düzeyleri tedaviden önce, ilk iki hafta her
hafta, daha sonraki altı hafta da iki haftada bir kontrol edilmelidir. Eğer hepatoselüler hasarın
belirtileri ortaya çıkarsa, rifampin tedavisi kesilmelidir.
Karaciğer fonksiyonunda klinik olarak önemli değişiklikler gerçekleşirse rifampin tedavisi
durdurulmalıdır. Diğer tüberküloz tedavi yöntemleri ve farklı doz rejimleri düşünülmelidir.
Acil olarak tüberküloz tedavisinde deneyimli bir uzmana danışılmalıdır. Karaciğer
fonksiyonları normale döndükten sonra rifampin tedavisine tekrar başlanırsa, karaciğer
fonksiyonları her gün kontrol edilmelidir.
Karaciğer fonksiyon bozukluğu olan hastalarda, geriyatrik hastalarda, beslenme yetersizliği
olan hastalarda veya muhtemelen 2 yaşın altındaki çocuklarda, izoniyazid’in rifampin’le
birlikte kullanılacağı tedavi doz rejimlerinin başlanmasında özellikle dikkatli olunmalıdır.
Hastada daha önceden karaciğer hastalığına işaret eden bulgu yoksa ve tedavi öncesinde
karaciğer fonksiyonları normalse, ancak ateş, kusma, sarılık veya hastanın genel durumunda
diğer bozulmalar gerçekleştiğinde karaciğer fonksiyon testleri tekrarlanmalıdır.
3 / 11Tedavi sırasında hastalar en az ayda bir kere görülmeli ve advers reaksiyonlarla ilişkili
semptomlar konusunda spesifik olarak sorgulanmalıdır.
Tedavinin ilk zamanlarında bazı olgularda rifampin ve bilirübinin karaciğerdeki atılım yolları
için hücre seviyesinde yarışmalarından dolayı hiperbilirübinemi görülebilir. Bilirübin ve/veya
transaminaz miktarlarının bir miktar artmış olduğunu gösteren tek bir laboratuvar sonucu
tedavinin kesilmesini gerektirmeyebilir. Testlerin tekrarlanması ve sonuçların hastanın
durumunu dikkate alarak değerlendirilmesi daha uygun olur.
Anafilaksiyi de içeren immünolojik reaksiyon (bkz. Bölüm 4.8 İstenmeyen etkiler) daha çok
aralıklı tedavi ile ortaya çıkar (haftada 2 veya 3 kezden az); bu nedenle hastalar yakından
izlenmelidir. Hastalar tedavi rejimini bozdukları takdirde immünolojik reaksiyonların ortaya
çıkabileceği konusunda uyarılmalıdır.
Rifampin adrenal hormonlar, tiroid hormonları ve D vitamini de dahil olmak üzere endojen
substratların metabolizmasını arttırılabilecek enzim indüksiyonu özelliklerine sahiptir. İzole
bildirilerde, porfirin alevlenmesi rifampin kullanımıyla ilişkilendirilmiştir.
RAFAMİN İ.V. yalnızca intravenöz infüzyon kullanım içindir ve intramusküler veya
subkutan enjeksiyon şeklinde kullanılmamalıdır. Enjeksiyon sırasında ekstravazasyondan
kaçınılmalıdır; infüzyonun ekstravasküler infiltrasyonu sonucu lokal iritasyon ve inflamasyon
gözlemlenmiştir. Bunlar gerçekleşirse, infüzyon durdurulmalı ve başka bir bölgede yeniden
başlatılmalıdır.
Rifampin idrarda, terde, balgamda ve gözyaşında kırmızımsı bir renk değişimi meydana
getirilebilir ve hastalar bu konuda önceden uyarılmalıdır. Yumuşak kontakt lenslerde kalıcı
özellikte boyanma meydana gelmiştir (bkz. Bölüm 4.8 İstenmeyen etkiler).
Anormallik saptanan hastaların tümü, gerektiği takdirde laboratuvar testlerinin yapılması da
dahil olmak üzere, takip edilmelidir.
RAFAMİN her dozunda 1 mmol (23 mg)’dan daha az sodyum içerir, bu dozda sodyuma bağlı
herhangi bir yan etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Sitokrom P-450 enzimi etkileşimi
Rifampin bazı sitokrom P-450 enzimlerinin güçlü bir indükleyicisidir. Sitokrom P-450
enzimiyle metabolize olan diğer ilaçların rifampin ile birlikte uygulanması bu ilaçların
metabolize olmasını hızlandırabilir ve bu ilaçların aktivitelerini azaltabilir. Dolayısıyla
sitokrom P-450 enzimiyle metabolize edilen diğer ilaçlarla birlikte rifampin kullanılmasında
dikkatli olunmalıdır. Optimum terapötik kan düzeylerinin sürdürülmesi için rifampin’e
başlanırken ya da birlikte uygulanan rifampin kesilirken bu enzimler tarafından metabolize
edilen bu ilaçların dozajlarının ayarlanması gerekebilir.
4 / 11Sitokrom P-450 enzimiyle metabolize edilen ilaçlara örnekler aşağıdadır:
• Antiaritmikler (örn. dizopiramid, meksiletin, kinidin, propafenon, tokainid),
• Antiepileptikler (örn. fenitoin),
• Hormon antagonistleri (antiöstrojenler, örn. tamoksifen, toremifen, gestinon),
• Antipsikotikler (örn. haloperidol, aripiprazol),
• Antikoagülanlar (örn. kumarinler),
• Antifungaller (örn: flukonazol, itrakonazol, ketokonazol, vorikonazol),
• Antiviraller (örn. sakinavir, indinavir, efavirenz, amprenavir, nelfinavir, atazanavir,
lopinavir, nevirapin),
• Barbitüratlar,
• Beta-blokörler (örn. bisoprolol, propanolol),
• Anksiyolitikler ve hipnotikler (örn. diazepam, benzodiazepinler, zolpikolon, zolpidem),
• Kalsiyum kanal blokörleri (örn. diltiazem, nifedipin, verapamil, nimodipin, isradipin,
nikardipin, nisoldipin),
• Antibakteriyeller (örn. kloramfenikol, klaritromisin, dapson, doksisiklin, florokinolonlar,
telitromisin),
• Kortikostreoidler,
• Kardiyak glikozitleri (dijitoksin, digoksin),
• Klofibrat,
• Sistemik hormonal kontraseptifler,
• Östrojen,
• Antidiyabetikler (örn. klorpropamid, tolbutamid, sülfonilüreler, rosiglitazon),
• İmmünosupresif ajanlar (ör. siklosporin, sirolimus takrolimus),
• İrinotekan,
• Tiroid hormonu (örn. levotiroksin),
• Losartan,
• Analjezikler (örn. metadon, narkotik analjezikler),
• Prazikuantel,
• Progestojenler,
• Kinin,
• Riluzol,
• Selektif 5-HT3 reseptör antagonistleri (örn. ondansetron),
• CYP3A4 ile metabolize olan statinler (örn. simvastatin),
• Teofilin,
• Trisiklik antidepresanlar (örn. amitriptilin, nortriptilin),
• Sitotoksikler (örn. imatinib),
• Diüretikler (örn. eplerenon).
Oral kontraseptifleri kullanmakta olan hastalara, rifampin tedavisi sırasında hormonal
olmayan doğum kontrol yöntemleri uygulamaları önerilmelidir. Ayrıca diyabet kontrolü daha
zor hale gelebilir.
5 / 11Diğer etkileşimler
Rifampin’in sakinavir/ritonavir kombinasyonları ile aynı anda kullanımı hepatoksisite
potensiyelini arttırabilir. Dolayısıyla rifampin’in sakinavir/ritonavir kombinasyonları ile aynı
anda kullanımı kontrendikedir (bkz. Bölüm 4.3 Kontrendikasyonlar).
Atovakon ve rifampin birlikte kullanıldığında, atovakon konsantrasyonlarının azaldığı ve
rifampin konsantrasyonlarının arttığı gözlenmiştir.
Ketokonazol ve rifampin’in birlikte kullanılması, her iki ilacın serum konsantrasyonlarının
azalmasıyla sonuçlanmıştır.
Rifampin ve enalaprilin birlikte kullanılması, enalaprilin aktif metaboliti olan enalaprilatın
konsantrasyonlarında azalmayla sonuçlanmıştır. Hastanın klinik durumu gerektirdiğinde, doz
ayarlamaları yapılmalıdır.
Birlikte antasit uygulanması, rifampin’in emilimini azaltabilir. Günlük rifampin dozları
antasitlerin alınmasından en az 1 saat önce verilmelidir.
Rifampin halotan ya da izoniazid ile birlikte verildiğinde, hepatotoksisite potansiyeli artar.
Rifampin ve halotanın birlikte kullanımından kaçınılmalıdır. Rifampin ve izoniazidi birlikte
kullanan hastalar hepatotoksisite açısından yakından izlenmelidir.
Tedavi rejimine p-aminosalisilik asit ve rifampin birlikte dahil ediliyorsa, yeterli kan
seviyelerini sağlamak için iki ilacın uygulamaları arasında en az 8 saat olmalıdır.
Laboratuar ve tanı testleriyle etkileşimler
Rifampin’in terapötik düzeylerinin serum folat ve B12 vitamininin standart laboratuvar
tayinlerini inhibe ettiği gösterilmiştir. Bu durumda, alternatif tayin yöntemleri dikkate
alınmalıdır. BSP ve serum bilirübininde geçici yükselme gözlenmiştir. Biliyer atılım için
yarışmaya bağlı olarak, rifampin safra kesesinin görüntülenmesinde kullanılan kontrast
maddenin safra ile atılımını bozabilir. Bu nedenle, bu testler rifampin’in günlük dozundan
önce gerçekleştirilmelidir.
4.6. Gebelik ve laktasyon
Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
RAFAMİN, sistemik hormonal kontraseptiflerin etkililiğini azaltabilir (bkz. Bölüm 4.5 Diğer
tıbbi ürünler ile etkileşimler ve diğer etkileşim şekilleri).
Gebelik dönemi
Rifampin ile gebe kadınlarda yapılmış iyi kontrollü araştırmalar bulunmamaktadır.
Rifampin’in plasenta bariyerini geçtiği ve kordon kanında bulunduğunun bildirilmiş olmasına
6 / 11karşın, tek başına ya da diğer antitüberküloz ilaçlarla kombinasyon halinde insan fetusu
üzerindeki etkileri bilinmemektedir. Bu nedenle, RAFAMİN gebe kadınlarda ya da çocuk
doğurma potansiyeli olan kadınlarda ancak potansiyel yararı fetus için riske ağır basması
durumunda kullanılmalıdır. Rifampin gebeliğin son birkaç haftası içinde kullanıldığı takdirde,
anne ve çocukta postnatal hemorajilere neden olabilir; bunlar için K vitamini tedavisi endike
olabilir.
Laktasyon dönemi
Rifampin insan sütüne geçmektedir. Bu nedenle rifampin, emziren bir annede ancak hasta için
potansiyel yararı bebek için potansiyel riske ağır basması durumunda kullanılmalıdır.
Üreme yeteneği/Fertilite
Veri bulunmamaktadır.
4.7. Araç ve makine kullanımı üzerindeki etkiler
Bilinen herhangi bir etkisi bulunmamaktadır.
4.8. İstenmeyen etkiler
Rifampin infüzyonu genellikle hastalar tarafından iyi tolere edilir, ancak zaman zaman aşırı
duyarlılık reaksiyonları tanımlanmıştır ve hastalarda ateş, deri reaksiyonları ve bulantı/kusma
görülmüştür.
Enjeksiyon yerinde ağrı ve flebit rapor edilmiştir.
İstenmeyen etkiler sistem organ sınıfı ve görülme sıklığına göre aşağıdaki şekilde verilmiştir:
Çok yaygın (≥1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Günlük veya aralıklı doz rejimiyle görülen reaksiyonlar aşağıda verilmektedir:
Kan ve lenf sistemi hastalıkları:
Çok seyrek: Agranülositoz.
Bilinmiyor: Rifampin tedavisi gören hastaların küçük bir yüzdesinde eozinofili,
lökopeni, ödem, kas güçsüzlüğü, miyopati bildirilmiştir.
Çoğunlukla aralıklı tedaviyle ilişkili olarak, purpura ile birlikte ya da
purpura olmaksızın trombositopeni meydana gelebilir; ancak bu durum
purpura meydana gelir gelmez ilaç kesilirse, geri dönüşümlüdür. Purpura
ortaya çıktıktan sonra rifampin kullanımına devam edilmesi ya da yeniden
başlanması durumlarında, serebral hemoraji ve ölümler bildirilmiştir.
Sinir sistemi hastalıkları:
Seyrek: Psikoz.
Vasküler hastalıklar:
Seyrek: Dissemine intravasküler koagülasyon.
7 / 11Gastrointestinal hastalıklar:
Bilinmiyor: Anoreksi, bulantı, kusma, abdominal rahatsızlık, diyare, psödomembranöz
kolit.
Hepato-bilier hastalıklar:
Bilinmiyor: Rifampin hepatite neden olabilir; karaciğer fonksiyon testleri izlenmelidir
(bkz. Bölüm 4.4 Özel kullanım uyarıları ve önlemleri).
Deri ve deri altı doku hastalıkları:
Yaygın olmayan: Ürtiker, kutanöz aşırı duyarlılık reaksiyonları.
Seyrek: Eksfolyatif dermatit, pemfigoid reaksiyon, Stevens-Johnson sendromu
dahil eritema multiforme, Lyell sendromu, vaskülit.
Bilinmiyor: Hafif ve kendini sınırlayan deri reaksiyonları meydana gelebilir, bunların
aşırı duyarlılık reaksiyonları olmadığı sanılmaktadır. Bu reaksiyonlar tipik
olarak raş ile birlikte ya da raş bulunmaksızın kızarıklık ve kaşınmadan
oluşur.
Böbrek ve idrar hastalıkları:
Seyrek: Adrenal yetmezlik (adrenal fonksiyonu bozulmuş olan hastalarda).
Genellikle aralıklı doz rejimiyle ortaya çıkan ve immünolojik kaynaklı olmaları muhtemel
reaksiyonlar aşağıda verilmiştir:
- Çoğunlukla tedavinin 3 ila 6’ncı aylarında ortaya çıkan, ateş, titreme, baş ağrısı, sersemlik
ve kemiklerde ağrıdan oluşan ‘grip sendromu’. Bu sendromun sıklığı değişmekle birlikte
haftada bir 25 mg/kg veya daha yüksek dozda verilen hastaların %50’ye kadar olan
kesiminde görülebilir.
- Nefes darlığı ve hırıltılı solunum.
- Kan basıncında düşme ve şok.
- Anafilaksi
- Akut hemolitik anemi
- Akut tübüler nekroza veya akut intersitisyel nefrite bağlı akut böbrek yetmezliği
Böbrek yetmezliği, trombositopeni veya hemolitik anemi gibi ciddi komplikasyonlar ortaya
çıkarsa, rifampin tedavisi durdurulmalı ve asla yeniden başlatılmamalıdır.
Rifampin içeren rejimlerle uzun süreli antitüberküloz tedavisi uygulanan kadınlarda zaman
zaman menstrüel siklus bozuklukları bildirilmiştir.
Rifampin idrarda, terde, balgamda ve gözyaşında kırmızımsı bir renk değişimi meydana
getirilebilir ve hastalar bu konuda önceden uyarılmalıdır. Yumuşak kontakt lenslerde kalıcı
özellikte boyanma meydana gelmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
8 / 11Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0800 314 0008; faks: 03122183599)
4.9. Doz aşımı ve tedavisi
Aşırı dozun akut alımından kısa süre sonra bulantı, kusma, abdominal ağrı, kaşıntı, baş ağrısı
ve artan letarji ortaya çıkabilir, şiddetli karaciğer harabiyetine bağlı olarak bilinç kaybı
görülebilir. Karaciğer enzimleri ve/veya bilirübin düzeylerinde geçici artışlar olabilir. Alınan
dozun miktarına bağlı olarak deri, idrar, ter, tükürük, gözyaşı ve feçes kırmızı-kahverengiye
veya portakal rengine boyanabilir. Pediyatrik hastalarda, fasiyal ya da periorbital ödem de
bildirilmiştir. Bazı fatal olgularda hipotansiyon, sinüs taşikardisi, ventriküler aritmiler,
nöbetler ve kardiyak arrest bildirilmiştir.
Minimum akut letal ya da toksik doz tam olarak saptanmamıştır. Bununla birlikte,
erişkinlerde, 9 ila 12 g arasında değişen rifampin dozlarıyla fatal olmayan akut doz aşımları
bildirilmiştir. 14-60 g arasında değişen dozlarla, erişkinlerde fatal akut doz aşımları
bildirilmiştir. Bazı fatal ve fatal olmayan bildirimlerde, alkol ya da alkolün kötüye kullanımı
hikayesi yer almıştır.
1 ila 4 yaşındaki pediyatrik hastalarda 100 mg/kg’lık bir ya da iki doz ile fatal olmayan doz
aşımları bildirilmiştir.
Doz aşımı durumunda, yaşamsal destek girişimleri başlatılmalı ve ortaya çıkan her semptom
tedavi edilmelidir. Bulantı ve kusmadan dolayı mide yıkanması kusturmaya tercih edilmelidir.
Mide boşaldıktan sonra, gastrointestinal kanalda kalması muhtemel ilacın adsorbe edilmesine
yardımcı olmak için aktif kömür verilmesi yararlı olabilir. Şiddetli bulantı, kusma
görüldüğünde, antiemetiklere ihtiyaç olabilir. Aktif diürez ilacın atılımını hızlandırmaya
yardımcı olur. Hemodiyaliz bazı hastalarda yararlı olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antibiyotikler – Tüberküloz tedavisinde kullanılan ilaçlar
ATC kodu: J04AB02
Rifampin hızlı üreyen ekstraselüler organizmalar üzerinde özellikle etkili, aynı zamanda
intraselüler bakterisidal aktivitesi olan aktif bakterisidal antitüberküloz ilacıdır. Yavaş ve
aralıklarla üreyen M. tuberculosis üzerinde bakterisidal etki gösterir.
Rifampin, duyarlı hücrelerdeki DNA’ya bağımlı RNA polimeraz aktivitesini engeller.
Özellikle de bakteriyel RNA polimeraza etki eder. Ancak memelilerdeki enzimi engellemez.
Rifampin’e çapraz direnç sadece diğer rifamisinlerle görülür.
9 / 115.2. Farmakokinetik özellikler
Emilim:
Sağlıklı erkek gönüllülere (n = 12) 30 dakika süreyle 300 veya 600 mg rifampin’in intravenöz
uygulanmasından sonra ortalama pik plazma konsantrasyonları sırasıyla 9.0 ve 17.5 µg/ml
olmuştur. Bu gönüllülerde ortalama plazma konsantrasyonları sırasıyla 8 ve 12 saat süreyle
saptanabilir olmuştur.
Dağılım:
Rifampin vücutta iyi dağılır ve beyin-omurilik sıvısı dahil pek çok organ ve vücut sıvısında
etkili konsantrasyonlarda bulunur. Rifampin %80 oranında proteinlere bağlanır. Bağlı
olmayan fraksiyonun çoğu iyonize değildir ve bu nedenle dokularda serbestçe dağılır.
Biyotransformasyon:
Normal kişilerde rifampin’in yarı ömrü 600 mg’lık tek doz sonrasında ortalama 3 saat olup
900 mg’lık dozdan sonra 5.1 saate yükselir. Tekrarlanan uygulamayla, yarılanma ömrü kısalır
ve yaklaşık 2 ila 3 saatlik düzeylere ulaşır.
Eliminasyon:
Rifampin safrada süratle elimine olur ve enterohepatik sirkülasyon sırasında deasetilasyonla
meydana gelen metabolit 6 saat süreyle safrada bulunur; bu metabolit antibakteriyel etkiyi
devam ettirir. Bağırsaktan geri emilimi deasetilasyonla azalır ve atılım kolaylaştırılır. Dozun
%30’a yakın bir kısmı, bunun da yarısı değişmemiş ilaç olarak, idrarla atılır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği olan kişilerde, günde 600 mg’a kadar olan dozda yarı ömür
değişmediğinden, doz ayarlaması gerekli olmaz.
Pediyatrik popülasyon:
Çocuklardaki farmakokinetik (oral ve intravenöz) özellikler yetişkinlerdekine benzerdir.
5.3. Klinik öncesi güvenlilik verileri
Hayvanlarda çok yüksek dozlarda rifampin’in teratojenik etkilerinin olduğu gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum formaldehit sülfoksilat
Sodyum hidroksit
6.2. Geçimsizlikler
RAFAMİN, %0.9 sodyum klorür çözeltisi ve %5 dekstroz çözeltisi ile geçimlidir (saklama
koşulları için bkz. Bölüm 6.4 Saklamaya yönelik özel tedbirler).
RAFAMİN perfudex, sodyum bikarbonat %5, sodyum laktat 0.167M ve glukozlu ringer
asetat çözeltileriyle geçimsizdir.
6.3. Raf ömrü
24 ay.
10 / 116.4. Saklamaya yönelik özel tedbirler
Çözündürülmemiş toz içeren flakon 25°C’nin altında oda sıcaklığında saklanmalıdır.
40°C’nin üzerindeki sıcaklıklardan ve ışıktan korunmalıdır.
10 ml saf su ile çözündürülmüş ön çözelti oda sıcaklığında 24 saat stabilitesini korumaktadır.
%0.9 sodyum klorür ile elde edilen infüzyon çözeltisi 25°C’nin altındaki oda sıcaklığında 24
saat içinde; %5 dekstroz ile elde edilen infüzyon çözeltisi 25°C’nin altındaki oda sıcaklığında
4 saat içinde kullanılmalıdır.
6.5. Ambalajın niteliği ve içeriği
Enjeksiyonluk toz; üzeri şeffaf flip-off kapaklı, gri renkli, butil, kauçuk çentikli tıpa ile kapalı
30 ml şeffaf, renksiz, Tip I cam flakon içerisinde kullanıma sunulmuştur. Kutu içerisinde bir
flakon ve kullanma talimatı birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
No:1 34303 Küçükçekmece/İSTANBUL
Tel: 0212 692 92 92
Faks: 0212 697 00 24
8. RUHSAT NUMARASI
2016/197
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 01.03.2016
Ruhsat yenileme tarihi:
10. KÜB’ÜN YENİLENME TARİHİ
11 / 11