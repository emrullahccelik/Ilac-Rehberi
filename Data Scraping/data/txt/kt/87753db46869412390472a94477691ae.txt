  
1 KULLANMA TALİMATI 
 
ZOVİRAX Forte 400 mg/5 ml süspansiyon 
Ağızdan alınır. 
 
 Etkin madde:  Asiklovir. Her 5 ml’de 400 mg asiklovir içerir.  
 Yardımcı maddeler:  Portakal aroması, sorbitol çözeltisi, selüloz, gliserol, metil 
parahidroksibenzoat, propil parahidroksibenzoat, saf su. 
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir. 
 
o Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
o Eğer ilave sorularınız olursa, lütfen doktorunuza veya eczacınıza danışınız. 
o Bu ilaç kişisel olarak sizin için reçete edilmiştir, başkalarına vermeyiniz. 
o Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz. 
o Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız. 
 
Bu Kullanma Talimatında: 
 
1. ZOVİRAX nedir ve ne için kullanılır? 
2. ZOVİRAX’ı kullanmadan önce dikkat edilmesi gerekenler 
3. ZOVİRAX nasıl kullanılır? 
4. Olası yan etkiler nelerdir? 
5. ZOVİRAX’ın saklanması 
 
Başlıkları yer almaktadır. 
 
1. ZOVİRAX nedir ve ne için kullanılır? 
ZOVİRAX, etkin madde olarak asiklovir içerir. Asiklovir, “antiviral” adı verilen bir ilaç grubunun 
üyesidir. Belirli virüslerin büyümesini durdurarak veya virüsleri öldürerek etki gösterir. ZOVİRAX, 
100 ml süspansiyon içeren, çocuk korumalı, plastik kapaklı, amber renkli cam şişeler halinde 
sunulmaktadır. 
 
ZOVİRAX, Herpes simplex virüs  (HSV) ve Varicella zoster  virüs (VZV)  virüslerine karşı etkili 
antiviral bir ilaçtır. 
 
ZOVİRAX; uçuk, suçiçeği, zona (sinir iltihabına bağlı ağrılı bir deri hastalığı), genital herpes ve 
Herpes simplex ’in sebep olduğu diğer iltihapların tedavisinde kullanılır. Uçuk, genital herpes ve 
diğer herpes iltihaplarının yeniden görülmesini engeller. Bağışıklık sistemi yetersiz hastalarda 
Herpes simplex ’in neden olduğu iltihabın önlenmesinde kullanılır. AIDS ve kemik iliği naklini 
takiben ciddi bağışıklık sistemi yetersizliği olan hastaların tedavisinde kullanılır. 
 
2. ZOVİRAX’ı kullanmadan önce dikkat edilmesi gerekenler 
ZOVİRAX’ı aşağıdaki durumlarda KULLANMAYINIZ 
Eğer; 
 ZOVİRAX’ı kullanırken bir alerjik reaksiyon (döküntü, bölgesel ağrı veya şişme) gelişirse 
ilacı kullanmayı kesiniz ve doktorunuza söyleyiniz.    
2  Asiklovire, valasiklovire (bir çeşit antiviral ilaç) veya yardımcı maddelerden herhangi birine 
karşı aşırı duyarlılığınız (alerjiniz) varsa bu ilacı kullanmayınız (yardımcı maddeler, bu 
Kullanma Talimatının başında belirtilmektedir).  
 
ZOVİRAX’ı aşağıdaki durumlarda DİKKATLİ KULLANINIZ 
Eğer; 
 Böbrek hastalığınız varsa aldığınız ZOVİRAX dozunun azaltılması gerekmektedir.  
 65 yaşın üzerindeyseniz, böbrek fonksiyonlarınızın azalması muhtemel olduğundan, doz 
ayarlanmasına ihtiyacınız olabilir.  
 Hem yaşlı hastalar hem de böbrek bozukluğu olan hastalarda nörolojik (sinirsel) yan etki 
gelişme riski yüksektir ve bu etkilerin varlığı yakından izlenmelidir.  
 ZOVİRAX kullanırken yeteri kadar su içmeye özen gösteriniz.  
 Özellikle aktif lezyonlarınız (kabartı veya kabarcıklar) olduğunda, virüs bulaştırmama 
konusunda gerekli önlemleri almalısınız. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
ZOVİRAX’ın yiyecek ve içecek ile birlikte kullanılması  
Veri yoktur. 
 
Hamilelik  
İlacı kullanmadan önce doktorunuza veya eczacınıza danışınız. 
 
Eğer hamileyseniz, hamile olabileceğinizi düşünüyorsanız veya hamile kalmayı planlıyorsanız 
doktorunuza danışmadan ZOVİRAX’ı kullanmayınız. Doktorunuz, hamileyken ZOVİRAX 
kullanımının size olan faydası ile bebeğinize olan riskini değerlendirecektir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme  
İlacı kullanmadan önce doktorunuza veya eczacınıza danışınız. 
 
ZOVİRAX’ın içeriğinde bulunan bileşenler anne sütüne geçebilir. Eğer emziriyorsanız, 
ZOVİRAX’ı kullanmadan önce doktorunuza danışınız. 
 
Araç ve makine kullanımı 
Uyuşuk veya uykulu hissetme gibi bazı yan etkiler odaklanma ve tepki verme becerilerinizi 
bozabilir. Araç ve makine kullanmadan önce bu yan etkilerin sizde bulunmadığından emin olunuz.  
 
ZOVİRAX'ın içeriğinde bulunan bazı yardımcı maddeler hakkında önemli bilgiler 
ZOVİRAX, yardımcı madde olarak sorbitol çözeltisi içermektedir. Eğer daha önceden doktorunuz 
tarafından bazı şekerlere karşı intoleransınız olduğu söylenmişse bu tıbbi ürünü almadan önce 
doktorunuza danışınız. 
 
ZOVİRAX’ın içeriğinde yardımcı madde olarak bulunan metil parahidroksibenzoat ve propil 
parahidroksibenzoat alerjik reaksiyonlara (muhtemelen gecikmiş) neden olabilir. 
 
 
 
   
3 Diğer ilaçlar ile birlikte kullanımı 
Herhangi bir ilaç kullanıyorsanız, son zamanlarda kullandıysanız ve kullanmaya başlarsanız 
doktorunuzu veya eczacınızı bilgilendiriniz. Bu ilaçlara bitkisel ilaçlar gibi reçetesiz olarak aldığınız 
ilaçlar da dahildir. 
 
Probenesid (gut hastalığının tedavisinde kullanılan bir ilaç) ve simetidin (ülser tedavisi için kullanılan 
bir ilaç) ZOVİRAX’ın etkisini artırır. Benzer olarak, bağışıklığı baskılanmış nakilli hastalarda 
kullanılan yüksek doz mikofenolat mofetil ile birlikte kullanıldığında da ZOVİRAX’ın etkisi artar.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz. 
 
3. ZOVİRAX nasıl kullanılır? 
Uygun kullanım ve doz/uygulama sıklığı için talimatlar: 
ZOVİRAX’ı her zaman doktorunuzun size söylediği şekilde kullanınız. Emin değilseniz, 
doktorunuza veya eczacınıza danışınız. 
 
Erişkinlerde: 
Uçuk tedavisi:  
Günde 5 kez 200 mg (yarım ölçek) ZOVİRAX ortalama 4 saatlik aralarla, gece dozu atlanarak ağızdan 
alınmalıdır. Tedaviye 5 gün devam edilmelidir, ancak şiddetli başlayan enfeksiyonlarda sürenin 
uzatılması gerekebilir. Ağır bağışıklık yetersizliği olan olgularda (örneğin, kemik iliği nakli sonrası) ya 
da bağırsaktan emilim bozukluğu olan hastalarda doz iki misline, 400 mg'a (bir ölçek), çıkarılabilir ya 
da alternatif olarak damar içi uygulamaya geçilebilir. Tedaviye enfeksiyon başladıktan sonra en kısa 
zamanda başlamak gerekir. Tekrarlayan ataklar için bu dönem tercihen ön belirti (prodrom) dönemi ya 
da lezyonların ilk ortaya çıktığı dönemdir. 
 
Uçuğun baskılanması:  
Bağışıklık sistemi normal hastalarda uçuk enfeksiyonunun baskılanması için 200 mg (yarım ölçek) 
ZOVİRAX yaklaşık 6 saatlik aralarla günde 4 kez alınmalıdır. Birçok hastada günde 2 kez, yaklaşık 12 
saatte bir alınan 400 mg'lık (bir ölçek) dozlar yeterli olmuştur. Dozun azaltılarak, 200 mg (yarım ölçek) 
ZOVİRAX’ın günde 3 kez 8 saatlik aralarla alınması veya  günde 2 kez 12 saatlik aralarla alınması da 
yeterli olabilir. Bazı hastalar günlük toplam 800 mg (10 ml) ZOVİRAX kullanımına rağmen 
enfeksiyon ile karşılaşabilir. Hastalığın doğal seyrindeki olası değişiklikleri gözleyebilmek amacıyla 
periyodik olarak 6-12 ayda bir tedaviye ara verilmelidir. 
 
Uçuktan korunma:  
Bağışıklığı yetersiz hastalarda uçuk enfeksiyonlarından korunma için 200 mg (yarım ölçek) 
ZOVİRAX günde 4 kez yaklaşık 6 saatte bir uygulanmalıdır. Ağır bağışıklık yetersizliği olan olgularda 
(örneğin, kemik iliği nakli sonrası) ya da bağırsaktan emilim bozukluğu olan hastalarda doz iki misline, 
400 mg'a (bir ölçek), çıkarılabilir ya da alternatif olarak damar içi uygulamaya geçilebilir. Korunma 
tedavisinin süresi riskli dönemin süresine göre belirlenir. 
 
Suçiçeği ve zona:  
800 mg (iki ölçek) ZOVİRAX günde 5 kez, yaklaşık 4 saat arayla, gece dozu atlanarak alınmalıdır. 
Tedavi 7 gün sürmelidir. Ağır bağışıklık yetersizliği olan olgularda (örneğin, kemik iliği nakli sonrası) 
ya da bağırsaktan emilim bozukluğu olan hastalarda damar içi uygulama yapılabilir. Enfeksiyon 
başladığında tedaviye mümkün olduğunca erken başlanmalıdır. Döküntü ortaya çıkar çıkmaz başlanan 
tedavi çok daha iyi sonuçlar vermektedir. 
 
 
   
4 Ağır bağışıklık yetersizliği olan hastalarda:  
800 mg (iki ölçek) ZOVİRAX günde 4 kez, yaklaşık olarak 6 saatlik aralıklarla alınmalıdır. Kemik 
iliği alıcılarında bu tedavi damar yoluyla ZOVİRAX ile 1 aya kadar devam ettirilebilir. Kemik iliği 
nakil hastalarında tedavi süresi 6 aydır (nakilden sonra 1. aydan 7. aya kadar). İlerlemiş AIDS hastalığı 
olanlarda tedavi 12 aydır, ancak bu hastalar tedavinin daha uzun sürmesinden fayda sağlayabilirler. 
 
Uygulama yolu ve metodu: 
Ağız yolu ile alınır.  
 
Kullanmadan önce çalkalayınız. 
 
Doğru dozda ZOVİRAX kullanımı için kutu içerisinden çıkan ölçek kullanılmalıdır.  
 
Değişik yaş grupları: 
Çocuklarda kullanım:  
Uçuk tedavisi için ve bağışıklığı yetersiz olanlarda uçuktan korunma için:  
2 yaşın üzerindeki çocuklarda yetişkin dozu, 2 yaşın altındaki çocuklarda ve bebeklerde yetişkin 
dozunun yarısı uygulanmalıdır. Oral süspansiyon formülasyonu seyreltilmemelidir. Yenidoğan uçuk 
tedavisi için damar içi yolla uygulanan ZOVIRAX kullanımı önerilmektedir.   
 
Suçiçeği enfeksiyonlarının tedavisi:  
6 yaşın üstündeki çocuklarda günde 4 kez 800 mg (iki ölçek) ve 2-6 yaş arasındaki çocuklarda ise 
günde 4 kez 400 mg (bir ölçek) ZOVİRAX verilmelidir. 2 yaş altındaki çocuklarda ve bebeklerde 
günde 4 kez 200 mg (yarım ölçek) ZOVİRAX verilebilir. Verilecek doz bu yaşta 20 mg/kg şeklinde 
(toplam doz günde 800 mg’ı (iki ölçek) geçmemek üzere) de hesaplanabilir. Tedavi 5 gün süre ile 
uygulanmalıdır .  
 
İmmun (bağışıklık) yetmezliği olmayan çocukların uçuk veya zona enfeksiyonlarının baskılanmasına 
yönelik özel bir veri bulunmamaktadır. 2 yaş üzerindeki ağır immun yetmezliği olan çocuklarda sınırlı 
veri mevcuttur ve erişkin dozu verilebilir.  
 
Yaşlılarda kullanımı:   
Eğer yüksek dozda ZOVİRAX kullanacaksanız yeteri kadar su almaya dikkat ediniz. Böbrek 
bozukluğunuz varsa dozun azaltılmasına özellikle dikkat edilmelidir.   
 
Özel kullanım durumları:  
Böbrek yetmezliği: 
Ciddi böbrek bozukluğu bulunan hastaların uçuk tedavisinde ve korunmasında dozun günde 2 kez, 
yaklaşık 12 saatte bir, 200 mg (yarım ölçek) olarak ayarlanması önerilir.  
 
Ciddi böbrek bozukluğu bulunan hastaların suçiçeği ve zona enfeksiyonlarının tedavisinde ve ağır 
immun yetmezliği olan hastaların tedavisinde dozun günde 2 defa, yaklaşık 12 saatte bir, 800 mg (iki 
ölçek) ve böbrek işlevi az bozulmuş hastalarda günde 3 defa, yaklaşık 8 saatte bir 800 mg (iki ölçek) 
olarak ayarlanması önerilir.    
 
Eğer böbrek rahatsızlığınız varsa ZOVIRAX ile tedavi edilirken bol miktarda su içmeniz önemlidir. 
 
Karaciğer yetmezliği: 
ZOVIRAX’ın karaciğer yetmezliği olan hastalarda kullanımına dair bilgi bulunmamaktadır. 
 
Eğer ZOVİRAX ’ın etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.    
5 Kullanmanız gerekenden daha fazla ZOVİRAX kullandıysanız:  
Eğer yanlışlıkla yüksek doz ZOVİRAX kullandıysanız, doktorunuza veya eczacınıza danışınız. 
Yüksek doz ZOVİRAX kullanmanız durumunda sizde aşağıdaki durumlar görülebilir: 
 Hasta hissetme (bulantı), baş ağrısı veya kusma 
 Zihin karışıklığı veya huzursuzluk 
 Gerçekten olmayan şeyleri görme veya duyma (halüsinasyon) 
 Kriz (nöbet) 
 Bilinç kaybı (koma) 
 
Daha fazla bilgi için doktorunuza veya eczacınıza danışınız. 
 
ZOVİRAX’tan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
ZOVİRAX’ı kullanmayı unutursanız: 
Eğer ZOVIRAX kullanmayı unutursanız, hatırlar hatırlamaz alınız. Ancak bir sonraki dozun zamanı 
yaklaşmış ise unutulan dozu atlayınız. 
 
Unutulan dozları dengelemek için çift doz almayınız. 
 
ZOVİRAX ile tedavi sonlandırıldığındaki oluşabilecek etkiler: 
Doktorunuza danışmadan ilacınızı kullanmayı bırakmayınız. 
 
4. Olası yan etkiler nelerdir?  
Tüm ilaçlar gibi ZOVİRAX’ın içeriğinde bulunan maddelere duyarlı olan kişilerde yan etkiler 
olabilir. 
 
Aşağıdakilerden biri olursa, ZOVIRAX’ı kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz: 
 Aşırı duyarlılık reaksiyonları. Bunlar seyrek görülür ve belirtileri şunlardır: 
- Döküntü, deride kaşıntı ya da kurdeşen gibi alerjik reaksiyonlar 
- Nefes darlığı, nefes almada zorluk veya hırıltılı solunum 
- Güçsüzlük nedeniyle yığılma, düşme (kolaps) 
- Yüz, dudaklar, dil ya da vücudun diğer bölümlerinde şişlik 
 
Bunların hepsi çok ciddi yan etkilerdir. 
 
Eğer bunlardan biri sizde mevcut ise, sizin ZOVİRAX’a karşı ciddi alerjiniz var demektir. Acil tıbbi 
müdahaleye veya hastaneye yatırılmanıza gerek olabilir. 
 
Yan etkiler aşağıdaki kategorilerde gösterildiği şekilde sınıflandırılmıştır: 
Çok yaygın:  10 hastanın en az birinde görülebilir. 
Yaygın:  10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek:  1.000 hastanın birinden az, fakat 10.000 hastanın birinden fazla görülebilir. 
Çok seyrek:  10.000 hastanın birinden az görülebilir. 
Bilinmiyor:  Eldeki verilerden hareketle tahmin edilemiyor. 
 
Yaygın: 
 Baş ağrısı  
 Sersemlik 
 Hasta hissetme (bulantı) veya hasta olma (kusma)    
6  İshal  
 Karın ağrısı 
 Kaşıntı, döküntü 
 Yorgunluk  
 Ateş 
 Deride ışığa karşı hassasiyet (fotosensitivite) 
 Açıklanamayan ateş (yüksek ateş) ve özellikle ayağa kalkarken oluşan bayılma hissi 
 
Yaygın olmayan: 
 Kaşıntılı, kabarmalı döküntü (kurdeşen) 
 Saç dökülmesi 
 
Seyrek: 
 Bilirubin ve karaciğer ile ilgili enzimlerde yükselmeler  
 Kan ve idrar testlerinde değişiklikler  
 
Çok seyrek: 
 Kırmızı kan hücreleri (alyuvar) sayısında azalma (anemi) (kan testlerinde görülebilir.) 
 Beyaz kan hücreleri (akyuvar) sayısında azalma (lökopeni) (kan testlerinde görülebilir.) 
 Trombosit (kan pulcuğu) sayısında azalma (trombositopeni) (kan testlerinde görülebilir.) 
 Gerçekte olmayan şeyleri görme veya duyma (halüsinasyon) 
 Psikotik sendromlar (düşünce ve duygu bozuklukları) 
 Huzursuzluk 
 Zihin karışıklığı 
 Titreme ve sallanma hissi 
 Hareket kontrolü bozukluğu (ataksi) 
 Güçsüz, halsiz hissetme 
 Konuşma bozukluğu veya ses kısıklığı  (dizartri) 
 Nöbetler 
 Uyuşukluk veya uyku hali 
 Davranış, konuşma ve göz hareketlerinde bozukluk (ensefalopati (bir çeşit beyin iltihabı)) 
 Düşünme, konsantrasyon ve karar verme konularında bozukluk 
 Hepatit (karaciğer iltihabı) 
 Sarılık (ciltte ve gözlerde sararma) 
 Az idrara çıkma veya hiç idrar yapamama gibi böbrek problemleri  
 Belde, böbrek bölgesinde veya kalçanın hemen üzerinde ağrı (böbrek ağrısı), böbrek yetmezliği  
 Bilinç kaybı (koma)  
 Boyun tutulması ve ışığa hassasiyet  
 Vücudun bir kısmında veya tamamında felç olması (paraliz)  
 
Eğer bu kullanma talimatında söz edilmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz . 
 
Yan etkilerin raporlanması: 
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi“ ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edilnilmesine katkı sağlamış olacaksınız.   
7 5. ZOVİRAX’ın saklanması 
ZOVİRAX’ı çocukların göremeyeceği, erişemeyeceği yerlerde ve ambalajında saklayınız. 
 
15-25 oC arasındaki oda sıcaklığında saklayınız.   
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra ZOVİRAX’ı kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat sahibi:   
GlaxoSmithKline İlaçları San. ve Tic. A.Ş. 
Levent/İstanbul 
 
Üretim yeri :  
Aspen Bad Oldesloe GmbH, Bad Oldesloe, Almanya 
 
Bu kullanma talimatı ../../.... tarihinde onaylanmıştır. 
 
 
 
 