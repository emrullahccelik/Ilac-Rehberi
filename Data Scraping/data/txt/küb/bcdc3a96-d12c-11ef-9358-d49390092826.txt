KISA ÜRÜN BİLGİSİ
UYARI: TENDİNİT VE TENDON YIRTILMASI, PERİFERAL NÖROPATİ,
SANTRAL SİNİR SİSTEMİ ETKİLERİ VE MYASTENİA GRAVİS’İN
ŞİDDETLENMESİNİ DE İÇEREN CİDDİ ADVERS REAKSİYONLAR
 LEFOX da dâhil olmak üzere florokinolonlar aşağıdaki gibi sakatlığa yol açan ve geri
dönüşümsüz advers reaksiyonlara neden olabilir:
o Tendinit ve tendon yırtılması
o Periferal nöropati
o Santral sinir sistemi etkileri
Bu reaksiyonlardan herhangi birinin gözlendiği hastalarda LEFOX kullanımı derhal
bırakılmalı ve florokinolon kullanımından kaçınılmalıdır.
 LEFOX da dâhil olmak üzere florokinolonlar, myastenia gravisli hastalarda kas
güçsüzlüğünü şiddetlendirebilir. Bilinen myastenia gravis öyküsü olanlarda LEFOX
kullanımından kaçınılmalıdır.
 LEFOX’un da dâhil olduğu florokinolon grubu ilaçların ciddi advers reaksiyonlarla
ilişkili olduğu bilindiğinden aşağıdaki endikasyonlarda başka alternatif yoksa
kullanılabilir.
o Akut bakteriyel sinüzit
o Komplike olmayan üriner enfeksiyon
o Kronik bronşitin akut bakteriyel alevlenmesi
1. BEŞERİ TIBBİ ÜRÜNÜN ADI
LEFOX 500 mg film tablet
2. KALİTATİF VE KANTİTATİF BİLEŞİM
Etkin madde:
Levofloksasin Hemihidrat………………512.46 mg
(500 mg levofloksasine eşdeğer)
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Film tablet
Beyaz renkli bir yüzü çentikli oblong tablet
14. KLİNİK ÖZELLİKLER
Akut bakteriyel sinüzit, kronik bronşitin akut bakteriyel alevlenmesi ve komplike olmayan
üriner enfeksiyonlarda alternatif tedavi seçeneklerinin varlığında ciddi yan etki riski
nedeniyle kullanılmamalıdır.
Bu endikasyonlarda ancak antibiyogramla kanıtlanması, diğer alternatif tedavilerin
uygulanamaması durumlarında enfeksiyon hastalıkları uzmanı onayı ile kullanılabilir.
4.1. Terapötik endikasyonlar
LEFOX film tablet levofloksasine duyarlı mikroorganizmaların etken olduğu aşağıda belirtilen
erişkinlerdeki enfeksiyonların tedavisinde endikedir:
 Akut sinüzit
Streptococcus pneumoniae, HaemophiIus influenzae veya Moraxella catarrhalis'in neden olduğu
 Kronik bronşitin akut alevlenmesi
Staphylococcus aureus, Streptococcus pneumoniae, Haemophilus İnfluenzae, Haemophilus
parainfluenzae veya Moraxella catarrhalis’in neden olduğu
 Toplumda edinilmiş pnömoni
Staphylococcus aureus, Streptococcus pneumoniae (penisilin için MİK degeri ≥ 2µg/mL olan
penisiline dirençli suşlar dahil), Haemophilus influenzae, Haemophilus parainfluenzae, Klebsiella
pneumoniae, Moraxella catarrhalis, Chlamydia pneumoniae, Legionella pneumophila veya
Mycoplasma pneumoniae’nin neden olduğu
 Piyelonefrit dahil, komplikasyonlu üriner sistem enfeksiyonları
Escherichia coli'nin neden olduğu akut piyelonefri; Enterococcus faecalis, Enterobacter cloacae,
Escherichia coli, Klebsiella pneumoniae, Proteus mirabilis veya Pseudomonas aeruginosa'nın
neden olduğu
 Prostatit
Escherichia coli, Enterococcus faecalis ya da Stapylococcus epidermidis'in neden olduğu
2 Deri ve yumuşak doku enfeksiyonları
Metisiline duyarlı Staphylococcus aureus, Enterococcus faecalis, Streptococcus pyogenes veya
Proteus mirabilis’in neden olduğu komplikasyonlu deri ve deri ekleri enfeksiyonları ve
Staphylococcus aureus veya Streptococcus pyogenes'in neden olduğu abse, selülit, furonkül,
impetigo, piyoderma, yara enfeksiyonlarının dahil olduğu komplikasyonsuz deri ve deri ekleri
enfeksiyonları
 Şarbon İnhalasyonu
Havaya karışmış Bacillus antracis'e maruziyet sonrası profilaksi ve küratif tedavi.
Antibakteriyel ajanların uygun kullanımı ve patojenlerin yerel duyarlılığı konusunda, resmi ulusal
kılavuzlar dikkate alınmalıdır (bkz. Bölüm 4.4).
4.2. Pozoloji ve uygulama şekli
LEFOX, günde bir veya iki kez uygulanır. Dozaj, enfeksiyonun tipine, şiddetine ve ayrıca etken
patojenin duyarlılığına bağlıdır.
Pozoloji/uygulama sıklığı ve süresi:
LEFOX’un aşağıda belirtilen dozlarda erişkinler için uygulanması önerilir.
Böbrek fonksiyonları normal (kreatinin klirensi >50 mL/dakika) olan hastalarda dozaj
Günlük Dozaj
Endikasyon Tedavi Süresi
(enfeksiyonun şiddetine göre)
Akut sinüzit** Günde tek doz 500 mg 10-14 gün
Kronik bronşitin akut alevlenmesi** Günde tek doz 250-500 mg 7-10 gün
Günde tek doz veya 2 kez 500
Toplumdan edinilmiş pnömoni 7-14 gün
mg
Piyelonefrit dâhil, komplikasyonlu üriner
Günde tek doz 250 mg* 7-10 gün
sistem enfeksiyonları
3Günde tek doz 250 mg veya
Deri ve yumuşak doku enfeksiyonları 7-14 gün
tek doz veya iki kez 500 mg
Kronik Bakteriyel Prostatit Günde tek doz 500 mg 28 gün
Şarbon İnhalasyonu Günde tek doz 500 mg 8 hafta
*Şiddetli enfeksiyon vakalarında dozajın arttırılması düşünülmelidir.
**Sadece oral kullanım için
Uygulama Şekli:
LEFOX ezilmeden, yeterli miktarda sıvıyla yutulmalıdır. Dozaja uyulması için çentik çizgisinden
bölünebilir. Tabletler yemeklerle beraber veya yemek arasında alınabilir.
Emiliminde azalma olabileceğinden, LEFOX magnezyum veya alüminyum veya demir veya çinko
içeren ilaçların veya sukralfatın uygulanmasından en az iki saat önce veya sonra alınmalıdır. (bkz.
Bölüm 4.5).
Tedavinin Süresi
Tedavinin süresi hastalığın seyrine bağlıdır (yukarıdaki tabloya bakınız). Genel olarak bütün
antibiyotik tedavilerinde olduğu gibi, LEFOX kullanımı hastanın ateşi düştükten ve bakteriyel
endikasyon elde edildiğine dair kanıt sağladıktan sonra en az 48-72 saat daha sürdürülmelidir.
Özel popülasyonlara ilişkin ek bilgiler
Böbrek yetmezliği:
Aşağıdaki tabloda belirtilen şekilde kullanılır.
Kreatin klirensi ≤ 50 mL/dakika olan hastalarda dozaj (Enfeksiyonun şiddetine göre):
250 mg/24 saat 500 mg/24 saat 500 mg/12 saat
Kreatinin klirensi İlk doz 250 mg İlk doz 500 mg İlk doz 500 mg
50-20 mL/dakika sonra: sonra: sonra:
125 mg/24 saat 250 mg/24 saat 250 mg/24 saat
19-10 mL/dakika
sonra: sonra: sonra:
125 mg/48 saat 125 mg/24 saat 125 mg/24 saat
<10 mL/dakika sonra: sonra: sonra:
4(Hemodiyaliz veya sürekli 125 mg/48 saat 125 mg/24 saat 125 mg/24 saat
ambulatuvar peritoneal
diyaliz ile birlikte)*
* Hemodiyalizi takiben veya sürekli amblatuvar peritoneal diyalizde ek bir doza gerek yoktur.
Karaciğer Yetmezliği:
Levofloksasin karaciğerde çok düşük miktarlarda metabolize olur ve esas olarak böbrekler yoluyla
vücuttan atılır. Bu nedenle karaciğer yetmezliğinde dozaj ayarlamasına gerek yoktur.
Pediyatrik popülasyon:
LEFOX çocuklarda ve büyümesi devam eden ergenlerde kontrendikedir (bkz. Bölüm 4.3).
Geriyatrik popülasyon:
Yaşlı hastalarda böbrek fonksiyonları yeterli düzeyde ise doz ayarlamasına gerek yoktur. (bkz.
Bölüm 4.4 QT aralığının uzaması).
4.3. Kontrendikasyonlar
Aşağıda belirtilen durumlarda LEFOX (levofloksasin) kullanılmamalıdır:
 Levofloksasine veya LEFOX film tabletin bileşiminde bulunan maddelerden herhangi birine
veya florokinolon grubu bir diğer antibakteriyel ilaca karşı aşırı duyarlılığı olduğu bilinen
hastalar
 Epilepsisi olan hastalar
 Florokinolon grubu bir antibakteriyelin kullanımına bağlı geliştiği bilinen tendon rahatsızlığı
öyküsü olan hastalar
 Çocuklar ve büyümesi devam eden ergenler
 Hamilelik sırasında
 Emziren kadınlarda
Çocuklarda büyümesi devam eden ergenlerde, hamilelik sırasında ve emziren kadınlarda kullanımı
kontrendikedir. Çünkü hayvan çalışmalarına dayanılarak gelişmekte olan organizmanın gelişen
kıkırdak dokusuna zarar verme riski tamamen göz ardı edilemez.
54.4.Özel kullanım uyarıları ve önlemleri
Tendinit ve tendon rüptürü, periferal nöropati ve merkezi sinir sistemi etkileri dahil sakatlığa
sebep olan ve potansiyel geri dönüşümsüz ciddi advers reaksiyonlar
LEFOX dâhil florokinolonlar, sakatlığa sebep olabilen ve potansiyel geri dönüşümsüz ciddi advers
reaksiyonlarla ilişkilendirilmiştir. Yaygın olarak görülen advers reaksiyonlar kas-iskelet ve periferal
sinir sistemi (tendinit, tendon rüptürü, tendonlarda şişme veya enflamasyon, karıncalanma veya
uyuşma, kol ve bacaklarda uyuşukluk, kas ağrısı, kas güçsüzlüğü, eklem ağrısı, eklemlerde şişme
gibi) atralji, miyalji, periferal nöropati ve merkezi sinir sistemi etkileridir(halüsinasyon, anksiyete,
depresyon, intihar eğilimi, insomnia, şiddetli baş ağrısı ve konfüzyon)(bkz bölüm 4.8).
Bu reaksiyonlar, LEFOX başladıktan sonra saatler ya da haftalar içinde görülebilir. Her yaş
grubundan veya önceden mevcut risk faktörleri olmayan hastalar, bu advers reaksiyonları
yaşamıştır.
Herhangi bir ciddi advers reaksiyonun ilk bulgularının veya semptomlarının ortaya çıkması
durumunda LEFOX derhal kesilmelidir. Ayrıca florokinolonlarla bağlantılı olarak, bu ciddi advers
reaksiyonlardan herhangi birini yaşayan hastalarda LEFOX dâhil florokinolonların kullanımından
kaçınılmalıdır.
Genel uyarılar
Edinilmiş direnç prevalansı, bazı bakteri türleri için ülkeden ülkeye ve zaman içinde değişiklik
gösterebilir. Bu nedenle dirençle ilgili yerel verilere gereksinim vardır; özellikle ağır
enfeksiyonlarda veya tedaviye yanıt alınamadığında, patojen izole edilerek mikrobiyolojik tanı
konmalı ve patojenin duyarlılığına dair kanıt aranmalıdır.
Çok ciddi pnömokoksik pnömoni olguları için LEFOX en uygun tedavi olmayabilir.
P.aeruginosa'nın etken olduğu nozokomiyal enfeksiyonlarda kombine tedaviye ihtiyaç olabilir.
Metisilene dirençli S aureus:
Metisiline dirençli S. aureus’un levofloksasin de dahil olmak üzere florokinolonlara ko rezistans
gösterme olasılığı çok yüksektir. Bu nedenle, organizmanın levofloksasine duyarlılığı laboratuvar
testleriyle doğrulanmadığı sürece, bilinen veya şüphe edilen MRSA enfeksiyonlarının tedavisinde
levofloksasin kullanılması önerilmez.
6Konvülsiyona eğilimli hastalar:
Diğer kinolonlarla olduğu gibi LEFOX film kaplı tablet, epilepsi öyküsü olan hastalarda
kontrendikedir.
Önceden merkezi sinir sistemi lezyonu bulunan, konvülsiyona eğilimli olan hastalarda, fenbufen ve
benzeri non-steroidal antiinflamatuvar ilaçlar alan ya da teofilin gibi serebral konvülsiyon eşiğini
düşüren ilaçlar almakta olan hastalarda çok dikkatli kullanılmalıdır (bkz. Bölüm 4.5), Konvülsiyon
tipi nöbet oluşması durumunda levofloksasin tedavisinin kesilmesi gerekir.
Clostridium difficile İle İlişkili hastalık (Psödomembranöz kolit):
LEFOX film kaplı tablet tedavisi veya sonrasında şiddetli, ısrarlı ve / veya kanlı diyare görülürse, bu
Clostridium difficile ile ilişkili psödomembranöz kolitin belirtisi olabilir. Bu psödomembranöz
enterokolitin en ciddi formudur. Eğer psödomembranöz enterokolitten şüpheleniliyorsa, LEFOX
tedavisi hemen sonlandırılmalı ve gecikmeden uygun destekleyici ve/veya spesifik tedaviye (örn.
oral vankomisin, teikoplanin ve metranidazol) başlanmalıdır. Bu klinik durumda barsak
hareketlerini engelleyen ilaçlar kontrendikedir.
Tendinit ve tendon rüptürü:
Nadiren tendinit meydana gelebilir. En çok aşil tendonunu etkiler ve tendon rüptürüne yol açabilir.
Bu istenmeyen etki tedaviye başladıktan 48 saat içinde meydana gelebilir ve bilateral olabilir.
Yaşlılarda ve kortikosteroid kullanan hastalarda tendon rüptürü riski artar. Bu hastalara LEFOX
reçete edildiyse, yakından takip edilmeleri gerekir. Tendinit belirtileri yaşayan bütün hastaların
doktorlarına haber vermesi gerekir. Eğer tendinitten şüpheleniliyorsa LEFOX tedavisi derhal
kesilmeli ve etkilenmiş tendonun hareketsiz tutulması (immobilizasyon) şeklinde uygun tedavi
başlatılmalıdır.
Aşırı duyarlılık reaksiyonları:
Levofloksasin, ilk dozunu takiben, nadiren, öldürücü potansiyeli olan ciddi aşırı duyarlılık
reaksiyonlarına (örn. anjiyoödem, anafilaktik şok) neden olabilir (bkz. Bölüm 4.8). Hastalar derhal
tedaviyi kesmeli ve acil önlem alınması için doktora başvurmalıdır.
7Ağır bülloz reaksiyonları:
Levofloksasin ile Stevens Johnson sendromu veya toksik epiderrnal nekroliz gibi ağır büllöz deri
reaksiyonları bildirilmiştir (bkz. Bölüm 4.8). Herhangi bir deri ve/veya mukoza bozukluğu ortaya
çıkması halinde, hastaların tedaviye devam etmeden önce hemen doktorlarına başvurmaları gerekir.
Hepato-biliyer bozukluklar:
Altta yatan sepsis gibi çok ciddi hastalıkları bulunan kişilerde, levofloksasin uygulanması ile
karaciğer nekrozundan yaşamı tehdit eden karaciğer yetmezliğine kadar gidebilen olgular rapor
edilmiştir (bkz. Bölüm 4.8). İştahsızlık, sarılık, koyu renkte idrar, kaşıntı veya karında hassasiyet
gibi karaciğer hastalığıyla ilgili semptom ve işaretler gelişirse hastanın tedaviyi durdurması ve
derhal doktoruyla temas kurması gerekir.
QT aralığında uzama:
Çok seyrek olarak levofloksasin de içeren florokinolon verilen hastalarda QT aralığında uzama
bildirilmiştir.
Levofloksasin de dahil olmak üzere florokinolon kullanan hastalarda aşağıdaki gibi QT aralığının
uzaması açısından risk faktörleri varsa dikkatli olunması gerekir:
 Düzeltilmemiş elektrolit dengesizliği (örn. hipokalemi, hipomagnezemi)
 Konjenital QT sendromu
 Kardiyak hastalık (örn kalp yetmezliği miyokard enfarktüsü, bradikardi)
 QT aralığını uzattığı bilinen ilaçların birlikte kullanılması (örn. Sınıf IA ve III antiaritmikler,
trisiklik antidepresanlar, makrolidler)
İleri yaştaki hastalar ve kadınlar QTc aralığını uzatan ilaçlara karşı daha duyarlı olabilirler. Bu
nedenle, bu hasta grubunda levofloksasin de dahil olmak üzere florokinolonlar kullanıldığında
dikkatli olunmalıdır.
Hipoglisemi:
Diğer tüm kinolonlarla olduğu gibi, genellikle oral hipoglisemik ajan (örn. glibenklamid) veya
insülin ile tedavi gören diyabetli hastalarda hipoglisemi görüldüğü bildirilmiştir. Hipoglisemik koma
8olguları bildirilmiştir. Diyabetli hastalarda kan glukozunun dikkatle takip edilmesi tavsiye
edilmektedir (bkz. Bölüm 4.8).
Miyastenia Gravis' in şiddetlenmesi:
Levofloksasinin de dahil olduğu florokinolonlar nöromüsküler blokaj aktivitesine sahiptirler ve
myastenia gravisli hastalarda kas güçsüzlüğünü şiddetlendirebilirler. Florokinolon kullanan
myastenia gravisli hastalarda, ventilatör desteği gerektiren akciğer yetmezliği ve ölümü de kapsayan
pazarlama sonrası ciddi advers olaylar, florokinolonla ilişkilendirilmiştir. Öyküsünde myastenia
gravis bulunan hastalar florokinolon kullanımından kaçınılmalıdır.
Böbrek yetmezliği olan hastalar:
Levofloksasin temel olarak böbrekler yoluyla atıldığından, böbrek yetmezliği olan hastalarda
LEFOX dozunun ayarlanması gerekir (bkz. Bölüm 4.2).
Işığa karşı duyarlılık gelişmesi (Fotosensitizasyon):
Levofloksasine bağlı fotosensitizasyon çok nadiren görülmekle birlikte, hastaların tedavi süresince
kuvvetli güneş ışığına çıkmamaları veya solaryum gibi yapay ultraviyole ışınlarına maruz
kalmamaları önerilir.
Süperenfeksiyon:
Diğer antibiyotiklerde olduğu gibi, levofloksasinin uzun süreli kullanımı, dirençli olmayan
organizmaların aşırı çoğalmasına sebep olabilir. Hastanın durumunun tekrarlayan değerlendirmeleri
önemlidir. Eğer süperenfeksiyon oluşursa uygun tedavi yöntemleri uygulanmalıdır.
Glikoz-6-fosfat dehidrogenaz eksikliği olan hastalar:
Glikoz-6-fosfat dehidrogenaz aktivitesinde latent veya aktüel defekt bulunan hastalar kinolon grubu
antibakteriyellerle tedavi edildiğinde hemolitik reaksiyonlara eğilimi artabilir, bu yüzden
levofloksasin bu tip hastalarda dikkatli kullanılmalıdır.
9Periferik nöropati:
Levofloksasin de dahil olmak üzere florokinolon kullanan hastalarda, başlangıcı hızlı olabilen
duyusal veya duyusal motor periferik nöropati bildirilmiştir. Geri dönüşümsüz bozuklukların
gelişmesini önlemek için, eğer hasta nöropati semptomları yaşarsa, levofloksasin kullanımına son
verilmesi gerekir.
Şarbon İnhalasyonu:
İnsanlarda kullanım in vitro Bacillus anthrasis duyarlılığı verilerini, hayvanlardaki deneysel verileri
ve insanlardaki sınırlı verileri temel almaktadır. Tedaviyi uygulayan doktor, şarbon tedavisi ile ilgili
ulusal ve/veya uluslararası uzlaşı belgelerine başvurmalıdır.
K vitamini antagonistleriyle tedavi edilen hastalar:
K vitamini antagonisti (öm. varfarin) ile tedavi edilen hastalarda birlikte Levofloksasin kullanılması
durumunda koagülasyon testlerinde (PT/INR) yükselme ve/veya kanamada artış ihtimaline karşı, bu
ilaçların birlikte kullanılması durumunda, koagülasyon testleriyle takip yapılması gereklidir (bkz.
Bölüm 4.5 ).
Psikotik reaksiyonlar:
Levofloksasin dâhil, kinolon alan hastalarda psikotik reaksiyonlar geliştiği bildirilmiştir. Çok nadir
olgularda bazen tek bir levofloksasin dozunu takiben intihar düşüncelerine kapılma ve kendini
tehlikeye atan davranışlar görülmüştür (bkz. Bölüm 4.8). Hastada bu gibi reaksiyonlar gelişirse,
levofloksasin kesilmeli ve uygun önlemler alınmalıdır. Psikotik bozukluğu olan veya psikiyatrik
hastalık öyküsü bulunan hastalarda levofloksasin kullanılması gerekiyorsa, dikkatli olunmalıdır.
Opiatlar:
Levofloksasin ile tedavi edilen hastalarda, idrarda opiatların tespitinde yalancı pozitif sonuçlar
alınabilir. Bu nedenle, pozitif opiat neticesinin daha spesifik bir metotla doğrulanması gerekebilir.
LEFOX’un içeriğinde bulunan ve renklendirici olarak kullanılan yardımcı maddeler, duyarlı
kişilerde alerjik reaksiyonlara sebep olabilir.
104.5. Diğer tıbbi ürünler ile etkileşimler ve diğer etkileşim şekilleri
Magnezyum veya alüminyum veya demir veya çinko içeren ilaçlar
İki veya üç değerlikli katyon içeren demir tuzları gibi preparatlar ya da magnezyum ve alüminyum
içeren ilaçlar (örn. antasidler) ile birlikte uygulandığında, levofloksasinin emilimi belirgin şekilde
azaldığından, bu ilaçlar LEFOX uygulanmasından en az iki saat önce veya 2 saat sonra
uygulanmalıdır (bkz. Bölüm 4.2).
Kalsiyum tuzları levofloksasinin oral emilimi üzerinde minimal etki gösterir.
Sukralfat
Sukralfat ile birlikte uygulandığında Levofloksasin'in biyoyararlanımı önemli oranda azalmaktadır.
İki ilaç birlikte uygulanacaksa, sukralfat'ın LEFOX alınmasından en az iki saat sonra uygulanması
önerilir (bkz. Bölüm 4.2).
Teofilin, fenfuben veya benzeri diğer nonsteroidal antienflamatuvar ilaçlar
Yapılan bir klinik çalışmada levofloksasin ile teofilin arasında herhangi bir farmakokinetik etkileşim
bulunmamıştır. Fakat konvülsiyon eşiğini düşüren ilaçlar, teofilin veya nonsteriodal
antienflamatuvar ilaçların, kinolon grubu bir antibiyotik ile birlikte kullanılması halinde, beyin
konvülsiyon eşiğinde belirgin bir düşme görülebilir.
Tek başına uygulanmasına kıyasla fenfuben ile birlikte kulanıldığında levofloksasin konsantrasyonu
yaklaşık olarak %13 oranından daha yüksek bulunmaktadır.
Probenesid ve simetidin
Levofloksasin, probenesid veya simetidin gibi levofloksasinin tübüler böbrek sekresyonunu azaltan
ilaçlarla birlikte uygulandığında, özellikle böbrek yetmezliği olan hastalarda dikkatli olunmalıdır.
Probenesid ve simetidin levofloksasin eliminasyonu üstünde istatiksel olarak önemli ölçüde etki
yapmaktadır. Levofloksasinin renal klirensi, simetidin ile %24 oranında probenesid ile %34
oranında azalmaktadır. Bunun nedeni her iki ilacın da levofloksasinin renal tübüler sekresyonunu
bloke etmesidir. Ancak yapılan çalışmada incelenen dozlarda istatiksel olarak anlamlı görülen klinik
açıdan anlamlık taşıması ihtimali yoktur.
11Siklosporin
Siklosporin yarı ömrü, levofloksasin ile birlikte uygulandığında %33 oranında artmaktadır.
K vitamini antagonistleri
Levofloksasin ile birlikte bir K vitamini antagonisti (örneğin varfarin) ile tedavi edilen hastalardaki
pıhtılaşma testleri (PT/INR) ve / veya kanamada şiddetli olabilen artışlar bildirildiğinden K vitamini
antagonistleri ile tedavi edilen hastalarda pıhtılaşma testleri yakından takip edilmelidir.
Hastalar kanama belirtisi yönünden de dikkatli bir şekilde takip edilmelidir (bkz. Bölüm 4.4).
QT aralığı uzattığı bilinen ilaçlar:
Levofloksasin diğer florokinolonlarda olduğu gibi QT aralığını uzattığı bilinen ilaçları (örneğin sınıf
IA ve III antiaritmikler, trisiklik antidepresanlar, makrolidler) alan hastalarda dikkatli
kullanılmalıdır (bkz. Bölüm 4.4 QT aralığının uzaması).
Diğer
Klinik farmakoloji çalışmalarında digoksin, glibenklamid, ranitidin, varfarin ile birlikte uygulanması
halinde levofloksasin farmakokinetiğinde klinikte önemi olabilecek her hangi bir değişiklik
olmadığı gösterilmiştir.
Besinler:
Gıdalarla klinik olarak anlamlı etkileşimi olmadığından LEFOX besin alımından bağımsız olarak
kullanılabilir.
4.6. Gebelik ve laktasyon
Genel tavsiye
Gebelik kategorisi C
Levofloksasinin gebe kadınlarda kullanımına ilişkin yeterli veri mevcut değildir.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanıma ilişkin yeterli veri mevcut değildir.
12Gebelik dönemi
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya/doğum
ve/veya doğum sonrası gelişim üzerindeki etkiler bakımından yetersizdir. (bkz. Bölüm 4.3, 5.3).
İnsanlara yönelik potansiyel risk bilinmemektedir. İnsanlarla ilgili verilerin yeterli olmaması ve
florokinolonlarla yapılan deneysel çalışmalarda büyüyen organizmalarda ağırlık taşıyan kıkırdağa
zarar verme riskinin gösterilmesi nedeniyle, LEFOX gebelik döneminde kullanılmamalıdır.
Laktasyon dönemi
Levofloksasinin insan ya da hayvan sütü ile atıldığına ilişkin yetersiz/sınırlı bilgi mevcuttur.
Levefloksasin süt ile atılmasına yönelik fizikokimyasal ve eldeki farmakodinamik/toksikolojik
veriler nedeniyle memedeki çocuk açısından bir risk olduğu göz ardı edilemez. Florokinolonlarla
yapılan deneysel çalışmalarda büyüyen organizmalarda ağırlık taşıyan kıkırdağa zarar verme
riskinin gösterilmesi nedeniyle, LEFOX tablet emzirme döneminde kullanılmamalıdır (bkz. Bölüm
4.3 ve 5.3).
Üreme yeteneği /Fertilite
LEFOX’un insanlar üzerindeki üreme yeteneğine ilişkin yeterli veri mevcut değildir.
4.7. Araç ve makine kullanımı üzerindeki etkiler
LEFOX kullanımı hastanın konsantrasyon ve tepki verme yeteneğini bozabilecek sersemlik / baş
dönmesi, görme bozuklukları, uyuklama gibi bazı istenmeyen yan etkilere yol açabilir. Araç ve
makine kullanımı gibi özel dikkat isteyen durumlarda bu yeteneklerdeki azalma bir risk teşkil
edebilir. LEFOX kullanırken bu gibi yan etkiler yaşayan hastaların araç ve makine kullanmaması
gerekir.
4.8. İstenmeyen Etkiler (sıklık ve şiddet)
Aşağıda verilen bilgiler 5000’den fazla hastanın katıldığı klinik araştırmalardan ve pazarlama
sonrası deneyimlerden elde edilen verileri temel almaktadır.
13Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100), seyrek
(≥1/10.000 ila <1/1.000), çok seyrek (<1/10.000) bilinmiyor (eldeki verilerden hareketle tahmin
edilemiyor).
Her sıklık grubu içinde sunulan istenmeyen etkiler azalan şiddete göre sıralanmıştır.
Enfeksiyonlar ve enfestasyonlar
Yaygın olmayan: Mantar enfeksiyonları, patojen direnci
Kan ve lenf sistemi hastalıkları
Yaygın olmayan: Eozinofili, lökopeni
Seyrek: Nötropeni, trombositopeni
Bilinmiyor (pazarlama sonrası verileri): Pansitopeni, hemolitik anemi, agranülositoz
Bağışıklık sistemi hastalıkları
Seyrek: Anjiyoödem
Bilinmiyor (pazarlama sonrası veriler): Anafilatik şok, anaflaktoid şok
İlk dozdan sonra bile bazen anafilaktik ve anafilaksi benzeri reaksiyonlar meydana gelebilir (bkz.
Bölüm 4.4).
Metabolizma ve beslenme hastalıkları
Yaygın olmayan: Anoreksi
Seyrek: Özellikle diyabetli hastalarda hipoglisemi (bkz. Bölüm 4.4).
Bilinmiyor: Hipoglisemik koma (bkz. Bölüm 4.4)
Psikiyatrik hastalıklar
Yaygın: İnsomnia
Yaygın olmayan: Anksiyete, konfüzyon durumu
Seyrek: Psikotik bozukluk (örn. Halüsinasyonlarla birlikte), depresyon, ajitasyon, anormal rüyalar,
kabuslar.
Bilinmiyor (pazarlama sonrası veriler): İntihar düşünceleri ve intihar girişimi de dahil, kendine zarar
verici davranışlarla birlikte psikotik reaksiyonlar
14Sinir sistemi hastalıkları
Yaygın: Sersemlik, baş ağrısı
Yaygın olmayan: Somnolans, tremor, tat duyusunda bozukluk (disguzi)
Seyrek: Konvülsiyonlar, parestezi (bkz. Bölüm 4.4)
Bilinmiyor (pazarlama sonrası veriler): Duyusal ve duyusal-motor periferik nöropati (bkz. Bölüm
4.4), diskinezi, ekstrapiramidal bozukluk, tad duyusu kaybı (aguzi), koku duyusu kaybı (anosmi)
dâhil koku alma bozuklukları (parosmi)
Göz hastalıkları
Seyrek: Bulanık görüş dahil görme yeteneğinde bozulma
Kulak ve iç kulak hastalıkları
Yaygın olmayan: Vertigo
Seyrek: Kulak çınlaması
Bilinmiyor: İşitme yeteneğinde bozulma
Kardiyak hastalıklar
Seyrek: Taşikardi
Bilinmiyor (pazarlama sonrası veriler): Kalp durmasıyla sonuçlanabilen Torsade de pointes
ventriküler aritmi, ventriküler taşikardi, elektrokardiyogramda QT aralığının uzaması (bkz. Bölüm
4.4 QT aralığı uzaması ve Bölüm 4.9).
Vasküler hastalıklar
Seyrek: Hipotansiyon
Solunum, göğüs bozuklukları ve mediastinal hastalıkları
Yaygın olmayan: Dispne
Bilinmiyor (pazarlama sonrası veriler): Bronkospazm, alerjik pnömoni
15Gastrointestinal hastalıklar
Yaygın: Diyare, kusma bulantı
Yaygın olmayan: Karın ağrısı, dispepsi
Bilinmiyor (pazarlama sonrası veriler): Hemorajik diyare-çok seyrek olgularda psödomembranöz
kolit (bkz. Bölüm 4.4) dâhil, enterokolite işaret edebilir.
Hepato-biliyer hastalıklar
Yaygın: Karaciğer enzimlerinde artış (ALT/AST)
Yaygın olmayan: Kanda bilirübin artışı
Bilinmiyor (pazarlama sonrası veriler): Ağır karaciğer hasarı
Primer olarak altta yatan ciddi hastalığı bulunan hastalarda levofloksasin ile bazen ölümcül olabilen
akut karaciğer yetmezliği gelişen olgular rapor edilmiştir (bkz. Bölüm 4.4), hepatit.
Deri ve deri altı dokusu hastalıkları
Yaygın olmayan: Kaşıntı, kızarıklık, ürtiker
Bilinmiyor: Toksik epidermal nekroliz, Stevens-johns sendromu (bkz. Bölüm 4.4), eritema
multiforme, fotosensitive reaksiyonu (bkz. Bölüm 4.4) lökositoklastik vaskülit.
Bazen ilk dozu takiben bile mukokütanöz reaksiyonlar meydana gelebilir.
Kas-iskelet bozuklukları, bağ dokusu ve kemik hastalıkları
Yaygın olmayan: Artalji, miyalji
Seyrek: Tendinit dâhil tendon bozukluğu (bkz. Bölüm 4.4) (Örneğin aşil tendonunda gelişebilir),
Myastenia Gravis’li hastalarda özel önem taşıyan kas güçsüzlüğü (bkz. Bölüm 4.4 Myastenia
Gravis’in şiddetlenmesi)
Bilinmiyor (pazarlama sonrası veriler): Rabdomiyoliz, tendon rüptürü (örn. aşil tendonu) (bkz.
Bölüm 4.4).
Böbrek ve idrar hastalıkları
Yaygın olmayan: Kan kreatinin düzeyinin artması
Seyrek: Akut böbrek yetmezliği (örn. interstisyel nefrite bağlı)
16Genel bozukluklar ve uygulama bölgesine ilişkin hastalıklar
Yaygın olmayan: Asteni
Seyrek: Ateş
Florokinolon uygulanmasıyla ilişkili diğer istenmeyen etkiler
Çok seyrek: Porfiri hastalığı bulunanlarda porfiri atakları
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir. (www.titck.gov.tr; e-posta: tufam@titck.gov.tr; tel: 0800
314 00 0; faks: 0312 218 35 99)
4.9. Doz aşımı ve tedavisi
Belirtiler:
Hayvanlarda yapılan toksisite çalışmalarına göre levofloksasin film tabletinin akut aşırı dozu
durumunda beklenmesi gereken en önemli işaretler konfüzyon, sersemlik, bilinç bozukluğu ve
konvülsif nöbetlerdir. Konfüzyon durumu, konvülsiyon, halüsinasyon ve tremoru da içeren merkezi
sinir sistemi etkileri pazarlama sonrası deneyimlerde gözlenmiştir.
Gastrointestinal sistemle ilgili reaksiyonlar bulantı ve mukoza erezyonlarıdır.
Supra terapötik dozlarla yapılan klinik farmakoloji çalışmalarında QT aralığında uzama
görülmüştür.
Tedavi:
Aşırı doz durumunda hasta dikkatle izlenmeli, QT aralığında uzama ihtimali olduğundan EKG takibi
yapılmalı ve semptomatik tedavi uygulanmalıdır. Mide mukozasının korunması için antasidler
uygulanabilir.
Hemodiyaliz peritoneal diyaliz veya sürekli ambulatuvar peritoneal diyaliz, levofloksasinin vücuttan
uzaklaştırılmasında etkili değildir. Spesifik bir antidotu yoktur.
175. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kinolon antibakteriyeller, florokinolonlar
ATC kodu: J01MA12
Levofloksasin florokinolon sınıfından sentetik bir antibakteriyel ilaçtır. Rasemik ilaç maddesi olan
ofloksasin’in (s)- enantiomeridir.
Etki mekanizması
Bir florokinolon antibakteriyel ilaç olarak levofloksasin, DNA giraz kompleksi ve topoizomeraz IV
üzerine etki yapar.
Antibakteriyal spektrumu
Direnç oranları coğrafik olarak ve seçilen suş için zamana bağlı olarak değişebilir ve direnç
paternleri için lokal bilgiler, özellikle şiddetli enfeksiyonların tedavisinde göz önünde
bulundurulmalıdır.
In vitro olarak levofloksasinin aşağıda belirtilen patojenlere etkin olduğu gösterilmiştir:
Gram pozitif aerob: Bacillus anthracis, Corynebacterium diphtheriae Entoroccus faecalis*
Enterecoccus spp, Listeria monocytogenes Koagülaz negatif stafilokoklar (metisiline duyarlı),
Staphylococcus aureus* (metisiline duyarlı)* Staphylococcus epidermidis*(metisiline duyarlı),
Staphylococcus saprophyticus C ve G grubu streptokoklar, Streptococcus agalactiae Streptococcus
pneumoniae (penisiline duyarlı/orta düzeyde dirençli/dirençli)* , Streptococcus pyogenes*, Viridans
streptokoklar (penisiline dirençli/duyarlı).
Gram negatif aerob: Acinetobacter baumannii, Acinetobacter spp, Actinobaccillus
actinomycetemcomitans, Citrobacter freundii*, Eikenella corrodrn Enterobacter aerogenes,
Enterobacter cloacae*, Enterobacter spp, Escherichia coli*, Gardnerella vaginalis, Haemophilus
ducreyi, Haemophilus influenzae* (ampisiline duyarlı/dirençli), Haemophilus parainfuenzae*,
helicobacter pylori, Klebsiella oxytoca, Klebsiella pneumoniae*, Klebsiella spp, Moraxella
18catarrhalis (beta-laktamaz-pozitif / beta-laktamaz-negatif)* Morganella morganii* Neisseria
gonorrhoeae (penisilaz üreten / penisilaz üretmeyen), Neisseria meningitidis, Pasteurello canis
Pasteurella dagmatis, Pasteurella multocida, Pasteurella spp, Proteus mirabilis*, Proteus vulgaris,
Providencia rettgeri, Providencia stuartii, Providencia spp, Pseudomonas aureginosa*,
Pseudomonas spp, Salmonella spp, Serratia marcescens*,Serratia spp.
Anaeorab: Bacteroides fragilis, Bifidobacterium spp, Clostridium perfringens, Fusobacterium spp,
Peptostreptococcus, Propionibacterium spp, Veillonella spp.
Diğer: Bartonella spp Chlamydia pneumoniae, Chlamydia psittaci, Chlamydia trachomatis,
Legionella pneumophila*, Legionella spp, Mycobacterium spp, Mycobacterium leprae,
Mycobacterium tuberculosis,, Mycoplasma hominis, Mycoplasma pneumoniae* Rickettsia spp,
Ureaplasma urealyticum.
Orta duyarlı mikroorganizmalar:
Gram-pozitif aerob: Corynebacterium urealyticum, Corynebacterium xerosis, Enterococcus
faecium, Staphylococcus epidermidis (metisiline dirençli), Staphylococcus haemolyticus (metisiline
dirençli).
Gram-negatif aerob: Campylobacter jejuni/coli
Anaerob: Clostridium difficile, Prevotella spp ve Porphyromonas spp.
Dirençli mikroorganizmalar:
Gram-pozitif aerob: Corynebacterium jeikeium, Staphylococcus koagülaz negatif methi-R,
Staphylococcus aureus (metisiline dirençli)
Gram negatif aerob: Alcaligenes xylosoxidans
19Anaerob : Bacteriodes thetaiotaomicron
Diğer: Mycobacterium avium
* Klinik etkinlikleri klinik araştırmalarda kanıtlanmıştır.
**Pseudomonas aeruginosa etkenli nozokomiyal enfeksiyonlarda kombinasyon tedavisi gerekebilir.
5.2. Farmakokinetik özellikler
Emilim:
Oral yoldan uygulanan levofloksasin 1 saat içerisinde pik plazma konsantrasyonlarının elde
edilmesiyle hızla ve neredeyse tamamen absorbe olur. Mutlak biyoyararlanımı %100’dür.
Levofloksasinin emilimi üzerinde gıdaların küçük bir etkisi yoktur.
Dağılım:
Levofloksasinin yaklaşık %30-40’ı serum proteinlerine bağlanmış durumdadır.
Günde 500 mg çoklu doz levofloksasin ile göz ardı edilebilir bir birikim gözlenmiştir. Günde iki kez
500 mg uygulanmasının ardından az miktarda da olsa bir birikim bulunmaktadır.
Dokulara ve vücut sıvılarına geçiş:
Bronşial Mukoza, Epitelyal Mukus Sıvısına ve Alveaolar Makrofajlara Peneltrasyon
Tek doz 500 mg p.o dozdan sonra bronşial mukozada ve epitelyal mukus sıvısından maksimum
levofloksasin konsantrasyonları sırasıyla 8.3µg/g ve 10.9µg/mL olup mukozadan ve epital mukus
sıvısından seruma penetrasyon oranları sırasıyla 1.1-1.8 ve 0.8-3’tür. Bu düzeylere, sırasıyla
verildikten yaklaşık 1 saat veya 4 saat sonra ulaşılmıştır.
5 gün boyunca 500 mg ve 750 mg oral uygulamanın ardından, son uygulamadan 4 saat sonraki
epitelyal mukus sıvısında ortalama konsantrasyonlar sırasıyla 9.94 mcg/mL ve 22.12 mcg/mL'dir.
Alveolar makrofajda sırasıyla 97.9 mcg/mL ve 105.1 mcg/mL'dir.
Akciğer Dokusuna Penetrasyon
500 mg p.o. dozdan sonra akciğer dokusundaki maksimum levofloksasin konsantrasyonları 11.3
µg/g’dır ve bu düzeylere, verildikten yaklaşık 4-6 saat sonra ulaşılmış olup akciğer dokusundan
plazmaya dağılım oranı 2-5'tir.
20Bül Sıvısına Penetrasyon
3 gün boyunca 500mg’lık dozun günde bir veya iki kez verilmesinden 2-4 saat sonra, bül sıvısı
içinde sırasıyla 4.0 ve 6.7 µg/mL’lik maksimum levofloksasin konsantrasyonlarına ulaşılmış olup
bül sıvısı/plazma oranı yaklaşık 1 'dir.
Kemik Dokusuna Dağılım
Levofloksasin proksimal ve distal femurdaki kortikal ve süngerimsi dokuya penetrasyon oranları
0.1'den 3'e olmak üzere iyi şekilde penetre olur. 500 mg p.o.'nun ardından spongios proksimal
femurdaki maksimum levofloksasin konsantrasyonu uygulamadan 2 saat sonra yaklaşık 15. 1
mcg/g'dır.
Serebro-Spinal Sıvıya Penetrasyon
Levofloksasinin serebro-spinal sıvıya geçişi düşüktür.
Prostat dokusuna dağılım
Günde 3 kez oral 500 mg levofloksasin uygulanmasından sonra prostat dokusundaki konsantrasyon
ortalama 2 saatten sonra 8.7 µg/g ve ortalama prostat/plazma konsantrasyonu l.84'dür.
İdrardaki Konsantrasyonu
150 mg, 300 mg veya 500 mg'lık oral tek dozdan sonra levofloksasinin ortalama idrar
konsantrasyonları sırasıyla 44 mg/L, 91 mg/L ve 200 mg/L'dir.
Biyotransformasyon:
Levofloksasin çok az düzeyde metabolize olur metabolitleri desmetil-levofloksasin ve levofloksasin
N-oksittir. Metabolitleri idrarda atılırlar ve dozun <% 5’ini oluştururlar. Levofloksasin
stereokimyasal olarak stabildir ve izomerik dönüşüme uğramaz.
Eliminasyon:
Levofloksasin oral ve intravenöz verilmesini takiben, plazmadan göreceli olarak yavaş elimine olur
(t : 6-8 saat). Atılımı esas olarak renal yoldandır (verilen dozun >%85’i).
1/2
500 mg tek dozu takiben levofloksasinin ortalama total vücut klirensi 175 +/- 29.2 mL/dak’dır.
21750 mg tek dozu takiben levofloksasinin ortalama total vücut klirensi 143 +/- 29.1 mL/dak.’dır.
Levofloksasinin intravenöz ve oral uygulanmasında temel farmakokinetik farklılık yoktur, bu
oral ve intravenöz yolların birbirinin yerine geçebileceğini düşündürmektedir.
Doğrusallık /doğrusal olmayan durum:
150-600 mg doz aralığında levofloksasin doğrusal bir farmakokinetik izler.
Hastalardaki karakteristik özellikler:
Böbrek yetmezliği olan hastalar:
Böbrek yetmezliğinde levofloksasinin farmakokinetik özellikleri etkilenir. Böbrek fonksiyonlarının
azalmasıyla birlikte, böbreklerde eliminasyonu ve klirensi ve aşağıdaki tabloda gösterildiği gibi,
eliminasyon yarı ömrü uzar:
Clcr (mL/dak) <20 20-49 50-80
Cl (mL/dak) 13 26 57
R
t (saat) 35 27 9
1/2
Yaşlı hastalar:
Levofloksasinin farmakokinetik özellikleri, kreatinin klirensindeki farklılıklarla alakalı olanlar
dışında, yaşlılarla gençler arasında önemli değişiklikler göstermez.
Cinsiyet farklılıkları:
Kadın ve erkeklerde yapılan ayrı analizler neticesinde levofloksasinin farmakokinetik özelliklerinde
cinsiyetler arasında çok küçük marjinal farklılıklar olduğu gösterilmiştir. Bu farkların klinik açıdan
anlamlı olduğuna dair her hangi bir kanıt yoktur.
5.3. Klinik öncesi güvenlilik verileri
Akut toksisite:
Levofloksasinin oral uygulanmasından sonra farelerde ve ratlarda elde edilen medyan letal doz
(LD ) değerleri 1500-2000 mg/kg aralığındadır.
50
22Maymunlara oral olarak 500 mg/kg dozun uygulanması, kusma dışında etkisi küçük miktarda
azalmıştır.
Tekrarlanan doz toksisitesi: Rat ve maymunlarda gavaj ile besleme yapılarak 1 - 6 ay boyunca
çalışma yürütülmüştür. Ratlarda 1 ve 6 aylar içinde günde 50, 200, 800 mg/kg ve 20, 80, 320 mg/kg
dozlar, maymunlarda günde l ve 6 aylar içinde günde 10, 30, l00 mg/kg ve 10, 25, 62.5 mg/kg
dozlar uygulanmıştır. Azaltılmış yiyecek ile birlikte özellikle 200 mg/kg/gün ve üzeri dozlarda ve
hemotolojik ve biyokimyasal parametrelerdeki küçük miktardaki değişiklikler ratlardaki tedaviye
yanıtı çok az etkilemiştir. Bu çalışmalardaki Yan Etki Gözlemlenmeyen Düzeyler (NOELs), 1 ve 6
aydan sonra sırasıyla 200 ve 20 mg/kg/gün olarak değerlendirilmiştir.
Maymunlarda 100 mg/kg/gün oral uygulamanın ardından toksisite, aynı dozda diğer hayvanlarda
salivasyon diyare ve üriner pH ile birlikte minimaldir. 6 aylık çalışmalarda toksisite görülmemiştir.
(NOELs), 1 ve 6 aydan sonra sırasıyla 30 ve 62.5 mg/kg/gün olarak sonuçlandırılmıştır.
6 aylık çalışmalarda NOELs maymun ve ratlarda sırasıyla 20 ve 62.5 mg/kg/gün olarak
bulunmuştur.
Reprodüktif toksisite: Levofloksasin, ratlarda 360 mg/kg/gün gibi yüksek oral dozlarda veya 100
mg/kg/gün’e kadar intravenöz dozlarda fertilite veya reprodüktif performans bozukluğuna neden
olmamıştır.
Levofloksasin,ratlarda 810 mg/kg/gün gibi yüksek oral dozlarda veya 160 mg/kg/gün gibi yüksek
intravenöz dozlarda teratojenik değildir. Tavşanlarda oral 50 mg/kg/gün’e kadar veya intravenöz 25
mg/kg/gün’e kadar dozlarda teratojenite gözlemlenmemiştir.
Levofloksasin fertilite üzerinde bir etkisi olmamıştır ve fötuslar üzerindeki tek etkisi maternal
toksisiteye bağlı gecikmiş matürasyon olmuştur.
Genotoksisite: Levofloksasin bakteriyel veya memeli hücrelerinde gen mutasyonlarını
indüklememiş ancak 100 mc/mL ve üzerindeki dozlarda metabolik aktivasyonun yokluğunda, in
vitro Çin hamsteri akciğer hücrelerinde kromozom aberasyonlarını indüklemiştir. İn vivo testler
(mikronükleus sister kromatid değişimi, zamansız DNA sentezi, dominant letal testler) herhangi bir
genotoksik potansiyel göstermemiştir.
23Fototoksik potansiyel: Levofloksasin, farelerde oral ve intravenöz dozlardan sonra, yalnızca çok
yüksek dozlarda fototoksik aktiviteye sahip olduğunu göstermiştir. Levofloksasin bir
fotomutajenisite analizinde herhangi bir genotoksik potansiyel göstermemiştir ve bir
fotokarsinojenisite analizinde tümör gelişimini azaltmıştır.
Karsinojenik potansiyel: Ratlarda diyetle verilmesi ile iki yıllık çalışmada karsinojenik potansiyele
ait gösterge görülmemiştir (0, 10, 30 ve 100 mg/kg/gün).
Eklemlere toksisite: Diğer florokinolonlarda genellikle olduğu gibi levofloksasin ratlarda ve
köpeklerde kartilaj üzerinde etki göstermiştir (büllöz oluşum ve kaviteler). Bu bulgular genç
hayvanlarda daha fazla dikkat çekmiştir.
6. FARMASÖTİK ÖZELLİKLER
6.1. Yardımcı maddelerin listesi
Hidroksipropil selüloz
Krospovidon
Mikrokristalin selüloz
Kolloidal silikon dioksit
Magnezyum stearat
Sepifilm LP 761 Blanc-White
- HPMC,
- Mikrokristalin selüloz,
- Stearik asit,
- Titanyum dioksit
6.2. Geçimsizlikler
Mevcut değildir.
6.3. Raf ömrü
24 aydır.
246.4. Saklamaya yönelik özel uyarılar
25˚C’nin altındaki oda sıcaklığında saklayınız.
6.5.Ambalajın niteliği ve içeriği
7 film tablet içeren, PVC-PE-PVDC şeffaf/Alu blister ambalajda 7 film tablet
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
“Ambalaj ve Ambalaj Atıklarının kontrolü yönetmeliği” ne uygun olarak imha edilmelidir.
7. RUHSAT SAHİBİ
VEM İLAÇ SAN. ve TİC. A.Ş
Cinnah Cad. Yeşilyurt Sok. No:3/2
Çankaya/ANKARA
8. RUHSAT NUMARASI
230/47
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 23/03/2011
Ruhsat yenileme tarihi:
10. KÜB’ÜN YENİLENME TARİHİ
25