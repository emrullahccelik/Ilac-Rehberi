KISA ÜRÜN BİLGİSİ
1. BEŞERİ TIBBİ ÜRÜNÜN ADI
TEGRETOL® % 2 şurup
2. KALİTATİF VE KANTİTATİF BİLEŞİM
Etkin madde:
5 ml (1 ölçek) TEGRETOL şurup:
Karbamazepin 100 mg
Yardımcı maddeler:
Bir ölçek (5 ml) şurup 6,0 mg metil parahidroksibenzoat, 1,5 mg propil
parahidroksibenzoat, % 70’lik sorbitol çözeltisi (875 mg sorbitol) ve 125 mg propilen
glikol içerir.
Yardımcı maddeler için Bölüm 6.1’e bakınız.
3. FARMASÖTİK FORM
Şurup
TEGRETOL % 2 Şurup beyaz, vizkoz süspansiyon ve karamel kokulu bir şuruptur.
4. KLİNİK ÖZELLİKLER
4.1. Terapötik endikasyonlar
Epilepsi - jeneralize tonik-klonik ve parsiyel nöbetler.
Not: TEGRETOL genellikle absans (petit mal) ve miyoklonik nöbetlerde etkili değildir.
Ayrıca, anektottal kanıtlar, atipik absansları olan hastalarda nöbet alevlenmesinin ortaya
çıkabileceğini düşündürmektedir.
Trigeminal nevraljinin paroksismal ağrısı.
Lityum tedavisine yanıt vermeyen hastalarda manik depresif psikozun profilaksisi için.
4.2. Pozoloji ve uygulama şekli
Pozoloji / Uygulama sıklığı ve süresi:
TEGRETOL , genellikle iki ya da üç bölünmüş doz halinde, oral yoldan verilir.
TEGRETOL şurup kullanılmadan önce çalkalanmalıdır; yemek esnasında, yemekten sonra
veya yemek aralarında alınabilir.
Belli dozda TEGRETOL şurupla aynı dozda verilen tablet formuna göre daha yüksek
doruk plazma düzeyleri elde edildiğinden, tedaviye düşük dozlarda başlanması ve merkezi
1 / 25sinir sistemi üzerinde baş dönmesi ve letarji gibi yan etkilerden kaçınmak için dozun yavaş
yavaş artırılması tavsiye edilir.
Normal tabletlerden şurup uygulanmasına geçildiğinde, günde aynı mg doz verilmek
kaydıyla, şurup daha az miktarda ve daha sık olarak uygulanmalıdır.
Tedaviye başlamaya karar vermeden önce, Han Çinlisi ya da Tayland kökenli hastalar,
mümkün olduğu durumlarda HLA-B*1502 için taranmalıdır; çünkü bu alel, şiddetli
karbamazepin-ilişkili Stevens-Johnson sendromu riski için kuvvetli bir öngörü faktörüdür
(Bölüm 4.4’teki genetik testler ve kutanöz reaksiyonlarla ilgili bilgilere bakınız.).
Epilepsi:
Karbamazepin dozu yeterli nöbet kontrolü sağlamak üzere hastanın ihtiyaçları
doğrultusunda bireysel ayarlanmalıdır. Plazma düzeylerinin tayini, optimum dozun
belirlenmesine yardımcı olabilir. Epilepsi tedavisinde, karbamazepin dozu genellikle
yaklaşık 4 ila 12 mikrogram/mL’lik (17 ila 50 mikromol/litre) toplam plazma-
karbamazepin konsantrasyonları gerektirir (bkz. Bölüm 4.4).
Antiepileptik tedavi gören hastaya TEGRETOL uygulanacağı zaman, bu işlem diğer
antiepileptik ilaçla tedavi devam ederken, kademeli olarak yapılmalı veya gerekirse bir
önceki ilacın dozu ayarlanmalıdır (bkz. Bölüm 4.5 ve Bölüm 5.2).
TEGRETOL bölünmüş dozlar halinde alınmalıdır; bununla birlikte başlangıçta günde bir
ila iki kere 100-200 mg önerilmektedir. Bunu, en iyi yanıt elde edilene kadar yavaş bir artış
takip edebilir; sıklıkla günde 800-1200 mg. Bazı durumlarda günde 1600 mg ve hatta 2000
mg gerekli olabilir.
Yaşlı popülasyon (65 yaş ve üzeri): İlaç etkileşimi potansiyeli nedeniyle, yaşlı hastalarda
TEGRETOL dozu dikkatli seçilmelidir.
Çocuk ve ergenler: Tüm TEGRETOL formülasyonlarında aşamalı olarak azar azar
arttırılan doz kullanılması tavsiye edilir ve bu, her bir hastanın ihtiyacına göre
ayarlanmalıdır.
Genel Hedef Popülasyon / Erişkinler:
TEGRETOL bölünmüş dozlar halinde alınmalıdır. Tedaviye günde 1-2 kez 100-200 mg ile
başlanır. Daha sonra doz optimum cevap alınıncaya kadar yavaş yavaş arttırılmalıdır
(genellikle günde 2-3 kez 400 mg). Bazı hastalarda günde 1600 mg veya 2000 mg uygun
olabilir.
Trigeminal nevralji:
Günlük 200-400 mg başlangıç dozu, ağrı ortadan kalkıncaya kadar azar azar arttırılmalı
(genellikle günde 3-4 kez 200 mg), sonra doz mümkün olan en düşük idame dozuna
ulaşıncaya kadar, kademeli olarak azaltılmalıdır. Hastaların büyük kısmında günde 3 ila 4
kere 200 mg’lık bir dozaj ağrısız durumun sürdürülmesi için yeterlidir. Bazı durumlarda
günlük 1600 mg dozlarda TEGRETOL gerekli olabilir. Diğer yandan ağrı remisyon
durumuna geldiğinde, dozaj, mümkün olan en düşük idame düzeyine aşamalı bir şekilde
düşürülmelidir. Maksimum önerilen doz 1200 mg/gündür. Ağrı hafiflemesi sağlandığında,
tedavinin bir diğer atak meydana gelene kadar kademeli olarak bırakılması denenmelidir.
2 / 25Yaşlı popülasyon (65 yaş ve üzeri):
Trigeminal nevraljide dozaj
İlaç etkileşimleri ve farklı antiepileptik ilaç farmakokinetiği nedeniyle TEGRETOL dozajı
yaşlı hastalarda dikkatle seçilmelidir.
Yaşlı hastalarda, günde iki kez 100 mg başlangıç dozu önerilir. Günde iki kez 100 mg'lık
başlangıç dozu, ağrı ortadan kalkıncaya kadar günlük olarak yavaş yavaş arttırılmalıdır
(normal olarak günde 3-4 kere 200 mg). Daha sonra dozaj aşamalı olarak mümkün olan en
düşük idame düzeyine düşürülmelidir. Maksimum önerilen doz 1200 mg/gün'dür. Ağrıda
rahatlama sağlandığında, bir sonraki atak meydana gelene kadar tedavinin aşamalı bir
şekilde bırakılmasına çalışılmalıdır.
Lityum tedavisine yanıt vermeyen hastalarda manik depresif psikozun profilaksisi için
Bölünmüş dozlar halinde verilen günlük 400 mg başlangıç dozu, semptomlar kontrol altına
alınana kadar ya da bölünmüş dozlar halinde toplam 1600 mg’a ulaşılana kadar aşamalı
şekilde arttırılır. Olağan doz aralığı, bölünmüş dozlar halinde günlük 400-600 mg’dır.
Uygulama şekli:
Ağızdan kullanım içindir.
Özel popülasyonlara ilişkin ek bilgiler
Böbrek/Karaciğer yetmezliği:
Bozulmuş hepatik veya renal fonksiyona sahip hastalarda karbamazepinin
farmakokinetiğine ilişkin veri yoktur.
Pediyatrik popülasyon:
Günlük dozaj 10-20 mg / kg vücut ağırlığı günlük olarak bölünmüş dozlarda alınır.
1 yaşa kadar: Günde 100 ila 200 mg (günde 5-10 ml şurup)
1-5 yaş: Günde 200 ila 400 mg (günde 10-20 ml şurup)
5-10 yaş: Günde 400 ila 600 mg (bölünmüş dozlarda alınacak şekilde günde 20-30 ml
şurup).
10-15 yaş: Günde 600 ila 1000 mg (birkaç bölünmüş dozda alınacak şekilde günde 30-50
ml şurup).
> 15 yaş: Günde 800 ila 1200 mg (yetişkin dozuyla aynı).
Maksimum önerilen doz
6 yaşına kadar: 35 mg/kg/gün
6-15 yaş: 1000 mg/gün
> 15 yaş: 1200 mg/gün
Mümkünse, anti-epileptik ajanlar, tek anti-epileptik ajan olarak reçetelenmelidir, ancak,
politerapide kullanılırsa, aynı artımlı dozaj paterni önerilmektedir.
Var olan antiepileptik tedaviye TEGRETOL ekleneceği zaman, bu işlem diğer
antiepileptik ilacın (ilaçların) dozajları sürdürülerek ya da gerekli olması durumunda
dozajlarda ayarlama yapılarak aşamalı bir şekilde gerçekleştirilmelidir (bkz. Bölüm 4.5)
3 / 25Geriyatrik popülasyon:
İlaç etkileşmeleri ve değişik antiepileptik ilaç farmakokinetiklerine bağlı olarak yaşlı
hastalarda uygulanacak TEGRETOL dozu dikkatle belirlenmelidir.
4.3. Kontrendikasyonlar
• Karbamazepine veya yapısal olarak benzerlik gösteren ilaçlara (örneğin, trisiklik
antidepresanlar) veya formülasyonun diğer herhangi bir bileşenine aşırı duyarlılık.
• Atriyoventriküler bloğu olan hastalar
• Geçmişte kemik iliği depresyonu olan hastalar
• Geçmişte hepatik porfirisi olan hastalar. (örn. akut intermitan porfiri, variegate
porfirisi, cutanea tarda porfirisi)
• TEGRETOL’ün MAO (mono amin oksidaz) inhibitörleri ile kombine kullanımı veya
son 14 gün içinde MAO kullanmış olan hastalarda kullanımı kontrendikedir. (bkz.
Bölüm 4.5).
4.4. Özel kullanım uyarıları ve önlemleri
Hematolojik etkiler:
TEGRETOL kullanımı ile ilişkili olarak aplastik anemi ve agranülositoz bildirilmiştir,
ancak bu hastalıkların görülme sıklığının çok düşük olması nedeniyle, TEGRETOL için
anlamlı risk tahminleri yapmak güçtür. Tedavi edilmemiş toplumda risk oranı
agranülositoz için yılda yaklaşık olarak milyonda 4,7 kişi, aplastik anemi için yılda
milyonda 2 kişi olarak tahmin edilmektedir.
Bazen TEGRETOL kullanımı ile ilişkili olarak, trombosit veya lökosit sayısında geçici
veya kalıcı bir azalma oluşur. Bununla beraber, tedaviye başlamadan önce temel alınmak
üzere trombositler, muhtemelen retikülositler ve serum demiri dahil, tam kan sayımı
yapılmalıdır ve buna periyodik olarak devam edilmelidir.
Hastalar ve yakınları, dermatolojik veya hepatik reaksiyonların semptomlarının yanı sıra,
potansiyel bir hematolojik problemi gösteren erken toksik işaret ve semptomlardan
haberdar edilmelidir. Ateş, boğaz ağrısı, kızarıklık/döküntü/kaşıntı, ağız ülserleri, kolay
morarma, peteşi veya hemorajik purpura gibi reaksiyonlar görülürse hastaya derhal doktora
danışması tavsiye edilmelidir.
Tedavi sırasında beyaz kan hücresi veya trombosit sayısı belirgin bir şekilde düşük olur
veya azalırsa, hasta ve tam kan sayımı yakından izlenmelidir (bkz. Bölüm 4.8). Bununla
birlikte, eğer hastada ağır, ilerleyici veya eşlik eden klinik bulgular (örn. ateş veya boğaz
ağrısı) ile seyreden lökopeni gelişirse, TEGRETOL ile tedavi kesilmelidir. Ayrıca, önemli
düzeyde kemik iliği depresyonu bulguları ortaya çıkarsa, TEGRETOL kesilmelidir.
Ciddi dermatolojik etkiler:
TEGRETOL kullanımı ile çok seyrek olarak, toksik epidermal nekrolizis (TEN; Lyell
sendromu olarak da bilinir) ve Steven-Johnson sendromu (SJS) da dahil olmak üzere ciddi
4 / 25dermatolojik reaksiyonlar bildirilmiştir. Ciddi dermatolojik reaksiyonlar yaşamı tehdit
edici nitelikte olabileceği ve ölümle sonuçlanabileceği için, bunların görüldüğü hastaların
hastaneye yatırılmaları gerekebilir. SJS/TEN vakalarının çoğu TEGRETOL tedavisinin ilk
birkaç ayında ortaya çıkmaktadır. Bu reaksiyonların başlıca beyaz ırk mensubu
popülasyonlara sahip ülkelerde her 10.000 yeni kullanıcıdan 1 ila 6’sında meydana geldiği
hesaplanmıştır.
Eğer ciddi deri reaksiyonlarını, örneğin; (SJS, Lyell sendromu/TEN), akla getirecek işaret
ve semptomlar görülürse TEGRETOL tedavisi derhal kesilmeli ve alternatif tedavi
yöntemleri düşünülmelidir.
Kutanöz reaksiyonlar:
Karbamazepin tedavisi sırasında toksik epidermal nekroliz (TEN) ve Stevens-Johnson
sendromu (SJS) dahil ciddi ve bazen ölümcül deri reaksiyonları bildirilmiştir. Bu
reaksiyonların, ağırlıklı olarak beyaz ırk popülasyonuna sahip ülkelerde her 10.000 yeni
kullanıcıda 1 ila 6 arasında meydana geldiği tahmin edilmektedir. Ancak bazı Asya
ülkelerinde riskin yaklaşık 10 kat daha fazla olduğu tahmin edilmektedir.
Farmakogenomik:
Farklı HLA alellerinin hastaların immün aracılı advers reaksiyonlara yatkın hale
gelmesinde rolü olduğuna ilişkin kanıtlar artmaktadır (bkz. Bölüm 4.2).
HLA-A*3101 aleli - Avrupa kökenli ve Japon popülasyonları:
HLA-A*3101’in Avrupa kökenli insanlar ve Japonlarda SJS, TEN, eozinofili ile ilaç
döküntüsü (DRESS) veya daha az şiddetli akut jeneralize eksantematöz döküntü (AGEP)
veya makülopapüler döküntü dahil olmak üzere karbamazepin kaynaklı kutanöz ilaç
reaksiyonlarına neden olma riskinde artış ile ilişkili olduğunu gösteren bazı veriler vardır
(bkz. Bölüm 4.8).
HLA-A*3101 alelinin sıklığı etnik popülasyonlar arasında büyük farklılıklar
göstermektedir ve görülme sıkılığı Avrupa popülasyonunda % 2-5 ve Japon
popülasyonunda % 10’dur.
HLA-A*3101 alelinin varlığı, karbamazepine bağlı kutanöz reaksiyonların (çoğunlukla
daha az şiddetli) riskinin, genel popülasyonda % 5 olan değerden Kuzey Avrupa kökenli
kişiler arasında % 26’ya yükselmesine neden olabilir; yokluğu ise riski % 5’den % 3,8’e
düşürebilir.
Karbamazepin tedavisine başlamadan önce HLA-A*3101 taramasını önermeyi destekleyen
yeterli veri yoktur.
Avrupa kökenli veya Japon kökenli hastaların HLA-A*3101 aleli için pozitif olduğu
biliniyorsa, yararların riskleri aştığı düşünüldüğünde karbamazepin kullanımı
düşünülebilir.
HLA-B*1502 aleli – Han Çinlisi, Tay ve diğer Asyalı popülasyonlar:
Han Çinli ve Tayland kökenli bireylerde HLA-B*1502’nin, karbamazepin ile tedavi
edildiklerinde Stevens-Johnson sendromu (SJS) geliştirme riski ile güçlü bir şekilde ilişkili
olduğu gösterilmiştir. Han Çinlisi ve Tay popülasyonlarında HLA-B*1502 taşıyıcısının
5 / 25yaygınlığı yaklaşık % 10’dur. Mümkün olduğunda, bu bireyler karbamazepin ile tedaviye
başlamadan önce bu alel için taranmalıdır (bkz. Bölüm 4.2). Bu bireylerin testi pozitif
sonuç verirse, başka bir tedavi seçeneği olmadıkça karbamazepin başlatılmamalıdır. Test
edilip HLA-B * 1502 için negatif olduğu bulunan hastalarda düşük bir SJS riski vardır,
ancak buna rağmen nadiren reaksiyonlar görülebilir.
Diğer Asya popülasyonlarında karbamazepine bağlı TEN/SJS riskinin arttığını gösteren
bazı veriler bulunmaktadır. Bu alelin diğer Asya popülasyonlarındaki (örneğin, Filipinler
ve Malezya’da % 15’in üzerinde) prevalansı nedeniyle, risk popülasyonlarında HLA-
B*1502’nin varlığına yönelik genetik test yapılması düşünülebilir.
HLA-B*1502 alelinin prevalansı örneğin, örneklenen Avrupa kökenli, Afrikalı,
İspanyol/Latin Amerika popülasyonları ile Japon ve Korelilerde göz ardı edilebilir
düzeydedir (< % 1).
Diğer dermatolojik reaksiyonlar:
İzole maküler veya makulopapular ekzantem gibi hafif deri reaksiyonları da görülebilir ve
bunlar çoğunlukla geçici ve tehlikesizdir; devam eden tedavi sırasında veya dozun
azaltılmasını izleyen birkaç gün veya birkaç hafta içinde kaybolurlar. Bununla birlikte,
daha ciddi deri reaksiyonlarının erken belirtilerinin hafif ve geçici reaksiyonlardan ayırt
edilmesi güç olabileceği, hasta yakın gözetim altında tutulmalı ve kullanıma devam
edildiğinde reaksiyon kötüleştiği takdirde ilacın derhal kesilmesi düşünülmelidir.
HLA-B*1502 aleli, antikonvülsan aşırı duyarlılık sendromu veya ciddi olmayan döküntü
(makulopapüler erüpsiyon) gibi karbamazepinden kaynaklanan daha az şiddetli advers
kütanöz reaksiyon riskinin tahmin edilmesini sağlamaz.
Aşırı duyarlılık reaksiyonu:
TEGRETOL, çeşitli kombinasyonlarda ortaya çıkabilen Eozinofili ve Sistemik
Semptomlarının Eşlik Ettiği İlaç Döküntüsü (DRESS), DRESS ile ilişkili HHV6’nın
yeniden aktivasyonu, ateş, döküntü, vaskülit, lenfadenopati, psödolenfoma, artralji,
lökopeni, eozinofili, hepatosplenomegali ve anormal karaciğer fonksiyonu testinin eşlik
ettiği gecikmiş çoklu organ aşırı duyarlılık bozukluğu ve kaybolan safra kanalı sendromu
(intrahepatik safra kanallarının yıkımı ve kaybolması) dahil aşırı duyarlılık reaksiyonlarını
tetikleyebilir. Diğer organlar da etkilenebilir (örneğin, akciğerler, böbrekler, pankreas,
miyokardiyum, kolon) (bkz. Bölüm 4.8).
Genelde, eğer aşırı duyarlılık reaksiyonlarını düşündüren belirti ve semptomlar oluşursa,
TEGRETOL derhal kesilmelidir.
Karbamazepine karşı aşırı duyarlılık reaksiyonları gösteren hastalara, bu hastaların
yaklaşık % 25 ila 30’unun okskarbazepin ile aşırı duyarlılık reaksiyonları yaşayabildiği
bilgisi verilmelidir.
Karbamazepin ve aromatik antiepileptik ilaçlar (örn. fenitoin, primidon ve fenobarbital)
arasında çapraz-aşırı duyarlılık meydana gelebilir.
6 / 25Nöbetler:
TEGRETOL, tipik ya da atipik absans nöbetlerini de içeren, karma (mixed) nöbetleri olan
hastalarda, dikkatle kullanılmalıdır. Tüm bu durumlarda TEGRETOL nöbetleri
alevlendirebilir. Nöbetlerin alevlenmesi durumunda TEGRETOL kesilmelidir.
Oral bir formülasyondan supozituvarlara geçiş sırasında nöbet sıklığında bir artış meydana
gelebilir.
Karaciğer fonksiyonu:
Özellikle geçmişinde bir karaciğer rahatsızlığı olan hastalarda ve yaşlı hastalarda,
tedavinin başlangıcında karaciğer fonksiyon testleri yapılmalı ve TEGRETOL ile tedavi
sırasında da bu kontroller periyodik olarak sürdürülmelidir. TEGRETOL, karaciğer
fonksiyon bozukluğunda kötüleşme veya aktif karaciğer hastalığı varlığında derhal
kesilmelidir.
Karbamazepin alan hastalarda bazı karaciğer fonksiyon testleri, özellikle de gama glutamil
transferaz anormal olarak bulunabilir. Bu, muhtemelen hepatik enzim indüksiyonundan
kaynaklanmaktadır. Enzim indüksiyonu, ayrıca alkalin fosfatazda mütevazı yükselmelere
de neden olabilir. Hepatik metabolizma kapasitesindeki bu artışlar karbamazepinin geri
çekilmesi için bir gösterge değildir.
Karbamazepine karşı ciddi hepatik reaksiyonlar çok nadir görülür. Karaciğer fonksiyon
bozukluğu veya aktif karaciğer hastalığının işaret ve semptomlarının gelişimi acilen
değerlendirilmeli ve değerlendirmenin sonucu beklenirken TEGRETOL ile tedavi askıya
alınmalıdır.
Böbrek fonksiyonu:
Başlangıçta ve periyodik tam idrar tahlili ve kan üre azotu tayinleri önerilir.
Önlemler:
TEGRETOL, yalnızca kritik bir fayda-risk değerlendirmesinden sonra ve kalp, karaciğer
veya böbrek hasarı öyküsü, diğer ilaçlara karşı advers hematolojik reaksiyonlar veya
TEGRETOL ile tedavisi kesintiye uğramış hastalarda yakın takip altında reçete
edilmelidir.
Hiponatremi:
Hiponatreminin karbamazepin ile meydana geldiği bilinmektedir. Düşük sodyum ile ilişkili
önceden renal bozukluğu olan hastalarda veya eşzamanlı olarak sodyum düşürücü tıbbi
ürünler ile tedavi edilen hastalarda (örn., diüretikler, uygun olmayan AHD sekresyonu ile
ilişkili tıbbi ürünler), serum sodyum düzeyleri karbamazepin tedavisi başlatılmadan önce
ölçülmelidir. Ardından, serum sodyum düzeyleri yaklaşık iki hafta sonra ve sonrasında
tedavinin ilk üç ayı sırasında ayda bir veya klinik ihtiyaca göre ölçülmelidir. Bu risk
faktörleri özellikle yaşlı hastalar için uygun olabilir. Hiponatremi gözlenirse, klinik açıdan
gerekli olduğunda su kısıtlaması önemli bir telafi edici önlemdir.
Hipotiroidizm:
Karbamazepin, hipotiroidi hastalarında tiroid replasman tedavisi dozunda bir artış
gerektiren enzim indüksiyonu yoluyla tiroid hormonlarının serum konsantrasyonlarını
7 / 25azaltabilir. Bu nedenle tiroid replasman tedavisinde dozu ayarlamak üzere tiroid
fonksiyonu takibi önerilmektedir.
Antikolinerjik etkiler:
TEGRETOL hafif antikolinerjik aktivite gösterir, bu nedenle intraoküler basıncı artmış ve
üriner retansiyonu olan hastalar tedavi sırasında yakından gözlenmelidir (bkz. Bölüm 4.8).
Psikiyatrik etkiler:
Latent bir psikozun aktivasyonu olasılığı ile yaşlı hastalarda bilinç bulanıklığı veya
ajitasyon olasılıkları dikkate alınmalıdır.
İntihar düşüncesi ve davranışı:
Çeşitli endikasyonlarda antiepileptik ilaçlarla tedavi edilen hastalarda intihar düşüncesi ve
davranışı görüldüğü bildirilmiştir. Antiepileptik ilaçlarla yapılmış randomize, plasebo
kontrollü bir meta-analiz çalışması, hastalarda intihar düşüncesi ve davranışı riskinde
küçük bir artış olduğunu göstermiştir. Bu riskin mekanizması bilinmemektedir ve mevcut
veriler karbamazepin için daha yüksek bir risk olasılığını dışlamamaktadır.
Bu ilaçla tedavi edilen hastalarda intihar düşüncesi ve davranışı bildirilmiştir. Bu nedenle
hastalar intihar düşüncesi ve davranışı açısından yakından izlenmelidir. İntihar düşüncesi
ve davranışı ortaya çıktığında, hasta ve hasta yakınının tıbbi destek alması önerilmelidir.
Endokrinolojik etkiler:
Hormonal kontraseptif kullanan kadınlarda TEGRETOL alındığında ani kanama görüldüğü
bildirilmiştir. Oral kontraseptiflerin güvenilirliği TEGRETOL’den olumsuz etkilenebilir ve
doğurganlık potansiyeli olan kadınlara TEGRETOL alırken doğum kontrolünün alternatif
şekillerini kullanmaları önerilmelidir.
TEGRETOL alan ve hormonal kontrasepsiyona gerek duyan hastalar, en az 50 µg östrojen
içeren bir preparat almalı veya alternatif bir hormonal olmayan kontrasepsiyon yönteminin
kullanımı düşünülmelidir.
Plazma Düzeylerinin Kontrol Edilmesi
Karbamazepinin dozu ve plazma düzeyleri ve plazma düzeyleri ile klinik etkililiği veya
tolerabilitesi arasındaki korelasyon oldukça zayıf olmasına rağmen aşağıda sıralanan
durumlarda plazma düzeylerinin izlenmesi yararlı olabilir: Nöbet sıklığında belirgin
artış/hasta uyuncunun doğrulanması; gebelik; çocukların veya ergenlerin (adölesanların)
tedavisi; şüpheli emilim bozuklukları; birden fazla ilaç kullanıldığında şüpheli toksisite
(bkz. Bölüm 4.5).
Doz azaltılması ve ilacın bırakılması:
TEGRETOL’ün ani kesilmesi nöbetleri tetikleyebileceği için, karbamazepin kademeli
olarak kesilmelidir. Eğer epilepsili bir hastada TEGRETOL tedavisinin aniden kesilmesi
zorunlu ise, başka bir antiepileptik ilaca geçiş, uygun bir ilaç tedavisi sürdürülürken
yapılmalıdır.
8 / 25Gebelik ve üreme potansiyeli olan kadınlar:
Karbamazepin, gebe bir kadına verildiğinde fetal zararla ilişkili olabilir (bkz. Bölüm 4.6).
TEGRETOL, gebelik sırasında ancak potansiyel yarar, potansiyel riskleri haklı
gösterdiğinde kullanılmalıdır.
Fetüs üzerindeki potansiyel teratojenik riske bağlı olarak gebelikle ilişkili riskler
konusunda tüm gebe kadınlara ve çocuk doğurma potansiyeli olan kadınlara yeterli
danışmanlık sağlanmalıdır (bkz. Bölüm 4.6).
Çocuk doğurma potansiyeline sahip kadınlar, TEGRETOL tedavisi sırasında ve tedavinin
kesilmesinden sonraki 28 günlük bir süre boyunca etkili, enzim indükleyici ilaçlardan
etkilenmeyen bir doğum kontrol yöntemi kullanmalıdır (bkz. Bölüm 4.6).
Etkileşimler:
CYP3A4 inhibitörleri veya epoksit hidrolaz inhibitörlerinin karbamazepin ile eşzamanlı
olarak uygulanması, advers reaksiyonları indükleyebilir (karbamazepin veya
karbamazepin-10,11 epoksit plazma düzeylerinde artış). TEGRETOL düzeyi uygun şekilde
ayarlanmalı ve/veya plazma düzeyleri izlenmelidir.
CYP3A4 indükleyicilerinin karbamazepin ile eşzamanlı olarak uygulanması,
karbamazepinin plazma konsantrasyonlarını ve terapötik etkisini azaltırken, CYP3A4
indükleyicisinin bırakılması, karbamazepin plazma konsantrasyonlarını artırabilir.
TEGRETOL dozunun ayarlanması gerekebilir.
Karbamazepin, CYP3A4 ve karaciğerdeki diğer faz I ve faz II enzim sistemleri için potent
bir indükleyici olduğu için, esas olarak CYP3A4 ile metabolize edilen eşzamanlı ilaçların
plazma konsantrasyonlarını, metabolizmalarını indükleyerek azaltabilir (bkz. Bölüm 4.5).
Çocuk doğurma potansiyeli olan kadın hastalar TEGRETOL’ün hormonal kontraseptiflerle
eşzamanlı kullanımının, bu tip bir kontraseptifi etkisiz hale getirebileceği konusunda
uyarılmalıdır (bkz. Bölüm 4.5 ve 4.6). TEGRETOL kullanılırken başka hormonal olmayan
kontrasepsiyon yöntemleri önerilmektedir.
Düşmeler:
TEGRETOL tedavisi, düşmelere ve dolayısıyla kırılmalar veya diğer yaralanmalara neden
olabilecek ataksi, sersemlik hali, somnolans, hipotansiyon, konfüzyon durumu, sedasyon
ile ilişkilendirilmiştir (bkz. Bölüm 4.8). Bu etkileri şiddetlendirebilecek hastalıkları,
durumları olan veya ilaçlar kullanan ve uzun süreli TEGRETOL tedavisi gören hastalar
için düşmenin tam bir risk değerlendirmesi, tekrarlı olarak göz önünde bulundurulmalıdır.
TEGRETOL şurup propil parahidroksibenzoat, metil parahidroksibenzoat, sorbitol ve
propilen içerir:
Sorbitol: Bu ilaç, her mililitrede 175 mg/ml’ye eşdeğer 175 mg sorbitol içerir. Kalıtsal
fruktoz intoleransı (HFI) olan hastalar bu ilacı almamalıdır ve bu hastalara bu ilaç
verilmemelidir. Sorbitol, gastrointestinal rahatsızlığa ve hafif laksatif etkiye neden olabilir.
Propilen glikol: Bu ilaç, her 100 mg/5 ml’de 125 mg propilen glikol içerir ve bu, ml başına
25 mg’a eşdeğerdir. Etanol gibi alkol dehidrojenazın herhangi bir substratı ile birlikte
uygulama, yenidoğanlarda ciddi yan etkilere neden olabilir.
9 / 25Parahidroksibenzoatlar: Bu ilaç, alerjik reaksiyonlara (muhtemelen gecikmiş) neden
olabilen propil parahidrosibenzoat ve metil parahidrosibenzoat içerir
4.5. Diğer tıbbi ürünler ile etkileşimler ve diğer etkileşim şekilleri
Sitokrom P450 3A4 (CYP3A4), aktif metabolit karbamazepin-10-11 epoksitin oluşumunu
katalizleyen asıl enzimdir. CYP3A4 inhibitörlerinin birlikte kullanımı karbamazepin
plazma konsantrasyonlarında artışa neden olarak advers reaksiyonları indükleyebilir.
CYP3A4 indükleyicilerinin birlikte kullanımı karbamazepin metabolizma hızını artırabilir
ve karbamazepin serum düzeylerinde ve terapötik etkide potansiyel bir azalmaya yol
açabilir. Benzer olarak, CYP3A4 indükleyicisinin bırakılması, karbamazepinin
metabolizma hızını azaltabilir ve sonuçta karbamazepinin plazma düzeyleri artabilir.
Karbamazepin CYP3A4 ve karaciğerdeki diğer faz I ve faz II enzim sistemlerinin güçlü bir
indükleyicisidir ve bu nedenle metabolizmalarının indüksiyonu yoluyla esas olarak
CYP3A4 ile metabolize olanlar olmak üzere eşzamanlı uygulanan ilaçların plazma
konsantrasyonlarını düşürebilirler.
İnsan mikrozomal epoksit hidrolaz, karbamazepin-10,11 epoksitten 10,11-transdiol
türevinin oluşumundan sorumlu enzim olarak tanımlanmıştır. İnsan mikrozomal epoksit
hidrolaz inhibitörlerinin birlikte uygulanması, karbamazepin-10,11 epoksit plazma
konsantrasyonlarının yükselmesine neden olabilir.
Kontrendikasyonla sonuçlanan etkileşimler
TEGRETOL’ün monoamin-oksidaz inhibitörleriyle (MAOI’leriyle) birlikte kullanılması
uygun değildir; TEGRETOL uygulamasından en az 2 hafta önce ya da klinik durum izin
verirse, daha da uzun bir süre önce MAOI’ler bırakılmalıdır (bkz. Bölüm 4.3).
Karbamazepin plazma düzeylerini yükselten bileşikler:
Kanda karbamazepin plazma düzeylerinin yükselmesi istenmeyen etkilere (Örneğin,
sersemlik, uyuşukluk, ataksi, çift görme gibi) neden olabileceği için aşağıdaki bileşiklerle
beraber kullanılırken TEGRETOL dozu duruma göre ayarlanmalı ve/veya plazma
düzeyleri izlenmelidir.
Analjezik, antiinflamatuvar ilaçlar: Dekstropropoksifen
Androjenler: Danazol
Antibiyotikler: Makrolid antibiyotikler (örn: eritromisin, klaritromisin), siprofloksasin
Antidepresanlar: Fluoksetin, fluvoksamin, trazodone, paroksetin
Antiepileptikler: Vigabatrin
Antifungaller: Azoller (örn: itrakonazol, ketokonazol, flukonazol, vorikonazol).
Vorikonazol veya itrakonazol ile tedavi edilen hastalarda başka anti-konvülsanlar
önerilebilir.
Antihistaminikler: Loratadin
10 / 25Antipsikotikler: Olanzapin
Antitüberküloz ilaçlar: İzoniyazid
Antiviraller: HIV tedavisinde kullanılan proteaz inhibitörleri (örn. Ritonavir)
Karbonik anhidraz inhibitörleri: Asetazolamid
Kardiyovasküler ilaçlar: Verapamil, diltiazem
Gastrointestinal ilaçlar: Muhtemelen simetidin, omeprazol
Diğer etkileşimler: Greyfurt suyu, nikotinamid (sadece yüksek dozda)
Aktif metabolit karbamazepin-10,11-epoksit plazma düzeylerini yükselten bileşikler:
Plazmada yükselmiş karbamazepin-10,11-epoksit düzeyleri advers reaksiyonlara (örneğin
baş dönmesi, sersemlik, ataksi, diplopi) neden olabildiği için, aşağıda tanımlanan
maddelerle eş zamanlı olarak kullanıldığı takdirde TEGRETOL dozu uygun şekilde
ayarlanmalı ve/veya plazma düzeyleri izlenmelidir:
Ketiapin, primidon, progabid, valproik asit, valnoktamid ve valpromid
Karbamazepin plazma düzeylerini azaltabilen bileşikler:
Aşağıdaki bileşiklerle beraber kullanılırken TEGRETOL dozu duruma göre ayarlanmalı
ve/veya plazma düzeyleri izlenmelidir.
Antiepileptikler: Okskarbazepin, fenobarbital, fenitoin (fenitoin intoksikasyonu ve
subterapötik karbamazepin konsantrasyonlarından kaçınmak üzere, tedaviye karbamazepin
ilave edilmeden önce plazma fenitoin konsantrasyonunun 13 mikrogram/mL’ye
ayarlanması önerilmektedir.) ve fosfenitoin, primidon, ayrıca çelişkili bilgilere rağmen
muhtemelen klonazepam
Antineoplastikler: Sisplatin veya doksorubisin
Antitüberküloz ilaçlar: Rifampisin
Bronkodilatörler veya anti-astmatik ilaçlar: Teofilin, aminofilin
Dermatolojik ilaçlar: İzotretinoinin
Diğer etkileşimler: St John’s Wort (Hypericum perforatum) içeren bitkisel preperatlar.
TEGRETOL’ün birlikte kullanılan bileşiklerin plazma düzeyleri üzerine etkisi:
Karbamazepin bazı ilaçların plazma düzeylerini düşürebilir veya etkinliğini azaltabilir,
hatta yok edebilir. Klinik gereksinimlere göre dozajları ayarlanması gerekebilen ilaçlar:
Analjezik, antiinflamatuvar ilaçlar: Buprenorfin, metadon, parasetamol (uzun vadeli
karbamazepin ve parasetamol (asetaminofen) uygulaması hepatotoksisite ile
ilişkilendirilebilir), tramadol
Antibiyotikler: Doksisiklin, rifabutin
11 / 25Antikoagülanlar: Oral antikoagülanlar (varfarin, asenokumarol, rivaroksaban, dabigatran,
apiksaban ve edoksaban)
Antidepresanlar: Bupropion, sitalopram, mianserin, sertralin, trazodon, trisiklik
antidepresanlar (imipramin, amitriptilin, nortriptilin, klomipramin gibi)
Antiemetik: Aprepitant
Antiepileptikler: Klobazam, klonazepam, etosüksimid, eslikarbazepin, primidon, valproik
asit, lamotrijin, okskarbazepin, tiagabin, topiramat, zonisamid.
Fenitoin intoksikasyonu ve subterapötik karbamazepin konsantrasyonlarından kaçınmak
için, tedaviye karbamazepin ilave edilmeden önce plazma fenitoin konsantrasyonunun 13
mikrogram/mL’ye ayarlanması önerilmektedir.
Nadiren de plazma mefenitoin düzeylerini artırdığı bildirilmiştir.
Antifungaller: İtrakonazol, vorikonazol. Vorikonazol veya itrakonazol ile tedavi edilen
hastalarda başka anti-konvülsanlar önerilebilir.
Antihelmintikler: Albendazol
Antineoplastikler: İmatinib, siklofosfamid, lapatinib, temsirolimus
Antipsikotikler: Haloperidol, klozapin, bromperidol, olanzapin, ketiapin, risperidon,
aripiprazol, paliperidon
Antiviraller: HIV tedavisinde kullanılan proteaz inhibitörleri (örn. indinavir, ritonavir,
sakinavir)
Anksiyolitikler: Alprazolam
Bronkodilatörler veya anti-astmatik ilaçlar: Teofilin
Kontraseptifler: Hormonal kontraseptifler (başka kontraseptif yöntemler düşünülmelidir)
Kardiyovasküler ilaçlar: Kalsiyum kanal blokörleri (dihidropiridin grubu) (örn. felodipin),
digoksin, simvastatin, atorvastatin, lovastatin, cerivastatin, ivabradin
Kortikosteroidler: Kortikosteroidler (prednisolon, deksametazon gibi)
Erektil disfonsiyonda kullanılan ilaçlar: Tadalafil
İmmünosüpresanlar: Siklosporin, everolimus, takrolimus, sirolimus
Tiroid ajanları: Levotiroksin
Diğer ilaç etkileşimleri: Östrojen ve/veya progesteron içeren ürünler
Dikkate alınması gereken kombinasyonlar:
Eş zamanlı karbamazepin ve levetirasetam kullanımının karbamazepin ile indüklenen
toksisiteyi artırdığı bildirilmiştir.
12 / 25Karbamazepinin izoniyazid ile birlikte kullanımı sonucu izoniyazide bağlı
hepatotoksisitede artış bildirilmiştir.
Lityum ve karbamazepinin birlikte kullanımı, lityum plazma konsantrasyonları terapötik
aralık içinde olmasına rağmen nörotoksisitede artışa neden olabilir. Karbamazepinin
metoklopramid veya majör trankilizanlar (örn. haloperidol, tioridazin) ile kombine
kullanımı da nörolojik yan etkilerde artışa neden olabilir.
TEGRETOL’ün bazı diüretiklerle (hidroklorotiyazid, furosemid) birlikte kullanımı
semptomatik hiponatremiye neden olabilir.
Karbamazepin nondepolarizan kas gevşeticilerin (pankuronyum gibi) etkilerini antagonize
edebilir. Bu kas gevşeticilerin dozunun yükseltilmesi gerekebilir ve hastaların beklenenden
daha kısa sürede nöromüsküler blokaj etkisinden uzaklaşabilmeleri için yakından
izlenmeleri gerekir.
Karbamazepin, diğer psikoaktif ilaçlar gibi, hastanın alkole toleransını azaltabilir, bu
nedenle tedavi sırasında alkolden sakınılması önerilir.
Karbamazepinin, doğrudan etkili oral anti-koagülanlarla (rivaroksaban, dabigatran,
apiksaban ve edoksaban) eşzamanlı kullanımı, doğrudan etkili oral anti-koagülanların
plazma konsantrasyonlarını düşürebilir ve bu durum tromboz riski taşımaktadır. Bu
nedenle, eğer eşzamanlı kullanım gerekliyse, tromboz belirtilerine yönelik yakın izleme
yapılması önerilmektedir.
Serolojik test ile etkileşim
Karbamazepin, etkileşim nedeniyle HPLC analizinde yanlış pozitif perfenazin
konsantrasyonlarının ölçülmesine neden olabilir.
Karbamazepin ve 10,11-epoksit metaboliti, floresans polarize immünoanaliz yönteminde
yanlış pozitif trisiklik antidepresan konsantrasyonu ölçülmesine neden olabilir.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi D’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Enzim indüksiyonu nedeniyle TEGRETOL, östrojen ve/veya progresteron içeren oral
kontraseptif ilaçların terapötik olarak etkisinin gözlenmemesine neden olabilir. Çocuk
doğurma potansiyeline sahip kadınlar, TEGRETOL tedavisi sırasında ve tedavinin
kesilmesinden sonraki 28 günlük bir süre boyunca etkili doğum kontrol yöntemi
kullanmalıdır. Uluslararası tavsiyelere göre (FSRH Klinik Rehberi: Hormonal
Kontrasepsiyon ile İlaç Etkileşimleri), karbamazepin alan kadınlar tercihen enzim
13 / 25indükleyici ilaçlardan etkilenmeyen bir kontraseptif yönteme geçmelidir (yani bakır
RİA’lar ve levonorgestrel salınımı yapan RİA veya yalnızca depo progestojen içeren
enjeksiyonlar).
Gebelik dönemi
Karbamazepin’in gebelik ve/veya fetus/yeni doğan üzerinde zararlı farmakolojik etkileri
bulunmaktadır. TEGRETOL gerekli olmadıkça gebelik döneminde kullanılmamalıdır.
Epilepsisi tedavi edilmemiş epileptik annelerin bebeklerinde, malformasyonlar dahil,
gelişim bozukluklarının ortaya çıkma olasılığı daha yüksektir. Karbamazepin monoterapisi
ile yapılan kontrollü çalışmalarda, kesin bir sonuca ulaştıracak herhangi bir bulgu
bulunamamıştır. TEGRETOL kullanımı ile ilişkili, spina bifida dahil, gelişim bozuklukları,
malformasyonlar ve diğer konjenital anomaliler (örn. yarık dudak/damak gibi
kraniyofasiyal kusurlar, kardiovasküler malformasyonlar, hipospadias ve vücutta farklı
sistemleri de kapsayan anomaliler) bildirilmiştir. Kuzey Amerika gebelik kayıt
çalışmasının verilerine dayalı olarak, cerrahi, medikal veya kozmetik öneme sahip yapısal
anomali olarak tanımlanan, doğumdan sonraki 12 hafta içinde tanısı konulmuş majör
konjenital malformasyonların oranı ilk trimesterde karbamazepin monoterapisine maruz
kalan anneler arasında % 3 (% 95 CI 2,1 ila % 4,2) ve antiepileptik ilaç kullanmayan gebe
kadınlar arasında % 1,1’dir (% 95 CI 0,35 ila % 2,5) (nispi risk 2,7, % 95 CI 1,1 ila 7).
Aşağıdaki bilgiler dikkate alınmalıdır:
• Epilepsi hastası gebelerin özel özen gösterilerek tedavi edilmeleri gerekir.
• TEGRETOL kullanmakta olan bir kadın gebe kaldığında veya gebe kalmayı planlıyorsa
veya gebe bir kadında TEGRETOL tedavisinin başlatılmasını gerektiren bir durum
ortaya çıktığında, özellikle gebeliğin ilk 3 ayı içerisinde yarar/zarar oranı dikkatle
değerlendirilmelidir.
• TEGRETOL doğurganlık çağındaki kadınlarda mümkünse monoterapi şeklinde
uygulanmalıdır. Çünkü antiepileptik ilaçlarla kombine tedavi gören gebelerin
bebeklerinde konjenital malformasyon (anomali) görülme sıklığı, monoterapi gören
gebelere göre daha fazladır. Politerapi olarak karbamazepine maruziyeti takiben
malformasyon riski kullanılan spesifik ilaçlara göre değişiklik gösterebilir ve valproatı
da içeren politerapi kombinasyonlarında daha yüksek olabilir.
• Etkili en düşük doz verilmelidir ve plazma düzeylerinin izlenmesi önerilir. Plazma
konsantrasyonu nöbet kontrolünün korunması şartıyla 4 ila 12 mikrogram/mL’lik
terapötik aralığın alt sınırında tutulabilir. Karbamazepin ile malformasyon riskinin doza
bağımlı olabileceğini düşündüren kanıtlar mevcuttur; yani, günde < 400 mg’lık bir
dozda malformasyon oranları, daha yüksek karbamazepin dozlarına göre daha düşüktür.
• Hastalara yüksek malformasyon riski anlatılmalı ve doğum öncesi tarama imkanı
tanınmalıdır.
• Gebelik boyunca etkili antiepileptik tedavi kesinlikle kesilmemelidir, şiddetli hastalıkta
anne ve fetus birlikte zarar görebilir.
14 / 25İzleme ve Önleme:
Gebelerde folik asit eksikliği oluştuğu bilinmektedir. Antiepileptik ilaçların folik asit
eksikliğini şiddetlendirdikleri bildirilmiştir. Bu eksiklik tedavi edilen epileptik kadınların
bebeklerinde doğum kusurlarının artmasına katkıda bulunabilir. Bu nedenle gebelikten
önce ve gebelik sırasında folik asit takviyesi önerilir.
Yenidoğanda:
Bebekteki kanama bozukluklarını önlemek için, gebeliğin son haftalarında anneye ve
ayrıca yenidoğana K1 vitamininin verilmesi de önerilmektedir.
Maternal TEGRETOL ve eşzamanlı diğer antikonvülsan ilaç kullanımıyla ilişkili olarak
görülen az sayıda olguda yenidoğan nöbetleri ve/veya solunum sıkıntısı bildirilmiştir.
Ayrıca maternal TEGRETOL kullanımıyla ilgili olarak yenidoğanlarda kusma, diyare
ve/veya beslenmede azalmaya ilişkin etkilerin görüldüğü az sayıda olgu bildirilmiştir. Bu
reaksiyonlar yenidoğan yoksunluk sendromunu gösteriyor olabilir.
Hayvan çalışmaları üreme toksisitesini göstermiştir (bkz. Bölüm 5.3).
Laktasyon dönemi
Karbamazepin, plazmadaki konsantrasyonunun % 25-60’ı oranında anne sütüne geçer.
Emzirmenin yararları, sütteki karbamazepinle bebekte ortaya çıkabilecek yan etkiler ile
karşılaştırılarak değerlendirilmelidir. TEGRETOL kullanan anneler bebeklerini, olası yan
etkiler (aşırı uyku, alerjik deri reaksiyonu gibi) bakımından bebeğin izlenmesi kaydıyla
emzirebilirler.
Antenatal dönemde veya emzirme sırasında karbamazepine maruz kalmış yenidoğanlarda
birkaç kolestatik hepatit vakası bildirilmiştir. Bu nedenle karbamazepin ile tedavi edilen
annelerin emzirdiği bebekler advers hepatobiliyer etkiler açısından dikkatle takip
edilmelidir.
Üreme yeteneği / Fertilite
Nadiren erkek fertilitesinde bozulma ve/veya anormal sprematogenez bildirimi olmuştur.
4.7. Araç ve makine kullanımı üzerindeki etkiler
TEGRETOL ile özellikle tedavinin başlangıcında veya doz ayarlaması ile bağlantılı olarak
bildirilmiş baş dönmesi, sersemlik, ataksi, diplopi, akodomasyon bozukluğu ve bulanık
görüşü içeren advers reaksiyonlar ve nöbetlerle sonuçlanan tıbbi durum nedeniyle hastanın
reaksiyon gösterme yeteneği bozulabilir. Bu nedenle hastalar araç sürerken veya makine
kullanırken dikkatli olmalıdırlar.
4.8 İstenmeyen etkiler
Özellikle TEGRETOL ile tedaviye başlandığında veya başlangıç dozu çok yüksekse veya
yaşlı hastalar tedavi edilirken, bazı özel, örneğin santral sinir sistemi ile ilgili yan etkiler
(uyuşukluk, baş ağrısı, ataksi, sersemlik, halsizlik, çift görme); gastrointestinal sistem
bozuklukları (bulantı, kusma) ve alerjik deri reaksiyonları gibi istenmeyen etkiler çok
yaygın veya yaygın biçimde görülür.
15 / 25Doz ile ilişkili istenmeyen etkiler genellikle birkaç gün içinde kendiliğinden veya
dozugeçici bir süre azaltılmasından sonra azalır/ortadan kalkar. Santral sinir sistemi ile
ilgili istenmeyen etkiler nispeten doz aşımına veya plazma düzeylerindeki dalgalanmaya
bağlı olarak meydana gelebilir. Bu gibi durumlarda plazma düzeylerinin izlenmesi ve
günlük dozaun daha küçük (yani, 3-4) fraksiyonel dozlara bölünmesi önerilir.
Klinik çalışmalardaki advers ilaç reaksiyonları MedDRA sistem organ sınıfı tarafından
listelenmiştir. Her bir sistem organı sınıfı içinde, advers ilaç reaksiyonları, en sık görülen
reaksiyonlar ilk önce verilecek şekilde, sıklığa göre sıralanmaktadır. Her sıklık grubunda,
advers ilaç reaksiyonları, azalan ciddiyeti sırasına göre sunulmaktadır. Ek olarak, her bir
advers ilaç reaksiyonu için karşılık gelen sıklık kategorisi, aşağıdaki kurallara (CIOMS III)
dayanmaktadır: Çok yaygın (≥ 1/10); yaygın (≥ 1/100, < 1/10); yaygın olmayan (≥ 1/1,000,
< 1/100); seyrek (≥ 1/10,000, < 1/1,000) çok seyrek(< 1/10,000), izole raporlar dahil;
bilinmiyor (eldeki verilerden tahmin edilemiyor.).
Kan ve lenf sistemi hastalıkları
Çok yaygın: Lökopeni
Yaygın: Eozinofili, trombositopeni
Seyrek: Lökositoz, lenfadenopati
Çok seyrek: Agranülositoz, aplastik anemi, pansitopeni, alyuvar aplazisi, anemi,
megaloblastik anemi, retikülositoz, hemolitik anemi
Bilinmiyor**: Kemik iliği depresyonu
Bağışıklık sistemi hastalıkları
Seyrek: Ateş, deri döküntüleri, vaskülit, lenfadenopati, psödo lenfoma, artralji, lökopeni,
eozinofili, hepatosplenomegali ve anormal karaciğer fonksiyon testleri ve safra kanalının
kaybolması sendromu (intrahepatik safra yollarının yıkımı ve kaybolması) gibi çeşitli
kombinasyonlar şeklinde görülen, birçok organı tutan, gecikmiş aşırı duyarlık. Diğer
organlar (örn. akciğerler, böbrekler, pankreas, miyokard, kolon gibi) da etkilenebilirler
Çok seyrek: Anafilaktik reaksiyon, anjiyoödem, hipogammaglobulinemi.
Bilinmiyor**: Eozinofili ve Sistemik Semptomlarla İlaç Döküntüsü (DRESS)
Enfeksiyonlar ve enfestasyonlar
Bilinmiyor**: İnsan herpes virüsü 6 enfeksiyonu reaktivasyonu.
Endokrin hastalıkları
Yaygın: Ödem, sıvı tutulması, kilo artışı, antidiüretik hormona benzer etkisine bağlı olarak
gelişen, çok ender olarak letarji, kusma, baş ağrısı, konfüzyon durumu, nörolojik
bozukluklarla birlikte görülen su entoksikasyonuna yol açan hiponatremi ve kan
osmolalitesinde azalma.
Çok seyrek: Jinekomasti, galaktore
16 / 25Metabolizma ve beslenme hastalıkları
Seyrek: Folat eksikliği, iştah azalması
Çok seyrek: Akut porfiri (akut intermitan porfiri ve variegate porfiri), akut olmayan porfiri
(porfiria kutanea tarda)
Psikiyatrik hastalıklar
Seyrek: Halüsinasyonlar (görsel veya işitsel), depresyon, huzursuzluk, agresif davranışlar,
ajitasyon, konfüzyon durumu.
Çok seyrek: Psikozun aktivasyonu
Sinir sistemi hastalıkları
Çok yaygın: Sersemlik/baş dönmesi, ataksi, somnolans
Yaygın: Baş ağrısı, çift görme
Yaygın olmayan: İstem dışı anormal hareketler (tremor, kas seyirmesi, distoni, tikler gibi),
nistagmus
Seyrek: Diskinezi, göz hareketinde bozukluklar, konuşma bozuklukları (dizartri veya
telaffuz bozukluğu gibi), koreoatetosis, periferik nöropati, paresteziler, parezi
Çok seyrek: Nöroleptik malign sendrom, miyoklonus ve periferal eozinofili ile aseptik
menenjit, disguzi (tat alma bozukluğu)
Bilinmiyor**: Sedasyon, hafıza bozukluğu
Göz hastalıkları
Yaygın: Akomodasyon bozuklukları (bulanık görme gibi)
Çok seyrek: Lenste opaklaşmalar, konjunktivit
Kulak ve iç kulak hastalıkları
Çok seyrek: İşitme bozuklukları, (örn., kulak çınlaması, hiperakuzi, hipoakuzi, meyil
algılamasında değişim)
Kardiyak hastalıklar
Seyrek: Kardiyak ileti bozuklukları
Çok seyrek: Bradikardi, aritmiler, senkopla birlikte atriyoventriküler-blok, konjestif
kardiyak yetmezlik, şiddetlenmiş koroner arter hastalığı
Vasküler hastalıklar
Seyrek: Hipertansiyon veya hipotansiyon
17 / 25Çok seyrek: Dolaşım kollapsı, embolizm (örn., pulmoner emboli), tromboflebit
Solunum, göğüs hastalıkları ve mediastinal hastalıklar
Çok seyrek: Ateş, dispne, pnömonit veya pnömoni ile karakterize edilen pulmoner aşırı
duyarlık
Gastrointestinal hastalıklar
Çok yaygın: Bulantı, kusma
Yaygın: Ağız kuruluğu
Yaygın olmayan: Diyare, konstipasyon
Seyrek: Karın ağrısı
Çok seyrek: Glossit, stomatit, pankreatit
Bilinmiyor**: Kolit
Hepato-biliyer hastalıklar
Seyrek: Kolestatik hepatit, parenkimal (hepatoselüler) veya karma tipte hepatit, safra
kanalının kaybolması sendromu, sarılık
Çok seyrek: Granülomatöz hepatit, karaciğer yetmezliği.
Deri ve deri altı doku hastalıkları
Çok yaygın: Ürtiker, şiddetli dermatit alerjisi olabilir
Yaygın olmayan: Eksfolyatif dermatit
Seyrek: Sistemik lupus eritematozus, kaşıntı
Çok seyrek: Stevens-Johnson sendromu*, toksik epidermal nekroliz, fotosensitivite
reaksiyonları, multiform eritem, nodüler eritem, pigmentasyon bozuklukları, purpura, akne,
hiperhidroz, kıllanma
Bilinmiyor**: Akut Yaygın Eksantematöz Püstüloz (AGEP), likenoid keratoz,
onikomadezi
Kas-iskelet, bağ doku ve kemik hastalıkları
Seyrek: Kaslarda zayıflık
Çok seyrek: Artralji, miyalji, kas spazmı, Osteomalazi/osteoporoza neden olan kemik
metabolizması bozuklukları (plazma kalsiyum düzeyinde ve 25-hidroksi-kolekalsiferol
düzeyinde azalma)
Bilinmiyor**: Kırık
18 / 25Böbrek ve idrar yolu hastalıkları
Çok seyrek: Tubulointerstisyel nefrit, böbrek yetmezliği, böbrek bozuklukları (albüminüri,
hematüri, oligüri ve kan üresinde yükselme /azotemi), sık idrara çıkma, idrar retansiyonu
Üreme sistemi ve meme hastalıkları
Çok seyrek: Seksüel işlev bozuklukları/erektil disfonksiyon, spermatogenezde
anormallikler (sperm sayısında ve/veya hareketinde azalmayla birlikte)
Genel bozukluklar ve uygulama bölgesine ilişkin hastalıklar
Çok yaygın: Yorgunluk
Araştırmalar
Çok yaygın: Gama-glutamiltransferaz düzeylerinde klinik durumla bağdaşmayan yükselme
(karaciğer enzim indüksiyonuna bağlı).
Yaygın: Kan alkalen fosfataz düzeylerinde yükselme
Yaygın olmayan: Transaminaz düzeylerinde yükselme
Çok seyrek: İntraoküler basınç artışı, Kan kolesterolünde artış, yüksek yoğunluklu
lipoproteinde (HDL) artış, kan trigliserit düzeylerinde artış. Anormal tiroid fonksiyon
testleri: L-tiroksinde (serbest tiroksin, tiroksin, tri-iyodotironine) azalma ve genellikle
klinik belirtiler göstermeksizin kan TSH düzeyinde artış, kan prolaktin artış
Bilinmiyor**: Azalmış kemik iliği
Yaralanma, zehirlenme ve uygulama ile ilişkili komplikasyonlar
Bilinmiyor**: Düşme (TEGRETOL tedavisi ile indüklenen ataksi, baş dönmesi,
somnolans, hipotansiyon, konfüzyon, sedasyon ile ilişkili) (bkz. Bölüm 4.4).
* Bazı Asya ülkelerinde de seyrek olarak bildirilmiştir. Ayrıca bkz. Bölüm 4.4.
**Spontan raporlardan ve literatür vakalarından alınan ek advers ilaç reaksiyonları (sıklığı
bilinmeyen)
Karbamazepin ile uzun süreli tedavi gören hastalarda azalmış kemik mineral yoğunluğu,
osteopeni, osteoporoz ve kırıklar bildirilmiştir. Karbamazepinin kemik metabolizmasını
etkileme mekanizması aydınlığa kavuşturulmamıştır.
Genetik işaretleyiciler ile SJS, TEN, DRESS, AGEP ve makulopapular deri döküntüsü gibi
kutanöz ADR’lerin ortaya çıkışı arasındaki ilişkiye dair kanıtlar artmaktadır. Japon ve
Avrupa kökenli hastalarda, bu reaksiyonların karbamazepin kullanımı ve HLA-A*3101
aleli varlığı ile ilişkili olduğu bildirilmiştir. Bir başka belirteç olan HLA-B*1502’nin, Han
Çinlisi, Taylandlı ve kökenleri bazı diğer Asya ülkelerine dayanan kişilerde SJS ve TEN
ile kuvvetli bir ilişki içinde olduğu gösterilmiştir (daha fazla bilgi için bkz. Bölüm 4.2 ve
4.4).
19 / 25Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35
99)
4.9. Doz aşımı ve tedavisi
Belirtiler ve semptomlar
TEGRETOL’ün aşırı dozuna bağlı bulgu ve belirtiler genellikle santral sinir sistemi,
kardiyovasküler sistem, solunum sistemi ve Bölüm 4.8’de bahsedilen advers ilaç
reaksiyonları ile ilgilidir.
Santral sinir sistemi: Santral sinir sistemi depresyonu; oryantasyon bozukluğu, bilinç
düzeyinde azalma, uyku hali, ajitasyon, halüsinasyon, koma, bulanık görme, konuşma
bozukluğu, dizartri, nistagmus, ataksi, diskinezi, başlangıçta hiperrefleksi, daha sonra
hiporefleksi; konvülsiyonlar, psikomotor bozukluklar, miyoklonus, hipotermi, midriyazis.
Solunum sistemi: Solunum depresyonu, akciğer ödemi
Kardiyovasküler sistem: Taşikardi, hipotansiyon, zaman zaman hipertansiyon, QRS
kompleksinde genişleme ile birlikte iletim bozukluğu; kalp durması ile birlikte senkop.
Gastrointestinal sistem: Kusma, midenin boşalmasında gecikme, bağırsak hareketliliğinde
azalma.
Kas-iskelet sistemi: Karbamazepin toksisitesi ile ilişkili rabdomiyolizin bildirildiği bazı
vakalar bildirilmiştir.
Böbrek fonksiyonu: İdrar retansiyonu, oligüri veya anüri; sıvı retansiyonu, karbamazepinin
ADH benzeri etkisine bağlı su entoksikasyonu.
Laboratuvar bulguları: Hiponatremi, olası metabolik asidoz, olası hiperglisemi, kas
kreatinin fosfokinaz düzeyinde artış.
Tedavi
Spesifik bir antidotu yoktur. Tedaviye hastanın klinik durumuna göre başlanmalıdır. Hasta
hastaneye sevk edilmelidir. Karbamazepin ile zehirlenmeyi doğrulamak ve aşırı dozu
düzeyini saptamak için plazma konsantrasyonu ölçülmelidir.
Mide boşaltılır, gastrik lavaj yapılır ve aktif kömür verilir. Mide boşaltılmasında geç
kalınması, emilimde gecikme ile sonuçlanabilir. Bu durum, zehirlenme sonrası iyileşme
sırasında nüksetmeye neden olabilir. Yoğun bakım ünitesinde destekleyici tıbbi bakım
uygulanmalı, kardiyak izleme yapılmalı ve elektrolit dengesi dikkatle düzeltilmelidir.
20 / 25Özel öneriler
Aktif kömür ile hemoperfüzyon önerilir. Hemodiyaliz, karbamazepinin doz aşımının
yönetiminde etkili bir tedavi yaklaşımıdır.
Aşırı doza bağlı zehirlenmenin 2. ve 3. gününde ilacın emilimindeki gecikme nedeniyle
semptomların tekrarlaması ve şiddetlenmesi öngörülmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antiepileptikler/Karboksamid türevleri
ATC kodu: N03AF01
Farmakodinamik:
Antiepileptik bir ilaç olarak aktivite spektrumu, sekonder jeneralizasyon ile birlikte veya
sekonder jeneralizasyon olmaksızın gelişen parsiyel nöbetler (basit ve kompleks),
jeneralize tonik-klonik nöbetler, ayrıca bu tiplerdeki nöbetlerin kombinasyonlarını
içermektedir.
Etki mekanizması:
TEGRETOL’ün etken maddesi olan karbamazepinin etki mekanizması, ancak kısmen
aydınlatılmıştır. Karbamazepin aşırı uyarılmış sinir membranlarını stabilize eder,
tekrarlanan nöronal deşarjları inhibe eder ve uyarıcı impulsların sinaptik yayılımını azaltır.
Sodyum kanallarının kullanım ve voltaja bağlı blokajı yoluyla depolarize nöronlarda,
sodyuma bağlı aksiyon potansiyellerinin yinelenen ateşlenmesinin önlenmesinin ana etki
mekanizması olabileceği düşünülebilir.
Glutamat salınımının azalması ve nöronal membranların stabilizasyonu antiepileptik
etkilerden sorumlu olabilirken, dopamin ve noradrenalin turnoveri üzerindeki depresan
etkisi, karbamazepinin antimanik özelliklerinden sorumlu olabilir.
5.2. Farmakokinetik özellikler
Genel özellikler
Emilim:
Şurup alınmasından sonra 2 saat içinde karbamazepin ortalama doruk plazma
konsantrasyonlarına ulaşır. Emilen etken madde miktarı açısından değişik oral dozaj
formları arasında kliniği ile ilişkili hiç bir fark yoktur. Tek bir 400 mg karbamazepin
(tablet) oral dozundan sonra, plazmada değişmemiş karbamazepinin ortalama pik
konsantrasyonu yaklaşık 4,5 µg/ml’dir.
TEGRETOL’ün çeşitli oral formülasyonlarının biyoyararlanımının % 85-100 arasında
olduğu gösterilmiştir.
21 / 25Karbamazepinin farklı preparatlarının biyoyararlanımı değişiklik gösterebilir; etkide
azalma veya ani nöbet riskinden ya da aşırı yan etkilerden kaçınmak için, formülasyonun
değiştirilmesinden sakınmak mantıklı olabilir.
Karbamazepinin kararlı-durum plazma konsantrasyonlarına, ayrı ayrı karbamazepin ile
otoindüksiyona ve diğer enzim indükleyen ilaçlarla heteroindüksiyona; ayrıca ön tedavi
durumu, doz ve tedavi süresine bağlı olarak, yaklaşık 1-2 hafta içinde ulaşılır.
Yemek yeme hangi dozaj şeklinde olursa olsun karbamazepin, emilim hızı ve oranını
önemli derecede etkilemez.
Dağılım:
Karbamazepin serum proteinlerine % 70-80 oranında bağlanır. Değişmemiş
karbamazepinin tükürükte ve serebrospinal sıvıdaki konsantrasyonu, plazma proteinlerine
bağlanmamış ilaç oranını (% 20-30) gösterir. Anne sütünde saptanan konsantrasyonlar
plazma düzeylerinin % 25-60’ına eşdeğerdir.
Karbamazepin plasentadan geçer. Karbamazepinin tamamen emildiği varsayıldığında sanal
dağılım hacmi 0,8-1,9 L/kg arasında değişmektedir.
Biyotransformasyon:
Karbamazepin başlıca, epoksid biyotransformasyon yolağı ile karaciğerde metabolize
edilir. Ana metabolitleri 10, 11-trans-diol türevi ve bunun glukuronid konjugatı meydana
gelir. Sitokrom P450 3A4, karbamazepinden karbamazepin-10, 11 epoksit oluşumundan
sorumlu olan ana izoformu olarak tanımlanmıştır. İnsan mikrozomal epoksit hidrolaz,
karbamazepin-10,11 epoksitten 10,11-transdiol türevinin oluşumundan sorumlu enzim
olarak tanımlanmıştır. 9-hidroksimetil-10-karbamoil akridan bu metabolik yol ile ilişkili
minör bir metabolittir. Oral yoldan tek doz karbamazepin verildikten sonra ilacın yaklaşık
olarak % 30’u, epoksid yolağının son ürünleri olarak idrarda bulunur.
Karbamazepin için diğer önemli biyotransformasyon yolakları, çeşitli monohidroksile
bileşiklerin yanı sıra UGT2B7 tarafından üretilen karbamazepinin N-glukuronid
metabolitinin oluşumuna yol açar.
Eliminasyon:
Değişmemiş karbamazepinin eliminasyon yarı ömrü, tek bir oral dozu takiben ortalama 36
saattir; tekrarlanan uygulamadan sonra ilacın süresine bağlı olarak ortalama sadece 16-24
saattir (hepatik mono-oksijenaz sisteminin otoindüksiyonu). Karaciğer enzimlerini
indükleyen diğer antiepileptik ilaçlarla (fenitoin, fenobarbital gibi) birlikte karbamazepin
kullanan hastalarda karbamazepinin eliminasyon yarılanma ömrü ortalama 9-10 saat olarak
saptanmıştır. Plazmadaki 10, 11-epoksit metabolitinin ortalama eliminasyon yarılanma
ömrü, epoksidinin tek oral doz uygulamasını takiben yaklaşık olarak 6 saattir.
Oral yoldan tek doz 400 mg karbamazepin verilmesinin ardından ilacın % 72’si idrarla ve
% 28’i feçesle atılır. İdrarda, dozun yaklaşık % 2’si değişmemiş ilaç şeklinde ve yaklaşık
% 1 i farmakolojik olarak aktif 10, 11-epoksit metaboliti şeklinde bulunur.
22 / 25Hastalardaki karakteristik özellikler
Karbamazepinin “terapötik aralık” olarak kabul edilen kararlı durum plazma
konsantrasyonları, hastadan hastaya önemli derecede değişir. Hastaların çoğu için bu aralık
4-12 mikrogram/ml (17-50 mikromol/L) olarak bildirilmiştir. Karbamazepin-10, 11-
epoksitin (farmakolojik olarak aktif metabolit) konsantrasyonları, karbamazepin
düzeylerinin yaklaşık % 30’udur.
Özel popülasyonlar
Pediatrik popülasyonlar:
Artan karbamazepin eliminasyonu yüzünden, çocuklara yetişkinlerden daha yüksek
karbamazepin dozları verilmesi gerekebilir.
Yaşlı popülasyon (65 yaş ve üzeri):
Yaşlı hastalarda, genç erişkinler ile kıyaslandığında, karbamazepinin farmakokinetiğinin
değiştiğine dair bir bulgu yoktur.
Karaciğer / Böbrek yetmezliği olan hastalar:
Karaciğer ya da böbrek yetmezliği olan hastalarda karbamazepinin farmakokinetiği ile
ilgili veri mevcut değildir.
5.3. Klinik öncesi güvenlilik verileri
Klinik dışı veriler, geleneksel tekli ve tekrarlanan doz toksisitesi, bölgesel (lokal) tolerans,
genotoksisite ve karsinojenik potansiyel çalışmalarına dayalı olarak insanlar için özel bir
tehlikeye işaret etmemiştir. Ancak, hayvanlardaki üreme toksisitesi çalışmaları
karbamazepinin insanlardaki teratojenik etkisini dışlamak için yetersizdir.
Karsinojenite:
İki yıl süreyle karbamazepin ile tedavi edilen sıçanlarda, dişilerde hepatoselüler tümörler
ve erkeklerde benign testiküler tümör sıklığında bir artış gözlenmiştir. Bununla birlikte, bu
gözlemlerin insanlarda karbamazepinin terapötik kullanımıyla herhangi bir ilgisi olduğuna
dair bugüne kadar hiçbir kanıt yoktur.
Üreme toksisitesi:
Hayvan verileri
Fareler, sıçanlar ve tavşanlarda yürütülen çeşitli hayvan çalışmalarından elde edilen güçlü
kanıtlar karbamazepinin insanlar için ilgili dozlarda teratojenik potansiyele sahip
olmadığını ya da bunun çok düşük olduğunu göstermektedir. Ancak, hayvan çalışmaları
karbamazepinin teratojenik etkisini dışlamak için yeterli değildir. Sıçanlarda yürütülen bir
üreme çalışmasında, emzirilen yavrular 192 mg/kg/günlük maternal doz seviyesinde kilo
alımının azaldığını göstermiştir.
23 / 25Fertilite:
Kronik toksisite çalışmalarında, karbamazepin alan sıçanlarda dozla ilişkili testiküler atrofi
ve aspermatojenez meydana gelmiştir. Bu etki için güvenlilik aralığı bilinmemektedir.
6. FARMASÖTİK ÖZELLİKLER
6.1. Yardımcı maddelerin listesi
• Avicel RC 581(selüloz + sodyum CMC)
• Karamel aroma 52929 A
• Metil paraben (Metil parahidroksibenzoat)
• Natrosol 250 G (hidroksietil selüloz 300 mpas)
• Distile propilen glikol (1,2 propandiol)
• Polietilen glikol 400 stearat
• Propil paraben (Propil parahidrosibenzoat)
• Kristal sakkarin sodyum
• Sorbik asit
• Sorbitol çözeltisi (%70)
6.2. Geçimsizlikler
Bilinen geçimsizliği yoktur.
6.3. Raf ömrü
36 ay
6.4. Saklamaya yönelik özel tedbirler
25°C’ nin altındaki oda sıcaklığında saklanmalıdır. Işıktan korunmalıdır.
6.5. Ambalajın niteliği ve içeriği
Emniyet kapaklı, 100 ml lik renkli cam şişelerde.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği”
ve “Ambalaj Atıklarının Kontrolü Yönetmeliği”ne uygun olarak imha edilmelidir.
24 / 257. RUHSAT SAHİBİ
Novartis Sağlık, Gıda ve Tarım Ürünleri San. ve Tic. A.Ş.
Kavacık/Beykoz/İstanbul
8. RUHSAT NUMARASI
147/52
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 22 Şubat 1989
Ruhsat yenileme tarihi: -
10. KÜB’ÜN YENİLENME TARİHİ
25 / 25