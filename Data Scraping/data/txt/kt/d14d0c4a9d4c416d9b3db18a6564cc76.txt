1 / 10 
 
 KULLANMA TALİMATI  
FAVİRA® 200 mg film  kaplı  tablet   
Ağızdan alınır.  
 
Etkin madde:  Her bir film kaplı tablet  200 mg favipiravir  içerir.    
Yardımcı maddeler: Povidon, kolloidal silikon dioksit, hidroksipropil selüloz, krospovidon, 
sodyum stearil fumarat,  deiyonize su, opadry II yellow  (içeriği: hipromelloz, titanyum dioksit, 
laktoz monohidrat  (sığır sütü kaynaklı) , polietilen glikol, sarı demir oksit).  
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesleği mensuplarının şüpheli advers reaksiyonları TÜFAM’a 
bildirmeleri beklenmektedir. Bakınız Bölüm 4: Olası yan etkiler nelerdir?  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düş ük doz kullanmayınız. 
 
Bu Kullanma Talimatında:  
1. FAVİRA® nedir ve ne için kullanılır?  
2. FAVİRA®’yı kullanmadan önce dikkat edilmesi gerekenler  
3. FAVİRA® nasıl kullanılır?  
4. Olası yan etkiler nelerdir? 
5. FAVİRA®’nın saklanması  
Başlıkları yer almaktadır.   
1. FAVİRA
® nedir ve ne için kullanılır?  
FAVİRA®, açık sarı, düz yuvarlak, film kaplı tabletlerdir. 10 film tablet içeren Alüminyum-
PVC blister ambalajda ve her kutuda 4 blister olarak kullanıma sunulmaktadır. 2 / 10 
 
 FAVİRA®, sadece yeni veya yeniden ortaya çıkan influenza  (oldukça bulaşıcı solunum yolu 
hastalığı, grip) virüsünün sebep olduğu enfeksiyon salgınlarında kullanılan bir ilaçtır.  Diğer 
influenza virüs ü ilaçlarının  etkisiz veya yetersiz olduğu durumlarda  FAVİRA® grip virüslerine 
karşı bir önlem olarak kullanılabilir.  
 
2. FAVİRA®’yı kullanmadan önce dikkat edilmesi gerekenler  
Gebelik şüpheniz veya çocuk doğurma potansiyeliniz bulunuyorsa FAVİRA®’yı 
kullanmadan önce gebelik testinizin negatif olduğundan emin olunuz. Tedavi sırasında 
veya tedavi bittikten sonraki 7 gün boyunca ise en etkili doğum kontrol yöntemi 
kullanılmalıdır.  Eğer tedavi sırasında gebelik şüphe niz oluşurs a derhal FAVİRA® 
kullanmayı kesip doktorunuza başvurunuz.  
FAVİRA® sperm içerisine dağılır. Bu nedenle erkek hastalar tarafından tedavi sırasında 
veya tedavi bittikten sonraki 7 gün sürecince en etkili doğum kontrol yöntemi (örn. kondom 
kullanımı) kullanılmalı ve gebe kadınlar ile cinsel ilişkiye girilmemelidir.  
Tedaviden önce FAVİRA® kullanım ı zorunluluğunuz  doktorunuz tarafından 
değerlendirilerek, göstereceği etki ve riskler (doğmamış çocuklar üzerindeki maruziyet 
riski de dahil) size ve aile bireylerinize açıklanacaktır.  
FAVİRA® size yalnızca yeni veya yeniden önem kazanan influenza tipi vi rüslerin neden 
olduğu enfeksiyonlarda diğer influenza virüs enfeksiyonlarına karşı kullanılan ilaçların 
yetersiz veya etkisiz kaldığı durumlarda reçete edilir. FAVİRA devletin influenza 
virüslerine karşı önlem olarak bu tıbbi ürünü kullanım kararı alması halinde kullanılır.  
FAVİRA® bakteri kaynaklı enfeksiyonlara karşı etkili değildir.  
FAVİRA®’nın çocuklarda kullanımı mevcut değildir. 
FAVİRA® tedavisi influenza benzeri belirtilerin görülmesinden hemen sonra 
başlatılmalıdır.  3 / 10 
 
 FAVİRA®’yı aşağıdaki durumlarda KULLANMAYINIZ.  
Eğer;   
- Favipiravir e veya FAVİRA®’nın diğer bileşenlerinden herhangi birine alerjiniz varsa 
(aşırı duyarlıysanız)  
- Hamileyseniz veya hamilelik şüphesi taşıyorsanız   
 
FAVİRA®’yı aşağıdaki durumlarda DİKKATLİ KULLANINIZ  
- Favipiravir  yeni veya yeniden ortaya çıkan virüs enfeksiyonları için kullanılmamıştır. Advers 
olaylar ve klinik çalışma sonuçlarına ilişkin bilgiler onaylanan dozdan daha düşük dozlarla 
yürütülen Japon klinik çalışmalarına dayanmaktadır. 
- Gut hastasıysanız ve gut ha stalığı öykünüz var ise FAVİRA®’yı kullanmadan önce 
doktorunuza başvurunuz.  
- Karaciğer hastalığınız veya karaciğer işlev bozukluğunuz varsa FAVİRA®’yı kullanmadan 
önce doktorunuza başvurunuz. - Çocukların ve reşit olmayanların tedavisi için FAVİRA
® kullanımından sonra anormal 
davranış gelişebilir ve bunun sonrasında düşme/kaza görülebilir. Bu sebeple, çocukları/reşit olmayanları evde tedavi sırasında en az 2 gün boyunca yalnız bırakmayınız. 
- İnfluenza virüs enfeksiyonlarına bakteriyel enfeksiyonlar da eşl ik edebilir ve belirtiler bazen 
karıştırılabilir. Bakteriyel enfeksiyon gelişmesi durumunda doktorunuz size uygun t edaviyi 
düzenleyecektir.  
 Bu uyarılar, geçmişteki  herhangi bir dönemde dahi olsa sizin için geçerliyse lütfen doktorunuza  
danışınız.  
 
FAVİRA
®’nın yiyecek ve içecek ile kullanılması  
FAVİRA®’nın yiyecek ve içecek ile kullanımına ilişkin veri bulunmamaktadır. Bununla birlikte 
yiyeceklerle birlikte alınması; mide bulantısı ve kusma olasılığını azaltmak amacıyla tavsiye 
edilmektedir.  
FAVİRA® aç veya tok karnına alınabilir.  
 
Hamilelik  
İlacı kullanmadan önce doktorunuza veya eczacınıza danışınız .  4 / 10 
 
 Doğmamış çocuklar üstünde olumsuz etkileri hayvan çalışmalarında gösterildiğinden (erken 
embriyonik ölüm ve fetusta anormal gelişimler), h amileyseniz veya hamile kalmayı 
düşünüyorsanız , FAVİRA®’yı kullanmayınız. Hamilelik şüpheniz varsa FAVİRA® ile tedaviy e 
başlamadan önce gebelik testi yaptırınız ve gebelik negatif sonucunu aldıktan sonra tedaviye 
başlayınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 Emzirme  
İlacı kullanmadan önce doktorunuza veya eczacınıza danışınız.  
FAVİRA
® anne sütüne geçtiğinden, ilaç kullanımı esnasında eğer bebeğinizi emziriyorsanız 
emzirmeyi kesiniz.  
 
Araç ve makine kullanımı  
FAVİRA® kullanımında anormal davranış, düşme, bulanık görme gibi belirtiler görülebilir. Bu 
belirtiler görülürse, herhangi bir araç veya makine kullanmayınız ve derhal doktorunuzu 
bilgilendiriniz.  
 FAVİRA
®’nın içeriğinde bulunan bazı yardımcı maddeler hakkında önemli bilgiler  
FAVİRA® laktoz içermesinden dolayı eğer daha önceden doktorunuz tarafından bazı şekerlere 
karşı intoleransınız  (tahammülsüzlüğünüz)  olduğu söylenmişse bu tıbbi ürünü almadan önce 
doktorunuzla temasa geçiniz.  
 
Diğer ilaçlar ile birlikte kullanımı  
FAVİRA®, aşağıdaki ilaçlarla birlikte uygulandığında dikkatli kullanılmalıdır.  
 
Eğer;  
- Pirazin amid  (tüberküloz/verem hastalığı tedavisinde kullanılan bir ilaç)  
- Repaglinid (şeker hastalığı/diyabet tedavisinde kullanılan bir ilaç)  
- Teofilin (astım, kronik bronşit gibi solunum yolları hastalıklarında kullanılan bir ilaç)  
- Famsiklovir (virüs enfeksiyonlarının tedavisinde kullanılan bir ilaç)  
- Sulindak (iltihabi hastalıkların tedavisinde kullanılan bir ilaç)  
 5 / 10 
 
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. FAVİRA
® nasıl kullanılır?  
Uygun kullanım ve doz/uygulama sıklığına ilişkin talimatlar:   
Erişkinlerde doz aşağıdaki şekilde verilir;  
1. gün: sabah 1600 mg (8 tablet) ve akşam 1600 mg (8 tablet) olmak üzere günde iki kez  
2-5. günler: sabah 600 mg (3 tablet) ve akşam 600 mg (3 tablet) olmak üzere günde iki kez 
verilir.  Kullanım süresi 5 gündür. 
 
FAVİRA
®’yı daima doktorunuzun söylediği gibi alınız. Emin değilseniz doktorunuza veya 
eczacınıza danışmalısınız.  
 
Uygulama yolu ve metodu:  
Ağız yoluyla alınır.  
 
Değişik yaş grupları:  
Çocuklar da kullanımı:  
Çocuklarda kullanımı bulunmamaktadır.  
 
Yaşlılarda kullanımı:  
FAVİRA®’nın yaşlılarda kullanımı ile ilgili olarak genel koşulların izlenerek dikkatle 
uygulamalar yapılması tavsiye edilmektedir.  
 Özel kullanım durumları:  
Böbrek  yetmezliği: FAVİRA
®’nın böbrek yetmezliği üzerine etkisi olup olmadığı 
bilinmemektedir. Gut hastaları veya gut öyküsü olan hastalar ile hiperürisemi hastalarında 
kanda ürik asit seviyesi artabilir ve belirtiler şiddetlenebilir.  
 
Karaciğer yetmezliği:  Karaciğer fonksiyon bozukluğu olan hastalarda favipiravirin plazma 
düzeylerinde artış bildirilmiştir.  
 6 / 10 
 
 Doktorunuz f arklı bir tavsiyede bulunmadıkça, bu talimatları takip ediniz.  
Eğer FAVİRA®`nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konusunuz.  
 
Kullanmanız gerekenden daha fazla FAVİRA® kullandıysanız  
FAVİRA®’dan kullanmanız gerekenden fazlasını kullanmışsanız doktor veya eczacınız ile 
konuşunuz.  
FAVİRA®’nın aşırı dozda alınması durumunda toksik yan etkilere yol açabilir. Özel bir 
antidotu olmadığından semptomatik tedavi yapılmalıdır.   
FAVİRA
®’yı kullanmayı unutursanız  
Unutulan dozları dengelemek için çift doz almayınız.   
FAVİRA
® ile tedavi sonlandırıldığında oluşabilecek etkiler  
Doktorunuza danışmadan FAVİRA® tedavinizi sonlandırmayınız. 
Doktorunuz size FAVİRA®’yı reçete ettiği rahatsızlığınızın özelliğine göre tedavinizin ne kadar 
süreceğini bildirecektir.  
 
4. Olası yan etkiler nelerdir?  
Tüm ilaçlar gibi, FAVİRA®’nın içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, FAVİRA®’yı kullanmayı durdurun ve DERHAL 
doktorunuza bildirin veya size en yakın hastanenin acil bölümüne başvurunuz:    
 
-   Alerjik reaksiyon. Alerjik reaksiyonların belirtileri şunlardır: kırmızı veya kabarcıklı 
döküntü, yutma veya nefes almada zorluk, göz kapakları, dudaklar, yüz, boğaz veya dilde 
şişme.  
-      Kabarma, ciltte yaygın pullanma, yüksek ateşin eşlik ettiği iltihaplı sivilceler, kızarıklık ve 
güneşe karşı daha hassas olma gibi ciddi cilt reaksiyonları  
-    Dudak, göz, ağız, burun ve genital böl gede cildin kabarması ve soyulması, grip benzeri 
belirtiler ve ateş. Bu Stevens -Johnson sendromu adı verilen bir rahatsızlık olabilir. 
 7 / 10 
 
 Bunların hepsi çok ciddi yan etkilerdir. Eğer bunlardan biri sizde mevcut ise, sizin 
FAVİRA®’ya karşı ciddi alerjiniz va r demektir. Acil tıbbi müdahaleye veya hastaneye 
yatırılmanıza gerek olabilir.   
Yan etkiler aşağıdaki kategorilerde gösterildiği şekilde sınıflandırılmıştır.  
Çok yaygın:  10 hastanın en az birinde görülebilir.  
Yaygın:  10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek:  1000 hastanın birinden az fakat 10.000 hastanın birinden fazla görülebilir.  
Çok s eyrek:  10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Diğer influenza virüs tedavisinde kullanılan ilaçlar (benzer ilaçlar) ile aşağıdaki klinik olarak 
anlamlı istenmeyen etkiler bildirilmiştir.  
Hastalar dikkatle izlenmeli ve herhangi bir anormallik gözlenirse, tedavi kesilmeli ve uygun önlemler alınmalıdır.  
 
Bilinmiyor  
      -       Şok, anafilaksi (aşırı duyarlılık sonucu gelişen ciddi alerjik durum)  
-   Zatürre  
-   Hepatit fulminan  (bir karaciğer hastalığı), karaciğer fonksiyon bozukluğu, sarılık 
- Toksik epidermal nekroliz (deride haşlanma görünümüne benzer belirtiler), Stevens - 
Johnson sendromu (ciddi bir cilt hastalığı)  
-   Akut böbrek hasarı  
- Beyaz kan hücresi sayısında azalma, nötr ofil (bir çeşit kan hücresi) sayısı nda azalma, 
trombosit (kan pulcuğu, pıhtılaşmayı sağlayan kan hücresi) sayısının azalma  
- Nörolojik ve psikiyatrik belirtiler (bilinç bozukluğu, anormal davranış, halüsinasyon, sanrı, nöbet, bilinç bulanıklığı ) 
-   Kanamalı kolit (bir kalın bağırsak hastalığı)  
 Ayrıca aşağıdaki istenmeyen olaylar, Japon klinik çalışmalarında ve küresel faz III klinik 
çalışmada gözlenen istenmeyen olaylardır (onay dozundan daha düşük doz seviyeleriyle 8 / 10 
 
 yapılan çalışmalar). Bu istenmeyen olaylar meydana gelirse, belirtilere göre uygun önlemler 
doktorunuz tarafından alınacaktır.  
 
Yaygın:  
- Nötrofil (bir çeşit kan hücresi) sayısında azalma  
- Beyaz kan hücresi sayısında azalma  
- Kan ürik asi tinde artış  
- Kan trigliseritlerinde  (kanda bulunan bir yağ türü) artış  
- İshal  
- AST (karaciğer hasarının saptanmasını sağlayan kan belirteci) artışı  
- ALT (karaciğer hasarının saptanmasını sağlayan kan belirteci) artışı  
- γ-GTP  (karaciğer hasarının saptanmasını sağlayan kan belirteci) artışı 
 
Yaygın olmayan:  
- İdrarda glukoz mevcudiyeti  
- Bulantı  
- Kusma  
- Karın ağrısı  
- Bademcik polipi  
- Beyaz kan hücresi sayısında artış  
- Retikülosit (bir çeşit kırmızı kan hücresi) sayısında azalma  
- Monosit  (bir çeşit kan hücresi) artışı  
- Egzama  
- Kaşıntı 
- Kan potasyumunda düşüş  
- Tat almada bozukluk  
- Bulanık görme  
- Göz ağrısı  
- Vertigo (denge bozukluğundan kaynaklanan baş dönmesi)  
- Düzensiz kalp atışı  
- Astım 
- Ağız ve yutakta ağrı  
- Nezle  9 / 10 
 
 - Burun ve yutak iltihabı  
- Karın rahatsızlığı 
- İnce bağırsak ülseri  
- Rektumdan (kalın bağırsağı anüse bağlayan son kısımdır) taze, parlak kırmızı renkte 
kanlı dışkılama  
- Gastrit (mide mukozası iltihabı)  
- Kan ALP (karaciğer hasarının saptanmasını sağlayan kan belirteci) artışı  
- Kan bilirubin  artışı  
- Deride renk değişimi  
- Morarma  
- Kanda kreatin kinaz (kas fonksiyonlarını izlemek için kullanılan bir çeşit kan belirteci) 
artışı 
- İdrarda kan mevcudiyeti  
 
Yan etkilerin  raporlanması  
Tıbbi ürünün ruhsatlandırılmasından sonra şüpheli ilaç advers reaksiyonlarının raporlanması 
büyük önem taşımaktadır. Tıbbi ürünün yarar/risk dengesinin sürekli olarak izlenmesine olanak 
sağlar. Sağlık mesleği mensuplarının herhangi bir şüpheli advers reaks iyonu Türkiye 
Farmakovijilans Merkezi (TÜFAM)’ne bildirmeleri gerekmektedir. ( www.titck.gov.tr ; e-posta: 
tufam@titck.gov.tr; tel: 0 800 314 00 08; faks: 0 312 218 35 99)  
 5. FAVİRA
®’nın saklanması  
FAVİRA®’yı çocukların göremeyeceği, erişemeyeceği yerlerde ve ambalajında saklayınız.  
FAVİRA®, 25°C  altındaki oda sıcaklığında saklanmalıdır.  
Son kullanma tarihiyle uyumlu olarak kullanınız.  Ambalajındaki son kullanma tarihinden sonra FAVİRA
®’yı kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz.  
 Ruhsat Sahibi:  
TOBİO NOVELFARMA İlaç San ve Tic. Ltd. Şti.  
Ümraniye /İstanbul  
 10 / 10 
 
 Üretim Yeri:  
Abdi İbrahim İlaç San. ve T ic. A.Ş . 
Esenyurt / İstanbul  
 
Bu kullanma talimatı  11.08.2020 tarihinde onaylanmıştır.  