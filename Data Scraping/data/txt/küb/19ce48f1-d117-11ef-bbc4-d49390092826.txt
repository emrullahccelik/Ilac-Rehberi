KISA ÜRÜN BİLGİSİ
1. BEŞERİ TIBBİ ÜRÜNÜN ADI
POLTEOFİLİN 400 mg / 500 ml I.V. infüzyon için enjeksiyonluk çözelti
2. KALİTATİF VE KANTİTATİF BİLEŞİM
Etkin madde:
Her 100 mL çözelti 80 mg teofilin anhidr içerir.
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
İntravenöz infüzyon için antibakteriyel madde içermeyen, steril ve tek kullanımlık çözelti.
-− Osmolarite: 281,9 mOsm/L
− pH: 4,5 (3,5 –6,5)
− Kalori içeriği: 170 kcal/L
4. KLİNİK ÖZELLİKLER
4.1. Terapötik endikasyonlar
− Astım belirtilerinin tedavi ve önlenmesinde.
− Kronik bronşit ve amfizemde görülen, geri dönüşümlü bronkospazm belirtilerinin
tedavisinde ve önlenmesinde.
4.2. Pozoloji ve uygulama şekli
Pozoloji / Uygulama sıklığı ve süresi:
En az toksisiteye yol açacak optimum teofilin düzeyleri 10-20 mikrogram/mL'dir. 20
mikrogram/mL üzerindeki değerler toksik etkilere yol açabilir. Özellikle teofilin klerensinde
azalmaya yol açacağı bilinen durumlarda (Bkz. Bölüm 4.4), 15 – 20 mikrogram/mL arasındaki
değerlerde dahi, toksisite görülebilir. Terapötik düzeylere ulaşabilmek için gerekli teofilin
dozu, atılımdaki farklılıklar nedeniyle hastadan hastaya değişir. Preparatın atılımı açısından
hastalar arasında farklılıklar olması ve terapötik kan düzeyi aralığının görece dar olması
nedeniyle, teofilin dozu her hasta için bireysel olarak belirlenmelidir. Tedavi sırasında serum
teofilin düzeylerinin izlenmesi önerilir. Teofilin yağ dokusuna geçmediği için dozaj, ideal vücut
ağırlığı üzerinden mg/kg olarak hesaplanmalıdır.
İntravenöz yoldan uygulamalarda ya da hızla emilen teofilin preparatlarında, sabit kan
düzeylerinin ve en uygun klinik yanıtın sağlanması için çocuklarda genellikle 6 saat arayla
uygulama önerilir. Erişkinlerde ilaç daha yavaş bir şekilde vücuttan uzaklaştırıldığı için 8 saat
arayla uygulama yeterli olur.
Daha yüksek dozun gerektiği erişkin ve çocuklarda, daha az sıklıkta uygulamaya olanak
sağlayan ve/veya uzun süreli kullanımda belli bir doz aralığında serum düzeylerindeki
değişikliklerin daha az olmasını sağlayan, emilimi daha yavaş bir preparat tercih edilebilir.
1/14Hızlı salınımlı bir preparattan, yavaş salınımlı bir preparat uygulamasına geçerken, uygulanan
doz aynı kalmalı ancak uygulama aralıkları yeniden düzenlenmelidir.
Teofilin, hem yükleme, hem de idame tedavisinde, kalibreli bir infüzyon cihazı kullanılarak
aralıklı ya da sürekli olarak intravenöz yoldan uygulanabilir. Her iki uygulama şeklinde de
dakikada uygulanan teofilin miktarı 25 mg'ı geçmemelidir. Uygulanacak toplam miktar,
aşağıdaki tablolardan seçilebilir.
Acil teofilin tedavisi gerektiren akut astım belirtileri
Hasta Grubu (daha önceden Yükleme İzleyen 12 saatteki 12 saatten daha
teofilin kullanmayan hastalar) Dozu idame dozu sonraki idame dozu
6 aylıktan 9 yaşına kadar olan 5 mg/kg 4 saatte bir 4 mg/kg 6 saatte bir 4 mg/kg
çocuklar
Yaşları 9 ile 16 arasında olan 5 mg/kg 4 saatte bir 3 mg/kg 6 saatte bir 3 mg/kg
çocuklar ve sigara kullanan
erişkinler
5 mg/kg 6 saatte bir 3 mg/kg 8 saatte bir 3 mg/kg
Başka bir hastalığı olmayan ve
sigara kullanmayan erişkinler
Yaşlı ve CorPulmonale’si olan 5 mg/kg 6 saatte bir 2 mg/kg 8 saatte bir 2 mg/kg
hastalar
Konjestif kalp yetmezliği ya da 5 mg/kg 8 saatte bir 2 mg/kg 12 saatte bir 1-2 mg/kg
karaciğer hastalığı olanlar
Daha önceden teofilin kullanmakta olan hastalar:
Mümkünse, hastanın aldığı son teofilin dozunun hangi yoldan, hangi formda ne kadar süreyleve
ne miktarda olduğu belirlenmelidir. (1 mg teofilin anhidr yaklaşık 1.25 mg aminofilin dihidrata
eşdeğerdir.)
Uygulanacak teofilin yükleme dozu, kullanılacak her 0.5 mg/kg’lık teofilinin serum teofilin
düzeyini 1 mikrogram/mL yükselteceği göz önüne alınarak belirlenmelidir. İdeal olarak
ancakbu belirlemeden sonra serumda ulaşılması istenen konsantrasyonlara hızla ulaşılması
mümkün görülüyorsa, yükleme dozundan vazgeçilebilir. Bu mümkün olmadığında, hekim
uygun gördüğü en az riskli dozu seçmelidir. Bir miktar riskin göze alınabileceği bir solunum
zorluğu durumunda, intravenöz yoldan 2,5 mg/kg yükleme dozunda uygulanan hızlı emilen
formdaki teofilin, serum konsantrasyonlarını yaklaşık 5 mikrogram/mL kadar arttıracaktır.
Hastada bir teofilin toksisitesi durumu yoksa, bu dozla tehlikeli olabilecek yan etki riski
düşüktür.
Bu düzeltilmiş yükleme dozundan sonra, tedaviye yukarıda ilk defa teofilin uygulananlarda
önerilen idame dozlarıyla devam edilir.
Kronik tedavide pozoloji / uygulama sıklığı ve süresi
2/14Klinikte yavaş titrasyon genellikle tercih edilmektedir. Teofilin anhidrin başlangıç dozu 16
mg/kg/24 saat ya da 400 mg/24 saat’tir. Hangisinde uygulanacak doz daha az ise, o tercih
edilmelidir. 6 - 8 saat aralıklarla bölünerek uygulanır. Belirtilen doz, hasta tolere edebildiği
sürece ya da maksimum doza ulaşılıncaya kadar, 3 günlük aralıklarla, başlangıç dozunun %25’i
kadar artırılabilir.
Serum konsantrasyonunun ölçülmediği durumlarda maksimum doz (Tolere edilemeyen
herhangi bir doza ulaşılmaya çalışılmamalıdır)
Yaşa Göre Maksimum Günlük Teofilin Dozu
Yaş Maksimum günlük doz1
1 – 9 yaş 24 mg/kg/gün
9 – 12 yaş 20 mg/kg/gün
12 – 16 yaş 18 mg/kg/gün
> 16 yaş 13 mg/kg/gün
1 Belirtilen dozları ya da 900 mg’ı geçmeyecek şekilde; hangisi daha düşükse.
Not: En uygun teofilin dozunun belirlenmesi için serum teofilin düzeylerinin izlenmesi önerilir.
Ancak bu her zaman mümkün olmayabilir. Bu nedenle hastalar toksik belirtiler açısından
yakından izlenmelidir. Günümüzdeki bilgiler, yukarıda önerilen dozlarla hastaların çoğunda,
toksisite riski en alt düzeyde tutularak, terapötik serum düzeylerine ulaşılabileceğini
göstermektedir. Yine de serum düzeylerinin toksik değerlere ulaşması riski az da olsa vardır.
Teofiline bağlı yan etkiler sıklıkla, preparatın serum düzeyleri 20 mikrogram/mL'yi geçtiği
durumlarda görülmektedir. Serum teofilin düzeylerine göre doz ayarlaması, aşağıdaki tabloda
belirtilen şekilde yapılabilir.
Serum teofilin düzeylerine göre doz ayarlaması
Serum teofilin düzeyi Uygulama
Çok Düşük 5–10 İstenen klinik yanıt ya da serum
mikrogram/mL konsantrasyonuna ulaşıncaya kadar, doz, 3
günlük aralıklarla, başlangıç dozunun %25’i
oranında artırılır.
İstenen Seviyede 10–20 Hasta tarafında tolere edilebiliyorsa, doz korunur.
mikrogram/mL Serum teofilin düzeyine, 6 – 12 aylık aralarla
tekrar bakılır.
Çok Yüksek 20 – 25 Uygulanmakta olan doz %10 azaltılır. Serum
mikrogram/mL teofilin düzeyine 3 gün sonra tekrar bakılır.
25 – 30 Bir sonraki doz uygulanmadan geçilir, sonraki
mikrogram/mL dozlar %25 oranında azaltılır. Serum teofilin
düzeyine 3 gün sonra tekrar bakılır.
> 30 Sonraki iki doz uygulanmadan geçilir, daha
mikrogram/mL sonraki dozlar %50 oranında azaltılır. Serum
teofilin düzeyine 3 gün sonra tekrar bakılır.
3/14Uygun düzelme sağlanır sağlanmaz intravenöz teofilin tedavisi yerine oral tedaviye
geçilmelidir.
Parenteral preparatlar, uygulama öncesi, içerisinde parçacık bulunup bulunmadığı ve renkte bir
değişiklik olup olmadığını belirlemek amacıyla gözle kontrol edilmelidir. Parenteral
preparatların kullanımı sırasında olanaklar elveriyorsa, uygulama setinde filtre bulunması
önerilir.
Uygulama şekli:
POLTEOFİLİN Polifleks torba içindeki tüm çözeltiler gibi, steril uygulama setleri aracılığıyla
intravenöz yoldan uygulanmalıdır. Pozoloji hastadan alınan yanıta göre ayarlandığından,
torbaya ek çözelti ya da ilaç eklenmemelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek / Karaciğer yetmezliğiyle ilgili ek bilgi bulunmamaktadır. Ancak teofilin klerensi
herhangi bir nedenden dolayı örneğin karaciğer fonksiyon bozukluğu nedeniyle azalmışsa
konvansiyonel dozlarda uygulandığında dahi, serum düzeyleri yükselebilir ve toksisite
gerçekleşebilir. Bu hastalarda sıklıkla tedavi kesildikten sonra dahi, yüksek ilaç düzeyleri
devam etmektedir.
Pediyatrik popülasyon:
Preparat, 6 aylıktan küçük bebeklerde, metabolizmasındaki önemli farklılıklar nedeniyle ancak
çok gerekliyse kullanılmalıdır. (Bkz. Bölüm 4.4).
Doğumdan itibaren 1 yaşına kadar kullanım:
Yaş Başlangıç idame dozu
Prematür yeni doğanlarda:
− Doğumdan sonraki ilk 24 günde − 1 mg/kg, 12 saatte bir.
− 24. günden sonraki dönemde − 1.5 mg/kg, 12 saatte bir.
[(0.2 x hafta olarak yaş) + 5 ] x kg = mg
6. hafta ile 52. hafta arasında: cinsinden 24 saatlik doz
− 26. haftaya kadar − 8 saatlik aralıklarla eşit dozlara bölünerek
− 26. – 52. haftalar arası uygulanır.
− 6 saatlik aralıklarla eşit dozlara bölünerek
uygulanır.
Geriyatrik popülasyon:
Yaşlılarda da erişkin dozları kullanılır. Ancak teofilin klerensi herhangi bir nedenden dolayı
azalmışsa (örneğin 55 yaşın üzerinde özellikle erkek hastalar) konvansiyonel dozlarda
uygulandığında dahi, serum düzeyleri yükselebilir ve toksisite gerçekleşebilir. Bu hastalarda
sıklıkla preparat kesildikten sonra dahi, yüksek ilaç düzeyleri devam etmektedir.
4/144.3. Kontrendikasyonlar
− Teofiline, dekstroza ya da ürünün diğer yardımcı maddelerinden birine karşı alerjik
reaksiyon (aşırı hassasiyeti) hikayesi olan hastalarda,
− Aktif peptik ülserli ve aktif gastritli hastalarda,
− Akut porfirisi olan hastalarda POLTEOFİLİN kullanımı kontrendikedir.
− 6 aydan daha küçük bebeklerde kullanımı önerilmez.
4.4. Özel kullanım uyarıları ve önlemleri
Status Asthmaticus:
Acil müdahale gerektiren bir durumdur ve genellikle konvansiyonel bronkodilatatörlere yanıt
vermez. Tedavi sıklıkla parenteral uygulamayı ve hastanın tercihen yoğun bakımda monitorize
edilmesini gerektirir.
Astımlı hastalarda, nöbet sırasında bronkodilatatörlere hızla yanıt alınamadığında,
kortikosteroidler de dahil olmak üzere ek ilaçların uygulanması gerekir.
Teofilinin aşırı miktarlarda alınması toksisiteye yol açabilir. Riske girmeden, optimum yararın
elde edilmesi için serum teofilin düzeylerinin belirlenmesi önerilir. Serum teofilin düzeyleri 20
mikrogram/mL' den yüksek olduğunda, toksisite riski artar (hastaların %75’inde, 25
mikrogram/mL’ den daha yüksek dozlarda gerçekleşir). Önerilen dozlarda uygulandığında, 20
mikrogram/mL’ nin üzerindeki dozlara erişmek zordur. Ancak teofilin klerensi herhangi bir
nedenden dolayı azalmışsa(ör. karaciğer fonksiyon bozukluğu, kronik akciğer hastalığı olan, 55
yaşın üzerinde özellikle erkek hastalar, kalp yetmezliği, uzun süreli yüksek ateş, 1 yaşın
altındaki çocuklar), konvansiyonel dozlarda uygulandığında dahi, serum düzeyleri yükselebilir
ve toksisite gerçekleşebilir. Bu hastalarda sıklıkla preparat kesildikten sonra dahi, yüksek ilaç
düzeyleri devam etmektedir.
Toksisite gerçekleştiğinde, herhangi bir uyarıcı belirti olmaksızın, ventriküler aritmiler,
konvülsiyonlar ve hatta ölüm gerçekleşebilir. Toksisitenin daha az ciddi bulguları (ör. Mide
bulantısı, huzursuzluk), tedaviye başlarken sıklıkla görülmektedir ancak genellikle geçicidir.
Bu semptomlar idame tedavisi sırasında görülürse, çoğunlukla serum konsantrasyonunun 20
mikrogram/mL’ nin üzerinde olduğu düşünülmelidir.
Kardiyak etkiler:
Teofilin düzeyleri yüksek olan hastaların birçoğunda disritmi görülebilir. Teofilin içeren
preparatlar mevcut aritmilerin daha da kötüleşmesine yol açabilir. Kalp hızında ya da ritminde
belirgin değişiklik görüldüğünde, hastanın monitörize edilmesi ve araştırılması gerekmektedir.
Teofilin gereksinmesi olan birçok hastada, altta yatan hastalığa bağlı olarak taşikardi
görülebilir.
Solunum yollarında obstrüksiyon olan hastalarda morfin, kürar ve stilbamidin gibi ilaçlar,
histamin salgılanmasına yol açabileceğinden dikkatle kullanılmalıdır. Bu ilaçlar aynı zamanda
solunum yetmezliğine yol açacak şekilde solunum baskılanması da oluşturabilir. Olanaklar
elveriyorsa başka ilaçlar tercih edilmelidir.
5/14Dekstroz içeren çözeltiler, psödo aglütinasyon ya da hemoliz oluşabileceğinden kanla birlikte
aynı setten uygulanmamalıdır.
İntravenöz yoldan uygulanan çözeltiler, serum elektrolit konsantrasyonlarında seyrelmeye yol
açabilecek aşırı sıvı yüklenmelerine, aşırı hidrasyona, konjestif durumlara ya da akciğer
ödemine neden olabilir. Çözelti berrak değilse ya da ambalajı açılmışsa kullanılmamalıdır.
Sigara kullananlarda ortalama yarılanma süresi, kullanmayanlara oranla daha kısa olduğu için;
sigara kullananlarda daha yüksek dozlara gerek duyulabilir. Teofilin diğer ksantin türevleriyle
birlikte uygulanmamalıdır.
Teofilin, ağır kalp hastalığı, şiddetli hipoksi, hipertansiyon, hipertiroidi, akut miyokart hasarı,
corpulmonale, konjestif kalp yetmezliği, karaciğer hastalığı durumlarında, yaşlılar (özellikle
yaşlı erkekler), epilepsi hastaları ve yeni doğan bebeklerde dikkatle uygulanmalıdır. Özellikle
konjestif kalp yetmezliği olan hastalara teofilin uygulanmasında özel dikkat gerekir. Teofilinin
bu tür hastalardaki serum düzeyleri, sıklıkla preparat kesildikten sonra da belirgin derecelerde
yüksek olarak kalmaktadır (Bkz. Bölüm 5).
Teofilin peptik ülser öyküsü olan hastalarda dikkatli kullanılmalıdır. Gastrointestinal sisteme
ilişkin belirtiler, daha çok merkezi kaynaklı olmasına ve preparatın 20 mikrogram/mL' den
yüksek serum konsantrasyonlarında görülmesine rağmen, teofilin nadiren de olsa
gastrointestinal sistemde lokal iritasyon oluşturabilir. Alt özofagus sfinkterindeki basıncın
azalmasına bağlı olarak reflü, aspirasyon ya da havayolu obstrüksiyonunda kötüleşme
görülebilir. Uzun süreli parenteral tedavilerde ve hastanın durumu gerektirdiğinde, sıvı ve asit-
baz dengesi ile elektrolit konsantrasyonlarındaki değişikleri izleyebilmek için, klinik
değerlendirmeler ve periyodik laboratuvar tetkikleri yapılmalıdır.
Çocuklarda kullanımla ilgili uyarılar:
1 yaşından küçük çocuklarda, teofilinin bu yaş grubunda kullanımına dair yeterli klinik çalışma
yapılmamıştır ancak daha büyük çocuklarda önerilen dozlarda kullanıldığında da, toksik serum
düzeylerinin gelişebileceğine dair bulgular vardır.
Bu yaş grubunda kullanılırken, sağlayacağı yarar ve yaratacağı risk dikkatli bir şekilde
değerlendirilmelidir.
6 aylıktan küçük bebeklerde, metabolizmasındaki farklılıklar nedeniyle, ancak kesin
gereksinim varsa teofilin kullanılmalıdır.
4.5. Diğer tıbbi ürünler ile etkileşimler ve diğer etkileşim şekilleri
Teofilin Düzeyini Düşüren Preparatlar
Aminoglutetimid Rifampin Karbamazepin1
Barbitüratlar Sigara ve marihuana İzoniazid1
Aktif kömür kullanımı Ritonavir
6/14Hidantoinler2 Sulfinpirazon
Ketokonazol Sempatomimetikler (beta-
agonistler)
Tioaminler3
Teofilin Düzeyini Yükselten Preparatlar
Allopurinol Disülfiram Kinolonlar
Beta-blokörler Efedrin Tiabendazol
(selektifolmayan) İnfluenza aşısı Tiroid hormonları4
Kalsiyum kanal blokörleri İnterferon Karbamazepin1
Simetidin Makrolidler İzoniazid1
Oral kontraseptifler Meksiletin Loop diüretikleri1
Kortikosteroidler Flukonazol Fluvoksamin
Metotreksat
Zafirlukast
1Teofilin düzeyini artırabilir ya da düşürebilir.
2Hidantoin düzeyleri de düşebilir.
3Hipertiroidisi olan hastalarda teofilin klerensini artırır.
4Hipotiroidisi olan hastalarda teofilin klerensini düşürür.
Benzodiyazepinler: Benzodiyazepinlerin farmakokinetiği değişmediği halde, sedatif etkisi
teofilin tarafından antagonize edilebilir. Benzodiyazepinler tarafından oluşturulan sedasyonu
geri çevirmek için, birlikte uygulanmaları yarar sağlayabilir.
Beta-agonistler: In vitro koşullarda, teofilin ile sinerjistik olarak hareket ederler. Invivo
koşullarda, teofilinin etkisini artırıcı bir etkide bulundukları da gösterilmiştir.
Halotan: Teofilinle birlikte uygulanması, katekolaminlere bağlı aritmiye yol açmıştır.
Ketamin: Teofilinle birlikte uygulanması, ekstensör tipte konvülsiyonlara yol açmıştır.
Kinolonlar: Konvülsiyonların sıklığı artabilir.
Lityum: Plazma düzeyleri teofilin tarafından düşürülebilir.
Non-depolarizan kas gevşeticileri: Nöromüsküler blok, teofilin tarafından doza bağlı olarak
geri çevrilir.
Propofol: Teofilin, propofolün sedatif etkisini antagonize edebilir.
Ranitidin: Teofilinin plazma düzeylerinin, ranitidin tarafından yükseltildiği bildirilmiştir. Bu
durumda, teofilinin farmakolojik ve toksik etkilerinde artış beklenir. Ancak birçok kontrollü
çalışmada da, bu ilaç etkileşiminin gerçekleşmediği bildirilmiştir. Nadiren görülmektedir.
7/14Tetrasiklinler: Birlikte uygulamada, teofiline bağlı advers etki görülme sıklığını artırır.
Aşağıdaki maddeler, teofilin içeren çözeltilere katıldığında bir geçimsizlik durumu
görülebilir: Anileridin hidroklorür, askorbik asit, klorpromazin, kodein fosfat, kortikotropin,
dimenhidrinat, epinefrin hidroklorür, eritromisin gluseptat, hidralazin hidroklorür, hidroksizin
hidroklorür, insülin, levorfanol tartarat, meperidin hidroklorür, methadon hidroklorür, metisilin
sodyum, morfin sülfat, noradrenalin bitartarat, oksitetrasiklin hidroklorür, papaverin
hidroklorür, penisilin-G potasyum, fenobarbital sodyum, fenitoin sodyum, prokain hidroklorür,
proklorperazinmaleat, promazin hidroklorür, prometazin hidroklorür, tetrasiklin hidroklorür,
vankomisin hidroklorür, B ve C vitamin kompleksi.
Hypericum perforatum (St.John’swort) ilaçlarla etkileşim potansiyeline sahiptir. Bu etkileşim
sitokrom P450 sistemi izo enzimlerinin indüksiyonuna bağlıdır. Bu etkileşme sonucu ilacın
kandaki konsantrasyonu ve terapötik etkisi azalabilir. Bu nedenle “Sarı kantaron” olarak bilinen
söz konusu bitkiyi içeren ürünlerin kullanımının sonlandırılması durumunda teofilinin kan
seviyesinin artmasına bağlı toksisite görülebilir.
Laboratuvar testleri ile etkileşim:
Uzun süreli parenteral tedavilerde ya da hastanın durumu gerektirdiğinde, sıvı dengesi,
elektrolit yoğunlukları ve asit-baz dengesindeki değişiklikleri izlemek açısından klinik
değerlendirmeler ve düzenli laboratuvar tetkikleri yapılmalıdır.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Bilinen herhangi bir etkisi yoktur.
Gebelik dönemi
Hayvanlar üzerinde yapılan araştırmalar, gebelik / ve-veya / embriyonal / fetal gelişim / ve-
veya / doğum / ve-veya / doğum sonrası gelişim üzerindeki etkiler bakımından yetersizdir (Bkz.
Bölüm 5.3). İnsanlara yönelik potansiyel risk bilinmemektedir.
Teofilinin gebe bir kadına uygulandığında fetusta hasara yol açıp açmayacağı ya da üreme
yeteneğini etkileyip etkilemeyeceği bilinmemektedir. Bu nedenle gebelikte ancak kesin
gereksinim varsa kullanılmalıdır.
Teofilin plasentadan geçebilir. Bir yeni doğanda, teofilinin kesilmesine bağlı apne bildirilmiştir.
Teofili bağlı konjenital malformasyon bildirilmemiştir.
8/14Laktasyon dönemi
Teofilin, anne sütüne, süt / plazma oranı 0.7 olacak şekilde geçer. Anne sütü alan bebeklerde
toksisite bulgularına neden olabilir. Preparatın anne açısından önemi değerlendirilerek,
emzirmenin ya da preparatın kesilmesine karar verilmelidir
Üreme yeteneği/Fertilite
Bilinen herhangi bir etkisi yoktur.
4.7. Araç ve makine kullanımı üzerindeki etkiler
POLTEOFİLİN, intravenöz yolla kullanılan bir preparattır; dolayısıyla kullanımı sırasında araç
ve makine kullanımı mümkün değildir. Uygulamadan sonraki dönemde, araç ve makine
kullanma yeteneği üzerindeki etkilerine ilişkin herhangi bir bilgi yoktur. Bununla birlikte,
hastalar uygulama sonrasında araç ve makine kullanma yeteneğinin bozulabileceği konusunda
bilgilendirilmelidir.
4.8. İstenmeyen etkiler
Serum teofilin düzeyleri 20 mikrogram/mL' yi geçmediğinde, teofiline bağlı advers
reaksiyonlar genellikle hafif seyreder ve bulantı, kusma, baş ağrısı ve uykusuzluk gibi kafein
benzeri geçici nitelikte advers reaksiyonlardan ibarettir. Ancak serum teofilin düzeyleri 20
mikrogram/mL' yi aştığında aralarında inatçı kusmalar, kardiyak aritmiler ve letal olabilen
durdurulamayan konvülsiyonların da bulunduğu geniş bir dizi advers reaksiyon görülebilir
(Bkz. Bölüm 4.9).
POLTEOFİLİN’ in kullanımı sırasında serum teofilin düzeyleri 20 mikrogram/mL' yi
geçmediğinde bildirilen istenmeyen etkiler aşağıda listelenmiştir. Sınıflandırma için şu
terminoloji kullanılmıştır: Çok yaygın (≥1/10); yaygın (≥1/100 ila <1/10); yaygın olmayan
(≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000), bilinmiyor
(eldeki verilerden hareketle tahmin edilemiyor)
Sinir sistemi hastalıkları
Bilinmiyor: Baş ağrısı; Uykusuzluk; İritabilite; Huzursuzluk; Konvülsiyonlar*
Kardiyak hastalıkları
Bilinmiyor: Multifokalatriyal taşikardi ve flutter**
Gastrointestinal hastalıkları
Bilinmiyor: Bulantı; Kusma; Diyare.
Kas-iskelet bozuklukları, bağdokusu ve kemik hastalıkları
Bilinmiyor: İskelet kasında ince tremorlar;
Böbrek ve idrar hastalıkları
Bilinmiyor: Geçici diürez
Cerrahi ve tıbbi prosedürler***
9/14Bilinmiyor: Febril reaksiyonlar; Enjeksiyon bölgesinde enfeksiyon; Enjeksiyon uygulanan
bölgeden başlayarak yayılan venöz tromboz ve filebit gelişimi; Damar dışına sızma;
Hipervolemi.
* Altta yatan nörolojik bir hastalığı olanlarda veya yaşlı hastalarda görülür. Serum teofilin
düzeyleri 20 mikrogram/mL' den düşük olan yaşlı hastalarda görülen konvülsiyonlar, bu
hastalarda protein bağlama oranın azalması ve buna sekonder olarak serumdaki bağlanmamış
farmakolojik olarak aktif teofilin oranının artışına bağlı olabilir. Genel olarak serum teofilin
düzeyleri 20 mikrogram/mL' den düşük olanlarda görülen konvülsiyonlar, bir aşırı doz
durumundaki yüksek serum konsantrasyonunda görülenlere göre daha hafif klinik seyirli
olmuştur (genellikle geçici olan, sıklıkla antikonvülsan tedaviye yanıt veren ve nörolojik sekel
bırakmayan).
** KOAH' a sekonder hipoksisi olan hastalarda serum teofilin düzeyleri > 15 mikrogram/mL
olduğunda
*** Uygulama tekniğine bağlı görülebilen advers etkiler
Yan etkiler oluştuğunda infüzyon durdurulmalı, hasta değerlendirilerek uygun tedavi
girişimlerinde bulunulmalı ve çözeltinin kalan bölümü inceleme için saklanmalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99)
4.9. Doz aşımı ve tedavisi
Doz aşımı durumunda, anoreksi, mide bulantısı, kusma, sinirlilik hali, uykusuzluk, baş ağrısı,
taşikardi, ekstrasistoller, tasipne, fasikülasyon, tonik/klonik konvülsiyonlar görülebilir.
Konvülsiyonlar ve ventriküler aritmiler toksisitenin ilk belirtileri olabilir. Pankreatiti
düşündüren hiperamilazemi de görülmüştür. Toksisiteye ilişkin diğer bulgular, advers etkile
bölümünde belirtilmiştir.
Teofilinin serum düzeyleri 100 mikrogram/mL’yi geçmediği sürece, akut doz aşımına bağlı
olarak gelişen semptomlar, kronik doz aşımına bağlı (serum teofilin düzeyleri 40
mikrogram/mL’ nin üzerinde) gelişen daha ciddi semptomlara göre, daha iyi tolere
edilebilmektedir. Hipokalemi, hiperkalsemi, hiperglisemi ve serum bikarbonat
konsantrasyonunda azalma, akut doz aşımında daha sık görülmektedir.
Konvülsiyon durumunda, hastanın solunum yolları açık tutulmaya çalışılmalı, oksijen
uygulanmalı, intravenöz diazepam kullanarak (0.1 - 0.3 mg/kg; maksimum 10 mg) kasılmalar
kontrol altına alınmalı, yaşamsal belirtiler izlenerek kan basıncı normalde tutulmalı ve hastanın
uygun hidrasyonu sağlanmalıdır. Konvülsiyon sonrası koma durumunda, hastanın solunum
10/14yolları açık tutulmaya ve oksijen uygulanmaya devam edilmelidir. Preparatın metabolize
olmasını beklerken destekleyici tedavilere ve hidrasyon tedavisine devam edilmelidir. Kalp
fonksiyonları sürekli olarak izlenmelidir. Gelişen atrial aritmilerin tedavisinde verapamil
kullanılabilir. Ventriküler aritmilerde lidokain ya da prokainamid kullanılabilir. Dehidratasyon,
asit-baz dengesindeki bozulmalar ve hipotansiyon için i.v. sıvı tedavisi uygulanmalıdır.
Hipotansiyonun düzeltilmesi için vazopresör preparatlar da kullanılabilir. Apne gelişirse,
ventilasyon desteği gerekecektir. Hiperpireksi, özellikle çocuklarda, soğuk uygulama ya da
hipotermik örtülerle tedavi edilmelidir.
Teofilin serum düzeyleri, 20 mikrogram/mL’ nin altına düşünceye kadar izlenmelidir;
preparatın yeniden dağılımına bağlı sekonder yükselmeler görülebilir.
Karbon hemoperfüzyonu, teofilini hızlı bir şekilde dolaşımdan uzaklaştırır; belirgin toksisite
bulguları olmasa dahi, preparatın düzeylerinin 60 mikrogram/mL’ yi geçtiği durumlarda,
uygulanması gerekebilir. Forsediürez, periton diyalizi ve ekstrakorporeal yöntemler yeterli
olmayabilir. Hemodiyaliz, serumdaki teofilinin %36 – 40’ını temizleyebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Obstrüktif solunum yolu hastalıklarında kullanılan diğer sistemik
ilaçlar, Ksantinler
ATC kodu: R03DA04
Teofilin, bronşlardaki ve pulmoner kan damarlarındaki düz kasları doğrudan gevşeten bir
bronkodilatatör ve düz kas gevşeticisidir. Merkezi sinir sistemini uyararak diürezi ve gastrik
asit sekresyonunu artırır, alt özofagus sfinkterinin basıncını düşürür ve uterus
kontraksiyonlarını baskılar. Teofilin aynı zamanda solunum sistemini merkezi olarak uyarır.
Teofilinin etkisi, fosfodiesterazı inhibe ederek hücre içi siklik AMP düzeylerini artırmasına
veböylece düz kasları gevşetmesine bağlıdır. Ancak preparatın terapötik düzeylerinde, bu etki
ihmal edilebilir düzeydedir. Preparatın terapötik düzeylerinde oluşan diğer etkiler aşağıdaki
gibidir:
Ekstraselüler adenozinin inhibisyonu (bronkokonstriksiyona neden olur) temel etki
mekanizmasını oluşturur. Endojen katekolaminlerin stimülasyonu, etki mekanizmasında
belirleyici değildir. Prostaglandinlere (PGE ve PGF ) karşı antagonist etkisi, intraselüler
2 2α
kalsiyumun mobilizasyonu üzerinde doğrudan etkilidir ve düz kas gevşemesiyle ve havayolları
üzerinde beta-adrenerjik agonist etkiyle sonuçlanır. Invivo olarak ulaşılabilenden yüksek
konsantrasyonlarda, mast hücrelerinden histamin salgılanmasını da inhibe eder. In vitro
çalışmalarda, adenilsiklazı uyararak hücre içi siklik AMP düzeylerini yükselten betaagonistler
(isoproterenol) ile teofilinin sinerjik etkili oldukları gösterilmiş olmasına rağmen, hastalarda
yapılan çalışmalarda bu türden bir etki gösterilememiştir. Teofilin ile betaagonistlerin in vivo
11/14olarak artırıcı etkilerinin bulunup bulunmadığının belirlenmesi için daha fazla çalışmaya gerek
vardır. Teofilinin kronik kullanımına bağlı olarak tolerans gelişmez.
5.2. Farmakokinetik özellikler
Genel özellikler
Emilim:
POLTEOFİLİN intravenöz uygulama için geliştirilmiş bir ürün olduğundan bu bölümle ilgili
birbilgi bulunmamaktadır.
Dağılım, biyotransformasyon ve eliminasyon:
Teofilin, %85 – 90 oranında karaciğerde biyotransformasyona uğrar ve 1,3-dimetil ürik asit,3-
metilksantin ve 1-metil ürik asit’e çevrilir. 3-metilksantin, teofilinin konsantrasyonunun
yaklaşık olarak %25’i kadar bir konsantrasyonda birikir.
Atılım böbrekler yoluyla gerçekleşir. Preparatın %15’ten daha azı değişmeden atılır. Atılım
kinetiği değişkendir; plazma atılım yarı ömrü sigara içmeyen yetişkinlerde 3 – 15 saat, sigara
içen yetişkinlerde (günde 1 – 2 paket) 4 – 5 saat, çocuklarda 1 – 9 saat, prematür yeni doğanlarda
20 – 30 saattir. Yenidoğanda, teofilinin bir bölümü kafeine metabolize olur. Prematür
yenidoğanda, teofilinin %50’si değişmeden atılır ve kafein metaboliti birikebilir.
Hastalardaki karakteristik özellikler
Sigara kullanımına bağlı olarak teofilin klerensindeki artış, olasılıkla ilaçları metabolize eden
enzimlerin uyarılmasına bağlıdır. Bu durum sigara bırakıldıktan sonra hemen normale dönmez.
Sigaranın, teofilinin farmakokinetiği üzerindeki etkilerinin normale dönmesi için 3 ay ile 2 yıl
arasında bir sürenin geçmesi gerekir.
Konjestif kalp yetmezliğinde, alkolizmde, karaciğer işlevlerinin azaldığı durumlarda, solunum
yolu enfeksiyonlarında ve simetidin kullanan ya da troleandomisin, eritromisin ve klindamisin
gibi antibiyotik tedavisindeki hastalarda yarılanma süresi uzar. Uzun süren yüksek ateş
durumunda, teofilinin vücuttan atılım hızı yavaşlayabilir. Böbrek yetmezliğinde, toplam
klerensi görece etkilenmemektedir.
Teofilinin 6 aylıktan büyük çocuklardaki ortalama klerensi 1.45 ± 0.58 mL/kg/dakika,
yarılanma süresi ise ortalama 3.7 ± 1.1 saattir.
Komplikasyon gelişmemiş astımı olan ve sigara kullanmayan erişkinlerdeki ortalama
klerensi0.65 ± 0.19 mL/kg/dakika, yarılanma süresi ise ortalama 8.7 ± 2.2 saattir.
Yenidoğan bebeklerde, teofilinin vücuttan temizlenmesi ileri derecede yavaş olmaktadır.
Yarılanma süresi 24 saate uzayabilir. Bu durum, bebek 3-6 aylık olana kadar devam eder.
5.3. Klinik öncesi güvenlilik verileri
Farelerde ve sıçanlarda (sırasıyla 30-150 mg/kg ve 5-75 mg/kg oral dozlarda) uzun dönemli
karsinojenite çalışmaları yapılmış olup sonuçları beklenmektedir.
12/14Teofilinin genotoksisitesi in vivo olarak Amessalmonella ve in vitro olarak sitogenetik,
mikronükleus ve Çin kobay over testleriyle araştırılmış ve genotoksik etkisi görülmemiştir.
14 haftalık bir üreme çalışmasında, B6C3F1 fare çiftlerine 120, 270 ve 500 mg/kg dozlarında
(mg/m² bazında insan dozlarının yaklaşık 1 ile 3 katı dozlar) oral yoldan uygulanan teofilin, bir
defada doğurulan canlı yavru sayısında azalmalar, fertil çift başına ortalama doğum sayısında
azalmalar ve orta-yüksek dozlarda canlı doğan yavruların oranında azalmalar yanında yüksek
dozlarda gebelik süresinde artışlarla kanıtlanmış olarak fertiliteyi etkilemiştir.
13 haftalık bir toksisite çalışmasında teofilin F344 sıçanları ile B6C3F1 farelerine 40-300
mg/kg oral dozlarda (mg/m² bazında insan dozlarının yaklaşık 2 katı dozlar) uygulanmıştır.
Yüksek dozda her iki türde de testiküler ağırlıkta azalma dahil sistemik toksisite gözlenmiştir.
6. FARMASÖTİK ÖZELLİKLER
6.1. Yardımcı maddelerin listesi
Dekstroz anhidr
Enjeksiyonluk su
Sodyum hidroksit (Gerektiğinde pH ayarı için)
6.2. Geçimsizlikler
Aşağıdaki maddeler, teofilin içeren çözeltilere katıldığında bir geçimsizlik durumu görülebilir:
Anileridin hidroklorür, askorbik asit, klorpromazin, kodein fosfat, kortikotropin, dimenhidrinat,
epinefrin hidroklorür, eritromisin gluseptat, hidralazin hidroklorür, hidroksizin hidroklorür,
insülin, levorfanol tartarat, meperidin hidroklorür, methadon hidroklorür, metisilin sodyum,
morfin sülfat, noradrenalin bitartarat, oksitetrasiklin hidroklorür, papaverin hidroklorür,
penisilin-G potasyum, fenobarbital sodyum, fenitoin sodyum, prokain hidroklorür,
proklorperazin maleat, promazin hidroklorür, prometazin hidroklorür, tetrasiklin hidroklorür,
vankomisin hidroklorür, B ve C vitamin kompleksi.
6.3. Raf ömrü
24 ay.
6.4. Saklamaya yönelik özel tedbirler
Özel bir muhafaza şartı yoktur. Preparat aşırı sıcakta bırakılmamalı, 25°C altındaki oda
sıcaklığında saklanmalıdır.
6.5. Ambalajın niteliği ve içeriği
500 mL’lik PVC ve PP-Polifleks® torbalarda.
6.6. Beşeri tıbbi üründen arta kalan maddelerin imhası ve diğer özel önlemler
Yalnızca berrak, partikülsüz ve ambalaj bütünlüğü bozulmamış ürünler kullanılmalıdır.
13/14Kısmen kullanılmış çözeltiler saklanmamalıdır.
Tek kullanımlıktır. Kullanılmayan kısmı atılmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği“ ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
POLİFARMA İLAÇ SAN. VE TİC. A.Ş.
Vakıflar OSB Mahallesi, Sanayi Caddesi, No:22/1
Ergene/TEKİRDAĞ
Tel : 0 282 675 14 04
Faks : 0 282 675 14 05
e-mail: info@polifarma.com.tr
8. RUHSAT NUMARASI
240/64
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 22.02.2012
Ruhsat yenileme tarihi: 17.11.2017
10. KÜB’ÜN YENİLENME TARİHİ
14/14