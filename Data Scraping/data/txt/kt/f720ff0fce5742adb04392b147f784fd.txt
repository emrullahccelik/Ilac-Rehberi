1  KULLANMA TALİMATI  
 
AVALCEPT® 50 mg/ml oral ç özelti h azırlamak i çin toz 
 
Ağızdan alınır.  
 
• Etkin madde: Her bir şişe, 12 g oral çözelti için toz içinde 5,5 g valgansiklovir hidroklorür 
içerir. Sulandırılmasının ardından, 1 ml çözelti, 50 mg valgansiklovire eşdeğer (serbest baz), 
55,15 mg valgansiklovir hidroklorür  içerir.  
• Yardımcı maddeler: Plasdon, tartarik asit, sodyum benzoat, sodyum sakarin, mannitol, tutti-
frutti  aroması.  
 
Bu Kullanma Talimatında:  
1. AVALCEPT® nedir ve ne için  kullanılır?  
2. AVALCEPT®’i kullanmadan önce dikkat edilmesi  gerekenler  
3. AVALCEPT® nasıl kullanılır?  
4. Olası yan etkiler  nelerdir?  
5. AVALCEPT®’in saklanması  
 Başlıkları yer almaktadır. 
 
1. AVALCEPT® nedir ve ne için  kullanılır?  
• AVALCEPT® tozu beyaz renkte  granüldür. 12 gr’lık  toz, cam şişede  temin  edilir. 
Sulandırıldıktan sonra 100 ml hacminde bir çözelti elde edilir ve bu da 88 ml kullanılabilir hacim sağlar. Toz sulandırıldıktan sonra renksiz, berrak çözelti halindedir. AVALCEPT
® oral 
çözeltinin 1 ml’si 50 mg valgansiklovire eşdeğer miktarda valgansiklovir hidroklorür  içerir.  
 
• AVALCEPT®, virüslerin çoğalmasını önlemek için etkili bir ilaç grubuna aittir. 
Valgansiklovir, alındıktan sonra vücutta gansiklovire dönüştürülür. Gansiklovir, sitomegalovirüs (CMV) adı verilen virüsün çoğalmasını ve sağlıklı hücreleri istila etmesini önler. Bağışıklık sistemi zayıflamış olan hastalarda CMV vücut organlarında enfeksiyona yol 
açabilir. Bu da yaşamı tehdit  edebilir.  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz  kullanmayınız. 2  AVALCEPT®  aşağıdaki durumlarda kullanılır;  
 
• Edinilmiş bağışıklık yetmezliği sendromu (AIDS) olan erişkin hastaların göz retinasındaki 
CMV enfeksiyonlarının tedavisinde. Gözün retina tabakasındaki CMV enfeksiyonu görme 
problemlerine ve hatta körlüğe neden olabilir.  
• CMV bulaşmamış olan ancak CMV bulaşmış birinden organ nakli alan erişkinler ve 4 aydan 
büyük çocuklarda CMV enfeksiyonlarının önlenmesinde. 
 
2. AVALCEPT®’i kullanmadan önce dikkat edilmesi gerekenler  
 
AVALCEPT®’i aşağıdaki durumlarda  KULLANMAYINIZ  
Eğer;  
• Valgansiklovire , gansiklovire  veya AVALCEPT® içindeki diğer bileşenlerden herhangi 
birine aşırı duyarlı (alerjik)  iseniz,  
• Emziriyorsanız.  
• Kanınızdaki akyuvar, alyuvar veya kan pulcuklarının (trombositlerin) sayısı düşükse.  
 
AVALCEPT®’i aşağıdaki durumlarda DİKKATLİ KULLANINIZ  
 
AVALCEPT® almadan önce doktorunuza yada eczacınıza danışınız:  
• Viral enfeksiyonların tedavisinde kullanılan asiklovir, pensiklovir, valasiklovir yada 
famsiklovire karşı aşırı duyarlı (alerjik) iseniz.  
 
Eğer;  
• Kanınızdaki akyuvar, alyuvar veya kan pulcuklarının (trombositlerin) sayısı düşükse, 
doktorunuz, AVALCEPT® almaya başlamanızdan önce size kan testleri yapacaktır ve ilacı 
aldığınız sürece de başka testler  yapılacaktır.  
• Radyoterapi tedavisi  görüyorsanız,  
• Böbreklerinizde bir sorununuz  varsa,  doktorunuzun size ilacınızın daha düşük bir dozunu 
yazması ve tedavi boyunca sık sık kan testi kontrolü yapması gerekebilir.  AVALCEPT® uzun 
vadede karsinojenisite ve üreme toksisitesi yaratma potansiyeline sahip olduğu göz önünde 
bulundurulmalıdır. 
• AVALCEPT®  imipenem- silastatin (bir antibiyotik türü) ile eş zamanlı kullanılmamalıdır.  
• Didanozin (bir antiviral türü), kemik iliği baskılayıcı ajanlar (örn. zidovudine) ya da böbrek 
fonksiyonlarını etkileyen ajanlar ve AVALCEPT® ile aynı anda tedavi gören hastalar 
eklenmiş toksisite için yakından dikkatle izlenmelidir. 
 
Bu uyarılar,  geçmişteki  herhangi  bir dönemde  dahi olsa sizin  için geçerliyse lütfen  doktorunuza 
danışınız. 
 
 
 3  AVALCEPT®’in yiyecek ve içecek ile kullanılması  
AVALCEPT®, yemekle birlikte alınmalıdır. Herhangi bir nedenle yemek yiyemeyecekseniz yine 
de her zamanki gibi AVALCEPT® dozunuzu almalısınız . 
 
Hamilelik  
İlacı kullanmadan önce doktorunuza veya eczacınıza danışınız.  
 
• Hamile iseniz doktorunuz tavsiye etmedikçe, AVALCEPT® kullanmaktan kaçınmalısınız. 
Hamileyken AVALCEPT® kullanmanız doğmamış bebeğinize zarar verebileceğinden, eğer 
hamileyseniz veya hamile kalmayı planlıyorsanız doktorunuza  söyleyiniz.  
• Çocuk doğuracak yaştaki kadınlar AVALCEPT® alırken etkili bir doğum kontrol yöntemi 
kullanmalıdır  ve tedavi bitikten sonra da minimum 30 gün boyunca doğum kontrol yöntemine 
devam etmelidir . 
• Eşleri hamile kalabilecek olan erkeklerin AVALCEPT® alırken prezervatif kullanmaları ve 
tedavi bittikten sonraki 90 gün boyunca prezervatif kullanmayı sürdürmeleri  gerekir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
• Emziriyorsanız AVALCEPT® almamalısınız.  Doktorunuz  AVALCEPT® tedavisine  
başlamanızı isterse, ilacınızı almaya başlamadan önce emzirmeyi  kesmelisiniz.  
 
Araç ve makine k ullanımı                                                                                                                                                                           
Bu ilacı alırken kendinizi sersemlemiş, yorgun, dalgın veya zihninizi karışık hissediyorsanız araç 
veya makine kullanmayınız. 
 
İlacı kullanmadan önce doktorunuza ya da eczacınıza danışınız.  
 
AVALCEPT®’in içeriğinde bulunan bazı yardımcı maddeler hakkında önemli bilgiler  
Uyarı gerektiren herhangi bir yardımcı madde içermemektedir.  
 Diğer ilaçlar ile birlikte kullanımı  
AVALCEPT
® alırken  aynı zamanda başka ilaçlar  da alırsanız,  bunların birleşimi kan dolaşımınıza 
giren ilaç miktarını etkileyebilir veya zararlı etkilere yol açabilir. Eğer aşağıdaki maddelerden herhangi birini içeren bir ilaç almaktaysanız doktorunuza  söyleyiniz:  
 4  • İmipenem -silastatin (bir antibiyotik türü); bu ilacın AVALCEPT® ile birlikte alınması 
kasılmalara (nöbetler) yol  açabilir.  
• Zidovudin, didanozin lamivudin, stavudin, tenofovir, abacavir, emtrisitabin veya  AIDS 
tedavisinde kullanılan benzer türde  ilaçlar.  
• Adefovir ya da Hepatit B’yi tedavi etmek için kullanılan herhangi bir ilaç  
• Probenesid (gut tedavisinde kullanılan ilaç); AVALCEPT® ile probenesidi aynı anda almak 
kan dolaşımındaki gansiklovir miktarını  artırabilir.  
• Mikofenolat mofetil , siklosporin veya takrolimus  (organ nakillerinden sonra  kullanılır)  
• Vinkristin, vinblastin, doksorubisin, hidroksiüre veya kanser tedavisinde kullanılan benzer 
türde ilaçlar.  
• Trimetoprim, trimetoprim ve sulfa kombinasyonları  ve dapson (bir antibiyotik türü)  
• Pentamidin (parazit veya akciğer enfeksiyonu tedavisinde  kullanılır)  
• Flusitozin, amfoterisin B (mantar hastalıklarına karşı etkili bir  ilaç) 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
3. AVALCEPT
® nasıl  kullanılır?  
 AVALCEPT
®’i kullanırken her zaman  doktorunuzun talimatlarına  kesin  olarak  uyunuz. İlacınızın 
kullanımı hakkında emin olmadığınızda doktorunuza veya eczacınıza danışınız. AVALCEPT® 
çözeltisini kullanırken dikkatli olmalısınız. Çözeltinin cildinize veya gözlerinize temas etmesinden kaçınmalısınız. Çözelti yanlışlıkla cildinize temas ederse, bölgeyi sabun ve suyla iyice yıkayınız. Çözelti yanlışlıkla gözlerinize gelirse, gözlerinizi s uyla iyice  yıkayınız. 
 Doz aşımından kaçınmak için doktorunuzun talimatlarına uygun olarak oral çözeltinin 
günlük dozuna uymalısınız.  
 AVALCEPT
® oral çözeltisi mümkünse yemekle birlikte alınmalıdır.  
 
AVALCEPT® çözeltisi dozunu ölçmek için ambalajda verilen dereceli oral doz pipetini 
kullanmak önemlidir.  
 
Dereceli oral doz pipetini her kullanımdan sonra iyice yıkayınız ve kurutunuz. 
Eğer dereceli oral doz pipetiniz kaybolursa veya hasar görürse doktorunuza veya eczacınıza 
başvurunuz, onlar ilacınızı kullanmaya nasıl devam edeceğiniz hakkında tavsiye verecektir.  
 Uygun kullanım ve doz/uygulama sıklığı için talimatlar:  
Yetişkinler: 
 
• Organ nakli hastalarında CMV hastalığının önlenmesi:  
 5  Bu ilacı, organ naklinizden sonraki 10 gün içinde almaya başlamalısınız. Genel olarak verilen 
doz, günde BİR KEZ alınan 900 mg AVALCEPT® çözeltisidir. Verilen dereceli oral doz 
pipetini kullanarak  ambalajdan  iki kere 9 mL  (450 mg) çözelti  çekiniz ve kullanınız  (yani  2 
dereceli oral doz pipeti 9  m L  ( 450 mg) çizgisine kadar  doldurulmalıdır). Bu doza,  organ  
naklinizden sonraki  100. güne kadar devam etmelisiniz. Eğer böbrek nakli geçirdiyseniz 
doktorunuz bu ilacı 200. güne kadar kullanmanızı isteyebilir. 
 
• AIDS hastalarında etkin CMV retina tabakasının iltihabının tedavisi (indüksiyon yani 
başlatım tedavisi adı verilir):  
Genel olarak verilen doz, 21 gün (üç hafta) boyunca günde İKİ KERE  alınan 900 mg 
AVALCEPT® çözeltisidir.  Verilen  dereceli oral doz pipetini kullanarak  ambalajdan  iki kere 9 
mL (450 mg) çözelti  çekiniz  ve kullanınız (yani 2 dereceli oral doz pipeti 9 mL  (450 mg)  
çizgisine kadar doldurulmalıdır, aynı şekilde akşam da iki kere 9 mL (450 mg) çözelti çekiniz 
ve kullanınız (yani 2 dereceli oral doz pipeti 9 mL (450 mg) çizgisine kadar doldurulmalıdır). 
 
Doktorunuz söylemedikçe bu dozu 21 günden fazla almayınız, aksi takdirde yan etki yaşama riskiniz artabilir.  
 
• CMV  retina  tabakası  iltihabı olan  AIDS  hastalarında etkin  iltihabın  tekrarlamasını önlemek 
için uzun dönemli tedavi (idame tedavisi adı  verilir):  
Genel olarak verilen doz, günde BİR KERE alınan 900 mg AVALCEPT® çözeltisidir. Verilen 
dereceli oral doz pipetini kullanarak  ambalajdan  i k i  k e r e  9  m L  ( 450 mg) çözelti  çekiniz  ve 
kullanınız  (yani  2 dereceli oral doz pipeti 9 mL (450 mg) çizgisine kadar doldurulmalıdır).  
 Çözeltiyi her gün aynı saatte almaya çalışmalısınız.  Doktorunuz, ne kadar  süre AVALCEPT
® 
almaya devam etmeniz gerektiğini size bildirecektir. Bu dozu almaya devam ederken hastalığınız kötüleşirse, doktorunuz indüksiyon tedavisini tekrar etmenizi (yukarıda anlatıldığı gibi) 
söyleyebilir veya CMV tedavisi için size farklı bir ilaç vermeye karar  verebilir.  
 
Uygulama yolu ve metodu:  
AVALCEPT
® solüsyonunun size verilmeden önce eczacınız tarafından hazırlanması tavsiye 
edilmektedir.  
 
Solüsyon hazırlandıktan sonra, ilacı çekmek ve kullanmak için aşağıdaki talimatları takip  ediniz.  6   
 
Çocuk korumalı kapağı bastırarak ve saat 
yönünün tersine çevirerek şişeyi açınız (Her kullanım sonrası şişeyi kapatacağınız için 
kapağı atmayınız) (Şekil 1).   
 
Karton kutu içerisinde: şişe ile birlikte dereceli 
oral doz pipeti (A) ve adaptörü (B) ayrıca bir 
poşet içerisinde verilmektedir (Şekil 2). 
  
 
Adaptörü şişenin boynuna yerleştiriniz (Şekil 
1). İyice yerleştirilmiş olduğundan emin 
olunuz.  Dereceli oral doz pipetini alarak, adaptörün 
ağzına yerleştiriniz (Şekil 4). 
7   
 
Şişeyi ters çeviriniz.  
Dereceli oral doz pipetini, pistonu aşağı 
çekerek az bir miktar sıvıyla doldurunuz (Şekil 5A), sonra herhangi bir hava kabarcığı kalmaması için pistonu yukarı doğru itiniz (Şekil 5B). 
Doktorun önerdiği doza (ml) karşılık gelen şurup miktarını, doz pipeti üzerinde işaretlenmiş dereceye kadar çekerek 
doldurunuz (Şekil 5C).   
Şişeyi ters çeviriniz.  
Dereceli oral doz pipetini, adaptörden ayırınız (Şekil 5B).  
 
 
Ölçülen dozdaki şurubu ağzınıza doğrudan boşaltırken, yutabileceğiniz hıza göre pistonu yavaşça itmeye dikkat ediniz (Şekil 7) (Arzu ederseniz ölçülen dozu, 
bir kaşık yada bardağa boşaltarak 
içebilirsiniz).   
Her kullanmdan sonra, adaptörü yerine bırakıp, çocuk 
korumalı kapağı saat yönüne çevirerek şişeyi kapatınız. Dereceli oral doz pipetini çeşme suyu ile yıkayınız. 
 
 
 
8  1. Her kullanımdan önce kapalı şişeyi yaklaşık 5 saniye iyice  çalkalayınız.  
2. Çocuk koruma kapağını  açınız.  
3. Adaptörü şişenin boynuna yerleştiriniz. Dereceli oral doz pipetini alarak, adaptörün ağzına     
       yerleştiriniz.   
4. Şişeyi ters çeviriniz.   
5. İstenen miktarda solüsyon, doz pipeti üzerinde işaretlenmiş dereceye kadar çekerek     
       doldurunuz  (şekle bakınız). 
6. Şişeyi ters çeviriniz ve dereceli oral doz pipetini adaptörden ayırınız.   
7. Ölçülen dozdaki şurubu doğrudan ağzınıza boşaltınız ve yutunuz. Boşaltmadan önce herhangi    
       bir sıvı ile  karıştırmayınız.  
8. Her kullanımdan sonra çocuk korumalı kapağı  kapatınız. 
9. Kullanımdan hemen sonra;  
 
Dereceli oral doz pipetini  sökünüz, akan çeşme suyu ile durulayınız ve bir sonraki kullanımdan 
önce kurumay a bırakınız.  
 
Solüsyonun cildiniz ile temasını önlemek için dikkatli olmalısınız. Eğer temas gerçekleşirse, 
hemen su ve sabun ile yıkayınız. 
 
Solüsyonu, hazırlanma gününden itibaren 49 gün olan son kullanma tarihinden sonra 
kullanmayınız. 
 
Değişik yaş grupları:  
Çocuklarda kullanımı:  
Çocuklar nakilden sonra 10 gün içinde bu ilacı almaya başlamalıdır. Verilen doz çocuğun 
boyutuna bağlı olacaktır ve GÜNDE BİR KEZ alınmalıdır. Doktorunuz, çocuğunuzun boyu, ağırlığı ve böbreklerinin işlevine dayalı olarak en uygun doza karar verecektir. Bu doz ile 100 güne 
kadar devam etmelisiniz. Eğer çocuğu nuz böbrek nakli geçirdiyse doktorunuz bu ilacın 200. güne 
kadar kullanılmasını isteyebilir.  
 
Yaşlılarda kullanımı:  
Yaşlı hastalarda AVALCEPT
® çalışması yapılmamıştır.  
 
Özel kullanım durumları:  
Böbrek fonksiyon bozukluğu durumlarında, doktorunuz  daha düşük bir  günlük doz 
AVALCEPT® çözeltisi almanızı  tavsiye edebilir . Doktorunuz tarafından reçete edilen doza 
uymanız çok  önemlidir.  
 
Eğer AVALCEPT®'in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz . 9  Kullanmanız gerekenden daha fazla AVALCEPT® kullandıysanız:  
Önerilen  dozdan  fazla  aldıysanız  veya  aldığınızı düşünüyorsanız, doktorunuzla  veya  hastane ile 
hemen irtibata geçiniz. Önerilen dozdan fazla almak, özellikle kan değerlerinizi ve böbreklerinizi 
etkileyecek ciddi yan etkilere neden olabilir. Hastanede tedavi edilmeniz gerekebilir.  
 
AVALCEPT®'ten kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
AVALCEPT® kullanmayı  unutursanız:  
AVALCEPT® dozunuzu almayı unutursanız, aklınıza gelir gelmez atladığınız dozu alınız ve 
sonraki dozu normal zamanında  alınız.  
 
Unutulan dozları dengelemek için çift doz almayınız. 
 
AVALCEPT® ile tedavi sonlandırıldığında oluşabilecek  etkiler:  
Doktorunuz söylemedikçe AVALCEPT® almayı  bırakmamalısınız.  
 
Bu ürünün kullanımı hakkında başka sorularınız varsa, lütfen doktorunuza veya eczacınıza 
sorunuz.  
 
4. Olası yan etkiler  nelerdir?  
Herkeste görülmemesine rağmen, tüm ilaçlar gibi, AVALCEPT® de yan etkilere sebep olabilir. 
 
Alerjik reaksiyonlar  
Her 1.000  insandan  1’inde valgansiklovire  karşı  ani ve şiddetli alerjik  reaksiyon (anafilaktik  şok) 
olabilir.   
 
Aşağıdakilerden biri olursa, AVALCEPT®’i kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz;  
 
• Giderek artan, kaşıntılı cilt döküntüsü (ürtiker, kurdeşen)  
• Boğaz, yüz, dudaklar ve ağızda yutmayı veya nefes almayı zorlaştıran ani  şişme  
• Eller, ayaklar veya bileklerde ani  şişme  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin AVALCEPT®’e karşı ciddi alerjiniz var demektir.  
 Acil tıbbi müdahaleye veya hastaneye yatırılmanıza gerek olabilir.  
 10  Valgansiklovir veya gansiklovir ile tedavi sırasında ortaya çıkan diğer yan etkiler aşağıda 
verilmiştir.  
 Çok yaygın : 10 hastanın en az 1’inde görülebilir.  
Yaygın : 10 hastanın birinden az, fakat 100 hastanın birinden fazla görülebilir. Yaygın olmayan : 100 hastanın birinden az, fakat 1.000 hastanın birinden fazla görülebilir.  
Seyrek : 1.000 hastanın birinden az fakat 10.000 hastanın birinden fazla görülebilir. Çok seyrek : 10.000 hastanın birinden az görülebilir. Bilinmiyor : Eldeki verilerle tahmin edilemiyor.  
 
Ciddi yan etkiler  
Aşağıdakilerden herhangi birini fark ederseniz, hemen doktorunuza bildiriniz veya size en 
yakın hastanenin acil bölümüne başvurunuz:  
 
Çok yaygın  
• Kandaki akyuvar sayısında düşüş (nötropeni); Belirtiler boğaz tahrişi, ağız ülseri ya da ateş 
gibi enfeksiyon belirtileri  
• Kandaki kırmızı hücrelerin sayısında düşüş (anemi); nefessiz kalma yada yorgun hissetme, 
çarpıntı yada soluk ten  
 Yaygın   
• Kanda enfeksiyon (sepsis); ateş, titreme, çarpıntı, konfüzyon ve konuşma bozukluğu 
• Kandaki trombosit sayısında düşüş; normalden daha kolay kanama veya morarma, idrarda 
veya dışkıda kan veya diş eti kanaması, kanama şiddetli olabilir  
• Kan hücresi sayısında şiddetli düşüş (pansitopeni); beyaz kan hücrelerinde ani ve şiddetli 
düşüş (lökopeni)  
• Pankreas iltihabı (pankreatit): sırtınıza kadar yayılan şiddetli mide ağrısı  
• Nöbetler  
 
Yaygın olmayan  
• Kemik iliğinin kan hücreleri üretememesi  
• Halüsinasyonlar; gerçek olmayan şeyleri duymak veya görmek  
• Anormal düşünceler veya duygular, gerçeklikle temasın kaybolması  
• Böbrek yetmezliği  
 
Seyrek  
• Ani ve şidettli alerjik reaksiyon (anafilaktik reaksiyonlar)  
• Kan hücrelerinin üretimi için gerekli olan kök hücrelerin yetersizliği (aplastik anemi)  
• Ani ve sık gelişebilen, tehlikeli olan kanda akyuvar hücre sayısında düşüş (granülositopeni)  
• Ani ve sık gelişebilen tehlikeli bir akyuvar sayısının azalması (lökopeni -agranülositoz)  11  Bunların hepsi ciddi yan etkilerdir. Herhangi birini fark ederseniz derhal doktorunuza söyleyiniz; 
doktorunuz AVALCEPT® almayı bırakmanızı isteyebilir ve acil tıbbi müdahale gerekebilir:  
Aşağıdakilerden herhangi birini farkederseniz, doktorunuza söyleyiniz:  
 
Valgansiklovir veya gansiklovir tedavi sırasında ortaya çıkan diğer yan etkiler aşağıda 
verilmiştir.  
 
Diğer yan etkiler  
 
Eğer aşağıdaki yan etkilerinden herhangi birini görüyorsanız doktorunuza, eczacınıza veya 
hemşirenize söyleyiniz:  
 
Çok yaygın  
•    Ağızda pamukçuk  
•    Üst solunum yolları enfeksiyonu (sinüzit, bademcik iltihabı)  
•    İştahsızlık  
•    Baş ağrısı  
•    Öksürük 
•    Nefessiz kalma  
•    İshal  
•    Karın ağrısı  
•    Bulantı, kusma  
•    Cilt ve ciltin altındaki dokuların iltihabı (dermatit- egzema)  
•    Yorgunluk 
•    Yüksek ateş  
 
Yaygın  
•     Grip  
•     İdrar yolları enfeksiyonu; belirtiler ateş, sık idrara çıkma, ağrılı idrar  
•     Aşırı duyarlılık  
•     Cilt yüzeyinde çukurlu- tümsekli portakal kabuğu benzeri bir görünüm (selülit)  
•     Uyku problemi  
•   Periferik sinirlerin zarar görmesi sonucu ellerinizi yada ayaklarınızı zayıf yada uyuşuk    
hissetmek, bu durum dengenizi etkileyebilir  
• Dokunma hissinde değişiklik, karıncalanma, gıdıklanma, iğneleyici yada yanma hissi 
(hipoastezi, parestezi)  
• Tat almada değişiklik  
• Ağrı, halsizlik  
• Titreme, ürperme  
• Göz iltihabı (konjuktivitis), santral retinada sıvı ve proteinlerin birikimi sonucu ödem 
meydana gelmesi (makular ödem), retina tabakasının yapışık olduğu göz küresinin iç 
yüzeyinden ayrılması (retina dekolmanı), yaş ile birlikte oraya çıkan gözde uçuşmala r 
şeklinde anlatılan vitröz bozukluğu, göz ağrısı ya  da görme problemi  12  • Düşük kan basıncı (hipotansiyon), bu durum size baş dönmesi yada baygın hissetmenize 
neden olabilir  
• Yutma güçlüğü (disfaji)  
•  Kulak ağrısı  
•  Kabızlık, gaz, hazımsızlık (dispepsi), üst karın ağrısı, karın şişmesi  
• Ağız ülserleri  
• Karaciğer fonksiyonlarında anormallik  
• Karaciğer enzimlerin anormal yükselmesi (kan alkalin fosfataz, aspartat aminotransferaz, 
alanin aminotransferaz)  
• Böbrek fonksiyon bozukluğu, kreatinin böbrekler tarafından düzgün şekilde filtrelenerek 
idararla birlikte atılamaması ve kanda birikmesi  
• Kaşıntı (pruritus), döküntü 
• Gece terlemeleri  
• Saç kaybı  
• Sırt ağrısı, kaslarda (miyalji) veya eklemlerde ağrı (artralji) ve kas krampları. • Kilo kaybı.  
• Baş dönmesi (sersemlik hali), enerji kaybı (asteni)  
• Depresif, huzursuz ya da zihin karışıklığı hissetmek 
 
Yaygın olmayan  
•    Tedirgin hissetmek, etrafa saldırmak (ajitasyon)  
•    Kişinin gerçeği değerlendirmesinin bozulması (psikotik bozukluklar)  
•    Titreme hastalığı (Tremor)  
•    Normal kalp atışında değişiklikler (aritmi)  
•    İşitme kaybı  
•    Kurdeşen (ürtiker), cilt kuruluğu 
•    İdrarda kan (hematüri)  
•    Erkeklerde kısırlık  
•    Göğüs ağrısı  
 
Gözün iç astarının ayrılması (retina dekolmanı) sadece CMV enfeksiyonu için AVALCEPT® 
tedavisi alan AİDS hastalarda görülmüştür.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri  
www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz . Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış  olacaksınız.  
 13  5. AVALCEPT®’in saklanması  
AVALCEPT®’i çocukların göremeyeceği, erişemeyeceği yerlerde ve ambalajında saklayınız. 
 
Son kullanma tarihiyle uyumlu olarak kullanınız  
Ambalajdaki son kullanma tarihinden sonra AVALCEPT®’i kullanmayınız.  
• Oral çözelti için tozu: 25 °C altındaki oda sıcaklığında  saklayınız.  
• Sulandırıldıktan sonra: 2- 8°C’de (buzdolabında) saklayınız. Sulandırıldıktan sonra 49 
günden daha fazla geçmişse  kullanmayınız. 
• AVALCEPT® oral çözelti ’yi, eczacı tarafından tozun çözdürülmesinden sonra şişenin 
üzerine yazılacak son kullanma tarihinden sonra  kullanmayınız.  
• Orijinal şişesinde  saklayınız.  
• Şişeyi sıkıca kapalı bir şekilde  tutunuz. 
• Bozulmaya işaret eden herhangi bir durum fark ederseniz, AVALCEPT®’i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 
Ruhsat sahibi:  
Ali Raif İlaç Sanayi A.Ş . 
Kağıthane/İstanbul  
 
Üreti m yeri: 
Pharmactive İlaç San. ve Tic. A.Ş. 
Kapaklı/Tekirdağ  
 Bu kullanma talimatı ………  tarihinde onaylanmıştır.  
 
 
 
 
  
  
 
 14  -------------------------------------------------------------------------------------------------  
AŞAĞIDAKİ BİLGİLER SADECE SAĞLIK PERSONELİ İÇİNDİR 
 
AVALCEPT® solüsyonun eczacı tarafından aşağıdaki şekilde hazırlanması tavsiye 
edilmektedir; 
 
1- 91 mL su dereceli silindir (mezür) yardımıyla  ölçülür. 
2- Çocuk emniyetli kapak açılır, şişeye su eklenir sonra çocuk emniyetli kapak kapatılır. Toz 
çözünüp, berrak renksiz bir çözelti formunu alana kadar kapalı şişe çalkalanır. 
3- Çocuk emniyetli kapak açılır ve şişe adaptörü, şişenin boynuna doğru itilir.  
4- Şişe,  çocuk  emniyetli kapak  ile sıkıca  kapatılır.  Bu sayede şişe adaptörünün şişeye  tam 
oturduğundan ve çocuk emniyetinin sağlanıldığından emin olunur. 
5- Sulandırıldıktan sonra son kullanma tarihi şişe etiketinin üzerine yazılır (Sulandırıldıktan 
sonra raf ömrü 49 gündür). Sulandırılan çözelti buzdolabında (2° - 8°C)  saklanmalıdır.  
 
  Sulandırma sırasında ve sulandırmadan sonra şişenin/ kapağın dış yüzeyini ve masayı silerken    
  tek kullanımlık eldiven kullanılması önerilir.  
 
Tozun inhalasyonundan veya  cilt ya da müköz  membranlar  ile doğrudan  temas  etmesinden ve 
sulandırılmış çözelti ile doğrudan temastan kaçınılmalıdır. Böyle bir temas oluşursa,  su ve 
sabunla iyice  yıkamalıdır.  
 