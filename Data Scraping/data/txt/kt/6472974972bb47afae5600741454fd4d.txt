1 KULLANMA TALİMATI  
 
THERMO GESIC %1 + %0,025 jel  
Cilt üzerine uygulanır.  
 
Etkin madde: Her 1 gram jel 10 mg nimesulid ve 0,25 mg kapsaisin içerir. 
Yardımcı maddeler: Butil hidroksitoluen (E321), hidroksipropil selüloz, gliseril monooleat, 
dietilen glikol monoetil eter, metil paraben (E218), propil paraben (E216), levomentol ve 
deiyonize su 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
Bu Kullanma Talimatında:  
 
1. THERMO GESIC nedir ve ne için kullanılır?  
2. THERMO GESIC’i kullanmadan önce dikkat edilmesi gerekenler  
3. THERMO GESIC nasıl kullanılır?  
4. Olası yan etkiler nelerdir?  
5. THERMO GESIC’in saklanması  
 
Başlıkları yer almaktadır.  
 
1. THERMO GESIC nedir ve ne için kullanılır? 
THERMO GESIC, polipropilen dönen top ve beyaz kapak ile kapatılmış 50 g’lık HDPE şişe 
primer ambalaj içerisinde ve karton kutuda kullanma talimatı ile beraber kullanıma 
sunulmaktadır. 
THERMO GESIC, etkin madde olarak nimesulid ve kapsaisin içermekte olup, topikal (deriye 
sürülmek suretiyle uygulanan) kullanılan nonsteroidal antiinflamatuvar ilaçlarlar olarak 
adlandırılan ilaç grubuna dahildir. 
Jel formunda bir ürün olan THERMO GESIC her bir roll-on tüpte %1 nimesulid ve %0,025 
kapsaisin içerir. 
 
2 THERMO GESIC; 
Bel ağrısı (lumbago), eklem kireçlenmesi (osteoartrit), eklemi çevreleyen yumuşak dokunun 
iltihabı (periartrit), kas kiriş iltihabı (tendinit), kas, kiriş kılıfının iltihabı (tenosinovit), eklem 
çevresindeki keselerin iltihabı (bursit) ve spor yaralanmaları gibi burkulma ve ezilmenin eşlik 
ettiği yumuşak doku ve eklemlerin travmatik, dejeneratif ve romatizmal hastalıkların tedavisi 
için kullanılmaktadır. 
 
2. THERMO GESIC’i kullanmadan önce dikkat edilmesi gerekenler  
THERMO GESIC’i aşağıdaki durumlarda KULLANMAYINIZ  
Eğer; 
● Nimesulide, kapsaisine veya THERMO GESIC içeriğindeki yardımcı maddelerden 
herhangi birisine karşı aşırı duyarlı (alerji) iseniz, 
● Asetilsalisilik asit içeren (aspirin vb.) ilaçlar veya nonsteroidal antiinflamatuvar ilaçlar 
(NSAİİ) olarak adlandırılan ilaç grubuna dahil olan diğer ilaçlar sizde astım, alerjik burun 
akıntısı (rinit), ciltte kızarıklık ve kaşıntı (ürtiker), göz kapakları, dış üreme organları, 
dudaklar ve dil gibi yumuşak dokularda şişme (anjiyoödem) ve burun içinde et oluşumuna 
(nazal polip) neden oluyorsa, 
● Cildinizde hasarlı bölge, açık yara, egzama, kaşıntılı derin kabarıklıklar (prurigo) varsa 
veya cildiniz hassassa, 
● Hamileliğinizin ilk veya son 3 aylık döneminde iseniz THERMO GESIC’i kullanmayınız. 
● THERMO GESIC çocuklarda kullanılmamalıdır. 
 
THERMO GESIC’i aşağıdaki durumlarda DİKKATLİ KULLANINIZ  
● THERMO GESIC’i, gözlere, mukozalara (ağız, burun gibi bazı organların iç yüzeylerini 
kaplayan dokular), enfeksiyonlu cilt bölgelerine, koltuk altına ya da derideki açık yaralara 
uygulamayınız. Kazara temas ettiği takdirde derhal bol su ile yıkayınız. 
● THERMO GESIC kullanımına bağlı olarak uygulama bölgesinde tahriş, kızarıklık veya 
kaşıntı meydana gelirse ilacı kullanmayı durdurunuz ve doktorunuza veya bir hastaneye 
başvurunuz. 
● THERMO GESIC’i uygulama esnasında giysilerinizle temas ettirmeyiniz. Aksi takdirde 
giysilerinizi boyayabilir. Bu durum giysilerin yıkanmasıyla ortadan kalkabileceği gibi kalıcı 
leke de bırakabilir. 
● THERMO GESIC’i sürdükten sonra uygulama bölgesine bandaj veya sıcak su torbası 
uygulamayınız, bölgeyi herhangi başka bir materyalle kapatmayınız. THERMO GESIC 
uyguladığınız bölgeyi kuvvetle ovmayınız. 
● THERMO GESIC’i, deriye sürülmek suretiyle uygulanan (topikal) diğer ilaçlar ile aynı 
anda kullanmayınız. 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
THERMO GESIC’in yiyecek ve içecek ile kullanılması  
THERMO GESIC’in uygulama yolu itibariyle yiyecek ve içeceklerle etkileşimi yoktur. 
3 Hamilelik  
İlacı kullanmadan önce doktorunuza veya eczacınıza danışınız.  
Hamileliğinizin ilk ve son 3 aylık döneminde iseniz THERMO GESIC’i kullanmayınız. 
Hamileliğinizin diğer dönemlerinde THERMO GESIC’i kullanıp kullanamayacağınıza ancak 
doktorunuz karar verebilir. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
Emzirme  
İlacı kullanmadan önce doktorunuza veya eczacınıza danışınız.  
THERMO GESIC’in etkin maddeleri olan nimesulid ve kapsaisinin anne sütüne geçip 
geçmediği ile ilgili yeterli klinik çalışma olmadığından THERMO GESIC’in emzirme 
döneminde kullanılması tavsiye edilmemektedir. 
Emzirme döneminde THERMO GESIC kullanımı konusunda doktorunuza danışınız. 
THERMO GESIC’i emzirmeden önce göğüs bölgesi üzerine uygulamayınız. 
Araç ve makine kullanımı  
THERMO GESIC’in araç ve makine kullanma yeteneğiniz üzerinde bilinen bir etkisi yoktur. 
THERMO GESIC’in içeriğinde bulunan bazı yardımcı maddeler hakkında önemli 
bilgiler 
Bileşiminde bulunan metil paraben, propil paraben ve butil hidroksitoluen nedeniyle, alerjik 
reaksiyonlara (muhtemelen gecikmiş) ve lokal deri reaksiyonlarına (örneğin temas egzamasına) 
ya da gözlerde ve mukoz membranlarda tahrişe (iritasyona) sebebiyet verebilir. 
Diğer ilaçlar ile birlikte kullanımı  
THERMO GESIC’i topikal olarak kullanılan diğer ilaçlar ile aynı anda kullanmayınız. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. THERMO GESIC nasıl kullanılır?  
Uygun kullanım ve doz/uygulama sıklığı için talimatlar:  
Doktorunuz tarafından başka bir şekilde tavsiye edilmediği takdirde THERMO GESIC’i 
etkilenen bölgeye günde 3 veya 4 kez uygulayınız. Uygulama süresi için doktorunuza 
danışınız. 
Uygulama yolu ve metodu:  
THERMO GESIC yalnızca topikal kullanım içindir. THERMO GESIC’i etkilenen bölgeye 
nazikçe uygulayınız. Tedavi sırasında bandajlama veya kapatma (oklüzyon) uygulamayınız. 
Etkilenen bölgeye THERMO GESIC’i kuvvetli bir şekilde ovarak sürmeyiniz. 
THERMO GESIC koltuk altına uygulanmamalıdır. 
 
 
4 Değişik yaş grupları:  
Çocuklarda kullanımı:  
THERMO GESIC 12 yaşından küçük çocuklarda kullanılmamalıdır. 
Yaşlılarda kullanımı:  
Yaşlılar için özel kullanım önerisi yoktur. 
Özel kullanım durumları:  
Böbrek / Karaciğer yetmezliği:  
Ağır böbrek ve karaciğer yetmezliğiniz var ise, THERMO GESIC dikkatlice ve doktorunuzun 
gözetimi altında kullanılmalıdır. 
Eğer THERMO GESIC’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz . 
Kullanmanız gerekenden daha fazla THERMO GESIC kullandıysanız:  
THERMO GESIC’ten kullanmanız gerekenden fazlasını kullanmışsanız bir doktor veya eczacı 
ile konuşunuz . 
THERMO GESIC’i kullanmayı unutursanız  
Unutulan dozları dengelemek için çift doz almayınız.  
THERMO GESIC ile tedavi sonlandırıldığındaki oluşabilecek etkiler  
THERMO GESIC tedavisi sonlandırıldığında herhangi bir olumsuz etki oluşması beklenmez. 
 
4. Olası yan etkiler nelerdir?  
Tüm ilaçlar gibi THERMO GESIC’in içeriğinde bulunan maddelere duyarlı olan kişilerde yan 
etkiler olabilir. 
Aşağıdakilerden biri olursa THERMO GESIC’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
● Ciddi deri döküntüleri 
● Yüz, dudaklar, dil ve boğazda şişme, nefes alma güçlüğü  
Bunların hepsi çok ciddi yan etkilerdir. 
Eğer bunlardan biri sizde mevcut ise, THERMO GESIC’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
Bu çok ciddi yan etkilerin hepsi oldukça seyrek görülür. 
Yan etkiler aşağıdaki kategorilerde gösterildiği şekilde sınıflandırılmıştır: 
Çok yaygın : 10 hastanın en az 1’inde görülebilir. 
Yaygın : 10 hastanın birinden az, fakat 100 hastanın birinden fazla görülebilir. 
Yaygın olmayan  : 100 hastanın birinden az, fakat 1.000 hastanın birinden fazla görülebilir. 
Seyrek : 1.000 hastanın birinden az, fakat 10.000 hastanın birinden fazla görülebilir. 
Çok seyrek : 10.000 hastanın birinden az görülebilir. 
Bilinmiyor : Eldeki verilerden hareketle tahmin edilemiyor. 
 
5 Diğer yan etkiler: 
Çok yaygın: 
 Uygulama bölgesinde; kızarıklık (eritem), ağrı 
Yaygın: 
 Uygulama bölgesinde: Küçük çaplı sert kabarıklıklar (papül) veya su toplaması şeklinde 
küçük kabarcıklar (vezikül), şişlik, ödem, kaşıntı, kuruluk 
Yaygın olmayan: 
 Tat alma bozukluğu (disguzi) 
 Ciltte dokunma veya ağrı duyusuna karşı aşırı duyarlılık (hiperestezi) veya algılama 
yeteneğinde azalma (hipoestezi) 
 Yüksek tansiyon (hipertansiyon) 
 Göz tahrişi 
 Öksürük, boğaz tahrişi 
 Solunum güçlüğü (dispne), nefes darlığı ve astım şiddetlenmesi 
 Kol ve bacaklarda ağrı, kas spazmları 
 Mide bulantısı 
 Uygulama bölgesinde; egzama (dermatit), morarma, iltihaplanma (inflamasyon), alerjik 
reaksiyonlar (ürtiker gibi), hafif veya orta şiddette cilt tahrişi, pullanma, deri döküntüsü, 
 Kol ve bacaklarda yanma, karıncalanma, uyuşma ve iğnelenme hissi (parestezi) 
Çok seyrek: 
 Bilinç kaybı 
 Zaman, yer ve kişilerle ilgili olarak çevreyi algılama ve değerlendirme yeteneğinin 
bozulması (konfüzyon) 
 Kulak çınlaması 
 Bulanık veya çift görme 
 Üşüme, titreme 
 Sinirlilik, tedirginlik, öfori 
 Uyku hali 
Bunlar THERMO GESIC’in hafif yan etkileridir. 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz . 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz; eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
 
6 22.07.2016  THERMO GESIC’in saklanması  
THERMO GESIC’i çocukların göremeyeceği, erişemeyeceği yerlerde ve ambalajında 
saklayınız.  
25°C’nin altındaki oda sıcaklığında saklayınız. 
Son kullanma tarihiyle uyumlu olarak kullanınız  
Ambalajdaki son kullanma tarihinde sonra THERMO GESIC’i kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
Eğer üründe ve/veya ambalajında bozukluklar fark ederseniz THERMO GESIC’i 
kullanmayınız. 
 
Ruhsat Sahibi : SGA Sağlık Hiz. Dan. San. ve Tic. Ltd. Şti. 
Kadıköy/İstanbul 
 
Üretim Yeri : Pharma Plant İlaç San ve Tic. A.Ş. 
Kadıköy/İstanbul 
 
Bu kullanma talimatı 12.12.2023 tarihinde onaylanmıştır.  
