KISA ÜRÜN BİLGİSİ
1. BEŞERİ TIBBİ ÜRÜNÜN ADI
POT-OUT 880 mg/1 g granül
2. KALİTATİF VE KANTİTATİF BİLEŞİM
Etkin madde:
1 gram granül, 880 mg kalsiyum polistiren sülfonat içerir.
Yardımcı madde(ler):
Sodyum siklamat.………….13 mg
Yardımcı maddeler için 6.1’e bakınız.
3. FARMASÖTİK FORM
Granül
Altın sarısı-kahverengi granüller
4. KLİNİK ÖZELLİKLER
4.1. Terapötik endikasyonlar
─ Renal yetmezliği olan diyaliz hastalarında, diyaliz seansları arasında serum potasyum
yüksekliğinin tedavisi ve profilaksisi
─ Potasyum intoksikasyonunun tedavisinde
4.2. Pozoloji ve uygulama şekli
Pozoloji:
POT-OUT oral yolla veya rektal yolla uygulanabilir.
Uygulama sıklığı ve süresi:
Oral yolla
Yetişkinlerde: Yetişkinlerde teşhis edilmiş hiperpotaseminin tedavisi için 2-4x1 poşet (15
gram) kalsiyum polistiren sülfonat bir miktar sıvı içinde veya yiyeceklere karıştırılarak
uygulanır.
1Rektal yolla
Ortalama günlük doz, 1-2x2 poşet (30 gramın retansiyon lavmanı şeklinde uygulanması ile
gerçekleştirilir.)
Tedavinin süresi, potasyum seviyesine bağlıdır. Potasyum seviyesi düzenli olarak kontrol
edilmelidir: Serum potasyum seviyesi 4-5 mmol/L seviyesine düşünce tedavi kesilmelidir.
Tedavi süresince düşük potasyum içerikli bir diyet tavsiye edilir.
Uygulama şekli:
Oral yolla: 1 poşet (15 gram) kalsiyum polistiren sülfonat, 100 ml su, süt, çay veya kahve
içinde veya yiyeceklerle karıştırılarak hemen içilmelidir (granüllerin dış kaplamaları
bozulmadan önce). Meyve suyu fazla miktarda potasyum içerdiği için hazırlık amacıyla
kullanılmamalıdır ve uygulama sonrasında tüketilmemelidir. Tadı iyileştirmek için bal, şurup,
şeker, tatlandırıcı ilave edilebilir.
Rektal yolla: 2 poşet (30 gram) kalsiyum polistiren sülfonat 100-200 ml sıvı (su veya %5
glukoz solüsyonu) içinde çözünmeli ve vücut ısısına getirilerek rektal yolla, lavman olarak
uygulanmalıdır. Lavman ile uygulanan sıvı en azından 4 saat içeride tutulmalıdır.
Daha fazla etkinlik nedeniyle oral yol tercih edilir.
Özel popülasyonlara ilişkin ek bilgiler:
Böbrek/Karaciğer yetmezliği:
POT-OUT böbrek yetmezliği durumunda özellikle kullanılan bir ilaçtır.
Pediyatrik popülasyon:
Çocuklarda kullanımı şu şekildedir:
Oral yolla
Gün içinde birkaç parçaya bölünmüş halde 0,5-1 gram/kg vücut ağırlığı şeklinde hesaplanarak
uygulanır.
Geriyatrik popülasyon:
Geriyatrik popülasyon kullanımına ilişkin bir bilgi bulunmamaktadır.
24.3. Kontrendikasyonlar
─ Kalsiyum polistiren sülfonata veya ilacın formülasyonunda bulunan herhangi bir içeriğe
karşı aşırı duyarlı olduğu bilinen kişilerde,
─ Serum potasyum seviyesi 5 mmol/litre’nin altında bulunan hastalarda,
─ Hiperkalsemi ve buna eşlik eden durumlarda (Örneğin hiperparatroidizm, çoklu miyelom,
sarkoidoz veya metastatik karsinoma),
─ Tıkayıcı barsak hastalığı olan kişilerde,
─ Yenidoğanlarda,
POT-OUT kontrendikedir.
4.4. Özel kullanım uyarıları ve önlemleri
Serum potasyum düzeyi ile kalsiyum düzeylerinin düzenli olarak kontrol edilmesi gerekir.
Sorbitol ile birlikte kullanılmamalıdır. Birlikte kullanıldığında ölümcül olabilen intestinal
nekroz bildirilmiştir.
Hipopotasemi (serum potasyum seviyesinin 4,1 mmol/1 altına düşmesi) oluşumunu önlemek
için serum potasyum seviyesinin günlük takibi önerilmektedir. Tedavi süresince özellikle de
dijitalis preparatları kullanan hastalarda serum potasyum düşüklüğü göz önünde
bulundurulmalı ve tedavi süresince gerekli klinik ve biyokimyasal kontroller yapılmalıdır.
Serum potasyum seviyesi 5 mmol/L’nin altına düştüğünde POT-OUT kullanımı
durdurulmalıdır.
Diğer elektrolit bozukluklar: Tüm katyon değiştirici reçinelerde olduğu gibi, kalsiyum
polistiren sülfonat da, potasyum için tam anlamıyla seçici değildir. Hipomagnesemi ve/veya
hiperkalsemi oluşabilir. Uzun dönemli tedavi sırasında yüksek kalsiyumlu diyet alınması veya
kalsiyum içeren diğer ilaçların alınması durumunda yüksek serum kalsiyum (hiperkalsemi)
riski nedeniyle hasta kontrol altında tutulmalıdır. Buna bağlı olarak hastalar tüm muhtemel
elektrolit bozukluklar açısından izlenmelidir.
Hiperkalsemi gelişimini erkenden belirlemek açısından serum kalsiyum seviyeleri, haftalık
aralıklarla hesaplanmalıdır (normal serum kalsiyum seviyesi 2,1-2,8 mmol/l’dir), reçine dozu
hiperkalsemi ve hipopotasemi seviyelerine göre ayarlanır.
Diğer riskler: Klinik olarak anlamlı konstipasyon gelişimi durumunda, normal barsak
hareketleri sağlanana kadar tedaviye ara verilir. Magnezyum içerikli laksatifler ile birlikte
kullanılmamalıdır (bakınız bölüm 4.5).
3Aspirasyon oluşmaması için oral yolla kullanımda dikkatli olunmalıdır. Bronkopulmoner
komplikasyonlara sebep olabilecek aspirasyondan kaçınmak için, reçine uygulanan hastalar
dikkatlice konumlandırılmalıdır.
Çocuklar: Çocuklarda rektal uygulama, uygun olmayan dilüsyon veya doz aşımı sebebiyle
reçinenin birikmesine yol açabileceğinden özel dikkat gerektirir.
POT-OUT 1 gramında 13 mg sodyum siklamat ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
POT-OUT tetrasiklin ve demir içeren ilaçların etkinliğini azaltır. Bu ilaçlardan herhangi biri
ile beraber POT-OUT kullanılıyorsa en az 2 saat ara ile alınmalıdır.
4.5. Diğer tıbbi ürünler ile etkileşimler ve diğer etkileşim şekilleri
Aşağıdaki preparatlar ile birlikte kullanılmamalıdır:
Sorbitol (oral veya rektal): Sorbitol ile sodyum polistiren sülfonatın birlikte kullanımı kolon
nekrozuna sebep olabilir. Bu yüzden sorbitol ile kalsiyum polistiren sülfonatın birlikte
kullanımı önerilmemektedir.
Aşağıdaki preparatlar ile birlikte kullanılırken dikkatli olunmalıdır:
Kalsiyum içeren diğer preparatlarla ile birlikte kullanımında kan kalsiyum seviyeleri
izlenmelidir.
Dijitalis benzeri preparatlar: Eğer dijital preparatları kullanımı sırasında hipopotasemi ve/veya
hiperkalsemi ortaya çıkarsa, kalp glikozidlerinin toksik etkileri özellikle çeşitli ventriküler
artimiler ve A-V nodal dissosiyasyonu olmak üzere artabilir.
Diüretiklerle birlikte kullanımında istenmeyen düşük potasyum seviyesi oluşma ihtimali artar
(hipopotasemi).
POT-OUT tetrasiklin ve demir içeren ilaçların etkinliğini azaltır. Bu ilaçlardan herhangi biri
ile beraber POT-OUT kullanılıyorsa en az 2 saat ara ile alınmalıdır.
Antikolinerjik ilaçlar barsak hareketlerini azaltır, bu yüzden gastrointestinal yan etki riskini
arttırırlar.
4Katyon verici maddeler kalsiyum polistiren sülfonatın potasyum bağlama etkinliğini
azaltabilir.
Absorbe edilmeyen katyon verici antasid ve laksatifler: Magnezyum hidroksit ve alüminyum
karbonat gibi absorbe edilemeyen katyon verici antasid ve laksatifler ve katyon değiştirici
reçinelerin eş zamanlı kullanımını takiben sistemik alkaloz geliştiğine dair raporlar
bulunmaktadır.
Alüminyum hidroksit: Reçine (sodyum formu) ile alüminyum hidroksit kombine edildiği
zaman alüminyum hidroksit konkresyonuna bağlı olarak barsak tıkanıklığı oluştuğu rapor
edilmiştir.
Lityum: Lityum absorpsiyonunda azalma görülebilir.
Levotroksin: Levotroksin absorpsiyonunda azalma görülebilir.
Özel popülasyonlara ilişkin ek bilgiler:
Özel popülasyonlarla ilgili olarak herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyonlara ilişkin etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Kalsiyum polistiren sülfonat için, gebe kadınlarda kullanımına ilişkin yeterli klinik veri
mevcut değildir.
Bu nedenle POT-OUT kullanımı sırasında gebe kalmayı planlıyorsanız lütfen doktorunuza
danışınız.
Kalsiyum polistiren sülfonatın doğum kontrol yöntemleri üzerine bilinen herhangi bir etkisi
bulunmamaktadır.
5Gebelik dönemi
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. Kalsiyum polistiren sülfonat için, gebeliklerde maruz kalmaya ilişkin
klinik veri mevcut değildir.
Gebe kadınlara verilirken tedbirli olunmalıdır. Bütün ilaçlarda olduğu gibi bu dönemde
herhangi bir ilaç kullanımı fayda/risk ilişkisinin dikkatle değerlendirildiği doktor kararı iledir.
Laktasyon dönemi
Polistiren sülfonat’ın insan sütüyle atılıp atılmadığı bilinmemektedir. Polistiren sülfonatın süt
ile atılımı hayvanlar üzerinde araştırılmamıştır. Emzirmenin durdurulup durdurulmayacağına
ya da POT-OUT tedavisinin durdurulup durdurulmayacağına ilişkin karar verilirken
emzirmenin çocuk açısından faydası ve POT-OUT tedavisinin emziren anne açısından faydası
dikkate alınmalıdır.
Üreme yeteneği/Fertilite
Kalsiyum polistiren sülfonatın üreme yeteneği üzerine etkisi ile ilgili kontrollü çalışmalar
bulunmamaktadır.
4.7. Araç ve makine kullanımı üzerindeki etkiler
Bilinen bir etkisi yoktur.
4.8. İstenmeyen etkiler
Tüm ilaçlarda olduğu gibi, kalsiyum polistiren sülfonatın içeriğinde bulunan maddelere
duyarlı olan kişilerde yan etkiler olabilir.
Kalsiyum polistiren sülfonat ile yapılan klinik araştırmalarda karşılaşılan yan etkilerin tamamı
aşağıdadır.
Yan etkilerin değerlendirilmesi, aşağıdaki sıklık verilerine dayanmaktadır.
Advers reaksiyonların sıklığı aşağıdaki gibi sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerle tahmin
edilemiyor).
6Metabolizma ve beslenme hastalıkları
Bilinmiyor: Hipopotasemi, hiperkalsemi ve hipomagnezemi
Hiperkalsemi, kalsiyum reçinesi alan diyaliz hastalarında ve kronik böbrek yetmezliği olan
bazı hastalarda rapor edilmiştir.
Solunum, göğüs hastalıkları ve mediastinal hastalıklar
Seyrek: Kalsiyum polistiren sülfonat partiküllerinin inhalasyonu ile birlikte bazı akut bronşit
ve/veya bronkopnömoni.
Gastrointestinal hastalıklar
Seyrek: Gastrik irritasyon, anoreksi, bulantı, kusma, konstipasyon ve diyare.
Çok seyrek: Özellikle çocuklarda rektal uygulamayı takiben feçes birikmesi ve oral
uygulamadan sonra gastrointestinal bezoar oluşumu ve muhtemelen eşlik eden bir patoloji
veya reçinenin yetersiz dilüsyonu nedeniyle barsak tıkanması.
Bilinmiyor: İntestinal perforasyona yol açan gastrointestinal sistem ülserasyonu, iskemik kolit
veya nekroz, beraberinde sorbitol kullanımı sonucu intestinal nekroz.
Özel popülasyonlara ilişkin ek bilgiler:
Böbrek/Karaciğer yetmezliği:
POT-OUT böbrek yetmezliği durumunda özellikle kullanılan bir ilaçtır.
Pediyatrik popülasyon:
Çok seyrek: Özellikle çocuklarda rektal uygulamayı takiben feçes birikmesi ve oral
uygulamadan sonra gastrointestinal bezoar oluşumu bildirilmiştir. Muhtemelen eşlik eden bir
patoloji veya reçinenin yetersiz dilüsyonu nedeniyle barsak tıkanması da raporlanmıştır.
Ancak bu durum çok seyrek görülmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 09).
74.9. Doz aşımı ve tedavisi
İntoksikasyon semptomları: Kalsiyum polistiren sülfonat aşırı dozundan sonra tipik olarak
hipopotasemi oluşur. Bu da kendini yorgunluk, kas güçsüzlüğü, gastroiliak atoni, ileum
paralizi, metabolik asidoz, irritabilite, konfüzyon, düşünsel proseslerde yavaşlama,
hiporefeksi ve son olarak paraliz ile belli eder.
Apne, bu gelişmenin ciddi bir sonucudur. Çok şiddetli vakalarda hipopotasemiye bağlı koma
oluşabilir. Elektrokardiyografik değişiklikler hipopotasemi veya hiperkalsemi ile uyumlu
olabilir; kardiyak aritmi meydana gelebilir. Potasyumun şiddetli eksikliği EKG’de T
dalgalarının yassılaşması, ST çökmesi, T negatifleşmesi ve U dalgalarına rastlanması şeklinde
tanınabilir. Mevcut böbrek hasarı olan hastalarda hiperpotasemiye ait şiddetli böbrek
yetersizliği bulguları klinik tabloyu maskeleyebilir.
Tedavi: Serum elektrolitlerini düzeltmek için uygun önlemler alınmalıdır. Lavman veya
laksatiflerin uygun kullanımı ile reçine sindirim sisteminden uzaklaştırılmalıdır. Fazla dozun
uygulanmasına ilişkin intoksikasyonun erken dönemlerinde tedavi, toksinin gastrik lavaj ile
alınmasıdır (veya Ipeka şurubu kullanılmasıdır). Sonrasında lavman uygulanmalıdır. Serum
kalsiyum ve potasyum seviyelerinin sıkıca takibi ile hipopotaseminin semptomatik tedavisi de
yapılır.
İntoksikasyon durumunda hemodiyaliz uygulanması ile beraber, kalsiyum kaybını azaltmak
için kortikosteroidler de kullanılabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Hiperkalemi ve hiperfosfatemi tedavisinde kullanılan ilaçlar
ATC kodu: V03AE01
Hiperpotasemi, serum potasyum seviyesinin 5.0 mmol/L’nin üzerine çıkmasıdır.
Hiperpotasemi, şiddetli hemoliz, azalmış potasyum sekresyonu sonucunda (adrenal
yetersizlik, şok böbrek (akut böbrek yetmezliği), diyabetik ketoasidoz) veya artmış potasyum
alımı sonucu oluşabilir. Semptomlar, halüsinasyonlar, kas güçsüzlüğü ve kalp yetmezliğine
yol açabilen kardiyak aritmi şeklindedir.
8Etki mekanizması:
POT-OUT iyon değiştiriciler ailesine aittir. Katyon değiştiriciler, suda çözünmeyen, geniş
moleküler ağırlığı olan, üç boyutlu, karbonhidratların çapraz bağlandığı organik
polimerleridir. Bunlar iyonlarla geri dönüşlü olarak bağlanma yeteneğine sahiptir ve diğer
iyonlarla kolayca yer değiştirebilirler. Bazı iyonlar, diğerlerinden daha kolayca değiştirilebilir.
Biyolojik olarak önemli katyonlar yüksek afinitelerine göre aşağıdaki şekilde sıralanabilir.
Ca>Mg>K>Na>H
Afinitenin yanında iyon değişim kapasitesi, solüsyondaki iyonların konsantrasyonlarına da
bağlıdır. Örneğin, düşük afiniteli, potasyum gibi bir iyonun, yüksek konsantrasyonda
bulunması, kalsiyum gibi yüksek afiniteli bir iyonla yer değiştirmesine neden olabilir.
POT-OUT çözünmeyen ve emilmeyen bir reçinedir (polistiren sülfonat) ve kalsiyum ile
bağlıdır. Bu zayıf bağlı iyon çevrede bulunan diğer iyonlarla değiştirilir. POT-OUT ile tedavi
intestinal potasyum emilimini azaltarak serum potasyum seviyesini düşürür.
1 gram POT-OUT barsakta 40-60 mg potasyum bağlar. Bu nedenle diyet kaynaklı potasyum,
barsak geçişi sırasında kalsiyum ile değiştirilmiş olur ve polistiren sülfonat ile bağlı bu form
artık emilemez ve feçes ile itrah edilir. Bu nedenle serum potasyumundaki düşüş genellikle 24
saat sonra gerçekleşir.
5.2. Farmakokinetik özellikler
Genel özellikler
POT-OUT iyon değiştirici bir reçinedir.
Teorik iyon değiştirme kapasitesi polistiren sülfonat için 3.1 mmol/g’dır. Ancak in vivo
kapasite daha düşüktür. Çünkü değişim kapasitesinin bir bölümü amonyum, sodyum,
magnezyum ve organik iyonlarla işgal edilmiştir.
Gerçekçi iyon değişim kapasitesi, POT-OUT için yaklaşık olarak 0,6-1,2 mmol
potasyum/g’dır
Emilim:
Kalsiyum polistiren sülfonatın sistemik emilimi yoktur.
9Biyoyararlanım:
POT-OUT, granül formunda hazırlanmakta ve bu amaçla metil selüloz kullanılmaktadır. Bu
madde, suda kolayca çözünür. Böylece etken maddenin biyoyararlanımı, bitmiş ürünün
biyoyararlanımına eştir.
POT-OUT ile polistiren sülfonat arasında biyoyararlanım açısından fark bulunmamaktadır.
Dağılım:
Oral alımından sonra bu reçine, midenin asidik ortamına (hidrojen iyonlarından zengin)
ulaşır. Kalsiyum iyonları serbestleşir ve hidrojen iyonları bu reçineye bağlanır. Daha sonraki
barsak pasajı sırasında bu kez hidrojen iyonları, potasyum iyonları ve diğer iyonlarla değişir.
1 gram POT-OUT barsakta 40-60 mg potasyum bağlar.
Biyotransformasyon:
POT-OUT’un sistemik emilimi yoktur bu nedenle biyotransforme olmaz.
Eliminasyon:
Diyet kaynaklı potasyum barsak geçişi sırasında kalsiyum ile değiştirilir ve polistiren sülfonat
ile bağlı bu form artık emilmez ve feçes ile ıtrah edilir.
5.3. Klinik öncesi güvenlilik verileri
Doğrudan toksisiteye ilişkin bir rapor bugüne kadar bulunmamaktadır. Aşırı dozu ile ortaya
dolaylı etki çıkabilir; bu ise kalsiyumun aşırı emilimi ile vücutta kalsiyum iyonlarının artışına
ve potasyumun azalmasına bağlıdır. Uygun bir moniterizasyon ile yan etkiler oldukça
seyrektir.
Mevcut bilgilere göre mutajenik, teratojenik ve karsinojenik etkileri de içeren toksikolojik bir
risk söz konusu değildir.
6. FARMASÖTİK ÖZELLİKLER
6.1. Yardımcı maddelerin listesi
Metil selüloz
Sodyum siklamat
Vanilya aroması
106.2. Geçimsizlikler
Bilinen bir geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
25˚C altındaki oda sıcaklığında saklayınız.
6.5. Ambalajın niteliği ve içeriği
Her biri 15 gram granül içeren 20, 60 ve 120 adetlik ambalajlarda kullanıma sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
VEM İlaç San. ve Tic. A.Ş
Söğütözü Mahallesi 2177. Cadde
No:10B/49 Çankaya/Ankara
8. RUHSAT NUMARASI
2019/296
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.06.2019
Ruhsat yenileme tarihi:
10. KÜB’ÜN YENİLENME TARİHİ
11