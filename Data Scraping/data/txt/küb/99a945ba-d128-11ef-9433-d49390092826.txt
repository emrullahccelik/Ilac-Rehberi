KISA ÜRÜN BİLGİSİ
1. BEŞERİ TIBBİ ÜRÜNÜN ADI
COFACT 250 IU/10 mL IV Enjeksiyon için Toz İçeren Flakon
Steril
Enjeksiyonluk çözelti için toz ve çözücü
2. KALİTATİF VE KANTİTATİF BİLEŞİM
Etkin maddeler:
COFACT (4 koagülasyon faktör konsantresi), insan protrombin kompleksi içeren enjeksiyonluk
çözelti için toz ve çözücü şeklinde sunulmaktadır. Bu ürün IU cinsinden nominal olarak aşağıdaki
tabloda belirtilen insan koagülasyon faktörlerini içerir:
COFACT 250 IU Sulandırılarak
(faktör IX) hazırlama sonrası
Bileşen (IU/ml)
Koagülasyon faktörü II 140 – 350 14 – 35
Koagülasyon faktörü VII 70 – 200 7 – 20
Koagülasyon faktörü IX 250 25
Koagülasyon faktörü X 140 – 350 14 – 35
Diğer Bileşenler
Protein C 111 - 390 11 - 39
Protein S 10 - 80 1 - 8
Her bir flakonun toplam protein içeriği 130 – 350 mg’dır (COFACT 250 IU). Ürünün spesifik
aktivitesi ≥ 0.6 IU/mg’dır ve faktör IX aktivitesi olarak ifade edilir.
Yardımcı maddeler:
Sodyum 125 - 195 mmol/L
Yardımcı maddeler için bölüm 6.1’e bakınız.
3. FARMASÖTİK FORM
Enjeksiyonluk çözelti için toz ve çözücüsü
Toz, mavimtrak renktedir.
4. KLİNİK ÖZELLİKLER:
4.1. Terapötik endikasyonlar
COFACT aşağıdaki durumlar için kullanılmaktadır:
Edinsel (Kazanılmış) protrombin kompleks koagülasyon faktörlerinin eksikliğine
bağlı kanamaların tedavisinde ve perioperatif profilaksisinde (Örnek olarak K vitamini
antagonistleri ile tedavi veya doz aşımına bağlı oluşan eksikliğin hızla düzeltilmesi
gereken durumlar)
1-K vitaminine bağımlı koagülasyon faktörlerinden herhangi birinin konjenital
eksikliğine bağlı kanamaların tedavisinde ve perioperatif profilaksisinde (saflaştırılmış
spesifik koagülasyon faktör ürünü yokluğunda)
4.2 Pozoloji ve uygulama şekli
Pozoloji:
Aşağıda sadece genel dozaj kılavuzları verilmiştir. Tedavi koagülasyon hastalıklarının
tedavisinde uzman bir hekimin gözetimi altında başlatılmalıdır. Yerine koyma tedavisinin
dozajı ve süresi, hastalığın şiddetine, kanamanın yeri ve büyüklüğüne ve hastanın klinik
durumuna bağlıdır.
Uygulamanın miktarı ve sıklığı, her hasta bazında bireysel olarak hesaplanmalıdır. Doz
aralıkları, protrombin kompleksindeki farklı koagülasyon faktörlerinin farklı yarılanma-
ömürlerine göre adapte edilmelidir (Bknz. Bölüm 5.2). Bireysel doz gereklilikleri sadece ilgili
koagülasyon faktörlerinin tek tek plazma değerlerinin düzenli olarak saptanması temel
alınarak ya da protrombin kompleks seviyesinin yaygın testleri (protrombin zamanı, INR) ve
hastanın klinik durumunun sürekli izlenmesi ile tanımlanabilir.
Majör cerrahi girişim durumunda uygulanacak yerine koyma tedavisi kesinlikle koagülasyon
testleri ile izlenmelidir (spesifik koagülasyon faktör testleri ve/veya protrombin kompleks
seviyeleri için yaygın testler).
K vitamini antagonist tedavisi sırasında oluşan kanama ve kanamanın perioperatif
profilaksisi:
Doz, tedavi öncesindeki INR, hedeflenen INR ve vücut ağırlığına bağlı olarak ayarlanır.
Aşağıdaki tablolarda farklı başlangıç INR değerlerine yönelik olarak, INR’nin düzeltilmesi
için gerekli olan yaklaşık dozlar verilmiştir.
Bu doz tabloları genel doz kılavuzlarını temsil etmektedir, her bir hasta için bireysel doz
değerlendirmesi ve tedavi sırasında INR ve diğer koagülasyon parametrelerinin yakın
takibinin yerine geçemez.
Hedef INR ≤ 2.1’e ulaşmak için ml cinsinden önerilen Cofact dozları
Başlangıçtaki
INR 7.5 5.9 4.8 4.2 3.6 3.3 3.0 2.8 2.6 2.5 2.3 2.2
Vücut
Ağırlığı
50 kg 40 40 40 30 30 30 20 20 X X X X
60 kg 50 50 40 40 30 30 30 20 X X X X
70 kg 60 50 50 50 40 40 30 30 X X X X
80 kg 60 60 60 50 50 40 40 30 X X X X
90 kg 60 60 60 60 50 50 40 30 X X X X
100 kg 60 60 60 60 60 50 40 40 X X X X
X : COFACT infüzyonu önerilmez.
2Hedef INR ≤ 1.5’e ulaşmak için ml cinsinden önerilen Cofact dozları
Başlangıçtaki
INR
7.5 5.9 4.8 4.2 3.6 3.3 3.0 2.8 2.6 2.5 2.3 2.2
Vücut
Ağırlığı
50 kg 60 60 60 50 50 50 40 40 30 30 30 30
60 kg 80 70 70 60 60 60 50 50 40 40 40 30
70 kg 90 80 80 70 70 70 60 60 50 40 40 40
80 kg 100 100 90 90 90 80 80 70 60 50 50 40
90 kg 100 100 100 90 90 90 80 80 70 60 50 40
100 kg 100 100 100 100 100 90 90 80 70 70 60 50
Dozlar COFACT’taki faktör IX konsantrasyonuna bağlı olarak hesaplanır, bunun nedeni
faktör IX’un PCC içindeki diğer koagülasyon faktörlerine kıyasla infüzyon sonrası nispeten
kısa yarılanma ömrü ve düşük verimidir. Faktör IX’un ≥ %30 ortalama plazma
konsantrasyonunun ≤ 2.1 INR ve ≥% 60 konsantrasyonunun ise ≤ 1.5 INR elde etmek için
yeterli olduğu kabul edilir. Hesaplanan değerler 10 ml’nin katlarına yuvarlanır ve toplamda 60
mL ya da 100 mL’lik üst limitte sabitlenir (yukarıdaki tabloya bakınız). Hollanda Tromboz
Servisi tarafından önerilen hedef INR değerleri, İngiliz ve Alman önerileri ile aynı
düzendedir.
K vitamini antagonisti kaynaklı hemostaz bozulmasının düzeltilmesi yaklaşık 6-8 saat sürer.
Ancak COFACT ile eşzamanlı olarak K vitamini uygulanırsa, K vitamini etkisi genellikle 4 -
6 saat içerisinde gözlenir. Bu nedenle, insan protrombin kompleksinin tekrar tedavileri K
vitamini uygulamasına bağlı olarak genellikle gerekli olmamaktadır. Tüm bu öneriler,
deneyime bağlı olduğundan ve iyileşme ile etki süresi değişkenlik gösterebildiğinden, tedavi
süresince INR değerlerinin izlenmesi zorunludur.
K vitaminine bağımlı koagülasyon faktörlerinden herhangi birinin konjenital eksikliği
ve spesifik koagülasyon faktör ürünü yokluğunda, kanamanın tedavisi ve perioperatif
profilaksisi:
Tedavi için hesaplanan gerekli doz aşağıda belirtilen ampirik bulgulara dayanmaktadır;
Vücut ağırlığı kg’ı başına yaklaşık olarak 1 IU faktör VII ya da faktör IX, plazmadaki faktör
VII ya da faktör IX aktivitesini sırasıyla 0.01 IU/mL arttırırken;
Vücut ağırlığı kg’ı başına yaklaşık olarak 1 IU faktör II ya da faktör X, plazmadaki faktör II
ya da faktör X aktivitesini sırasıyla 0.02 ve 0.017 IU/mL arttırır.
Uygulanan spesifik faktör dozu, İnternasyonel Birim (IU) olarak ifade edilir, bu birimler her
faktör için güncel DSÖ (Dünya Sağlık Örgütü) standardı ile ilgilidir. Spesifik koagülasyon
faktörünün plazmadaki aktivitesi ya yüzde olarak (normal plazma ile ilişkili) ya da
İnternasyonel Birim (Spesifik koagülasyon faktörü için internasyonel standart ile ilişkili)
olarak ifade edilir.
3Koagülasyon faktör aktivitesinin bir İnternasyonel Birimi (IU), normal insan plazmasının bir
ml’deki miktarına eşdeğerdir.
Örneğin, faktör X için gerekli doz hesaplamasına göre, her vücut ağırlığı kg’ı için 1 IU faktör
X, plazmadaki faktör X aktivitesini 0.017 IU/mL arttırır.
Gerekli olan doz aşağıdaki formül kullanılarak hesaplanmaktadır:
Gerekli olan birim = vücut ağırlığı (kg) x gerekli olan faktör X artışı (IU/mL) x 60
Buradaki 60 (mL/kg), tahmini geri kazanım miktarıdır.
Uygulama yöntemi:
Ürün aşağıda belirtildiği gibi çözündürülür. COFACT intravenöz olarak uygulanmalıdır.
Sulandırılarak hazırlanan ürünün dakikada yaklaşık 2 mL hızında uygulanması tavsiye
edilmektedir.
Çözündürme
Kurutulmuş protein fraksiyonu belirtilen hacimde enjeksiyonluk suyla sulandırılmalıdır. Ürün
2-8°C’de saklandı ise, COFACT ve enjeksiyonluk su flakonlarının çözündürülmeden önce
oda sıcaklığına (15-25°C) getirilmesi gereklidir.
Transfer iğnesinin kullanma prosedürü
1. Hem ürünü içeren flakonun hem de enjeksiyonluk su içeren flakonun plastik koruyucu
kapakları kaldırılır.
2. Her iki flakonun kauçuk tıpaları, dezenfeksiyon mendili ya da alkolle (%70) ıslatılan gazlı
bezle dezenfekte edilir.
3. Transfer iğnesinin bir ucundaki koruyucu kapak çıkarılır ve enjeksiyonluk su içeren
flakonun kapağına batırılır. Daha sonra transfer iğnesinin diğer ucundaki koruyucu çıkartılır.
Transfer iğnesini içeren flakon baş aşağı çevrilir ve ucu halen boş olan iğne hemen toz ürünü
içeren flakona batırılır.
4. Ürünün bulunduğu flakondaki düşük basınç, enjeksiyonluk suyun flakona geçişini
sağlayacaktır. Öneri: Enjeksiyonluk su transfer edilirken toz ürünü içeren flakon yana doğru
eğilerek, çözücünün ürün flakonunun yanlarını yıkaması sağlanır. Bu ürünün daha hızlı
çözünmesine yardımcı olmaktadır. Tüm su transferi tamamlandıktan sonra boş flakon ve
transfer iğnesi tek bir hareketle çıkartılmalıdır.
Çözünmeyi hızlandırmak için flakon hafifçe kendi etrafında döndürülebilir ve eğer gerekirse,
30°C’ye kadar ısıtılabilir. Flakon asla çalkalanmamalı veya flakonun sıcaklığının 37°C’yi
aşmasına müsade edilmemelidir. Eğer flakon su banyosunda ısıtılırsa, koruyucu kapağın
ve/veya kauçuk tıpanın suyla temas etmemesine dikkat edilmelidir.
Kural olarak, mavi renkli bir çözelti oluşması için kurutulmuş madde 10 dk. içerisinde tam
olarak çözündürülmelidir; mavi renk plazma proteini seruloplazminin varlığı ile meydana
gelmektedir.
Çözelti berrak ya da çok hafif opak olmalıdır. Bulanık ya da çökelti içeren çözeltiler
kullanılmamalıdır.
Sulandırılarak hazırlanan ürün uygulama öncesinde partikül madde ve renk değişimi
açısından görsel olarak incelenmelidir.
4Özel popülasyonlara ilişkin ek bilgiler:
Böbrek / Karaciğer yetmezliği:
Böbrek ve karaciğer yetmezliği olan hastalarda minimum konsantrasyonda ve pratik olarak
mümkün en yavaş infüzyon hızıyla uygulanmalıdır.
Pediyatrik popülasyon:
Çocuklarda, doz vücut ağırlığına göre ayarlanılarak kullanılabilir. İnfüzyon hızı yavaş
olmalıdır. 6 yaşından küçük çocuklarda COFACT kullanımına dair yeterli veriler
bulunmamaktadır.
Geriyatrik popülasyon:
65’inden yaşlılarda doz ayarlaması ve minimum infüzyon hızıyla uygulama gereklidir.
4.3 Kontrendikasyonlar
Etkin madde ya da yardımcı maddelerden herhangi birine karşı aşırı duyarlılık.
4.4 Özel kullanım uyarıları ve önlemleri
Virüs güvenliği
COFACT insan plazmasından elde edilmektedir. İnsan plazmasından elde edilen
ilaçlar, virüsler ve teorik olarak Varyant Creutzfeldt-Jacob (v-CJD) gibi, çeşitli
hastalıklara yol açabilen enfeksiyon yapıcı ajanlar içerebilirler. COFACT’da Varyant
Creutzfeldt-Jacob hastalığının bulaşma riski teorik olarak minimumken, klasik
Creutzfeldt-Jacob hastalığının bulaşma riski hiçbir kanıtla desteklenmez. Alınan
önlemlere rağmen, bu tür ürünler halen potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala potansiyel
olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların
bu ürünlerin içerisinde bulunma ihtimali mevcuttur. HIV, HBV, HCV gibi zarflı
virüsler ve HAV gibi zarflı olmayan virüsler için etkili önlemlerin alınmasına dikkat
edilmelidir. Parvovirüs B19 gibi zarflı olmayan virüslere karşı alınan tedbirler sınırlı
sayıda olabilir. Parvovirüs B19 enfeksiyonu, gebelikte (fetal infeksiyon) ve immün
yetmezlik ya da kırmızı kan hücre üretiminde artış olan hastalarda tehlikeli olabilir
(hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Pıhtılaşma hastalıklarının tedavisinde deneyimli bir uzmanın tavsiyesi alınmalıdır.
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
K vitamini antagonistleri alan hastalarda altta yatan bir hiperkoagülabilite durumu
olabilmektedir ve insan protrombin kompleksinin infüzyonu bu durumu şiddetlendirebilir.
K vitaminine bağımlı koagülasyon faktörlerinin edinilmiş eksikliği olan hastalarda (örneğin K
vitamini antagonistleri tedavisi nedeniyle), COFACT sadece protrombin kompleks
değerlerinin, hızla düzeltilmesinin gerekli olduğu durumlarda kullanılmalıdır, örneğin majör
5kanama ya da acil cerrahi müdahale gibi. Diğer durumlarda K vitamini antagonisti dozunun
azaltılması ve/veya K vitamini uygulanması genellikle yeterli olmaktadır.
K vitaminine bağımlı faktörlerden herhangi birinin konjenital eksikliğinde, eğer mevcutsa
spesifik koagülasyon faktörü uygulanmalıdır.
Alerjik ya da anafilaktik-tip reaksiyon oluşması durumunda, enjeksiyon / infüzyon
uygulaması derhal durdurulmalıdır. Şok durumunda, standart şok tedavisi uygulanmalıdır.
İnsan plazma-türevli protrombin kompleks ürünlerini düzenli/tekrarlı olarak kullanan hastalar
için uygun aşılama (hepatit A ve B) göz önüne alınmalıdır.
Hasta ve ürünün serisi arasındaki bağlantıyı koruyabilmek için COFACT’ın bir hastaya her
uygulamasında, kullanılan ürünün adı ve seri numarasının kaydedilmesi şiddetle önerilir.
Konjenital ya da edinilmiş eksiklik nedeniyle insan protrombin kompleksi ile tedavi edilen
hastalarda, özellikle tekrarlı doz uygulananlarda, tromboz ya da yaygın damar içi pıhtılaşma
riski bulunmaktadır. Daha uzun yarı-ömürleri olan diğer K vitaminine bağımlı koagülasyon
faktörleri normal değerlerden daha fazla birikebildiğinden bu risk izole faktör VII eksikliği
tedavisinde daha yüksek olabilir.
İnsan protrombin kompleksi verilen hastalar yaygın damar içi pıhtılaşma ya da tromboz bulgu
ve belirtileri açısından yakın olarak izlenmelidir. Trombo-embolik komplikasyon riskinden
ötürü, koroner kalp hastaları, karaciğer hastalığı olan hastalar, perioperatif ya da ameliyat
sonrası hastalar, yeni doğanlar ve yüksek tromboz veya yaygın damar içi pıhtılaşma riski
taşıyan hastalar yakın olarak takip edilmelidir. Bu hastalarda uygulamanın potansiyel yararı,
yukarıda belirtilen risklere göre hesaplanmalıdır.
Eğer daha önce kan ürünü kullanımlarınız sırasında aşırı duyarlı olduğunuz ortaya çıkmış ise
dikkatli olmalısınız. COFACT ancak başka bir seçenek olmadığı durumlarda kullanılmalıdır
(hayati tehlike gibi durumlarda). Tedavi mutlaka hastanede veya bir doktorun kontrolü altında
yapılmalıdır.
Yenidoğanlarda K vitamini eksikliğine bağlı olarak görülen perinatal kanama durumunda
COFACT kullanımına ilişkin veri mevcut değildir.
COFACT her dozunda 125-195 mmol/L sodyum içerir. Bu durum, kontrollü sodyum
diyetinde olan hastalar için göz önünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
İnsan protrombin kompleks ürünleri, K vitamini antagonist tedavisinin etkisini nötralize eder.
Diğer tıbbi ürünler ile etkileşimi bilinmemektedir.
4.6 Gebelik ve laktasyon
Genel tavsiye
Gebelik kategorisi: C
6Çocuk doğurma potansiyeli bulunan kadınlar / doğum kontrolü (kontrasepsiyon)
İnsan protrombin kompleksinin çocuk doğurma potansiyeli bulunan kadınlarda kullanımına
ilişkin özel bir öneri veya, tedavi sırasında veya sonrasında doğum kontrolünün gerekli
olduğuna dair herhangi bir bilgi söz konusu değildir.
Gebelik dönemi
İnsan protrombin kompleksinin gebe kadınlarda kullanımına ilişkin yeterli veri mevcut
değildir. Hayvanlar üzerinde yapılan çalışmalar, gebelik / ve-veya / embriyonal / fetal gelişim
/ ve-veya / doğum / ve-veya / doğum sonrası gelişim üzerindeki etkiler bakımından yetersizdir
(bkz. Kısım 5.3). İnsanlara yönelik potansiyel risk bilinmemektedir. İnsan protrombin
kompleksi çok gerekli olmadıkça gebelik döneminde kullanılmamalıdır.
Laktasyon dönemi
İnsan protrombin kompleksinin anne sütüyle atılıp atılmadığı bilinmemektedir. İnsan
protrombin kompleksi süt ile atılımı hayvanlar üzerinde araştırılmamıştır. Emzirmenin kesilip
kesilmeyeceğine ya da insan protrombin kompleksi tedavisinin durdurulup
durdurulmayacağına / tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve tedavinin emziren anne açısından faydası dikkate
alınmalıdır.
Üreme yeteneği / fertilite
Hayvan üreme çalışmaları yürütülmemiştir. İnsanlardaki üreme yeteneği / fertiliteyi etkileyip
etkilemediği bilinmemektedir.
4.7 Araç ve makine kullanımı üzerindeki etkiler
Araç veya makine kullanma becerisi üzerindeki etkilerine dair bir çalışma
gerçekleştirilmemiştir.
4.8 İstenmeyen Etkiler
İnsan protrombin kompleksi içeren ürünlerin intravenöz uygulamasında aşağıdaki yan etkiler
bildirilmiştir:
Şu terimler ve sıklık dereceleri kullanılmıştır: Çok yaygın (≥1/10), yaygın (≥1/100 ila <1/10),
yaygın olmayan (≥1/1,000 ila <1/100), seyrek (≥1/10,000 ila <1/1,000), çok seyrek
(<1/10,000), bilinmiyor (eldeki verilerden hareketle tahmin edilemiyor).
Enfeksiyonlar ve enfestasyonlar:
Bulaşıcı ajanlar ile ilgili güvenlilik bilgileri için 4.4’e bakınız.
Bağışıklık sistemi hastalıkları:
Seyrek: Replasman tedavisi bir ya da daha fazla insan protrombin kompleks faktörünü
inhibe eden antikor oluşumuna neden olabilir. Böyle bir inhibisyon kendini zayıf klinik yanıt
şeklinde gösterecektir. Alerjik ya da anafilaktik-tipte reaksiyonlar.
Vasküler hastalıkları:
Trombo-embolik epizot riski bulunmaktadır. (Bakınız bölüm 4.4).
Genel bozukluklar ve uygulama bölgesine ilişkin hastalıkları:
Vücut sıcaklıklarında artış gözlenmemiştir.
7Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0800 314 00 08; faks: 0312 218 35 99).
4.9 Doz aşımı ve tedavisi
İnsan protrombin kompleksi ürünlerinin aşırı dozda kullanımı, miyokard infarktüsü, yaygın
damar içi koagülasyon, venöz tromboz ve pulmoner emboli ile ilişkilendirilmiştir. Bu nedenle
doz aşımı durumunda, trombo-embolik komplikasyonlar ya da yaygın damar içi koagülasyon
riski artmaktadır. Bu durumda hastanın mutlaka hastane şartlarında ve ilgili uzman doktorun
kontrolünde bulunması, tedavisinin düzenlenmesi ve takibinin yapılması gerekmektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Hemostatik, kan pıhtılaşma faktörleri II, VII, IX ve X
ATC-kodu: B02BD01
K vitamini yardımıyla karaciğerde sentezlenen koagülasyon faktörleri II, VII, IX ve X olup
genel olarak Protrombin Kompleksi olarak adlandırılırlar. Koagülasyon faktörlerine ilave
olarak COFACT, K vitaminine bağımlı koagülasyon inhibitörleri Protein C ve Protein S
içermektedir.
Faktör VII, kan koagülasyon kaskadının ekstrinsik yolağının başlangıcındaki aktif serin
proteaz faktör VIIa’nın zimojenidir. Doku faktörü-faktör VIIa kompleksi faktör X ve faktör
IX’u aktive eder, bu aktivasyonla faktör IXa ve faktör Xa oluşur. Koagülasyon kaskadının
farklı bir aktivasyonu ile protrombin (faktör II) aktive olur ve trombine dönüşür. Trombinin
oluşması ile fibrinojen fibrine dönüşür ve sonuç olarak pıhtı oluşur. Trombinin normal
oluşumu, primer hemostazın bir parçası olarak trombosit fonksiyonu açısından hayati önem
taşır.
İzole ciddi faktör VII eksikliği, az miktarda trombin oluşumuna ve fibrin oluşum bozukluğu
ile primer hemostaz bozukluğuna bağlı kanama eğilimine neden olur. İzole faktör IX
eksikliği, klasik hemofili hastalıklarından biridir (hemofili B). İzole faktör II ya da faktör X
vakaları çok seyrektir fakat ciddidir, klasik hemofilide görülen klinik duruma benzer bir
kanama eğilimine neden olurlar.
Koagülasyon inhibitörleri Protein C ve Protein S karaciğerde sentez edilir. Protein C’nin
biyolojik aktivitesi, kofaktör Protein S tarafından tetiklenir.
Aktive edilmiş Protein C, koagülasyon faktörleri Va ve VIIIa’yı inaktive ederek
koagülasyonu inhibe eder. Protein S, Protein C’nin kofaktörü olarak, koagülasyonun
inaktivasyonunu destekler. Protein C eksikliği, artan tromboz riskiyle ilişkilidir.
K vitaminine bağımlı koagülasyon faktörlerinde edinilmiş eksiklik, K vitamini antagonistleri
ile tedavi sırasında meydana gelir. Eğer eksiklik ciddileşirse, ciddi bir kanama eğilimi ile
sonuçlanır, kas ve eklem hemorajısınden daha çok retroperitonel ya da serebral kanama ile
8karakterizedir. Ciddi hepatik yetmezlik ayrıca K vitaminine bağımlı koagülasyon faktörleri
değerlerinde önemli bir düşüşe ve eşzamanlı olarak devam eden düşük-düzey intravasküler
koagülasyon, düşük trombosit değerleri, koagülasyon inhibitörleri eksikliği ve düzensiz
fibrinolizise bağlı klinik olarak kanama eğilimine neden olur.
İnsan protrombin kompleksi uygulaması, K vitaminine bağımlı koagülasyon faktörlerinin
plazma değerlerinde artışa neden olur ve bir ya da birden fazla faktör yetmezliği olan
hastalarda koagülasyon bozukluğunu geçici olarak düzeltebilir.
5.2 Farmakokinetik özellikler
COFACT intravenöz uygulama için hazırlanmıştır.
Aşağıdaki seviyeler COFACT içinde bulunan dört koagülasyon faktörünün yarı ömrüdür:
Faktör II : 40 - 60 saat
Faktör VII : 4 - 6 saat
Faktör IX : 18 - 25 saat
Faktör X : 30 - 60 saat
Emilim:
İntravenöz uygulama sonrası absorbsiyon tam ve hızlıdır.
Dağılım:
In vivo iyileşme (faktör IX için belirtilmiş) seviyeleri literatürde %25-50 olarak açıklanmıştır.
Eliminasyon:
Eliminasyon esas olarak, pıhtılaşma sisteminin aktivitesi sırasında kullanım yoluyla
gerçekleştir.
Doğrusallık / Doğrusal olmayan durumlar:
Eliminasyonu dozla orantılı olarak lineerdir.
Uygulanan birim sayısı ile ayrı ayrı her bir faktörlerin kan seviyesindeki artışı arasındaki ilişki
için “Pozoloji ve uygulama yöntemi”ne bakınız
5.3 Klinik öncesi güvenlilik verileri
Sıçanlar üzerinde olası hipotansiyon etkisinin (ki olmadığı kanıtlanmıştır) ölçüldüğü çalışma
dışında COFACT ile ilgili hayvanlar üzerinde herhangi bir deneysel çalışma yapılmamıştır.
TNBP ve Tween 80 ile deney hayvanları üzerinde toksikolojik çalışmalar yürütülmüştür.
COFACT, herbir IU faktör IX başına en fazla 0.4 µg TNBP ve en fazla 4 µg Tween 80 içerir.
COFACT önerilen dozda kullanıldığında, hastaya verilen TNBP ve Tween 80 miktarları,
hayvan deneylerinde zararlı olduğu kanıtlanan seviyelerin oldukça altında kalır.
6. FARMASÖTİK ÖZELLİKLER
6.1 Yardımcı maddelerin listesi
Toz: Trisodyumsitrat-dihidrat
Sodyum klorür
Antitrombin III ≤ 0.6 IU/ml.
9Çözücü: Enjeksiyonluk su
6.2 Geçimsizlikler
Bu tıbbi ürün diğer tıbbi ürünler ile karıştırılmamalıdır.
COFACT polipropilen materyal ile uyumludur. Koagülasyon faktörünün diğer enjeksiyon /
infüzyon ekipmanlarının iç yüzeyine adsorbsiyonu sonucu tedavi başarısızlığı meydana
gelebilir.
6.3 Raf ömrü
36 ay
Rekonstitüsyon sonrasında ürünün 15-25°C’de 3 saat boyunca fiziksel ve kimyasal olarak
stabil olduğu gösterilmiştir. Mikrobiyolojik güvenlilik için, sulandırılmış ürün hemen
kullanılmalıdır. Eğer hemen kullanılmazsa, sulandırılmış ürünün uygulama öncesinde
saklanma koşulları ve süresi, kullanıcının sorumluluğundadır.
6.4 Saklamaya yönelik özel uyarılar
COFACT’ı 2°C-8°C’de (buzdolabında) saklayınız. Dondurmayınız. Donmuş ürünü çözüp
kullanmayınız.
Işıktan korumak için flakonu dış kartonu içinde saklayınız.
Raf ömrü dahilinde, 25°C veya altındaki sıcaklıkta 6 aya kadar saklanabilir. Ürünün
buzdolabından oda sıcaklığına alındığı tarih kutunun üzerine yazılmalıdır. Oda sıcaklığında
muhafaza edilen ürün tekrar buzdolabına konulmamalıdır. Eğer ürün 6 aylık süre içinde
kullanılmazsa imha edilmelidir.
Sulandırılarak hazırlanan COFACT, kullanılmadan önce 3 saate kadar oda sıcaklığında (15-
25°C) saklanabilir.
6.5 Ambalajın niteliği ve içeriği
10 ml hacminde: 250 IU bir flakon (cam tip I) toz + bir flakon (cam tip I) 10 ml çözücü ile
kapaklar (bromobutil) + transfer iğnesi + dezenfeksiyon mendili
6.6 Beşeri tıbbi üründen arta kalan maddelerin imhası ve diğer özel önlemler
Preparat, direkt olarak intravenöz yolla uygulanır.
Ürün kullanılmadan önce oda sıcaklığına veya vücut sıcaklığına getirilmelidir.
Bulanık olan veya tortulu çözeltileri kullanmayınız. Böyle bir durum, proteinin stabil
olmadığının veya çözeltinin kontamine olduğunun belirtisi olabilir.
Şişe açıldıktan sonra ilaç derhal kullanılmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” ne uygun olarak imha edilmelidir.
10Preparat, ambalaj üzerinde belirtilen son kullanma tarihinden sonra kullanılmamalıdır.
7. RUHSAT SAHİBİ
Centurion İlaç San. ve Tic. A.Ş.
Beşiktaş/İstanbul
8. RUHSAT NUMARASI (LARI)
2016/360
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 14.08.2009
Ruhsat yenileme tarihi : 28.01.2015
10. KÜB’ÜN YENİLENME TARİHİ
11