KISA ÜRÜN BİLGİSİ
1. BEŞERİ TIBBİ ÜRÜNÜN ADI
DAUNOSİN 20 mg liyofilize enjektabl flakon
Steril, sitotoksik
2. KALİTATİF VE KANTİTATİF BİLEŞİM
Etkin madde:
Her bir flakonda etkin madde olarak 20 mg daunorubisin hidroklorür bulunur. Çözündükten
sonra her bir ml çözelti 2 mg daunorubisin hidroklorür içerir.
Yardımcı madde(ler):
Yardımcı maddeler için bkz. 6.1.
3. FARMASÖTİK FORM
Liyofilize enjektabl flakon.
Kırmızı renkli liyofilize toz.
4. KLİNİK ÖZELLİKLER
4.1. Terapötik endikasyonlar
Daunorubisin löseminin farklı tedavi rejimlerinde standart bileşen olarak kullanılan
antrasiklin türevi bir antineoplastik üründür.
Akut lösemi- Daunorubisin:
• Akut Miyeloid (non-lenfositik) Lösemide (AML)
• Akut Lenfoblastik Lösemilerde (ALL) remisyon sağlamak amacıyla kullanılır. İlaç, bütün
AML hastalarinda tam remisyonun oluşturulmasından sonra uygulanan pekiştirici ve/veya
idame tedavisi programlarında diğer antineoplastik ilaçlarla birlikte de kullanılabilir.
İdame tedavisi sırasında hastalığı nüks eden ALL hastalarında, tam remisyon daunorubisini de
içeren kombinasyon tedavileriyle yeniden sağlanabilir.
• Daunorubisin eritrolösemi tedavisinde diğer antineoplastik ilaçlarla kombine şekilde de
kullanılabilir.
Kronik lösemiler – Daunorubisin: Tek ilaçla yapılan tedavinin artık etkili olmadığı, Kronik
Miyeloid Lösemi'li (KML) hastaların blastik fazının tedavisinde kombine şekilde
kullanılabilir.
14.2. Pozoloji ve uygulama şekli
Pozoloji/uygulama sıklığı ve süresi:
Tedavi kanser ilaçlarını uygulama konusunda tecrübeli bir hekim tarafından bir klinikte ya da
bir klinikle işbirliği halinde gerçekleştirilmelidir.
Daunorubisin hidroklorürle remisyon indüksiyonu için çeşitli doz planlamaları mevcuttur.
Doz, hastalık türüne ve klinik duruma göre ayarlanır.
Aşağıdaki mg/m² doz verileri, mg aktif içerik/m² vücut yüzeyi alanına dayanır.
Yetişkinler
Bireysel doz, yaklaşık 20 mg/m ve 120 mg/m²'ye eşit olacak şekilde, 0,5 mg/kg IV ve 3
2
mg/kg IV arasında değişir.
0,5 – 1 mg/kg IV (yaklaşık 20 mg/m² ve 40 mg/m²) dozlar, bir veya birkaç günlük zaman
aralığından sonra tekrarlanabilir; 2 mg/kg IV (yaklaşık 80 mg/m²) dozlar sadece 4 veya daha
fazla günlük bir zaman aralığından sonra tekrardan uygulanmalıdır.
Nadir olarak kullanılan 2,5 mg – 3 mg/kg IV (yaklaşık 100 – 120 mg/m²) tekli dozlar, sadece
7 – 14 günlük bir zaman aralığından sonra tekrarlanabilir.
İnfüzyon sayısı vakadan vakaya değişiklik gösterir ve yanıt ve tolerasyona göre bireysel
olarak belirlenmelidir. Kan sayımına, kemik iliğine ve bunlarla birlikte diğer sitostatiklerle
kombinasyona özellikle dikkat edilmelidir.
Şiddetli kardiyak hasar tehlikesi nedeniyle, yetişkinlerde 550 mg/m² IV, kümülatif doz
aşılmamalıdır.
Öncesinde veya eş zamanlı mediasten ışınlaması ya da diğer potansiyel kardiyotoksik
maddelerin uygulanması durumunda, 400 mg/m² IV kümülatif doz aşılmamalıdır.
Öncesinde yoğun sitostatik tedavi alan hastalarda veya genel durumu kötü olanlarda doz
azaltımı gerçekleştirilmelidir.
Diğer sitostatiklerle serbest kombinasyon halindeki aşağıdaki doz planlamaları, ne bu
kombinasyonların klinik etkinliğinin ve terapötik uygunluğunun değerlendirmesine dair
örnekler anlamına gelir ve bunu temsil eder, ne de diğer olası kombinasyon planlamalarını
kapsam dışında bırakır.
Tekli ve günlük dozlarla doz ayarlama
Aksi reçetelendirilmedikçe, aşağıdaki doz önerilerinde bulunulur.
Akut lenfoblastik lösemi (ALL)
21. Vinkristin 1,5 mg/m² intravenöz 1, 8 ve 15. gün
Daunorubisin 40 mg/m² intravenöz 1 + 2, 8 + 9 ve 15 + 16. gün
Prednizon 60 mg/m² oral 1 ila 14. gün, ardından 21. güne
kadar aşamalı azaltma
22. günde tekrar başlayarak tam remisyona kadar tekrar edin.
veya
2. Vinkristin 1,5 mg/m² intravenöz 1, 8, 15 ve 22. gün
Daunorubisin 24 mg/m² intravenöz 1, 8, 15 ve 22. gün
Prednizon 60 mg/m² oral 1, 8, 15 ve 22. gün 1 ila 22. gün, ardından
28. güne kadar aşamalı azaltma
L-asparaginaz 5000 IU/m² intravenöz 1 ila 14. gün
29. günde tekrar başlayarak tam remisyona kadar tekrar edin.
Akut miyeloid lösemi (AML)
1. Tiyoguanin 100 mg/m² oral 1 - 5 ve 15 - 19. gün
Daunorubisin 40 mg/m² intravenöz 1 ve 15. gün
Sitarabin 100 mg/m² oral 1 - 5 ve 15 - 19. gün
Prednizon 15 - 20 mg/m² intravenöz 1 - 5 ve 15 - 19. gün
veya
2. Tiyoguanin 100 mg/m² oral 7 gün boyunca 12 saatte bir
Sitarabin 100 mg/m² intravenöz 7 gün boyunca 30 dak. içinde
Daunorubisin 60 mg/m² intravenöz 5 - 7. gün
veya
3. Sitarabin 100 mg/m² İntravenöz 1 ve 2. günlerde 24 saat infüzyon olarak
ardından
100 mg/m² intravenöz 3 ila 8. günlerde 12 saatte bir 30 dak.
infüzyon olarak
Daunorubisin 60 mg/m² intravenöz 3,4,5. gün
Tiyoguanin 100 mg/m² intravenöz 7 gün boyunca 3 - 10. günlerde 12 saatte
bir
veya
4. Daunorubisin 45 mg/m² İntravenöz 1 - 3. gün
Sitarabin 100 mg/m² intravenöz 7 gün boyunca (1. döngü), ardından
Daunorubisin 45 mg/m² intravenöz 1 ve 2. günde
Sitarabin 100 mg/m² intravenöz 5 gün boyunca (sonraki tüm döngüler)
3Uygulama şekli:
Daunorubisin hidroklorür sadece endikasyonun dikkatli olarak belirlenmesinden sonra,
onkoloji ve hematoloji alanında eğitim almış bir hekimin gözetimi altında uygulanmalıdır.
Hastanın hospitalizasyonu, remisyonu sağlamak için indüksiyon tedavisi kapsamında
gereklidir.
Döngüler, remisyon başarılı bir şekilde başlatılana kadar yanıt ve tolerasyona göre bireysel
olarak tekrarlanmalıdır.
Hematolojik parametrelerin yakından izlenmesi gerekir. Miyelosüpresyon aşaması sırasında,
hasta örn. enfekte kişilerle temas gibi, artmış bir enfeksiyon riskine maruz bırakılmamalıdır.
Daunorubisin hidroklorürün enjeksiyonu kesin surette intravenöz olmalıdır.
Daunorubisin hidroklorürün paravenöz enjeksiyonu ciddi nekrozlara neden olabileceğinden,
tıbbi ürünün infüzyona yönelik serbest şekilde akan 9 mg/ml (%0,9) intravenöz sodyum
klorür çözeltisinin veya infüzyona yönelik 50 mg/ml (%5) glukoz çözeltisinin bir tüp
içerisinde enjekte edilmesi önerilir. İnfüzyon süresi 2 -3 dakikadan 30 -45 dakikaya kadar
farklılık gösterebilir. Ürünün seyreltilmesi ile ilgili bilgiler için lütfen bölüm 6.6’ya bakınız.
Kullanım uyarılar ve önlemleri için bölüm 4.4’e bakınız.
Özel popülasyonlara ilişkin ek bilgiler:
Karaciğer yetmezliği:
Ciddi hepatik bozukluğu olan hastalarda (Child-Pugh Grade C [toplam skor 10-15] bakınız
bölüm 4.3) kullanılmamalıdır.
Hafif veya orta şiddette hepatik fonksiyon bozukluğu olan hastalarda (Child-Pugh Grade A
[toplam skor 5-6] ve Grade B [toplam skor 7-9], daunorubisin dozajı serum bilirubin
seviyesini temel alan aşağıdaki tabloya göre azaltılmalıdır:
Tablo 1
Serum Bilirubin Seviyeleri Önerilen Doz
1.2-3.0 mg/dL Önerilen başlangıç dozunun %50’si
>3.0 mg/dL Önerilen başlangıç dozunun %25’i
Böbrek yetmezliği:
Orta şiddette böbrek fonksiyon bozukluğu olan hastalarda (glomerular filtrasyon hızı (GFH)
30-59 mL/dak) daunorubisin hidroklorür dozu yarıya düşürülmelidir (bakınız bölüm 4.3).
Ciddi böbrek fonksiyon bozukluğu olan hastalarda kullanımı kontrendikedir (bakınız bölüm
4.3).
Böbrek fonksiyonları bozulduğu takdirde (serum kreatinin değeri >3 mg/100 ml),
daunorubisin hidroklorür dozu % 50 azaltılmalıdır.
4Pediatrik popülasyon:
Daunorubisin hidroklorür, birçok vakada 0,5 - 1,5 mg/kg/gün (25 - 45 mg/m²/gün) dozda
kombinasyon tedavisi şeklinde verilir.
Daunorubisin hidroklorür dozu 2 yaş üstü çocuklarda vücut yüzey alanına göre hesaplanır ve
her bir hastanın klinik cevapları ve hematolojik durumu baz alınarak ihtiyaçlarına göre
ayarlanır. Gidişat 3-6 hafta sonra tekrarlanabilir.
Mevcut protokol ve kılavuzlar uygun tedavi rejimi için değerlendirilmelidir.
2 yaşın altındaki çocuklarda (veya vücut yüzey alanı 0.5 m ’nin altında olan çocuklarda)
2
maksimum kümülatif doz 10 mg/kg’dır.
2 yaşın üstündeki çocuklarda maksimum kümülatif doz 300 mg/m ’dir.
2
Geriyatrik popülasyon:
Kemoterapinin tedavi riskleri (erken ölüm) doz bağımlı olarak arttığı için, 60 yaşın üstündeki
hastalarda bir doz azaltımının gerçekleştirilmesinin gerekliliğinden söz edilmektedir.
Yukarıda verilen daunorubisin hidroklorür tam dozlarını almaması gereken ya da alamayan
yaşlı hastalarda (60-65 yaştan itibaren), remisyon indüksiyonu için aşağıdaki azaltılmış dozlar
kullanılabilir: 1- 7. günlerde günlük sürekli 100 mg/m² IV sitarabin infüzyonu ile
kombinasyon halinde, 1 -3. günde 30 mg/m² IV daunorubisin hidroklorür.
4.3. Kontrendikasyonlar
Daunorubisine veya ürünün 6.1’de bahsi geçen diğer bileşenlerine karşı aşırı duyarlılık,
Ayrıca,
 Persistan miyelosüpresyon
 Ciddi enfeksiyonların varlığı
 Şiddetli hepatik fonksiyon bozukluğu (Child-Pugh Grade C [toplam skor 10-15])
 Şiddetli renal fonksiyon bozukluğu (GFH 15-29 mL/dak)
 Miyokard yetmezliği
 Yakın zamanda miyokard enfarktüsü
 Ciddi aritmiler
 Emzirme
durumunda kontrendikedir.
En yüksek kümülatif daunorubisin hidroklorür dozu (yetişkinlerde 500 - 600 mg/m², 2
yaşındaki veya 2 yaşın üstündeki çocuklarda 300 mg/m , 2 yaşın altındaki çocuklarda 10
2
mg/kg vücut ağırlığı) veya diğer kardiyotoksik antrasiklinler halihazırda daha önce
uygulanmışsa, yaşamı tehdit eden kardiyak hasar riski belirgin bir şekilde arttığı için
daunorubisin hidroklorür kullanılmamalıdır.
54.4. Özel kullanım uyarıları ve önlemleri
Daunorubisin hidroklorür kullanımı için hazırlanırken tüm cilt ve muköz membranlarla
temastan kaçınılmalıdır. Daunorubisin hidroklorürün potansiyel mutajenik ve karsinojenik
etkisi nedeniyle, hekimler ve hasta bakım personeli için artmış güvenlik önlemlerine dikkat
edilmelidir. Ayrıca, daunorubisin hidroklorür veya aktif bir metabolitini içerebileceklerinden,
hastanın gaytası ve kusmuğu ile temas edilirken özel dikkat gösterilmesi önerilir. Hamile
personelin, sitostatik ajanlarla temas etmesine izin verilmemelidir.
İlgili kontrendikasyonlar, yüksek dereceli pansitopeni veya izole löko-/trombo-sitopenidir.
İlgili diğer kontrendikasyonlar, özellikle klinik olarak ilgili hemodinamik etkileri olan ve
klinik olarak kalp yetmezliği belirtisi ortaya koyan ventriküler taşikardiler veya aritmiler
olmak üzere ciddi kardiyak aritmiler – geçişte olsa bile, miyokard enfarktüsü, böbreklerin ve
karaciğerin ciddi bozuklukları, gebelik ve hastanın genel durumun kötü olması şeklindedir.
Tedaviyi gerçekleştiren hekim, faydaları ve riskleri düşünüp tartar ve tedaviyle ilgili olarak
bireysel her bir vaka için karar verir.
İmmünsüpresif etkisi nedeniyle daunorubisin hidroklorür uygulandıktan sonra, özellikle viral
hastalıklar (Herpes zoster) olmak üzere kontrol edilmeyen enfeksiyonlar, yaşamı tehdit eden
ataklar haline gelebilir.
Önceki, eş zamanlı veya planlanmış radyoterapi alan hastalara özel önem verilmelidir. Bu
hastalarda, daunorubisin hidroklorür ile tedavi sırasında radyasyon alanında artmış lokal
reaksiyon riski (recall olayı) söz konusudur. Daha önceki mediasten ışınlaması, daunorubisin
hidroklorürün kardiyotoksisitesini artırır. Daunorubisin hidroklorür ile tedaviye başlamadan
önce, hastalar önceki sitotoksik tedavinin akut toksisitelerini (stomatit, nötropeni,
trombositopeni ve generalize enfeksiyonlar gibi) atlatmış olmalıdır.
Hematopoietik sistem
Terapötik dozun uygulanmasından sonra, tüm hastalarda miyelosüpresyon meydana
gelecektir. Doz bağımlı olarak geriye dönüşümlü kemik iliği süpresyonu gelişir ve başlıca
lökopeni, granülositopeni (nötropeni) ve tromobositopeniden oluşur. Anemi daha nadir olarak
gerçekleşir. En düşük nokta, tedavi başladıktan 8 ila 10 gün sonra görülür. Düzelme genellikle
son enjeksiyondan 2 ila 3 hafta sonra meydana gelir.
Miyelotoksik komplikasyonları önlemek için, lökositlere, granülositlere, trombositlere ve
eritrositlere özellikle dikkat edilerek, tedavi öncesinde ve sırasında kan sayımının dikkatli
izlenmesi gerekir. Miyelosüpresyon sekeli olarak ölüme bile yol açabilecek ateş,
enfeksiyonlar, sepsis, septik şok, hemorajiler ve doku hipoksisi meydana gelebilir. Ciddi bir
enfeksiyonun ve/veya kanama olayının hızlı ve etkili bir şekilde tedavi edilebilmesi garanti
altına alınmalıdır. Miyelosüpresyon, yoğun destek tedavisi gerektirebilir.
Sekonder Lösemi: Sekonder lösemi, lösemi öncesi aşama ile birlikte veya bu aşama
olmaksızın, daunorubisin hidroklorür dahil, antrasiklinlerle tedavi edilen hastalarda
bildirilmiştir. Bu tür ilaçlar DNA'ya hasar veren antineoplastik ajanlarla kombinasyon halinde
verildiğinde, radyoterapi ile kombinasyon halinde verildiğinde, hastalar sitotoksik ilaçlarla
yoğun bir şekilde tedavi edildiğinde ya da antrasiklin dozları arttırıldığında sekonder lösemi
daha yaygın görülür. Bu lösemilerin 1 ila 3 yıl latent dönemi olabilir.
6Kardiyotoksisite
Daunorubisin hidroklorür ile tedavinin başlıca risklerinden biri miyokard hasarıdır.
Daunorubisin hidroklorür ile toksik miyokard hasarı iki şekilde gerçekleşebilir. Doz bağımlı
“akut tip” olan toksik miyokard hasarı, supraventriküler aritmiler (sinüs taşikardisi, prematür
ventriküler kontraksiyonlar, AV blok) ve/veya spesifik olmayan EKG anormallikleri (ST-T
dalgası değişiklikleri, düşük voltajlı QRS kompleksi, T dalgaları) ile belirti verir. Ayrıca
anjina pektoris, miyokard enfarktüsü, endomiyokardiyal fibrozis, perikardit/miyokardit de
bildirilmiştir. “Gecikmiş tipte” olan toksik miyokard hasarında ise, özellikle yüksek kümülatif
daunorubisin hidroklorür dozlarından sonra konjestif kardiyomiyopati gelişebilir. Bazen bu
durum tedavi sırasında meydana gelebilir ancak çoğu kez tedavinin tamamlanmasından
sadece aylar ila yıllar sonra da gerçekleşebilir ve genel kalp yetmezliği zaman zaman da
ölüme neden olan akut kalp yetmezliği ile klinik olarak ortaya çıkar. Bu yan etkilerin şiddeti
ve sıklığı, kümülatif daunorubisin hidroklorür dozuna bağlıdır.
Bu nedenle, kardiyak komplikasyonların riskini mümkün olan en erken sürede tanımlamak
amacıyla tedavi öncesi, sırasında ve sonrasında kardiyak fonksiyonun dikkatli izlenmesi
önerilir. Rutin izleme için, en uygun araçlar EKG ve sol ventrikül ejeksiyon fraksiyonunun
(UKG, MUGA taraması) belirlenmesidir. Yetişkinler için eşik doz değeri yaklaşık 550 mg/m²,
2 yaşın üstündeki çocuklar için yaklaşık 300 mg/m² ve 2 yaşın altındaki çocuklar için yaklaşık
10 mg/kg vücut ağırlığı şeklindedir.
Kardiyak toksisite için risk faktörleri, aktif veya aktif olmayan kardiyovasküler hastalık,
mediastinal/perikardiyal bölgede önceki veya eş zamanlı radyoterapi, diğer antrasiklinler veya
antrasendionlarla önceki tedavi ve kardiyak kontraktiliteyi baskılayabilen ilaçların; veya
kardiyotoksik ilaçların (örn. trastuzumab) eş zamanlı kullanımını içerir. Daunorubisin
hidroklorür dahil antrasiklinler, hastanın kardiyak işlevi yakın bir şekilde takip edilmedikçe
diğer kardiyotoksik ajanlarla kombinasyon halinde uygulanmamalıdır. Özellikle trastuzumab
gibi uzun yarı ömürlü olanlar olmak üzere diğer kardiyotoksik ajanlarla olan tedavi
sonlandırıldıktan sonra antrasiklinler alan hastalar, aynı zamanda kardiyotoksisite gelişmesi
açısından artmış risk altında olabilir. Bu koşullar altında, 400 mg/m2 toplam kümülatif doz
yalnızca son derece dikkat gösterilerek aşılmamalıdır.
Yaşlı hastalar, kardiyak hastalık geçmişi olan veya arteriyel hipertansiyon ve torasik ışınlama
bildiren hastalar, aynı zamanda çocuklarda da olduğu gibi, daha yüksek bir tehlike altındadır.
Bu koşullar altında, yetişkinlerde toplam 400 mg/m² kümülatif doz aşılmamalıdır. Çocuklarda
ve gençlerde artmış miyokard hasar riski nedeniyle, bu vakalarda uzun dönem kardiyolojik
takip gözetimi önerilir.
Ayrıca çocuklarda birkaç uzun dönemli çalışma, antrasiklin tedavisinden sonra, uzun yıllar bir
latent dönemi olan konjestif kardiyomiyopatilerin ve ilerleyici bir sürecin gerçekleşebileceğini
öne sürmektedir.
Yetişkinlerle karşılaştırıldığında, daha düşük kümülatif dozların belirti veren kardiyak
disfonksiyona yol açması olasıdır. Steinherz ve ark.'nın bir yayını (JAMA, Sep 25, 1991 – Vol
266, no. 12), tedavi edilen 201 çocukta doksorubisin ve daunorubisin hidroklorürün uzun
dönem kardiyotoksik yan etkilerini tanımlamaktadır. Hastalar 200 ve 1275 mg/m² (ortalama
450 mg/m²) toplam doksorubisin ve/veya daunorubisin hidroklorür kümülatif dozu, ayrıca
kısmen mediastinal radyasyon almıştır. Tedaviler 4 ila 20 yıl önce gerçekleştirilmiştir
(medyan 7 yıl). Doksorubisinin kardiyotoksisitesi, daunorubisin hidroklorürün
7kardiyotoksisitesi ile karşılaştırılabilir olarak kabul edilmiştir. Ekokardiyogramda fraksiyonun
< %29 kısalmış olduğu veya radyonüklid ventrikülogramında ejeksiyon fraksiyonunun < %50
olduğu belirlenir ya da fizik muayene ile bir azalma gözlenirse, bozulmuş kardiyak
pompalama fonksiyonu görülmüştür. Kümülatif antrasiklin dozu 400 mg/m²'nin altında
olduğunda, bozulmuş kardiyak fonksiyon insidansı %11, 400 mg ve 599 mg/m² arasındaki bir
dozda %28 ve 600 ve 799 mg/m² arasındaki bir dozda %47 ve 800 mg/m² dozdan fazla alan
yedi hastada %100'dü. Ek radyasyon, her doz aşamasında kardiyak disfonksiyon insidansını
artırmıştır. Muayene edilen 201 hastadan 9'u ayrıca kardiyak yetmezlik, iletim bozuklukları ve
aritmiler şeklinde kardiyak semptomlarla karşılaşmıştır. Etkilenen 9 hastadan 4'ünde,
semptomlar kemoterapinin tamamlanmasından 12 ila 18 yıl sonra ilk kez meydana gelmiştir.
Karaciğer ve renal fonksiyon
Daunorubisin hidroklorür büyük ölçüde karaciğerde metabolize edilir ve safra ile atılır.
Komplikasyonları önlemek için, daunorubisin hidroklorür ile tedaviye başlamadan önce
karaciğer fonksiyonunun izlenmesi önerilir. Karaciğer fonksiyonunun bozulması, serum
bilirubin seviyesine göre bir doz azaltımı gerektirir (bakınız bölüm 4.2). Ciddi karaciğer
bozukluğu olan hastalar daunorubisin almamalıdır (bakınız bölüm 4.3).
Bozulmuş renal fonksiyon aynı zamanda toksisitede bir artışı da indükler. Bu nedenle renal
fonksiyon tedaviye başlamadan önce izlenmelidir (bakınız bölüm 4.2 & 4.3).
Özellikle tedaviden önce beyaz kan hücrelerinde görülen yükselmenin varlığında muhtemel
böbrek fonsiyonlarının bozulması ile birlikte lösemik hücrelerin masif ölümünün bir sonucu
olarak hiperürisemi ve ürik asit nefropatisi meydana gelebilir. Kapsamı toplam tümör
kitlesine bağlıdır. Yukarıdaki nedenlerden ötürü, renal yetmezliğin olduğu tübül hasarını
önlemek için akut lösemi tedavisinde (ilk döngü) profilaktik allopürinol uygulaması
gereklidir. Nefrotik sendrom gelişimi indüklenebilir.
Kan ürik asit düzeyleri, potasyum, kalsiyum fosfat ve kreatinin, ilk tedaviden sonra
değerlendirilmelidir. Hiperürisemiyi önlemek için hidrasyon, idrarın alkalileştirilmesi ve
allopürinol ile profilaksi, potansiyel tümör-lizis sendromu komplikasyonlarını en aza
indirebilir.
İmmünsüpresan etkiler/enfeksiyonlara artmış duyarlılık
Daunorubisin hidroklorür dahil kemoterapötik ajanlarla immünitesi baskılanmış hastalarda
canlı veya cansız aşıların uygulanması, şiddetli veya ölümcül enfeksiyonlara neden olabilir.
Daunorubisin hidroklorür alan hastaların canlı bir aşı ile aşılanmasından kaçınılmalıdır.
Öldürülmüş veya inaktive edilmiş aşılar uygulanabilir; ancak bu tür aşılara karşı yanıt
azalabilir.
Gastrointestinal bozukluklar
Daunorubisin hidroklorür bulantı ve kusmaya neden olabilir. Aşırı bulantı ve kusma
dehidratasyona neden olabilir. Bulantı ve kusma, uygun antiemetik tedavinin uygulanması ile
önlenebilir veya hafifletilebilir.
Daunorubisin hidroklorür tedavisi gören hastalarda mukozit (başlıca stomatit, daha az sıklıkta
özofajit) meydana gelebilir. Mukozit/stomatit genellikle ilaç uygulamasından sonra görülür ve
8şiddetli ise, birkaç gün içinde mukozal ülserasyonlar gelişebilir. Birçok hastada, tedavinin
üçüncü haftasında bu advers olay son bulur.
Genel bozukluklar ve uygulama alanı koşulları
Paravazal uygulamadan sonra, lokal irritasyon ve uygulanan miktara bağlı olarak, ciddi
selülit, ağrılı ülserasyon ve doku nekrozu meydana gelir. Bazı koşullar altında, bu tür
durumlar cerrahi müdahale gerektirebilir. Geri dönüşümsüz doku hasarı olasıdır. Ayrıca,
özellikle daunorubisin hidroklorür küçük damarlara veya aynı damara tekrarlayan şekilde
enjekte edilirse, lokal flebit, tromboflebit ve/veya venöz skleroz/fleboskleroz da oluşabilir.
Flebit/tromboflebit riski, bölüm 4.2'de önerilen aşağıdaki prosedürlere göre en aza
indirilebilir.
Deri ve subkutan doku bozuklukları
Tam daunorubisin hidroklorür dozları ile hemen hemen her zaman sakal uzaması ve saçlı deri,
aksiller ve pubik kıllar dahil tam alopesi meydana gelir. Bu yan etki hastalara sıkıntı verir
ancak genellikle tedavinin sonlandırılmasından itibaren iki ila üç ay içinde gerçekleşen saçın
yeniden uzaması ile çoğu zaman geri dönüşümlüdür.
Üreme sistemi ve meme bozuklukları
Daunorubisin hidroklorür fertiliteyi inhibe eder. Amenore ve azospermi meydana gelebilir.
Şiddeti doza bağlıdır. Geri dönüşümsüz fertilite bozuklukları olasıdır (bkz. bölüm 4.6).
4.5. Diğer tıbbi ürünler ile etkileşimler ve diğer etkileşim şekilleri
Daunorubisin hidroklorür birçok vakada diğer sitostatik ajanlarla kombinasyon tedavisinin bir
parçası olarak kullanıldığı için, toplam toksisite oranı, özellikle miyelosüpresyon ve
gastrointestinal toksisite ile ilgili olarak artabilir. Daunorubisin hidroklorürün ve diğer
kardiyotoksik maddelerin eş zamanlı kullanımı veya mediastenin radyasyon tedavisi,
daunorubisin hidroklorürün kardiyotoksisitesini artırır. Bu nedenle, diğer kardiyoaktif
maddelerin (örn. kalsiyum antagonistleri) eş zamanlı kullanımında olduğu gibi, tüm tedavi
boyunca özellikle kardiyak fonksiyonların dikkatli gözetimi gerekir. Hastaların kemik iliği
fonksiyonunu etkileyen tıbbi ürünlerle (örn. sitostatik ajanlar, sülfonamidler, kloramfenikol,
difenilhidantoin, amidopiridin türevleri, antiretroviral ajanlar) (ön)tedavisi
gerçekleştirilmişse/gerçekleştirilirse, belirgin hematopoez bozukluğu göz önünde
bulundurulmalıdır. Gerekirse, daunorubisin hidroklorür dozu değiştirilmelidir. Diğer sitostatik
ajanlarla (örn. sitarabin, siklofosfamid) kombine edilmişse, daunorubisin hidroklorür
tedavisinin toksik etkileri artabilir.
Daunorubisin hidroklorür başlıca karaciğerde metabolize edilir; karaciğer fonksiyonunu
etkileyen eşlik eden ilaç tedavisi, aynı zamanda daunorubisin hidroklorürün metabolizmasını
veya farmakokinetiğini ve sonuç olarak etkinliği ve/veya toksisiteyi de etkileyebilir.
Daunorubisin hidroklorürün potansiyel olarak hepatotoksik tıbbi ürünlerle (örn. metotreksat)
kombinasyonu, daunorubisin hidroklorürün hepatik metabolizmasının ve/veya safrayla
atılımının bozulması ile, maddenin toksisitesinde bir artışa neden olabilir. Bu durum, yan
etkilerin potansiyalizasyonuna neden olabilir. Diğer sitostatik ajanların eş zamanlı
uygulanması ile, gastrointestinal yan etkilerin insidans riski artabilir. Ürik asidin geç
atılmasına yol açan tıbbi ürünler (örn. sülfonamidler, belirli diüretikler), daunorubisin
hidroklorürün eş zamanlı kullanımı ile potansiyalize edilmiş hiperürisemiye neden olabilir.
9Eşlik eden oral tıbbi ürünlerin alımının ve emiliminin, sıklıkla yoğun daunorubisin
hidroklorür içeren kemoterapi ile ilişkili olarak meydana gelen oral ve gastrointestinal
mukozitten büyük ölçüde etkilenebileceği genellikle göz önünde bulundurulmalıdır.
Trombosit agregasyonunu inhibe eden maddelerin (örn. asetilsalisilik asit) eş zamanlı alımıyla
ilişkili olarak, trombositopenik hastalarda ayrıca artmış bir kanama eğilimi öngörülmelidir.
Daunorubisin hidroklorür tedavisi sırasında canlı patojenlerle herhangi bir aşılama
gerçekleştirilmemelidir.
Özel popülasyonlara ilişkin ek bilgiler:
Özel popülasyonlara ilişkin etkileşim bilgisi mevcut değildir.
4.6. Gebelik ve Laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Daunorubisin hidroklorür insan spermatozoasında kromozomal hasara yol açabilir. Erkekler
geri dönüşümsüz infertilite riski sebebiyle daunorubisin ile tedaviye başlamadan önce sperm
koruması için danışmanlık almalıdır. Daunorubisin ile tedavi alan erkek hastalar tedavi
sırasında veya sonrasında 6 aya kadar etkili doğum kontrol yöntemleri kullanmalıdır.
Çocuk doğurma potansiyeli olan kadınlar, daunorubisin hidroklorür ile tedavi sırasında etkili
kontrasepsiyon kullanmalıdır. Daunorubisin hidroklorür ile tedaviden sonra hamile kalmak
isteyen kadınlar için ayrıca genetik danışmanlık önerilir.
Gebelik dönemi
Hayvan çalışmaları üreme toksisitesi göstermiştir (bakınız bölüm 5.3). diğer birçok antikanser
ilaçlarında olduğu gibi daunorubisin hidroklorür embriyotoksik, teratojenik, mutajenik ve
karsinojenik potansiyel göstermiştir. Hamile kadınlarda daunorubisin hidroklorür kullanımı
ile ilgili sınırlı veri olmasına rağmen hamileliğinin 2. ve 3. trimesterinde daunorubisin
hidroklorür kullanan birkaç kadın normal bebekler dünyaya getirmişlerdir.
Deneysel verilere göre daunorubisin hidroklorürün hamile kadınlarda kullanımının fetüste
malformasyon oluşumunun potansiyel sebebi olduğu göz önünde bulundurulmalıdır.
Daunorubisin hidroklorür hamilelik sırasında ilacın anneye potansiyel yararı ve fetüse
vereceği potansiyel risk değerlendirilerek kullanılmalıdır. Çocuk doğurma potansiyeli olan
kadınlar eğer daunorubisin hidroklorür kullanmak zorundalar ise fetüse potansiyel zarar
konusunda bilgilendirilmeli ve hamile kalmamaları tavsiye edilmelidir. Eğer ilacın kullanımı
sırasında hasta hamile kalırsa fetus üzerindeki potansiyel risk konusunda bilgilendirilmeli ve
genetik danışmanlık imkanı kullanılmalıdır. Annenin hamileliği sırasında daunorubisin
hidroklorür kullandığı durumlarda fetüs ve yenidoğanlarda her durumda kardiyolojik
muayene ve kan sayımı önerilir.
Laktasyon dönemi
Daunorubisin hidroklorürün anne sütünde ortaya çıkmasıyla ilgili veriler yoktur. Diğer
antrasiklinler anne sütünde ortaya çıkar. Emzirme kontrendikedir (bakınız bölüm 4.3).
10Üreme yeteneği/Fertilite
Hiçbir klinik veri mevcut değildir. Klinik olmayan fertilite çalışmaları gerçekleştirilmemiştir,
ancak köpeklerdeki bir çalışmada testis üzerinde istenmeyen etkiler gözlenmiştir (bkz. bölüm
5.3).
4.7. Araç ve makine kullanımı üzerindeki etkiler
Daunorubisin hidroklorür, bazı durumlarda araba ve makine kullanabilmenin bozulmasına yol
açabilen bulantı ve kusma epizotlarına neden olabilir.
4.8. İstenmeyen etkiler
Daunorubisin tedavisi miyelosüpresyon, sekonder lösemi, kardiyotoksisite, enfeksiyonlar,
ciddi mide bulantısı ve kusma sebebiyle dehidrasyon, mukozit, tümör lizis sendromu, doku
nekrozu veya enjeksiyon yerinde tromboflebit gibi potansiyel ciddi toksisiteler ile ilişkilidir
(bakınız bölüm 4.4).
Sıklıklar şu şekilde tanımlanmaktadır: Çok yaygın (≥1/10); yaygın (≥1/100, <1/10); yaygın
olmayan (≥1/1000, <1/100); nadir (≥1/10.000, <1/1000); çok nadir (<1/10.000); bilinmiyor
(eldeki verilerden hareketle tahmin edilemiyor).
Daunorubisin hidroklorür tedavisi ile ilişkili olarak aşağıdaki advers olaylar bildirilmiştir:
Enfeksiyonlar ve enfestasyonlar
Çok yaygın: Sepsis/septisemi, enfeksiyon
Bilinmiyor: Septik şok
(Kist ve polipler de dahil olmak üzere) iyi huylu ve kötü huylu neoplazmlar
Yaygın olmayan: Akut miyeloid lösemi
Bilinmiyor: Miyelodisplatik sendrom
Kan ve lenf sistemi hastalıkları
Çok yaygın: Kemik iliği yetmezliği, pansitopeni, lökopeni, anemi, granülositopeni
(nötropeni), trombositopeni
Bağışıklık sistemi hastalıkları
Bilinmiyor: Anafilaksi / Anafilaktoid reaksiyonlar
Metabolizma ve beslenme hastalıkları
Bilinmiyor: Dehidratasyon, Akut hiperürisemi (özellikle yükselmiş beyaz kan hücresi sayıları
ile ön tedavi varlığında olası renal fonksiyon bozukluğu ile birlikte)
Kardiyak hastalıklar
Çok yaygın: Kardiyomiyopati (dispne, siyanoz, bağımlı ödem [periferik, kardiyak],
hepatomegali, asit, plevral efüzyon ve konjestif kardiyak yetmezlik)
Yaygın: Miyokard enfarktüsü
11Bilinmiyor: Endomiyokardiyal fibrozis, Miyokard iskemisi (anjina pektoris), Perikardit /
miyokardit, Supraventriküler taşiaritmiler (sinüs taşikardisi, ventriküler ekstrasistol,
atrioventriküler blok gibi)
Vasküler hastalıklar
Çok yaygın: Hemoraji
Bilinmiyor: Ateş basmaları, şok, tromboflebit, fleboskleroz (venöz skleroz enjeksiyonun
küçük damarlara veya aynı damara sürekli enjeksiyon durumundan oluşabilir.)
Solunum, göğüs bozuklukları ve mediastinal hastalıklar
Bilinmiyor: Hipoksi
Gastrointestinal hastalıklar
Çok yaygın: Bulantı/Kusma, diyare, özofajit, mukozit / stomatit (ağrı veya yanma hissi,
eritem, erozyonlar-ülserasyonlar, kanama, enfeksiyonlar)
Yaygın: Abdominal ağrı
Bilinmiyor: Kolit
Hepatobiliyer hastalıklar
Bilinmiyor: Hepatit, hepatik yetmezlik
Deri ve deri altı doku hastalıkları
Çok yaygın: Alopesi (geri dönüşümlü), eritem, deri döküntüsü
Bilinmiyor: Kontakt dermatit, ışınlanmış cilt aşırı duyarlılığı (‘radyasyon-recall reaksiyonu’),
Pruritus, Deri ve tırnak hiperpigmentasyonu, ürtiker
Böbrek ve idrar yolu hastalıkları
Bilinmiyor: Kromatüri (uygulamadan sonra 1 - 2 süreyle kırmızı renkli idrar)
Üreme sistemi ve meme hastalıkları
Bilinmiyor: Amenore, Azospermi
Genel bozukluklar ve uygulama bölgesine ilişkin hastalıklar
Çok yaygın: Ateş, ağrı
Yaygın: İnfüzyon bölgesinde flebit
Bilinmiyor: Ölüm, hiperpireksi, infüzyon bölgesi ekstravazasyonu (hızlı lokal ağrı/yanma
hissi, ciddi selülit, ağrılı ülserasyon ve doku nekrozu), üşüme
Araştırmalar
Çok yaygın: Kandaki bilirubin seviyesinde artış, aspartat aminotransferaz artışı, kan alkalin
fosfotaz artışı
Yaygın: ECG anormallikleri (spesifik olmayan ST-T dalgası değişiklikleri, düşük voltajlı
QRS kompleksi, T dalgaları gibi)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
12Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı ve intoksikasyon
Çok yüksek daunorubisin hidroklorür tekli dozları, 24 saat içinde akut miyokard
dejenerasyonuna ve 10 - 14 gün içinde şiddetli miyelosüpresyona neden olabilir.
Antrasiklinler için, doz aşımı sonrası birkaç aya kadar kardiyak hasar varlığı bildirilmiştir.
İntoksikasyon tedavisi
Daunorubisin hidroklorüre yönelik belirli bir antidot bilinmemektedir. Miyokardiyal
güçsüzlük durumunda bir kardiyoloğa danışılmalı ve daunorubisin hidroklorürle tedaviden
vazgeçilmelidir. Belirgin miyelosüpresyon varlığında, en çok etkilenen miyelopoietik sisteme
bağlı olarak uygun destek tedavisi başlatılmalıdır, örn. hastanın aseptik bir odaya transferi
veya eksik hücre elemanlarının transfüzyonu.
Ekstravazasyon
Paravenöz enjeksiyon lokal nekrozlara ve tromboflebite neden olur. İnfüzyon iğnesi
bölgesinde bir yanma hissi meydana gelirse, bu durum paravenöz uygulamaya işaret eder.
Ekstravazasyon tedavisi
Ekstravazasyon gerçekleşirse, infüzyon veya enjeksiyon derhal durdurulmalıdır. İğne ilk
olarak yerinde tutulmalı ve ardından kısa aspirasyon sonrası çıkarılmalıdır. Etkilenen alan
kadar (10 cm² cilt yüzeyi için 4 damla) geniş bir alana iki kez %99 dimetil sülfoksit (DMSO
%99) uygulanması ve bunun en az 14 günlük bir süre boyunca günde üç kez tekrarlanması
önerilir. Gerekirse, debridman da değerlendirilmelidir. Karşıt mekanizma nedeniyle, örn.
ağrıyı azaltmak için, DMSO uygulaması ile sırasıyla alanın soğutulması
gerçekleştirilmelidir (vazokonstrüksiyona karşı vazodilatasyon). Literatürde verilen diğer
önlemler tartışmalıdır ve anlaşılır bir değeri yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antineoplastik ajanlar, Antrasiklinler ve ilgili maddeler
ATC kodu : L01DB02
Etki mekanizması
Daunorubisin hidroklorür, antineoplastik özellikleri olan Streptomyces peuceticus ve
Streptomyces coeruleorubidus'tan izole edilen bir antibiyotiktir. Doğrudan aktiftir ve glikozid
bağının yıkılması ile inaktive edilir.
Etki mekanizması, daunorubisin hidroklorürün DNA'ya eklenmesi aracılığıyla DNA ve RNA
sentezinin inhibisyonunu, topoizomeraz II aktivitesinin inhibisyonunu ve serbest radikallerin
oluşumunu kapsar. Reaktif radikallerin oluşumu muhtemelen daunorubisin hidroklorürün
sitotoksik etkisiyle ilgilidir. Aynı zamanda bu durumun, kardiyotoksik özellikleriyle de ilişkili
13olduğu düşünülmektedir. Hücre döngüsünün S fazındaki hücreleri en duyarlı olarak
daunorubisin hidroklorürle reaksiyona girer. Dinlenme fazındaki hücreler (GO-fazı) daha az
duyarlıdır. Daunorubisine dirençli hücreler, intraselüler daunorubisin hidroklorürün dışarıya
doğru hızlı transportuna neden olan, membrana bağlı bir transport proteinini daha yüksek
derecede eksprese eder.
Pediyatrik popülasyon
Kontrollü pediyatrik çalışmalar yapılmamıştır.
Literatürler pediyatrik yaş gruplarında ALL ve AML tedavisi rejiminde daunorubisin
kullanıldığından bahsetmektedir. Fakat etkililiğin kazanımı veya korunması ve toksisitede
düşüş ile ilgili devam eden çalışmalara göre AML ve ALL alt gruplarında risk sınıflarına ve
spesifik alt guplara bağlı olarak daunorubisinin kullanımı klinik uygulamalarda değişiklik
göstermektedir. Yayınlanan çalışmalarda güvenlilik açısından pediyatrik hastalar ile yetişkin
hastalar arasında bir fark yoktur.
5.2. Farmakokinetik özellikler
Genel özellikler
Emilim:
Geçerli değildir.
Dağılım:
IV uygulamadan sonra, daunorubisin hidroklorür vücutta hızlı bir şekilde dağılır. En yüksek
konsantrasyonlar böbrekler, karaciğer, dalak, akciğerler, kalp ve ince bağırsaklarda bulunur.
Daunorubisin hidroklorür esasen kan-beyin bariyerini geçemez.
Biyotransformasyon:
Daunorubisin hidroklorürün metabolizması, eşit ölçüde sitotoksik daunorubisinole yol açan,
yan zincirdeki (C-13'te) okso-fonksiyonun redüksiyonu ile gerçekleşir. Daha ileri dönüşümler
inaktif metabolitlere neden olur.
Eliminasyon:
IV uygulamadan sonra daunorubisin hidroklorürün farmakokinetiği, 45 dakika ve 55 saat yarı
ömürleri olan bifazik bir süreç ortaya koyar. Atılım büyük oranda safra (yaklaşık %40) ve
daha az miktarda böbreklerle (yaklaşık %13 - 25) ile gerçekleşir. Böbrekler ve karaciğer
fonksiyonunun bozulması atılımı geciktirir ve kümülatif toksisite riskini artırır.
Doğrusallık/doğrusal olmayan durum:
Geçerli değildir.
5.3. Klinik öncesi güvenlilik verileri
Kronik toksisite
Uzun dönem çalışmalarda, daunorubisin hidroklorür başlıca hematopoietik sistem,
gastrointestinal yol, karaciğer, böbrekler, kalp ve testislere zarar verir. Kronik toksisite,
malign neoplazilerin kemoterapisi için kullanılan diğer maddelerin klinik tablosuyla
14uyumludur. Geri dönüşümsüz belirli kardiyotoksik etkisi nedeniyle (erken klinik belirti ve
yanı sıra kardiyomiyopati), daunorubisin hidroklorür yine de diğer sitotoksik maddelerden
farklılık gösterir.
Mutajenik ve tümorojenik potansiyel
Daunorubisin hidroklorür in vitro ve in vivo mutajeniktir. Daunorubisin hidroklorür ile
sıçanlarda gerçekleştirilen çalışmalarda, artmış bir meme tümörü insidansı meydana gelmiştir.
Üreme toksisitesi
Daunorubisin hidroklorür sıçanlarda ve tavşanlarda embriyotoksik, sıçanlarda teratojeniktir.
Fertilite
Daunorubisin hidroklorürün fertilite üzerine etkilerini değerlendirmeye yönelik çalışmalar
gerçekleştirilmemiştir. Ancak daunorubisin hidroklorür, günde 0,25 mg/kg uygulanan erkek
köpeklerde testiküler atrofiye ve seminifer tübüllerde spermatositlerin total aplazisine neden
olmuştur (mg/m2 bazında önerilen insan dozunun yaklaşık sekiz katı).
6. FARMASÖTİK ÖZELLİKLER
6.1. Yardımcı maddelerin listesi
Mannitol
6.2. Geçimsizlikler
Daunorubisin hidroklorür, kimyasal uyumsuzluğu nedeniyle heparinle karıştırılmamalıdır.
Benzer şekilde, aynı infüzyon içinde diğer sitostatik ajanlarla ve tıbbi ürünlerle
karıştırılmasından kaçınılmalıdır. Deksametazon, aztreonam, allopürinol, fludarabin ve
piperasillin/tazobaktam ile karıştırmayla ilgili de uyumsuzluklar mevcuttur. Daunorubisin
hidroklorür alüminyumla temas etmemelidir.
6.3. Raf ömrü
24 ay.
6.4. Saklamaya yönelik özel tedbirler
DAUNOSİN, 25°C altında ışıktan korunarak saklanmalıdır.
Ürün %0.9 sodyum klorür çözeltisi ile sulandırıldıktan sonra 2-8°C’de 24 saat süre ile
saklanabilir.
6.5. Ambalajın niteliği ve içeriği
Kutuda, liyofilize tıpa ve flip-off kapaklı 20 mL’lik Tip I şeffaf cam flakon.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmayan herhangi bir ürün veya atık malzeme, yerel düzenlemelere göre atılmalıdır.
İnfüzyon veya enjeksiyona yönelik çözelti hazırlamak için flakon içindeki toz 10 ml %0,9
sodyum klorür çözeltisi ile çözülür.
15Enjeksiyona yönelik solüsyonların hazırlanması, özel güvenlik tezgahları üzerinde
gerçekleştirilmelidir.
Kullanılmamış olan ürünler ya da atık materyaller “Tıbbi Atıkların Kontrolu Yonetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
KOÇAK FARMA İlaç ve Kimya Sanayi A.Ş.
Mahmutbey Mah. Kuğu Sok. No:18
Bağcılar / İstanbul
Tel. : 0212 410 39 50
Faks. : 0212 447 61 65
8. RUHSAT NUMARASI(LARI)
2016/607
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.08.2016
Ruhsat yenileme tarihi:
10. KÜB’ün YENİLENME TARİHİ
16