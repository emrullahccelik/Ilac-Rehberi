 
1/9  KISA  ÜRÜN  BİLGİSİ  
 
1. BEŞERİ  TIBBİ  ÜRÜNÜN  ADI 
LAXENO  1,5 mg/mL  Oral Çözelti  
 
2. KALİTATİF  VE KANTİTATİF  BİLEŞİM  
Etkin  madde:  
5 mL çözelti  7,5 mg Sennosid  A+B’ye  eşdeğer  Sennosid  A+B  Kalsiyum  içerir.  
 
Yardımcı  madde:  
5 mL çözelti , 10 mg sodyum  metil  paraben,  1 mg sodyum  propil  paraben  ve 2670  mg sukroz 
içerir.  
 
Diğer  yardımcı  maddeler  için 6.1’ e bakınız.  
 
3. FARMASÖTİK FORM  
Oral çözelti  
Kahverengi  renkte,  tutti frutti  aromalı.  
 
4. KLİNİK ÖZELLİKLER  
4.1 Terapötik  endikasyonlar  
Çeşitli  tipteki  kabızlıklarda,  ameliyat  öncesi  hazırlamada  ve radyolojik  incelemelerden  önce 
bağırsakların boşaltılması amacıyla kullanılır.  
 
4.2 Pozoloji ve uygulama şekli  
Pozoloji/uygulama  sıklığı  ve süresi:  
Doktorlar tarafından  başka  türlü  önerilmediği  takdirde:  
Erişkinlerde:  Akşamları  yatarken  1-2 ölçek  (5 mL-10 mL) verilir.  
6-12 yaş arası: Erişkin dozunun yarısı (2,5 mL -5 mL) uygulanır.  
6 yaşın  altındaki  çocuklarda  doktor  gözetiminde  olmadığı  sürece  kullanılmamalıdır.  
2-6 yaş arası: Yarım ölçek (2,5 mL ) sabahları verilir.  
 
LAXENO  için önerilen doz  ve tedavi süresi aşılmamalıdır.  
 
LAXENO 1 haftadan uzun süreli kullanılmamalıdır.  
 
Uygulama  şekli:  
Radyolojik incelemelerde ve ameliyat öncesi hazırlamada pürgatif olarak kullanılır.  
• Radyolojik tetkik ve ameliyattan 14 – 16 saat önce verilmelidir.  
• Doz ortalama olarak vücut ağırlığının kg’ı başına 2 mg Sennosid A+B Kalsiyum 
şeklindedir.    
2/9  • İlacın alımında n sonra bol su içilmelidir. Tetkikten önceki akşam posalı gıdalar 
yenilmemelidir.  
• Sadece ağızdan kullanım içindir.  
 
Özel  popülasyonlara  ilişkin ek  bilgiler:  
Böbrek  ve karaciğer yetmezliğinde  kullanımı:  
Böbrek  ve karaciğer yetmezliği  olan hastalarda  etkililiği ve güvenliliği incelenmemiştir.  
 
Pediyatrik  popülasyon:  
2 yaşın altındaki çocuklarda güvenliliği ve etkililiği kanıtlanmamıştır.  
 
2 yaşın altındaki çocuklarda kullanılmamalıdır.  
 
LAXENO 6 yaşın altındaki çocuklarda doktor gözetiminde olmadığı sürece kullanılmamalıdır.  
 
Geriyatrik  popülasyon:  
LAXENO’nun  yaşlı hastalarda kullanımı ile ilgili klinik çalışma bulunmamaktadır.  
 
4.3 Kontrendikasyonlar  
• İçerdiği maddelerden herhangi birine duyarlılığı olan hastalarda kullanılmamalıdır.  
• 2 yaşın altındaki çocuklarda,  
• Kolonun iltihabi hastalıkları karın ağrısı, spastik kolon, apandisit, bağırsak tıkanması veya 
daralması, atoni şüphesi, su ve elektrolit denge bozukluğu ile şiddetli dehidratasyon 
durumunda, mide bulantısı v e kusma durumlarında,  
• Nedeni bilinmeyen abdominal semptomlarda,  
• Eş zamanlı diğer laksatif ilaçlarla kullanılmamalıdır.  
 
4.4 Özel  kullanım  uyarıları  ve önlemleri  
• 3 günden sonra bağırsak hareketliliği yoksa doktora danışılmalıdır.  
• Laksatif  ilaçlara her gün ihtiyaç duyuluyorsa veya karın ağrısı devam ediyorsa, bir doktora 
danışılmalıdır.  
Eğer her gün laksatif ilaçlara ihtiyaç duyulursa, kabızlık nedeni araştırılmalıdır.  
• LAXENO, bağırsak mukoza membranın hassasiyetini artıracağı için uzun sür eli 
kullanılmamalıdır. Aralıklı dozlarda alınıp bağırsakların normal çalışması sağlanmalıdır.  
Uzun süre kullanımı özellikle çocuklarda sakıncalıdır.  
Laksatiflerin uzun süreli kullanımından kaçınılmalıdır.  
• Belirlenen doz aşılmamalıdır.  
• Kardiyak glikozitleri , antiaritmik tıbbi ürünler, QT uzamasını tetikleyen tıbbi ürünler,  
diüretikler, adrenokortikosteroidler veya meyan kökü alan hastalar, bu ürünü eş zamanlı  
olarak almadan önce bir doktora danışmalıdırlar.  
• Tüm laksatif maddeler gibi, bu ürün de dışkı impaks iyonu ve teşhis edilmemiş, akut veya 
kalıcı gastrointestinal şikayetleri (örn. karın ağrısı, mide bulantısı ve kusma gibi), bulunan  
3/9  hastalar tarafından, bir doktor tarafından tavsiye edilmedikçe alınmamalıdır. Çünkü bu 
belirtiler potansiyel veya mevcut bağ ırsak tıkanıklığı (ileus) belirtileri olabilir.  
• Eğer uyarıcı laksatif ilaçlar uzun süredir alınıyorsa, bağırsak fonksiyon bozukluğuna ve 
laksatiflere bağımlılığa neden olabilir. Bu ürün yalnızca diyet değişikliği veya hacim 
oluşturan ajanların uygulanması ile terapötik bir etki elde edilemiyorsa kullanılmalıdır.  
• Uzun süreli kullanım atonik, işlevsiz kolonun başlangıcını hızlandırabilir.  
• Uzun süreli ve aşırı kullanım sıvı ve elektrolit dengesizliği ve hipokalemiye neden 
olabilir. Böbrek bozukluğu olan hastal ar elektrolit dengesizliğine karşı dikkatli olmalıdır.  
• Bağırsaklardaki sıvı kaybı dehidratasyona neden olabilir. Semptomlar susuzluk ve oligüri 
içerebilir.  
• Bu ilacı idrar kaçıran yetişkinlere uygularken, uzatılmış deri -dışkı temasını önlemek için 
pedler daha sık değiştirilmelidir.  
• Laksatifler uzun süreli kilo kaybına yardımcı olmazlar.  
• Laksatifler şiddetli karın ağrılarında kullanılmamalıdır.  
• Enflamasyonlu ba ğırsak hastalıklarında dikkatle kullanılmalıdır.  
• Laksatif etki bireysel değişkenlik gösterebileceği için normal olarak tetkik veya 
müdahaleden 16 saat önce alınmalıdır. Etki, alımından 5 -6 saat sonra görülmeye başlar.  
Etki şiddeti kişilere göre değişebilec eği için nadiren de olsa etki etmeyebilir.  
• Ayrıca LAXENO su ve elektrolit kaybına, kan basıncında düşmeye ve buna bağlı 
komplikasyonlara neden olabilir.  
 
LAXENO, 1 haftadan daha uzun süreyle devamlı kullanılmamalıdır . 
 
İçeriğindeki s ukroz nedeniyle, nadir kalıtımsal fruktoz  intoleransı, glukoz -galaktoz 
malabsorpsiyon veya sukraz -izomaltaz yetmezliği  problemi olan hastaların bu ilacı 
kullanmamaları gerekir.  
Her 5 mL’de 2670 mg s ukroz içerir. Bu durum, diyabet hastalarında göz önünde 
bulundurulmalıdır.  
 
LAXE NO, 5 m L’lik dozunda 10 mg sodyum metil paraben ve 1 mg sodyum propil paraben ihtiva  
eder. Alerjik reaksiyonlara (muhtemelen gecikmiş) sebebiyet verebilir.  
 
4.5 Diğer  tıbbi  ürünler  ile etkileşimler  ve diğer  etkileşim  şekilleri  
• Hipokalemi  (uzun süreli kötüye kullanımı sonucu ortaya çıkan) kardiyak glikozitlerinin  
etkisini arttırır ayrıca antiaritmik tıbbi ürünler, sinüs ritmine dönüşüme neden olan tıbbi  
ürünler (örn. kinidin) ve QT uzamasını indükleyen tıbbi ürünlerle etkileşime girer.  
• Hipokalemiyi indükleyen diğer tıbbi ürünlerle (örn., diüretikler, adrenokortikosteroidler  
ve meyan kökü) birlikte kullanıldığında elektrolit dengesizliğini arttırabilir.  
• Antiasitler ve simetidin ile birlikte alınmamalıdır. Bu ilaçlar, LAXENO kullanılmadan  2 
saat önce alınabilir.  
   
4/9  Laboratuvar testleri ile etkileşim  
Antrakinon laksatifleri, fenol sülfon fitalein’in (PSP) idrarla atılımını artırır. Aynı zamanda 
idrarda ürobilinojen ve Kober yöntemiyle ölçülen östrojen tayinlerini yanıltabilir.  
 
Bizmut ve kals iyum içeren ilaç gruplarından birini alan veya almış hastalarda kullanılmamalıdır.  
 
Özel popülasyonlara ilişkin ek bilgiler:  
Özel popülasyonlara ilişkin herhangi bir etkileşim çalışması yapılmamıştır.  
 
4.6 Gebelik  ve laktasyon  
Genel tavsiye  
Gebelik  kategorisi  C’dir. 
 
Çocuk  doğurma  potansiyeli  bulunan  kadınlar/Doğum  kontrolü  (Kontrasepsiyon)  
LAXENO’nun  çocuk doğurma potansiyeli olan kadınlarda kullanımına ve doğum kontrol 
yöntemlerine ilişkin bir öneri bulunmamaktadır.  
 
Gebelik  dönemi:  
LAXENO’nun gebe kadınlarda kullanımına ilişkin yeterli veri mevcut değildir. Hayvanlar 
üzerinde yapılan çalışmalar, geb elik, embriyonal/fetal gelişimi, doğum ve doğum sonrası 
gelişimi üzerindeki etkiler bakımından yetersizdir. İnsanlara yönelik potansiyel risk 
bilinmemektedir.  
 
LAXENO gerekli olmadıkça gebelik sırasında kullanılmamalıdır.  
 
Bu kategorideki ilaçlar, eğer hekim ilacın gebe kadına sağlayacağı yararın, fetüs üzerindeki  
potansiyel riskini haklı göstereceğine inanıyorsa kullanılmalıdır.  
 
Laktasyon  dönemi:  
Anne sütü ile metabolitlerin atılmasına ilişkin yeterli veri bulunmadığından, emzirme sırasında  
kullanılmas ı önerilmez.  
 
Bazı aktif metabolitler (örn. rein) anne sütü ile az miktarda atılır. Emzirilen bebeklerde laksatif  
etki bildirilmemiştir.  
 
Üreme  yeteneği/Fertilite  
LAXENO ile hayvan üreme çalışmaları yapılmamıştır.  
 
Üreme, embriyo veya fetüsün gelişimi, ham ileliğin seyri ve aynı zamanda doğum öncesi ve 
sonrası gelişim açısından ürünün güvenliliğini değerlendirecek yeterlilikte deneysel çalışmalar  
bulunmamaktadır.  
  
5/9  4.7 Araç  ve makine  kullanımı  üzerindeki etkiler  
Araç  ve makine  kullanımı  üzerinde  bilinen herhangi  bir etkisi yoktur.  
 
LAXENO’nun araç veya makine kullanım yeteneği üzerine etkisine ilişkin herhangi bir çalışma  
bulunmamaktadır.  
 
4.8 İstenmeyen Etkiler  
Görülen  yan etkiler  aşağıdaki  sıklıklara  göre MeDRA  V8.0 sistemi  ile sınıflandırılmıştır:  
Çok yaygın (≥1/10), yaygın (≥1/100, <1/10), yaygın olmayan (≥1/1.000, <1/100), seyrek 
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle 
tahmin edilemiyor).  
 
Bağışıklık  sistemi  hastalıkları  
Bilinm iyor: Aşırı duyarlılık reaksiyonları, ürtiker, astım, hipogamaglobulinemi.  
 
Metabolizma ve beslenme hastalıkları  
Bilinmiyor: Hipokalemi, kilo kaybı.  
 
Sinir  sistemi  hastalıkları  
Seyrek:  Baş dönmesi  
 
Vasküler  hastalıklar  
Seyrek:  Hipotansiyon  
 
Gastrointestinal  sistem  hastalıkları  
Seyrek:  Flatulans  
Bilinmiyor: Gastrointestinal mukozada pigmentasyon, karın ağrısı, abdominal spazm, diyare.  
 
Deri ve deri altı doku hastalıkları  
Bilinmiyor: Pirürit, lokal veya yaygın ekzantem.  
 
Kas-iskelet bozuklukları, bağ doku ve kemik hastalıkları  
Bilinmiyor: Çomak parmak, tetani ve hipertrofik osteoartropati.  
 
Böbrek ve idrar  yolu hastalıkları  
Seyrek:  İdrarda  sarımsı  kahverengi  renk değişikliği  görülebilir.  
Bilinmiyor: Kromatüri.  
 
Araştırmalar:  
Çok seyre k: Su dengesi  ve elektrolit  metabolizması  bozuklukları,  potasyum  kaybı.  
   
6/9  Şüpheli  advers  reaksiyonların  raporlanması  
Ruhsatlandırma sonrası şüpheli ilaç advers  reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ ne bildirmeleri gerekmektedir ( www.titck.gov.tr ; e-posta: 
tufam@titck.gov.tr ; tel: 0 800 314 0008; faks: 0 312 218 3599).  
 
4.9 Doz aşımı ve tedavisi  
Aşırı dozda kullanımı sıvı ve elektrolit kaybına yol açan sulu diyareye sebep olur.  
Kusturarak, aspirasyonla mide boşaltılarak veya lavaj ile tedavi edilebilir.  
Ayrıca tedavi özellikle kaybedilen sıvı ve elektrolitleri tamamlama gibi destekleyici önlemleri  
içermelidir.  
 
5. FARMAKOLOJİK  ÖZELLİKLER  
5.1 Farmakodinamik  özellikler  
Farmakoterapötik  grup:  Kontakt  (uyarıcı)  laksatifler  
ATC kodu: A06AB06  
 
Sennozit A+B; Senna khartoum denen bilimsel ismi Cassia angustifolia  olan ve halk arasında 
Sinameki adı ile bilinen bir bitkiden elde edilir. Uyarıcı laksatif olan Sennozit, antrakinon 
türevidir. Kabızlığı tedavi etmek için, bağırsakları boşaltarak yapılan incelemelerde ve cerrahi 
müdahaleler öncesi bağırsakları boşaltmak amacıyla kullanılır. Ağız yoluyla alındığında; ince 
bağırsaklardan emilimi azdır. Ön ilaç olan sennozit A+B kolona ulaştığında, kolonik bakteriyel 
enzimlerce hidroliz edilerek aktif metabolitine dönüşür. Serbest hale gelen antrakinon bileşiği 
epitel hücrel erinde Na+ K+ ATP az’ı inhibe ederek laksatif etkiye neden olur.  
 
5.2 Farmakokinetik  özellikler  
Genel Özellikler  
Emilim:  
Ağızdan alınan antrakinon bileşiklerinin küçük bir kısmı, alımı takiben vücut tarafından emilir.  
Sistemik absorpsiyonu %5’den düşüktür.  
 
Dağılım:  
Lokal etki gösterdiklerinden dağılım konusunda veri bulunmamaktadır.  
 
Biyotransformasyon:  
Sennozitler büyük oranda bağırsak lümeninde metabolize edilerek polimerlerine dönüştürülür.  
Çok düşük bir oranda absorbe edilerek sistemik dolaşıma rhein ya da  sennidin formunda geçer  
ya da karaciğerde sülfat ve glukuronid konjugatına dönüştürülür.  
 
Eliminasyon:  
Tamamına yakın oranda metabolitleri şeklinde feçesle atılır. Az bir kısmı değişmeden feçesle   
7/9  (≤%5) ya da üriner eliminasyonla (<%5) atılır.  
 
5.3 Klinik  öncesi  güvenlilik  verileri  
Senna yaprakları veya preparatları için yeni, sistematik klinik öncesi testler bulunmamaktadır. 
Veriler, senna kabuklarıyla yapılan araştırmalardan elde edilmiştir. Senna  yaprağı ve meyveyi 
oluşturan bileşen spektrumu kıyaslanabilir olduğu için bu veriler senna yaprakları için göz 
önüne  alınabilir. Çoğu veri senna kabuk ekstresinin, %0,9 ila 2,3’ünü rein, %0,05 ila 0,15’ini 
aloeemodin, %0,001 ila %0,006’sını ise emodin ya da izole edilen aktif bileşenlerin (rein veya  
Sennozit A/B gibi) oluşturduğunu, %1,4 ila 3,5’lik antranoid içerdiğini gösterir. Sıçanlar ve 
farelerde, sennozitlerin yanısıra senna kabuklarının ve ekstrelerinin oral uygulamadan sonra 
akut toksisitesi düşükt ür. 
 
Farelerde parenteral uygulamayla yapılan araştırmaların sonucunda, muhtemelen aglikan  
içeriğinden dolayı, ekstraktların, saflaştırılmış glikozitlerden daha yüksek toksisiteye sahip  
olduğu görülmüştür.  
 
90 günlük bir sıçan çalışmasında, senna kabukları  100 mg/kg ila 1,500 mg/kg arasındaki doz  
seviyelerinde uygulandı. Test edilen ilaç %1,83 A -D sennozitleri, %1,6 rein, %0,11 aloe -
emodin  ve %0,014 emodin içermektedir. Tüm gruplarda küçük derecedeki kalın bağırsağın 
epitelyal  hiperplazi gözlenmiş ve 8 haft alık iyileşme süresi içinde normale dönmüştür. Mide 
epitelinin  hiperplastik lezyonları da normale dönmüştür. Böbreklerin doz bağımlı tubular 
bazofili ve epitel  hipertrofisi, fonksiyonel bir etki olmadan günde 300 mg/kg'dan fazla veya 
daha yüksek dozlarda  görülmüş ve bu değişiklikler de normale dönmüştür. Kahverengi tubular 
pigmentin depolanması  böbrek yüzeyinde koyu renkli bir renklenmeye neden olmuş ve 
iyileşme süresinden sonra daha  az kalmıştır. Kolon sinir pleksusunda herhangi bir değişiklik 
görülmemişti r. Bu çalışmada,  gözlenebilir olmayan etki düzeyi (NOEL: No Observable Effect 
Level) elde edilememiştir.  
 
Her iki cinsiyetteki sıçanlara yönelik 104 haftalık bir çalışmada, 300 mg/kg'a kadar oral 
dozlarda  aynı senna kabuk preparatıyla kanserojen etkiler gö rülmemiştir.  
 
Buna ek olarak, oral olarak 2 yıl verilen senna ekstraktının, erkek veya dişi sıçanlarda 
kanserojen  olmadığı görülmüştür. İncelenen ekstre yaklaşık %40,8 antranoid içermekte olup, 
%35'i sennozit  olup, bunun %25,2’si potansiyel rein, %2,3’ü po tansiyel aloe -emodin ve 
%0,007’si potansiyel  emodin ve 142 ppm’i serbest aloe -emodin ve 9 ppm’i serbest emodinden 
oluşmaktadır.  
 
Emodine maruz kalan erkek ve dişi sıçanlar ve fareler ile ilgili yapılan 2 yıl süreli bir diğer  
çalışma, erkek sıçanlarda ve di şi farelerde kanserojen etki göstermemiş, dişi sıçanlar ve erkek  
fareler için ise belirsiz kanıtlar olduğunu göstermiştir.  
 
Sennozitler 4 hafta boyunca köpekler için 500 mg/kg’a kadar, sıçanlarda 6 ay süreyle 100   
8/9  mg/kg’ya kadar olan dozlarda test edildiğin de spesifik bir toksisite göstermemiştir.  
 
Sennositlerle oral tedaviden sonra sıçanlarda veya tavşanlarda embriyoletal, teratojenik veya  
fetotoksik eylemler olduğuna dair herhangi bir kanıt bulunmamaktadır. Ayrıca, sıçanlarda  
yavruların doğum sonrası geliş imlerinde, erkeklerde ve dişilerde üreme üzerinde bir etkisi  
bulunmamaktadır. Bitkisel preparatlar için veri mevcut değildir.  
 
Bir ekstre ve aloe -emodin, in vitro testlerde mutajeniktir, Sennozit A, B ve rein negatif sonuçlar  
vermiştir. Tanımlanmış bir sen na çiçeği ekstraktının kapsamlı in vivo incelemeleri negatiftir.  
 
Bazı klinik çalışmalarda, kalın bağırsak kanserinde laksatif kullanımı bir risk faktörü olarak  
araştırılmıştır. Bazı çalışmalar antrakinon içeren müshil kullanımının kalın bağırsak kanseri 
için bir risk olduğunu ortaya koyarken, bazı çalışmalar ise bunu doğrulamamıştır. Bununla 
birlikte,  kabızlık ve altındaki beslenme alışkanlıklarının kalın bağırsak kanseri için risk teşkil 
ettiği ortaya  çıkmıştır. Kanserojenik  riski kesin olarak değerlendirmek için daha ileri 
araştırmalara ihtiyaç  vardır.  
 
6. FARMASÖTİK  ÖZELLİKLER  
6.1. Yardımcı  maddelerin  listesi  
Sodyum bikarbonat  
Sodyum metil paraben  
Sodyum  propil  paraben  
Potasyum sorbat  
Disodyum  hidrojen  fosfat  dodekahidrat  
Sukroz  
Sitrik asit monohidrat  
Tutti  frutti  esansı  
Deiyonize su  
 
6.2. Geçimsizlikler  
Bildirilmemiştir.  
 
6.3. Raf ömrü  
12 ay 
 
6.4. Saklamaya yönelik özel tedbirler  
25 °C altındaki  oda sıcaklığında  ve ambalajında saklanmalıdır.  
 
LAXENO’yu  çocukların  göremeyeceği,  erişemeyeceği  yerlerde  ve ambalajında  saklayınız.  
   
9/9  6.5. Ambalajın niteliği ve içeriği  
150 mL ve 250 mL’lik  renkli şişede  ve ölçü kaşığı  ile birlikte  sunulur.  
 
6.6. Beşeri  tıbbi üründen arta kalan maddelerin imhası ve diğer özel önlemler  
Kullanılmamış  olan ürünler  ya da atık materyaller  “Tıbbi  Atıkların  Kontrolü  Yönetmeliği”  
ve “Ambalaj Atıklarının Kontrolü Yönetmeliği” ne uygun olarak imha edilmelidir.  
 
7. RUHSAT SAHİBİ  
HAVER  FARMA  İlaç A.Ş. 
Akbaba  Mahallesi  Maraş  Cad. No: 52/2/1  
Beykoz/İSTANBUL  
Tel: 0(216)  324 38 38 
Faks:  0(216)  317 04 98 
 
8. RUHSAT NUMARASI(LARI):  
2019/11  
 
9. İLK RUHSAT TARİHİ/ RUHSAT YENİLEME TARİHİ  
İlk ruhsat  tarihi:  11.01.2019  
Ruhsat yenileme tarihi:  
 
10. KÜB’ÜN  YENİLENME  TARİHİ:  