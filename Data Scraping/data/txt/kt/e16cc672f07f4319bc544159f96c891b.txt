 
 
  1/9 
 KULLANMA TALİMATI  
 
XOFIGO® 1100 kBq/ml IV enjeksiyon için çözelti içeren flakon  
 
Damar içine uygulanır. 
 Steril  
 Etkin madde: Çözeltinin her mL’si referans tarihinde, 0 ,58 ng radyum -223’e karşılık gelen 
1100 kBq (0,0297 mCi) radyum Ra 223 diklorür (radyum-223 diklorür) içerir.   Her flakon 6 mL çözelti (referans tarihinde 6 ,6 MBq (0,178 mCi) radyum-223 diklorür) içerir. 
 Yardımcı maddeler: Hidroklorik asit, sodyum klorür, sodyum sitrat, enjeksiyonluk su.  
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
   
Bu Kullanma Talimatında:  
 1. XOFIGO nedir ve ne için kullanılır?  
2. XOFIGO’yu
 kullanmadan önce dikkat edilmesi gerekenler  
3. XOFIGO nasıl kullanılır? 
4. Olası yan etkiler nelerdir? 
5. XOFIGO’nun saklanması  
 
Başlıkları yer almaktadır.  1. XOFIGO nedir ve ne için kullanılır?   
• XOFIGO sadece tedavi edici kulanım içindir.  
• XOFIGO enjeksiyonluk çözelti içeren bir adet 10 mL’lik cam flakon içeren ambalajlarda kullanıma sunulmaktadır.   
• Çözeltinin her mL’si referans tarihinde etkin madde olarak, 0,58
 ng radyum -223’e 
karşılık gelen 1100 kBq (0,0297  mCi) radyum-223 diklorür içerir.   
 
  2/9 
 Her flakon 6 mL berrak, renksiz, steril enjeksiyonluk izotonik çözelti (hücre içi ortamda 
bulunan çözünmüş madde konsantrasyonuna eşit oranda çözünmüş madde içeren çözelti) içerir.  
 
• XOFIGO, kemiğe yayılmış olan ilerlemiş (kastrasyona dirençli) prostat kanseri olan ve 
erkeklik hormonu düzeylerinin azaltılmış olarak korunmasına yönelik tedaviler (hormon tedavisi) dışındaki diğer kanser tedavilerinden en az ikisi uygulandıktan sonra 
progresyon kaydedilen (hastalığın ilerlediği) veya diğer hiçbir kanser tedavisi için uygun 
olmayan yetişkin hastaların tedavisinde kullanılır. Kastrasyona dirençli prostat kanseri, 
erkek hormonlarını azaltan tedaviye cevap vermeyen bir prostat (erkek üreme sisteminin 
bir bezi) kanseri tür üdür. XOFIGO, hastalığın sadece 6 veya daha fazla kemiğe yayıldığı 
ve semptomlara (örn., ağrı) neden olduğu; ancak diğer iç organlara bilinen bir yayılımın olmadığı durumlarda kullanılır.  
• XOFIGO, kalsiyumu taklit eden bir radyoaktif izotop olan radyum -223’ün küçük 
miktarlarını içerir. Radyum- 223, kanserin kemikte yayıldığı noktalara gider ve tümör 
hücrelerini öldüren kısa mesafeli radyasyondan (alfa partiküller) güçlü miktarlarda yayar.  
 
2.
 XOFIGO’yu kullanmadan önce dikkat edilmesi gerekenler  
 
XOFIGO’yu aşağıdaki durumlarda KULLANMAYINIZ  
 
• Abirateron ve prednizon/prednizolon (prostat kanserinin tedavisinde birlikte kullanılan 
ilaçlar) ile kombinasyon halinde.  
 XOFIGO’yu  aşağıdaki durumlarda DİKKATLİ KULLANINIZ  
 Eğer:  
 
• Kemik kırığı veya ölüm riskinde olası bir artış olması sebebiyle, XOFIGO abirateron ve 
prednizon/prednizolon ile kombinasyon halinde kullanılmamalıdır. Ayrıca, Xofigo’nun metastatik prostat kanseri tedavisinde kullanılan diğer ilaçlarla kombinasyon halinde  
kullanılmasının etkileriyle ilgili belirsizlikler vardır. Bu ilaçlardan herhangi birini 
kullanıyorsanız, bunu doktorunuza söyleyin,  
 
• Abirateron ve prednizon/prednizolon tedavisinden sonra XOFIGO kullanmayı planlıyorsanız, XOFIGO tedavisine başlamadan önce en az 5 gün beklemelisiniz,  
 
• XOFIGO tedavisinden sonra başka bir kanser tedavisi almayı planlıyorsanız, söz konusu 
tedaviye başlamadan önce en az 30 gün beklemelisiniz,   
• Kanser kemiklerinizde ağrı gibi belirtilere neden olmuyorsa, XOFIGO kullanmanız önerilmemektedir,  
 
• XOFIGO, kan hücrelerinizin ve kandaki pıhtılaşma hücrelerinin sayısında azalmaya neden olabilir. Tedaviye başlamadan önce ve sonraki her uygulamadan önce doktorunuz kan testleri yapacaktır. Doktorunuz, bu testlerin sonuçlarına dayalı olarak tedavinin başlatılıp başlatılamayacağına, tedaviye devam edilip edilemeyeceğine ya da tedavinin ertelenmesi veya durdurulması gerekip gerekmediğine karar verecektir.   
 
  3/9 
  
• Eğer kemik iliğinde azalmış kan hücresi üretiminiz  varsa, örneğin eğer önceden 
kemoterapi (kanser hücrelerini yok etmek için kullanılan diğer ilaçlar) ve/veya radyasyon 
tedavisi aldıysanız, daha yüksek risk altında olabilirsiniz ve doktorunuz size XOFIGO’yu dikkatlice verecektir.  
 
• Eğer tümör kemiğe aşırı derecede yayıldıysa, ayrıca kan hücreleri ve trombositlerde düşüşler 
olması daha muhtemel olabilir, bu nedenle doktorunuz size XOFIGO’yu dikkatlice verecektir.  
 
• Eldeki sınırlı veriler, XOFIGO almamış olan hastalar ile karşılaştırıldığında, XOFIGO ile tedaviden sonra kemoterapi alan hastaların kan hücresi üretiminde herhangi bir büyük farklılık göstermemektedir.  
 
• Eğer kemik iliğinizde baskılanma (kemik iliğinde kan hücresi üretiminin azalması) varsa. 
Bu durumda doktorunuz sizi dikkatle tedavi edecektir.  
 
• XOFIGO’nun Crohn hastalığı  (bağırsakların uzun süreli iltihaplı bir hastalığı) ve ülseratif 
koliti (kalın bağırsağın uzun süreli iltihabı) olan hastalarda kullanımına dair bilgi 
bulunmamaktadır. XOFIGO dışkıyla atıldığı için, bağırsaklarınızda akut iltihaplanmayı kötüleştirebilir. Eğer bu durumlardan muzdarip iseniz, XOFIGO ile tedavi edilebilir olup olmadığınızı, doktorunuz dikkatlice ele alacaktır.  
 
• Eğer sizde tedavi edilmemiş omurilik basısı varsa ya da  sizde omurilik basısı gelişmekte 
olduğu düşünülüyorsa ( bir tümör veya başka bir lezyonun omurilik sinirleri üzerinde neden 
olabileceği baskı ) doktorunuz, XOFIGO ile tedaviye başlamadan veya devam etmeden önce 
ilk olarak bu hastalığı standart tedavi ile tedavi edecektir.  
 
• Osteoporoz  veya kırık riskinde bilinen bir artış (örn. yakın zamanda kemik kırığı), 
frajilite (kırılganlık, kırığa yatkınlık ) gibi bir durumunuz varsa ya da steroid (örn. 
prednizon/prednizolon) kullanıyorsanız, bunu doktorunuza söyleyin. Kemik kırıkları 
bakımından daha yüksek bir risk altında olabilirsiniz. Doktorunuz XOFIGO ile tedaviye başlamadan veya devam etmeden önce kemik  kırıklarını önleme amaçlı bir ilaç reçete 
edebilir.  
 
• XOFIGO tedavisi öncesinde, sırasında veya sonrasında yeni ya da olağan dışı ağrı  veya 
kemik bölgesinde şişme  gibi bir durumla karşılaştığınız takdirde, doktorunuza 
danışmalısınız.  
 
• Eğer kemiğinizde kırık varsa , doktorunuz, XOFIGO ile tedaviye başlamadan veya devam 
etmeden önce ilk olarak kırılan kemiği stabilize edecektir.  
 
• Bisfosfonat (bazı kemik hastalıklarını ve kemik ağrısını tedavi etmek için kullanılan ilaçlar) 
aldıysanız veya alıyorsanız ya da XOFIGO ile tedaviden önce kemoterapi almış iseniz, lütfen doktorunuza söyleyiniz. Çene osteonekroz (özellikle bisfosfonatlar il e tedavi edilmiş 
hastalarda görülen çene kemiğindeki ölü doku) riski göz ardı edilememektedir (bkz. bölüm 4. Olası yan etkiler nelerdir?).  
  
 
  4/9 
 • XOFIGO, sizin genel uzun vadeli kümülatif radyasyon maruziyetinize katkıda bulunur. 
Uzun vadeli kümülatif radyasyon maruziyeti, kansere (özellikle kemik kanseri ve lösemiye) 
yakalanma riskinizi ve kalıtsal anormallikleri arttırabilir. Üç yıla kadar takip edilen klinik çalışmalarda XOFIGO’nun neden olduğu herhangi bir kanser vakası bildirilmemiştir.  
 
Doktorunuz XOFIGO tedavisi alıp alamayacağınızı belirlemek için kemik sağlığınızla ilgili testler yapabilir. XOFIGO ile tedavi sırasında ve tedaviye başladıktan sonraki 2 yıllık dönemde doktorunuz kemik sağlığınızı sürekli olarak izleyecektir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.   XOFIGO’nun yiyecek ve içecek ile kullanılması  
XOFIGO’nun  uygulama açısından yiyecek ve içeceklerle etkileşimi yoktur.  
 Hamilelik  
İlacı kullanmadan önce doktorunuza veya eczacınıza danışınız.  
XOFIGO, kadınlarda kullanım için değildir.  XOFIGO, hamile olan veya hamile olma olasılığı bulunan kadınlarda KULLANILMAMALIDIR.  Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
 XOFIGO, kadınlarda kullanım için değildir. XOFIGO, emziren kadınlarda kullanılmamalıdır.   Fertilite (Üreme Yeteneği)  
Eğer hamile kalma olasılığı bulunan bir kadın ile cinsel ilişkide bulunuyorsanız, XOFIGO ile tedavi sırasında ve tedaviden sonra 6 ay süreyle etkili doğum kontrol yöntemleri kullanmanız tavsiye edilmektedir.  
 XOFIGO’dan kaynaklanan radyasyonun testislerinize zarar verme riski muhtemeldir. Özellikle gelecekte bebek sahibi olmayı planlıyorsanız, bunun sizi nasıl etkileyebileceğini doktorunuza sorunuz. Tedavi öncesinde sperm korunması üzerine tavsiye almak isteyeb ilirsiniz.  
 Araç ve makine kullanımı  
XOFIGO’nun araç veya makine kullanma yeteneğinizi etkilediği yönünde herhangi bir kanıt bulunmamaktadır ve ayrıca bu tür bir etki olasılığının bulunmadığı kabul edilmektedir.      XOFIGO’nun  içeriğinde bulunan bazı yardımcı maddeler hakkında önemli bilgiler  
Uygulanan hacme bağlı olarak, bu tıbbi ürün her dozda 1 mmol’den daha fazla (54 mg’a kadar) sodyum içerebilir. Bu durum, kontrollü sodyum diyetinde olan hastalar için göz önünde bulundurulmalıdır.   
 
  5/9 
  
Diğer ilaçlar ile birlikte kullanımı  
Diğer ilaçlar ile herhangi bir etkileşim çalışması gerçekleştirilmemiştir.  
Kemik kırığı veya ölüm riskinde olası bir artış olması sebebiyle, XOFIGO abirateron ve prednizon/prednizolon ile kombinasyon halinde kullanılmamalıdır. Ayrıca, XOFIGO’nun metastatik prostat kanseri tedavisinde kullanılan diğer sistemik ilaçlarla kombinasyo n halinde 
kullanılmasının etkileriyle ilgili belirsizlikler vardır. Bu ilaçlardan herhangi birini kullanıyorsanız, bunu doktorunuza söyleyiniz.  
 XOFIGO tedavisinden önce bifosfonat veya kemik sağlığını korumaya yönelik başka ilaçlar ya da steroid (örn. prednizon/prednizolon) kullandıysanız veya kullanıyorsanız, bunu doktorunuza söyleyin. Kemik kırıkları bakımından daha yüksek bir risk altında olabi lirsiniz.  
 Eğer kalsiyum, fosfat ve/veya D vitamini alıyorsanız, XOFIGO ile tedaviye başlamadan önce geçici olarak bu maddeleri almayı durdurmanız gerekip gerekmediğini, doktorunuz dikkatlice değerlendirecektir.  
 XOFIGO’nun kemoterapi (kanser hücrelerinizi yok eden diğer ilaçlar) ile aynı zamanda  
kullanılmasına  ilişkin bilgi bulunmamaktadır. Birlikte kullanılan XOFIGO ve kemoterapi, kan 
hücrelerinizin ve kandaki pıhtılaşma hücrelerinin sayısındaki azalmayı güçlendirebilir.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. XOFIGO nasıl kullanılır?  
 Uygun kullanım ve doz/uygulama sıklığı için talimatlar:  
XOFIGO gibi ürünlerin kullanılmasını, muhafazasını ve imhası düzenleyen katı kanunlar bulunmaktadır. XOFIGO sadece özel, kontrollü alanlarda kullanılabilir. XOFIGO sadece bu radyofarmasötiği güvenli şekilde kullanma eğitimi almış olan ve bu konuda yetkili kişiler 
tarafından kullanılabilir ve uygulanabilir. Bu kişiler, bu radyofarmasötiğin güvenli kullanımı açısından özel dikkat gösterecektir ve etkileri konusunda sizi bilgilendireceklerdir.  
 RADYOFARMASÖTİKLER SADECE NÜKLEER TIP MERKEZLERİNDE VE NÜKLEER TIP UZMANLARI TARAFINDAN UYGULANMALIDIR.  
 XOFIGO ne miktarda ve sıklıkla verilir?  
• Size uygulanacak doz, vücut ağırlığınıza bağlıdır. Prosedüre nezaret eden doktor, sizin durumunuzda kullanılacak XOFIGO miktarını hesaplayacaktır.  
 
Uygulanması önerilen miktar, vücut ağırlığınızın kilogramı başına 55 kBq (0.,00149 mCi) 
(Bekerel (Curie), radyoaktiviteyi ifade etmek için kullanılan birim) XOFIGO’dur.  
 
• XOFIGO normalde, toplamda 6 enjeksiyon olacak şekilde her 4 haftada bir damarınıza enjeksiyon yoluyla uygulanacaktır.   
Altı kürden fazla uygulanan XOFIGO tedavisinin güvenliliği ve etkililiği hakkında bilgi bulunmamaktadır.   
 
  6/9 
 Uygulama yolu ve metodu:  
XOFIGO, damarlarınızdan birine iğne yoluyla yavaşça enjekte edilecektir (intravenöz yolla). 
Sağlık görevlisi, her enjeksiyondan önce ve sonra damar yolunu veya kanülü sodyum klorür çözeltisi ile yıkayacaktır.  
 XOFIGO kullanıma hazır bir çözeltidir ve başka herhangi bir çözelti ile seyreltilmemeli veya karıştırılmamalıdır.  
 XOFIGO uygulandıktan sonra:  
Vücut sıvıları (kusma, idrar, dışkı ve döküntü gibi) ile temas eden çarşaf gibi malzemeler ile temas durumunda dikkatli olunmalıdır. XOFIGO esasen dışkı ile atılır. Bu ilacı aldıktan sonra herhangi bir özel önlem alıp almamanız gerektiğini doktorunuz size söyleyecektir. Herhangi bir 
sorunuz olursa doktorunuz ile iletişime geçiniz.  
 Değişik yaş grupları:  
Çocuklarda kullanımı:  
XOFIGO’nun çocuklarda ve 18 yaşın altındaki ergenlerde güvenliliği ve etkililiği  
araştırılmamıştır.  
 Yaşlılarda kullanımı:  
65 yaş ve üzeri hastalarda doz ayarlaması yapılması gerekli değildir.   Özel kullanım durumları:  
Böbrek yetmezliği:  
Böbrek yetmezliği olan hastalarda doz ayarlaması yapılması gerekli değildir.  
 Karaciğer yetmezliği:  
Karaciğer yetmezliği olan hastalarda doz ayarlaması yapılması gerekli değildir.  
 Eğer XOFIGO’nun  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  Kullanmanız gerekenden daha fazla XOFIGO kullandıysanız:  
XOFIGO’da n kullanmanız gerekenden fazlasını kullanmışsanız bir doktor veya eczacı ile 
konuşunuz.  Doz aşımı olasılığı düşüktür.  Bununla birlikte, dikkatsizlik sonucu XOFIGO doz aşımı yaşanması durumunda, doktorunuz uygun destekleyici tedaviyi başlatacaktır ve kan hücre sayısındaki değişiklikler ve mide -
bağırsak belirtileri (örn. ishal, bulantı (kendini hasta hissetme), kusma) açısı ndan sizi kontrol 
edecektir.  
 XOFIGO’yu  kullanmayı unutursanız:  
Unutulan dozları dengelemek için çift doz uygulamayınız.  XOFIGO ile tedavi sonlandırıldığında oluşabilecek etkiler:  
Doktorunuza danışmadan XOFIGO kullanmayı bırakmayınız.   
 
  7/9 
 Bu ürünün kullanımıyla ilgili başka sorularınız  varsa, uygulamaya nezaret eden doktorunuza 
sorunuz.  
 
4. Olası yan etkiler nelerdir? Tüm ilaçlar gibi, bu ilaç da yan etkilere neden olabilir; ancak bu yan etkiler tüm hastalarda 
görülmez.  
 XOFIGO alan hastalarda ortaya çıkan en ciddi yan etkiler şunlardır:  
• Kandaki pıhtılaşma hücrelerinin sayısında azalma ( trombositopeni)  
• Belirli bir beyaz kan hücresi tipinin (nötrofil) sayısında azalma  (enfeksiyon riskinde 
artışa yol açabilen nötropeni)  
 Trombositopeni (kandaki pıhtılaşma hücrelerinin sayısında azalma) veya nötropeni (belirli bir beyaz kan hücresi tipinin (nötrofil) sayısında azalma) belirtileri olabileceğinden, aşağıdaki belirtileri fark ederseniz derhal doktorunuzla iletişime geçiniz.   
• olağandışı morarma,  
• yaralanma sonrasında normalden fazla kanama,  
• ateş, 
• veya çok fazla enfeksiyona  yakalandığınız izlenimi varsa.  
 Doktorunuz, kan hücrelerinizin ve kandaki pıhtılaşma hücrelerinin sayısına bakmak için tedaviye başlamadan önce ve her uygulama öncesinde kan testleri yapacaktır (ayrıca bkz. Bölüm 2. XOFIGO’yu kullanmadan önce dikkat edilmesi gerekenler)  
 XOFIGO alan hastalarda en sık görülen (çok yaygın) yan etkiler  (10 hastanın en az 1’inde 
görülebilir ) şunlardır:  
• ishal, bulantı (kendini hasta hissetme), kusma, trombositopeni ( kandaki pıhtılaşma 
hücrelerinin  sayısında azalma) ve kemik kırığı.  
 Dehidrasyon (vücudun olması gerekenden daha fazla sıvı kaybı) riski: Aşağıdaki belirtilerden herhangi birine sahipseniz doktorunuza söyleyin: baş dönmesi, artan susama, cilt kuruluğu veya 
azalan idrara çıkma, çünkü bunların tümü dehidrasyon belirtileri olabilir. Bol miktarda sıvı 
içerek dehidrasyonu önlemek önemlidir.  XOFIGO ile görülen yan etkilerin tamamı aşağıdaki kategorilerde gösterildiği şekilde 
sıralanmıştır: Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinde veya birinden fazla görülebilir.  
Yaygın olmayan: 100 hastanın birinden az, fakat 1,000 hastanın birinde veya birinden fazla görülebilir.  Seyrek: 1,000 hastanın birinden az, fakat 10,000 hastanın birinde veya birinden fazla görülebilir.  Çok seyrek: 10,000 hastanın birinden az görülebilir.  Bilinmiyor: Eldeki veriler ile tahmin edilememektedir.  
      
 
  8/9 
 Yaygın  
• Belirli bir beyaz kan hücresi tipinin (nötrofil) sayısında azalma (nötropeni)  
• Kırmızı ve beyaz kan hücreleri ve kandaki pıhtılaşma hücrelerinin sayısında azalma 
(pansitopeni)  
• Beyaz kan hücreleri sayısında azalma (lökopeni)  
• Enjeksiyon yeri reaksiyonları (örn. eritem (deri kızarıklığı), ağrı ve şişlik)  
 
• Yaygın olmayan  
• Lenfopeni (belirli bir beyaz kan hücresi tipinin (lenfosit) sayısında azalma)  
• Kemiklerde güçsüzlük (osteoporoz)  
 
XOFIGO toplam uzun vadeli kümülatif radyasyon maruziyetinize katkı yapmaktadır. Uzun vadeli kümülatif radyasyon maruziyeti, kanser (özellikle kemik kanseri ve lösemi) ve kalıtsal anomaliler geliştirme riskinizi artırabilir. Üç yıla kadar takip süreli klinik çalışmalarda XOFIGO kaynaklı kanser vakası bildirilmemiştir.  
Eğer çenede ağrı belirtileri, şişlik veya çenede uyuşma, bir “ağır çene hissi” ya da bir diş 
gevşemesi varsa, doktorunuza başvurunuz. Çene osteonekroz durumları (özellikle bisfosfonatlar ile tedavi edilmiş hastalarda görülen çene kemiğindeki ölü doku) XOFI GO ile 
tedavi edilen hastalarda oluşmuştur (bkz. bölüm 4. Olası yan etkiler nelerdir?). Bütün bu durumlar sadece, XOFIGO ile tedavi öncesinde veya sırasında bisfosfonat ve XOFIGO ile tedavi öncesinde kemoterapi alan hastalarda görülmüştür.  Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr   sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08  numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  5.  XOFIGO’nun saklanması  
XOFIGO’yu  çocukların göremeyeceği, erişemeyeceği yerlerde ve ambalajında saklayınız. 
 40°C’nin altındaki oda sıcaklığında saklayınız.  
Bu ilacı muhafaza etmeniz gerekmeyecektir. Bu ilaç, uzmanlar tarafından uygun tesislerde saklanmaktadır. XOFIGO’nun saklanması, radyoaktif materyallere ilişkin ulusal yönetmeliklere göre olacaktır.  Atıklar, Türkiye Atom Enerjisi Kurumu’nun (TAEK) “Radyoaktif Madde Kullanımından Oluşan Atıklara İlişkin Yönetmelik” , “Tıbbi Atıkların Kontrolü Yönetmeli ği” ve “Ambalaj 
Atıklarının Kontrolü Yönetmeliği”  kurallarına uygun olarak bertaraf edilmelidir. 
 Son kullanma tarihi ile uyumlu olarak kullanınız.  
Ambalajın üzerindeki son kullanma tarihinden sonra XOFIGO’yu kullanmayınız.   
 
  9/9 
 Son kullanma tarihi geçmiş veya kullanılmayan ilaçları çöpe atmayınız! Çevre,  Şehircilik ve 
İklim Değişikliği Bakanlığınca belirlenen toplama sistemine veriniz.  
 
Eğer üründe ve/veya ambalajında bozukluklar fark ederseniz XOFIGO’yu kullanmayınız. 
 Ruhsat sahibi:   
Bayer Türk Kimya San. Ltd. Şti.  
Fatih Sultan Mehmet Mah. Balkan Cad. No: 53  34770 Ümraniye -İstanbul  
Tel: 0216 528 36 00 Faks: 0216 645 39 50  
 Üretim yeri : Institute for Energy Technology (IFE), NO -2007, Kjeller -Norveç  
 Bu kullanma talimatı ../ ../.... tarihinde onaylanmıştır.  
--------------------------------------------------------------------------------------------------------------  
 
AŞAĞIDAKİ  BİLGİLER XOFIGO’YU UYGULAYACAK SAĞLIK PERSONELİ 
İÇİNDİR  
 
XOFIGO’ya ait Kısa Ürün Bilgisi (KÜB)’nin tamamı, sağlık personeline radyofarmasötik ürünün uygulanması ve kullanımı ile ilgili diğer ilave bilimsel ve pratik bilgileri sağlamak amacıyla, ürün kutusu içerisinde yer alan broşürün sonunda yer almaktadır.    
    
 