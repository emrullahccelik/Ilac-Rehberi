 
 1/7  
  
KULLANMA TALİMATI  
MİNAMOL® 1000 mg t ablet  
Ağız yoluyla alınır.  
 
•Etkin madde: 1000 mg parasetamol  
•Yardımcı maddeler: Mikrokristalin selüloz, krospovidon, kolloidal silikon dioksit,  
magnezyum stearat  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen  doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız . 
Bu kullanma talimatında:  
1. MİNAMOL nedir ve ne için kullanılır?  
2. MİNAMOL’ü kullanmadan önce dikkat edilmesi  gerekenler  
3. MİNAMOL nasıl kullanılır?  
4. Olası yan etkiler nelerdir?  
5. MİNAMOL’ün saklanması  
Başlıkları yer almaktadır.  
 
1. MİNAMOL nedir ve ne için kullanılır?  
 
MİNAMOL, her tabletinde 1000 mg parasetamol içeren, ağrı kesici ve ateş düşürücü olarak 
etki gösteren bir ilaçtır. MİNAMOL; 10 ve 15 tabletlik blister ambalajlarda bulunur. 
MİNAMOL, hafif ve orta şiddetli ağrılar ile ateşin semptomatik (hastalığı tedavi edici değil, 
belirtileri giderici) tedavisinde kullanılır. Tabletler; beyaz renkli,  oblong ve bikonveks 
tabletlerdir.  
2. MİNAMOL’ü kullanmadan önce dikkat edilmesi gerekenler  
MİNAMOL’ü a şağıdaki durumlarda KULLANMAYINIZ:  
 Eğer parasetamol veya ilacın içeriğindeki diğer maddelere karşı aşırı duyarlı (alerjik) iseniz 
 Şiddetli karaciğer ya da böbrek yetmezliğiniz varsa  
MİNAMOL'ü a şağıdaki durumlarda D İKKATL İ KULLANINIZ:  
Eğer;  
 Aneminiz (kansızlık) varsa,  
 Akciğer hastalığınız varsa,  
 Karaciğer veya böbrek işlevlerinizde bozukluk varsa,  
 Deride kızarıklık, dökün tü veya bir deri reaksiyonu görüldüğü takdirde,   
 2/7  
  Parasetamol içeren başka bir ilaç alıyorsanız kullanmayınız. Parasetamol içeren başka 
ilaçlarla birlikte kullanımı doz aşımına neden olabilir. Parasetamol içeren ve ağrı kesici, ateş 
düşürücü, grip ve nezl e semptomlarını giderici ya da uykuya yardımcı ilaçlar ile birlikte 
kullanmayınız.  
 Parasetamolü ilk kullananlarda veya daha önce kullanım hikayesi olanlarda, kullanımın ilk 
dozunda veya tekrarlayan dozlarında deride kızarıklık, döküntü veya bir deri rea ksiyonu 
görülen kişiler bir daha bu ilacı veya parasetamol içeren başka bir ilacı kullanmamalıdır.  
Bu durum, ciddi ve ölümle sonuç alabilen Stevens -Johnson sendromu (cilt ve mukoza zarının 
ilaç veya enfeksiyona karşı ciddi şekilde reaksiyon gösterdiği bir  rahatsızlık), toksik 
epidermal nekroliz (deride içi sıvı dolu kabarcıklarla seyreden ciddi bir hastalık)  ve akut 
generalize ekzantematöz püstüloz (yüksek ateşin eşlik ettiği akut yaygın döküntülü içi cerahat 
dolu küçük kabarcıklar) dahil cilt reaksiyonla rına neden olabilir.  
 Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2000 mg’ı aşmaması gerekir .  
 Kilonuz normalin altındaysa, anoreksik iseniz ya da beslenme yetersizliğiniz mevcutsa.  
 Karaciğer enzimlerinde yükselme ve gelip geçici sarılıkla karakterize kalıtsal bir hastalık 
olan Gilbert sendromunuz varsa.  
 Kan şekeri metabolizmasında etkili ola n glukoz 6 fosfat dehidrogenaz enzimi eksikliği olan 
hastalarda seyrek olarak hemoliz (kırmızı kan hücrelerinin yıkımı) görülebilir. Bu uyarılar 
geçmişteki herhangi bir dönemde dahi olsa sizin için geçerliyse lütfen doktorunuza danışın.  
Bir seferde yüksek dozda ya da sürekli olarak günlük dozda parasetamol kullanımı karaciğer 
hasarına sebep olabilir.  
 Kansızlığı (anemisi) olanlarda, akciğer hastalarında, karaciğer ve böbrek fonksiyon 
bozukluğu olan hastalarda doktor kontrolü altında dikkatli kullanılmalıdı r.  
  Birden (akut) yüksek doz verildiğinde ciddi karaciğer toksisitesine neden olur.  
  Erişkinlerde uzun süreli (kronik) günlük dozlarda karaciğer hasarına neden olabilir.  
  Alkolik karaciğer hastalarında dikkatli kullanılmalıdır.  
 
3 – 5 gün içinde y eni belirtilerin oluşması ya da ağrının ve/veya ateşin azalmaması halinde, 
parasetamol kullanmaya son vererek doktorunuza danışınız.  
 
MİNAMOL akut (kısa sürede) yüksek dozda alındığında ciddi karaciğer toksisitesine 
(zehirlenmesine) neden olur. Erişkinler de kronik (uzun süreli ve tekrarlayarak) günlük 
dozlarda alındığında karaciğer hasarına neden olabilir.  
 
Sepsis gibi glutatyon eksikliği olan hastalarda, parasetamol kullanımı metabolik asidoz riskini 
arttırabilir.  
 
Ciddi bir enfeksiyonunuz varsa bu meta bolik asidoz riskini arttırabilir.  
Metabolik asidoz belirtileri şunlardır:  
 Derin, hızlı, ve zorlanarak nefes alıp vermek  
 Mide bulantısı ve kusma  
 İştahsızlık  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
MİNAMOL'ün yiyecek ve içecek ile kullanılması  
MİNAMOL ’ün içerdiği parasetamol, alkol veya alkol içeren yiyecek/içecek vb. (örn. bazı 
ilaçlar) ile birlikte alındığında karaciğerinize zararlı etki gösterme riski artabilir.   
 3/7  
 Besinler MİNAMOL ’ün bağırsaktan emilimini azaltabilir.  
Hamilelik  
İlacı kullanmadan önce doktorunuza veya eczacınıza danı şınız. 
MİNAMOL’ün hamilelikte kullanım güvenliliği ile ilgili zararlı etkiler bildirilmemiştir. 
Ancak, bu dönemde yine de hekim önerisi ile kullanılır.  
Tedaviniz sırasında hamile oldu ğunuzu fark ederseniz hemen doktorunuza veya eczacınıza 
danışınız. 
Emzirme  
İlacı kullanmadan önce doktorunuza veya eczacınıza danı şınız. 
MİNAMOL’ün emziren anne tarafından tedavi edici dozlarda alınması bebek üzer inde bir risk 
oluşturmaz. Parasetamol az da olsa süte geçmektedir. Emziren anneler bu dönemde hekim 
önerisi ile kullanabilir.  
Araç ve makine kullanımı  
Araç ve makine kullanma üzerine herhangi bir etki göstermesi beklenmez. Ancak parasetamol 
bazı hastalarda  baş dönmesi veya uyku hali yapabilir.  MİNAMOL kullanırken, uyanık 
kalmanızı gerektiren işler yaparken dikkatli olmalısınız.   
 
MİNAMOL’un içeriğinde bulunan bazı yardımcı maddeler hallında önemli bilgiler  
MİNAMOL’un içeriğinde uyarı gerektiren yardımcı madde bulunmamaktadır.  
Diğer ilaçlar ile birlikte kullanımı  
Bazı ilaçlar ile birlikte kullanıldığında MİNAMOL’ün etkisi değişebilir. Aşağıdaki ilaçları 
kullanıyorsanız lütfen doktorunuza söyleyiniz:  
• Mide boş almasında gecikme yaratan ilaçlar (Örn: Propantel in vb.) 
• Mide boşalmasını hızlandıran ilaçlar (Örn: Metoklopramid gibi)  
• Karaciğer enzimlerini uyaran ilaçlar (Örn: Bazı uyku ilaçları, sara hastalığında 
kullanılan bazı ilaçlar (fenitoin, fenobarbital, karbam azepin) gibi)  
• Antibiyotik olarak kullanılan kloramfenikol , rifampisin  
• Varfarin ve kumarin türevi antikoagülanlar (kan pıhtılaşmasını engelleyen ilaçlar)  
• Zidovudin (Çocuk ve erişkinlerde görülen HIV enfeksiyonlarının (AIDS) tedavi ve 
önlenmesinde kullanılan  bir ilaç)  
• Domperidon (bulantı -kusma tedavisinde kullamılır)  
• Sarı kantoron (St. John’s Worth/Hypericum perforatum) içerikli ilaçlar  
• Kolestiramin içerikli ilaçlar (yüksek kolesterol tedavisinde kullanılır)  
• Tropisetron ve granisetron içerikli ilaçlar (radyoterapi ve/veya kemoterapi alan 
hastalarda bulantı ve kusmanın önlenmesi amacıyla kullanılır)  
• Diğer ağrı kesici ilaçlarla birlikte kullanım  
• Alkol  
• Antidepresan (ruhsal çöküntü tedavisinde kullanılan bazı ilaçlar)  
Eğer reçeteli ya da reçetesiz herhangi  bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. MİNAMOL nasıl kullanılır?  
Uygun kullanım ve doz/ uygulama sıklı ğı için talimatlar:   
 4/7  
 Yetişkinlerde ve 12 yaş ve üzerindeki çocuklarda önerilen doz 1 /2-1 tablettir ve gerekirse doz 
minimum 4 saatte bir yinelenebilir. Günlük en yüksek doz 4000 mg’dır. Ancak 24 saatte 4 
dozdan fazla kullanılmamalıdır.  
6-11 yaş arasındaki çocuklarda MİNAMOL 500 mg Tablet ya da MİNAMOL P lus 250 mg/5 
ml Oral Süspansiyon formları önerilir. Günlük en yüksek doz 10 -15 mg/kg bölünmüş 
dozlarda 60 mg/kg’dır.  
 
Semptomların giderilebilmesi için her zaman etkili olduğu en düşük dozda kullanınız.  
 
Belirtilen dozdan fazla kullanılmamalı, kullanıldığ ı takdirde hemen bir doktora 
başvurulmalıdır.  
 
Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2000 mg’ı aşmaması gerekir.  
Uygulama yolu ve metodu:  
Ağızdan alınır. Bir bardak su ile birlikte yutunuz.  
Değişik ya ş grupları:  
Çocuklarda kullanımı:  Bir doktorun önerisiyle olmadıkça 6 yaşından küçük çocuklara 
verilmemelidir. 12 yaş ve üzerindeki çocuklarda önerilen doz 1/2 -1 tablettir ve gerekirse doz 
minimum 4 saatte bir yinelenebilir. Günlük en yüksek doz 4000 mg’dır. Ancak 24 saatte 4 
dozdan fazla kullanılmamalıdır.  
6-11 yaş arasındaki çocuklarda MİNAMOL 500 mg Tablet ya da MİNAMOL Plus 250 mg/5 
ml Oral Süspansiyon formları önerilir. Günlük en yüksek doz 10 -15 mg/kg bölünmüş 
dozlarda 60 mg/kg’dır.  
 
Yaşlılarda kullanımı:  Sağlıklı hareketli yaşlılar da normal yetişkin dozu uygulanır, fakat 
zayıf hareketsiz yaşlılarda doz sıklığı azaltılmalıdır.  
Özel kullanım durumları:  
 
Böbrek/karaci ğer yetmezli ği: Hafif ve orta şiddette karaciğer ve böbrek fonksiyon 
bozukluğu olan hastalarda dikkatli kullanılmalıdır.  
Eğer M İNAMOL’ün  etkisinin çok güçlü veya zayıf oldu ğuna dair bir izleniminiz var ise 
doktorunuz veya eczacınız ile konu şunuz.  
Kullanmanız gerekenden daha fazla MİNAMOL kullandıysanız:  
Doz aşımı durumlarında solgunluk, iştahsızlık, bulantı ve kusma görülen  başlıca belirtilerdir, 
ancak bazı durumlarda saatlerce belirti görülmeyebilir. Bu nedenle aşırı doz veya kazayla ilaç 
alma durumlarında derhal doktorunuza haber veriniz veya hastaneye başvurunuz. Akut (kısa 
sürede) yüksek doz alındığında karaciğer zehirle nmesine yol açabilir. Parasetamol doz aşımı 
sonuçları karaciğer nakli ya da ölüme kadar varabilen karaciğer yetmezliğine yol açabilir. 
Karaciğer toksisitesi ve hepatik işlev bozukluğu ile birlikte genelde akut pankreatit de 
gözlenebilir. Aşırı dozun zararı  alkolik karaciğer hastalarında daha yüksektir. Parasetamol doz 
aşımı hemen tedavi edilmelidir.  
MİNAMOL’den kullanmanız gerekenden fazlasını kullanmı şsanız bir doktor veya eczacı ile 
konu şunuz.  
MİNAMOL'ü kullanmayı unutursanız:   
 5/7  
 Unutulan dozları dengelemek için çift doz almayınız.  
 
MİNAMOL ile tedavi sonlandırıldığındaki oluşabilecek etkiler  
İlacınızı doktorunuzun söylediği süre zarfınca kullanın. Herhangi bir olumsuz etki göstermesi 
beklenmez.  
4. Olası yan etkiler nelerdir?  
Tüm ilaçlar gibi, MİNAMOL’ün içer iğinde bulunan maddelere duyarlı olan kişilerde yan 
etkiler olabilir.  
Parasetamolün istenmeyen etkileri genellikle hafiftir. Parasetamolün 10 gramın (10 adet 
MİNAMOL) üzerinde alınması durumunda zararlı etki görülmesi muhtemeldir.  
Aşağıdakilerden biri olursa, MİNAMOL'ü kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne ba şvurunuz : 
 
 El, ayak, yüz, dil ve dudakların şişmesi ya da özellikle boğazda nefes darlığına yol 
açacak şekilde şişmesi (anaflaktik şok)   
 Alerjik belirtiler (ciltte kızarıklık, soyulma ya da ağızda ülser)  
 Astım ve akciğerde nefes darlığına yol açacak astım benzeri belirtiler (bronkospazm)  
 Aspirin ya da benzeri non -steroid anti -inflamatuar ilaçlar kullandığınızda nefes 
güçlüğü yaşad ıysanız ve buna benzer semptomları bu ilacı kullandığınızda da 
gördüyseniz  
 Beklenmeyen morarma ve kanama görürseniz  
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
MİNAMOL'e karşı ciddi alerjiniz var demektir. Acil t ıbbi müdahaleye veya hastaneye 
yatırılmanıza gerek olabilir.  
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın  : 10 hastanın en az 1 inde görülebilir.  
Yaygın  : 10 hastanın birinden az fakat 100 hastanın birinden faz la görülebilir.  
Yaygın olmayan  : 100 hastanın birinden az fakat 1.000 hastanın birinden fazla görülebilir.  
Seyrek  : 1.000 hastanın birinden az fakat 10.000 hastanın birinden fazla 
görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
 
Aşağıdakilerden herhangi birini fark ederseniz, doktorunuza söyleyiniz:  
 
Yaygın  
 Uyku hali (somnolans)  
 Baş ağrısı  
 Baş dönmesi  
 Üst solunum yolları enfeksiyon belirtileri  
 Bulantı  
 Kusma  
 Uyuşma, karıncalanma ve yanma hissi gibi duyusal bozukluklar  
 Bağırsak gazı  
 Karın ağrısı  
 Kabızlık  
 Hazımsızlık   
 6/7  
  
Yaygın olmayan  
 Uzun süreli uygulamada böbreklerde yetmezliğe yol açabilen böbrek hasarı (papiler nekroz) 
 Sindirim sist eminde görülen kanama (gastrointestinal kanama)  
 
Seyrek  
 Akyuvar sayısında azalma (lökopeni), kan hücrelerinde azalma (pansitopeni), anemi 
(kansızlık), kanda metemoglobin bulunması (metemoglobinemi), anormal sayıda düşük beyaz 
kan hücresi (nötropeni), k ılcal damarların deri içine kanaması (trombositopenik purpura),  
Bu yan etkiler parasetamol ile neden -sonuç ilişkisi içinde değildir.  
 Bulantı, kusma, ishal, karın ağrısı  
 Aniden başlayan ve ölüme neden olabilen ciddi alerjik reaksiyon (anafilaksi)  
 Deri döküntüsü, kaşıntı, egzama, alerjik ödem, yüzde, dilde ve boğazda şişlik (anjiyoödem), 
yaygın akıntılı döküntüler (akut generalize eksantematöz püstülozis), el, yüz ve ayakta dantele 
benzer kızarıklık oluşturan, aşırı duyarlılık (eritema multiforme)  
 Stevens -Johnson sendromu (cilt ve mukoza zarının ilaç veya enfeksiyona karşı ciddi şekilde 
reaksiyon gösterdiği bir rahatsızlıktır)  
 Toksik epidermal nekroliz (Lyell sendromu) (ilaç ve çeşitli enfeksiyonlara bağlı gelişebilen 
deri hastalığı)  
 
Çok seyre k  
 Ani ve sık gelişebilen kan hücresi sayısının azalması (agranulositoz)  
 Kan pulcuğu (pıhtılaşmadan sorumlu kan hücreleri) sayısında azalma (trombositopeni),  
 Alerjik reaksiyon belirtileri  
 Aspirin ya da benzeri non -steroid anti -inflamatuar ilaçla ra karşı hassasiyeti olan hastalarda 
bronkospazm  
 Karaciğer işlev bozukluğu  
 
Bilinmiyor  
 Merkezi sinir sisteminde uyarılma, baş dönmesi, beyinde iltihaplanma (ensefalopati), 
uykusuzluk (insomni), titreme (tremor)  
 Pozitif alerji testi  
 İnsan vücud u savunma sisteminin kan pulcuklarını (trombosit) zarar verici olarak kabul edip 
imha etmesi (immün trombositopeni)  
Bunlar MİNAMOL’ün hafif yan etkileridir.  
Eğer bu kullanma talimatında bahsi geçmeyen herhangi bir yan etki ile kar şılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.t r sitesinde yer alan “İlaç Yan Etki Bildirimi“ ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)‘ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edilnilmesine katkı sağlamış olacaksınız.  
 
5. MİNAMOL’ün saklanması  
MİNAMOL'ü çocukların göremeyece ği, eri şemeyece ği yerlerde ve ambalajında saklayınız.   
 7/7  
 25°C altında ki oda sıcaklığında saklayınız.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra MİNAMOL’ü kullanmayınız.  
 
“Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.”  
Ruhsat Sahibi :  Pharm active İlaç San. ve Tic. A.Ş.  
                             Bağcılar/ İstanbul  
 
Üreti m Yeri    :   Toprak İlaç ve Kimyevi Mad. Sanayi Ticaret A.Ş.  
                             Arifiye/Sakarya  
 
Bu kullanma talimatı……………. tarihinde onaylanmıştır.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 