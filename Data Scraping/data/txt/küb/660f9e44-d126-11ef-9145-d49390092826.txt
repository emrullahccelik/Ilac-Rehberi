KISA ÜRÜN BİLGİSİ
1. BEŞERİ TIBBİ ÜRÜNÜN ADI
DORZAMED %2 göz damlası, çözelti
Steril
2. KALİTATİF VE KANTİTATİF BİLEŞİM
Etkin madde:
Her ml’si, 20 mg dorzolamide eşdeğer 22,25 mg dorzolamid hidroklorür içerir.
Yardımcı maddeler:
Her ml’si 0.10 mg benzalkonyum klorür içerir.
Yardımcı maddeler için 6.1’e bakınız.
3. FARMASÖTİK FORM
Göz damlası
DORZAMED %2 göz damlası, çözelti, pratik olarak berrak, renksiz, hafif viskoz, pratik
olarak partikülsüz bir çözeltidir.
4. KLİNİK ÖZELLİKLER
4.1. Terapötik endikasyonlar
• Beta-blokörlere ek tedavi olarak,
• Beta-blokörlere yanıt vermeyen hastalarda veya beta-blokörlerin kontrendike
olduğu hastalarda monoterapi olarak,
Göz içi basıncı yükseldiğinde aşağıdaki durumların tedavisinde:
• Oküler hipertansiyon,
• Geniş açılı glokom,
• Psödoeksfoliyatif glokomda endikedir.
4.2. Pozoloji ve uygulama şekli
Pozoloji / Uygulama sıklığı ve süresi
Monoterapi olarak kullanıldığında, etkilenen göz(ler)e, konjunktiva kesesine günde
üç kez, bir damla dozda verilir.
Bir oftalmik beta blokör ile ek tedavi olarak kullanıldığında, etkilenen göz(ler)e
konjunktiva kesesine günde iki kez, bir damla dozda verilir.
Dorzolamid, diğer bir oftalmik anti-glokom ilacın yerine kullanılmak istenildiğinde
diğer ilacın günlük olması gereken dozu uygulandıktan sonra, ertesi gün dorzolamid
tedavisine başlanmalıdır.
Eğer birden fazla topikal oftalmik ilaç kullanılıyorsa, en az on dakika aralıklarla
kullanılmalıdır.
Uygulama şekli
1Hastalara ilacı kullanmadan önce ellerini yıkamaları ve damlalığın ucunun göz veya
gözün etrafına temas etmesinden kaçınmaları gerektiği hakkında bilgi verilmelidir.
Hastalara aynı zamanda göze uygulanan solüsyonlar dikkatli uygulanmadığı takdirde
oküler enfeksiyonlara sebep olan yaygın bakterilerle kontamine olabileceği ve sonuçta
gözlerde ciddi hasar ve buna bağlı olarak görme kaybı yaşanabileceği hakkında bilgi
verilmelidir.
Özel popülasyonlara ilişkin ek bilgiler:
Böbrek/karaciğer yetmezliği:
Böbrek ya da karaciğer yetmezliği olan hastalar için veri bulunmamaktadır.
Pediyatrik popülasyon:
Pediyatrik hastalarda dorzolamidin günde üç defa uygulanması ile ilgili sınırlı bilgi
mevcuttur. Pediyatrik doz ile ilgili daha fazla bilgi için (Bkz. Bölüm 5.1).
Geriyatrik popülasyon: Geriyatrik popülasyon için veri bulunmamaktadır.
4.3. Kontrendikasyonlar
İlacın içeriğindeki aktif madde dorzolamid veya içerikte yer alan herhangi bir
yardımcı maddeye karşı aşırı duyarlılığı olan hastalarda kontrendikedir.
Şiddetli böbrek yetmezliği (KrKL<30 ml/dk) veya hiperkloremik asidozu olan
hastalarda dorzolamid ile çalışma yapılmamıştır. Dorzolamid ve metabolitleri
primer olarak böbrekler yoluyla atıldığından, bu hastalarda dorzolamid
kontrendikedir.
4.4. Özel kullanım uyarıları ve önlemleri
Dorzolamid ile ilgili karaciğer yetmezliği olan hastalarda bir çalışma yapılmamıştır,
bu nedenle bu hastalarda dikkatle kullanılmalıdır.
Akut dar açılı glokom hastalarında oküler hipotansif ajanlara ilave olarak terapötik
müdahale gerekir. Dorzolamid akut dar açılı glokom hastalarında çalışılmamıştır.
Dorzolamid, sülfonamidlerde de görülen bir sülfonamid grubu içerir ve topikal olarak
uygulansa bile sistemik olarak emilir. Bu nedenle, sülfonamidlerle
ilişkilendirilebilen advers reaksiyonlarla aynı tipte reaksiyonlar topikal uygulamada
görülebilir. Eğer ciddi reaksiyonlar veya hipersensitivite görülürse bu preparatın
kullanımı sonlandırılmalıdır.
Oral karbonik anhidraz inhibitörleri ile tedavi, özellikle böbrek taşı geçmişi olan
hastalarda asit-baz dengesizliğinin bir sonucu olarak ürolitiyazis ile ilişkilendirilebilir.
Dorzolamid ile asit-baz dengesizliği gözlemlenmemiş olsa da seyrek olarak ürolitiyazis
rapor edilmiştir. Dorzolamid sistemik olarak absorbe edilen bir karbonik anhidraz
inhibitörü olduğundan, böbrek taşı geçmişi olan hastalar dorzolamid kullanırken
ürolitiyazis riski artabilir.
2Eğer (konjunktivit, göz kapağı reaksiyonları gibi) alerjik reaksiyonlar gözlemlenirse
tedavinin sonlandırılması düşünülmelidir.
Oral karbonik anhidraz inhibitörü ve dorzolamid alan hastalarda karbonik anhidraz
inhibisyonunun bilinen sistemik etkilerine ek etkilerin oluşma potansiyeli vardır.
Dorzolamid ve oral karbonik anhidraz inhibitörlerinin birlikte kullanılması önerilmez.
Önceden kronik kornea hasarı ve/veya inraoküler operasyon geçmişi olan hastalarda
dorzolamid kullanırken korneal ödem ve geri dönüşümsüz korneal dekompanzasyon
rapor edilmiştir. Bu tür hastalarda topikal dorzolamid dikkatle kullanılmalıdır.
Aköz süpresan tedaviler ile filtrasyon prosedürlerinin uygulanmasından sonra oküler
hipotoni ile birlikte koroid ayrılması rapor edilmiştir.
Yardımcı maddeler:
Benzalkonyum klorür: Bu ürün koruyucu olarak 0.10 mg benzalkonyum klorür içerir.
Gözde iritasyona sebebiyet verebilir. Yumuşak kontakt lenslerle temasından
kaçınınız. Uygulamadan önce kontakt lensi çıkartınız ve lensi takmak için en azından
15 dakika bekleyiniz. Yumuşak kontakt lenslerin renklerinin bozulmasına neden
olduğu bilinmektedir.
Pediyatrik hastalar:
Dorzolamidin 36 haftadan daha küçük emzirme çağındaki hastalar ve 1 haftalıktan
daha küçük hastalarda klinik çalışması bulunmamaktadır. Renal tüplerinde belirgin
gelişimsizlik olan hastalar dorzolamidi olası metabolik asidoz riskine karşı risk
yarar dengesi dikkate alınarak kullanmalıdır.
4.5. Diğer tıbbi ürünler ile etkileşimler ve diğer etkileşim şekilleri
Dorzolamid ile spesifik ilaç etkileşimi çalışması yapılmamıştır.
Klinik çalışmalarda dorzolamid aşağıdaki ilaçlarla birlikte kullanıldığında hiçbir yan
etki görülmemiştir: timolol oftalmik solüsyon, betaksolol oftalmik solüsyon ve
sistemik ilaçlar: ADE-inhibitörleri, kalsiyum kanal blokörleri, diüretikler, aspirin dahil
non-steroid antiinflamatuar ilaçlar, hormonlar (östrojen, insülin, tiroksin)
Glokom tedavisi sırasında dorzolamid ve miyotiklerin ve adrenerjik agonistlerin birlikte
uygulanması arasındaki ilişki tam olarak değerlendirilmemiştir.
4.6. Gebelik ve laktasyon
Genel tavsiye:
Gebelik kategorisi C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin veri mevcut değildir.
Gebelik dönemi
3Dorzolamid gebelik sırasında kullanılmamalıdır. Gebelik sırasında ilaca maruz kalım
ile ilgili yeterli bilgi mevcut değildir. Tavşanlarda maternotoksik dozlar
uygulandığında teratojenik etkiler meydana gelmiştir (Bkz. Bölüm 5.3.).
Laktasyon dönemi
Dorzolamidin insan sütü ile atılıp atılmadığı bilinmemektedir. Emziren sıçanlarda
yavruların vücut ağırlığı kazanımında azalma gözlemlenmiştir. Eğer dorzolamid
tedavisi uygulanması gerekiyorsa emzirme önerilmemektedir.
Üreme yeteneği / Fertilite
İnsanlarda üreme yeteneği ve fertiliteye etkisi ile ilgili veri yoktur.
4.7. Araç ve makine kullanımı üzerindeki etkiler
Araç ve makine kullanımı üzerindeki etki ile ilgili çalışma yapılmamıştır. Olası yan
etkiler; baş dönmesi ve görme bozukluklarından ötürü araç ve makine kullanma
yeteneği etkilenebilir.
4.8. İstenmeyen etkiler
Dorzolamid kontrollü ve kontrolsüz klinik çalışmalarda 1400'den fazla birey üzerinde
değerlendirilmiştir. Uzun süreli çalışmalarda 1108 hasta dorzolamid ile monoterapi
olarak tedavi edilmiş veya bir oftalmik beta blokör ile ek tedavi olarak uygulanmıştır.
Dorzolamid ile tedaviye devam edilmeme nedenlerinden en sık görülen (yaklaşık %3)
ilaçla ilişkili oküler advers reaksiyonlar, primer olarak konjünktivit ve göz kapağı
reaksiyonlarıdır.
Aşağıdaki advers reaksiyonlar klinik denemeler sırasında veya pazarlama deneyimi
sonrasında rapor edilmiştir.
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila <
1/100); Seyrek (≥ 1/10.000 ila < 1/1.000); çok seyrek (<1/10.000), bilinmiyor
(eldeki verilerden hareketle tahmin edilemiyor).
Sinir sistemi bozuklukları
Yaygın: Başağrısı
Seyrek: Baş dönmesi, parestezi
Göz hastalıkları
Çok yaygın: Yanma ve batma hissi
Yaygın: Benekli yüzeysel keratit, gözyaşı dökme, konjunktivit, göz kapağında
enflamasyon, gözde kaşınma, göz kapağı iritasyonu, bulanık görme
Yaygın olmayan: İridosiklit
Seyrek: Kızarıklık dahil iritasyon, ağrı, göz kapaklarında kabuklaşma, geçici miyop
(tedavinin sona erdirilmesiyle düzelir), kornea ödemi, oküler hipotoni, filtrasyon
cerrahisini takiben koroidal ayrılma.
Solunum, göğüs bozuklukları ve mediastinal hastalıklar
4Seyrek: Boğaz iritasyonu, ağız kuruluğu, burun kanaması
Gastro-intestinal bozukluklar
Yaygın: Bulantı, ağızda acı tat hissetme
Deri ve derialtı doku hastalıkları
Seyrek: Kontakt dermatit
Böbrek ve idrar yolu hastalıkları
Seyrek: Ürolitiyazis (Böbrek taşı)
Genel bozukluklar ve uygulama bölgesine ilişkin hastalıkları
Yaygın: Asteni, bitkinlik
Seyrek: Hipersensitivite, lokal reaksiyon belirtileri ve semptomları (palpebral
reaksiyonlar) ve anjiyoödem, ürtiker ve prurit, döküntü, nefes darlığı, nadiren
bronkospazm dahil sistemik alerjik reaksiyonlar.
Laboratuvar bulguları
Dorzolamid elektrolit bozukluklarıyla klinik olarak anlamlı bir şekilde
ilişkilendirilmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35
99).
4.9. Doz aşımı ve tedavisi
Dorzolamid hidroklorürün kazara veya bilerek yüksek dozda insanlara verilmesi ile
ilgili sınırlı bilgi mevcuttur.
Semptomlar
Oral injesyonu takiben şu yan etkiler bildirilmiştir: somnolans, topikal uygulama:
bulantı, halsizlik, baş ağrısı, yorgunluk, anormal rüyalar ve disfaji.
Tedavi
Tedavi semptomatik ve destekleyici olmalıdır. Elektrolit dengesizliği, asidotik faz
gelişimi ve muhtemel merkezi sinir sistemi etkileri görülebilir. Serum elektrolit
seviyeleri (özel olarak potasyum) ve kan pH seviyeleri izlenmelidir.
55. FARMAKOLOJİK ÖZELLİKLERİ
5.1. Farmakodinamik özellikleri
Farmakoterapötik grup: Antiglokom preparatı ve miyotik, karbonik anhidraz inhibitörü
ATC kodu: S01EC03
Etki mekanizması:
Karbonik anhidraz (CA) vücutta göz dahil pek çok dokuda bulunan bir enzimdir.
İnsanlarda karbonik anhidraz farklı izoenzim olarak kendini gösterir. En aktif olan
karbonik anhidraz II (CA-II) primer olarak alyuvarlarda (RBC), fakat diğer dokularda
da bulunur. Gözdeki siliyer proseste karbonik anhidrazın inhibisyonu aköz hümör
sekresyonunu azaltır. Sonuçta göz içi basınçta (GİB) azalma meydana gelir.
DORZAMED, potansiyel bir insan karbonik anhidraz II enzimi inhibitörü olan
dorzolamid hidroklorür içerir. Topikal uygulamayı takiben dorzolamid glokomla ilgili
olsun ya da olmasın, yükselmiş olan intraoküler basıncı düşürür. İntraoküler basıncın
yükselmesi, görme alanı kaybı ve optik sinir hasarı patogenezinde en önemli risk
faktörüdür. Dorzolamid pupillada daralmaya sebep olmaz ve gece körlüğü,
akomodasyon spazmı gibi yan etkilere neden olmadan göz içi basıncını düşürür.
Dorzolamid nabız hızına veya kan basıncına çok az etki eder ya da hiç etkisi yoktur.
Topikal olarak uygulanan beta adrenerjik blokör ajanlar aynı zamanda aköz hümör
sekresyonunu azaltarak GİB’i düşürür, fakat bu olay başka bir aksiyon mekanizmasıyla
meydana gelir. Çalışmalar göstermiştir ki dorzolamid bir topikal beta bloköre
eklendiğinde GİB’de ek bir azalma gözlenmektedir. Bu bulgular beta blokörler ile
karbonik anhidraz inhibitörlerinin rapor edilmiş yan etkileri ile de uyum sağlar.
Erişkin hastalarda klinik farmakodinamik etkiler
Glokom veya oküler hipertansiyonlu hastalarda monoterapi olarak t.i.d. (günde 3 kez)
verilen (başlangıç GİB≥ 23 mmHg) veya oftalmik beta blokörler alınırken ek tedavi
olarak b.i.d (günde iki kez) verilen (başlangıç GİB≥ 22 mmHg) dorzolamidin etkinliği
bir yıl kadar sürede yapılan geniş ölçümlü klinik çalışmalarda kanıtlanmıştır.
Dorzolamidin monoterapi olarak veya ek tedavi olarak GİB düşürücü etkisi gün
boyunca kanıtlanmış ve uzun süreli uygulamalarda bu etki devamlı olmuştur. Uzun
süreli monoterapideki etkinlik betaksolole benzer olup timololden çok az daha düşüktür.
Dorzolamid, oftalmik beta blokörlere ek tedavi olarak kullanıldığında, pilokarpin %2
q.i.d'ye (günde dört kez) benzer olarak GİB 'yi ek bir düşürücü etkisi kanıtlanmıştır.
Pediyatrik hastalarda klinik farmakodinamik etkiler
3 aylık çift kör, aktif tedavi kontrollü, çok merkezli çalışmada 184 (dorzolamid için
122) pediyatrik hastada, 1 hafta ile 6 yaşından küçük glokomu ya da artmış
intraoküler basıncı olan pediyatrik hastalarda (başlangıç GİB≥ 22 mmHg) günde 3 kez
topikal (t.i.d) uygulanan dorzolamidin güvenliliği araştırıldı. Her iki tedavi grubunda
da hastaların yaklaşık yarısı konjenital glokom iken, diğer etiyolojiler, Sturge Weber
6sendromu, iridokorneal mezenşimal disgenezi ve afakik hastalar idi. Monoterapi alan
hastalarda yaşa göre ve tedavi seçeneklerine göre dağılım aşağıdaki gibidir.
Dorzolamid % 2 Timolol
Yaş grubu < 2 yıl N=56 Timolol GS 0.25 % N=27
Yaş aralığı: 1-23 aylık Yaş aralığı: 0.25-22 aylık
Yaş grubu ≥2-6 yıl N=66 Timolol GS 0.50 % N=35
Yaş aralığı: 2-6 yıl Yaş aralığı: 2-6 yıl
GS: Jel solüsyon.
Her iki yaş grubu kohortunda da yaklaşık 70 hasta en az 61 gün boyunca ve yaklaşık
50 hasta 81-100 gün boyunca tedavi almışlardır.
Dorzolamid veya timolol–jel oluşturucu solüsyon monoterapileri sırasında GİB
kontrolü yeterince sağlanamadığında, açık tedavide şu değişiklikler yapılmıştır: iki
yaşından küçük 30 hastada timolol günde %0.25 jel oluşturucu solüsyon ve
dorzolamid %2 t.i.d ile birlikte tedaviye geçilmiş; ≥2 yaşında, 30 hasta %2
dorzolamid / %0.5 timolol sabit doz kombinasyonu b.i.d (günde iki kez) uygulanmasına
geçilmiştir.
Sonuç olarak bu çalışmada pediyatrik hasta grubu ile ilgili ek bir güvenlik ilişkisi
açığa çıkmamıştır. Pediyatrik hastaların yaklaşık %26'sında (dorzolamid
monoterapisinde %20) ilaçla ilişkili yan etkiler gözlemlenmiştir, bunların büyük
çoğunluğu lokal ve ciddi olmayan oküler etkiler olup, gözde yanma ve batma hissi ve
ağrıdır. Küçük bir yüzdede < %4, kornea ödemi ve puslu görme gözlenmiştir. Lokal
reaksiyonlar sıklık olarak karşılaştırılan ilaç ile benzer olarak görülmüştür. Pazarlama
sonrası verilerde çok gençlerde metabolik asidoz, özellikle renal yetersiz gelişim
yetmezlik rapor edilmiştir.
Pediyatrik hastalarda etkinlik sonuçları, dorzolamid grubunda ortalama göz içi basınç
(GİB)'nin azaldığını ve timolol grubunda ortalama GİB azalması ile karşılaştırılabilir
olduğunu ve hatta timolol grubuna göre hafif bir sayısal avantaj gözlemlendiğini
göstermiştir.
Uzun süreli etkinlik çalışmaları (>12 hafta) mevcut değildir.
5.2. Farmakokinetik özellikleri
Emilim:
Oral karbonik anhidraz inhibitörlerinden farklı olarak dorzolamid hidroklorürün topikal
uygulamasında etkin madde etkisini direkt olarak gözlerde ve oldukça düşük dozlarda
gösterir ve bu nedenle sistemik maruz kalım daha azdır. Klinik ölçümlerde asit-baz
dengesizliği veya oral karbonik anhidraz inhibitörlerinin elektrolit özelliğinde bir
değişim olmadan GİB azalması sağlanmıştır.
Dorzolamid topikal uygulamada sistemik dolaşıma geçer.
Dağılım:
Topikal uygulamayı takiben potansiyel sistemik karbonik anhidraz inhibisyonunun tayini
7için alyuvarlarda ve plazmadaki aktif içerik ve metabolitlerinin konsantrasyonu ile
alyuvarlardaki karbonik anhidraz inhibisyonu ölçümlenir. Kronik doz dorzolamid alımı
sırasında plazmada aşırı düşük konsantrasyonlarda serbest aktif madde mevcut iken
karbonik anhidraz II (CA- II)'ye seçici olarak bağlanması sonucu bu madde
alyuvarlarda birikir. Dorzolamid plazma proteinlerine orta derecede (yaklaşık %33)
bağlanır.
Biyotransformasyon:
Ana aktif bileşik tek bir formda N-desetil metaboliti oluşturarak CA-II'yi ana aktif
bileşikten daha az potent olarak inhibe eder, fakat aynı zamanda daha az aktif bir
izoenzim (CA-I)'i de inhibe eder. Metabolit aynı zamanda primer olarak bağlandığı CA-
I'de, alyuvarlarda birikir.
Eliminasyon:
Dorzolamid primer olarak değişmemiş şekilde idrardan atılır, metaboliti de aynı
zamanda idrardan atılır. Doz uygulaması sona erdiğinde dorzolamid doğrusal olmayacak
şekilde alyuvarlardan ayrılır, başlangıçta aktif madde konsantrasyonunda hızlı bir
azalma meydana gelir. Takiben daha yavaş bir eliminasyon fazı yaklaşık 4 aylık bir
yarılanma ömrü ile devam eder.
Uzun süreli topikal oküler uygulamadan sonra maksimum sistemik maruz kalımı
uyarmak amacıyla oral dorzolamid uygulandığında sabit faza 13 hafta içerisinde
ulaşılır. Sabit fazda plazmada serbest aktif madde ve metabolit bulunmaz, alyuvarlardaki
CA inhibisyonu; böbrek veya solunum fonksiyonlarında farmakolojik etki için
beklenilen gerekli etkiden yavaştır. Dorzolamidin kronik topikal uygulamalarında
benzer farmakokinetik sonuçlar elde edilmiştir. Ancak, böbrek yetmezliği olan bazı
yaşlı hastalarda (tahmini KrKl 30-60 ml/dk) alyuvarlarda daha yüksek metabolit
konsantrasyonu mevcuttur, fakat karbonik anhidraz inhibisyonunda anlamlı bir
değişiklik yoktur ve klinik olarak belirgin sistemik yan etkiler bu bulgularla direkt
olarak ilişkilendirilemezler.
5.3. Klinik öncesi güvenlilik verileri
Dorzolamid hidroklorürün oral olarak uygulandığı hayvan çalışmalarında ana bulgular
sistemik karbonik anhidraz inhibisyonunun farmakolojik etkileri ile ilişkilidir. Bu
bulguların bazıları türe spesifik ve/veya metabolik asidoz sonucudur. Tavşanlarda
maternotoksik dozlarda dorzolamid uygulanması metabolik asidoz ile ilişkilendirilmiş
ve vertebral yapıda malformasyonlar gözlemlenmiştir.
Klinik çalışmalarda hastalarda sistemik CA inhibisyonunu gösteren metabolik asidoz
veya serum elektrolit değişikliği belirtileri gelişmemiştir. Bu nedenle hayvan
çalışmalarında not edilen etkilerin terapötik dozlarda dorzolamid alan hastalarda ortaya
çıkması beklenmemektedir.
86. FARMASÖTİK ÖZELLİKLER
6.1. Yardımcı maddelerin listesi
Benzalkonyum klorür,
Hidroksietil selüloz,
Mannitol (E421),
Sitrik asit monohidrat,
Sodyum hidroksit (E524) pH ayarlaması için
Enjeksiyonluk su.
6.2. Geçimsizlikler
Uygulanabilir değil.
6.3. Raf ömrü
36 ay. Açıldıktan sonra 4 hafta içerisinde kullanılmalıdır.
6.4. Saklamaya yönelik özel uyarılar
25°C’nin altındaki oda sıcaklığında saklanmalıdır.
6.5. Ambalajın niteliği ve içeriği
Göz damlası çözeltisi, 5 ml nominal kapasitesi olan beyaz opak LDPE şişelerde, beyaz
LDPE damlalık ile ambalajlanır ve emniyet halkalı, beyaz HDPE vidalı kapak ile
kapatılır.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj Atıkların Kontrolü Yönetmelik”lerine uygun olarak imha
edilmelidir.
7. RUHSAT SAHİBİ
World Medicine İlaç Sanayi ve Ticaret A.Ş.
Bağcılar / İstanbul
8. RUHSAT NUMARASI
2014/260
99. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 01.04.2014
Ruhsat yenileme tarihi:
10. KÜB’ÜN YENİLENME TARİHİ
10