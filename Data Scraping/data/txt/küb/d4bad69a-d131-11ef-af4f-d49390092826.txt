KISA ÜRÜN BİLGİSİ
1. BEŞERİ TIBBİ ÜRÜNÜN ADI:
MON.DTPA KIT 35 mg I.V. enjeksiyon için liyofilize toz içeren flakon
2. KALİTATİF VE KANTİTATİF BİLEŞİM
Etkin madde :
Dietilen triamin penta asetik asit kalsiyum trisodyum hidrat 35 mg
Yardımcı maddeler :
Sodyum hidroksit…ym (pH ayarı için)
Sodyum klorür (% 0.9 NaCl) … ym
Yardımcı maddeler için 6.1’e bakınız.
Teknesyum-99m (Tc-99m) sodyum perteknetat ile işaretleme öncesi MON.DTPA KIT
formülasyonunda radyoizotop madde bulunmamaktadır.
3. FARMASÖTİK FORM
Steril, apirojen liyofilize toz.
Cam flakon içerisinde beyaz toz.
4. KLİNİK ÖZELLİKLER
4.1 Endikasyonlar
MON.DTPA KIT yalnızca diagnostik kullanım içindir.
Tc-99m Perteknetat ile işaretlendikten sonra elde edilen (Tc-99m-DTPA) aşağıdaki
endikasyonlar için kullanılır.
Renal:
- Dinamik böbrek sintigrafisi ile üriner sistem hastalıklarının tanısında,
- Glomerüler filtrasyon hızı (GFR) hesaplamalarında,
- Böbrek perfüzyonu ve göreceli böbrek fonksiyonlarının değerlendirilmesinde,
Nöroloji:
- Kan-beyin bariyerini bozan patolojilerin gösterilmesinde,
- Beyin ölümünün tespit edilmesinde,
- Sisternosintigrafisi ile beyin omurilik sıvısı (BOS) dinamiğinin değerlendirilmesinde,
(intratekal uygulama için uyarı ve önlemler kısmına bakınız.)
Pulmoner:
- Akciğer ventilasyon sintigrafisi ile (nebulizatör kullanılarak) akciğer hastalıklarının
tanısında,
Gastroenteroloji:
- Gastroözofajial reflü tespitinde,
- Mide boşalma zamanı ölçülmesinde,
- Özefagus geçiş zamanı ölçülmesinde
kullanılır.
14.2 Pozoloji ve uygulama şekli
Pozoloji :
Yetişkinler (70 kg) için önerilen uygulama dozları aşağıda belirtilmiştir.
- Böbrek sintigrafisi ve glomerüler filtrasyon hızı ölçümü için: 111-185 MBq (3-5 mCi)
- Beyin sintigrafisi için: 185-740 MBq (5-20 mCi)
- Sisternosintigrafi ile BOS dinamiğini araştırmak için 37-111 MBq (1-3 mCi)
intratekal olarak uygulanır. (Bknz. Uyarılar ve Önlemler)
- Akciğer ventilasyon sintigrafisi için: 500-1000 MBq nebulizatöre koyulur.
Akciğerlere gidecek doz 50-100 MBq olacak şekilde inhale ettirilir.
- Gastroözefajial reflü ve mide boşalma zamanı çalışmaları için: 10-20 MBq oral
olarak sıvı, katı veya yarı-katı gıdalarla birlikte uygulanır.
Uygulama sıklığı ve süresi :
Literatürde, intrakraniyel lezyonlarda hedef/hedef dışı oranının tamamen oluşmasının birkaç
saatte tamamlanabileceği belirtilmektedir. Erken alınan görüntülerde bazı lezyonların
görüntülenememe olasılığı akılda bulundurulmalıdır.
Uygulama şekli :
MON.DTPA KIT steril, apirojen liyofilize tozdur. Tc-99m ile invitro olarak radyo
işaretlemesi yapıldıktan sonra kullanım amacına göre intra venöz, intratekal, inhalasyon ve
oral yollarla hastaya verilir.
Özel popülasyona ilişkin ek bilgiler
Böbrek/Karaciğer yetmezliği:
Zayıf veya bozuk böbrek fonksiyonlu hastalarda görüntü kalitesi ters yönde etkilenebilir.
Pediyatrik popülasyon :
Çocuklara kullanım için aşağıdaki Webster formülü uygulanır. Aktiviteyi ayarlamak ve karar
vermek için bölüm 4.3 e bakınız.
[ ]
(N +1)xAy
Ac =
N +7
N = çocuk yaşı (yıl)
A A = Çocuk ve yetişkinler için belirlenen radyoaktivite [MBq]
ç, y
Geriyatrik popülasyon :
Özel bir kullanım durumu yoktur.
4.3 Kontrendikasyonlar
Radyofarmasötik ürünlere veya ürünün bileşiminde bulunan maddelerden herhangi birine
karşı aşırı duyarlılığı olan hastalarda kontrendikedir.
4.4 Özel kullanım uyarıları ve önlemleri
RADYOFARMASÖTİKLER SADECE NÜKLEER TIP UZMANLARI TARAFINDAN
NÜKLEER TIP MERKEZLERİNDE UYGULANMALIDIR.
2Kit içeriği steril ve apirojendir. Hazırlama işleminin kesinlikle aseptik koşullarda yapılması
gereklidir.
Kit içeriği Tc-99m-sodyum perteknetat çözeltisi ilave edilmeden önce radyoaktif değildir.
Tc-99m- ilavesi ile hazırlanan çözelti radyoaktiftir ve mutlaka kurşun koruyucu kap içinde
muhafaza edilmelidir.
Okside edici ajan içeren sodyum perteknetat çözeltisi, radyofarmasötik hazırlama
işlemlerinde olumsuz etki oluşturabilir. Bu nedenle kullanılan sodyum perteknetat
çözeltisinin içeriği önemlidir.
Kit şişesi içeriği Tc-99m çözeltisi ile birleştirilerek Tc-99m-DTPA hazırlamak içindir.
Tc-99m çözeltisi ile işaretlenmemiş kit içeriği doğrudan hastaya ENJEKTE EDİLEMEZ.
İdrar kesesinin radyasyon dozunun azaltılması için hasta bol sıvı içecek alması ve
uygulamanın tamamlanmasından 4-6 saat sonrasına kadar sık idrara çıkması konusunda
uyarılmalıdır.
Tc-99m-DTPA çözeltisi 25 0C altında, oda sıcaklığında saklanmalı ve 8 saat sonra
atılmalıdır. Hazırlanan çözelti bulanık ise kullanılmamalıdır.
Bu tıbbi ürün her ml’sinde 1 mmol (23 mg)’dan daha az sodyum içermektedir. Bu nedenle
sodyuma bağlı herhangi bir uyarı gerekmemektedir.
Koruyucu madde içermez. Bu nedenle BOS dinamiğinin değerlendirilmesi amacıyla
intratekal olarak uygulanabilir. Bu yolla uygulamada hastaya verilecek maksimum etkin
madde miktarı 1 mg’ı geçmemeli, bakteriyal endotoksin limiti hasta dozunu içeren hacimde
14 EU’dan fazla olmamalıdır.
4.5 Diğer tıbbi ürünler ile etkileşimler ve diğer etkileşim şekilleri
Uygulamada:
• Alüminyum içeren ilaçlar anormal glomerul filtrasyon sonuçları alınmasına,
• Diüretikler ise renal fonksiyonu kuvvetlendirerek yanlış tanı konulmasına,
neden olmaktadır.
Özel popülasyonlara ilişkin ek bilgiler
Özel popülasyon ile ilgili etkileşim çalışması yapılmamıştır.
Pediyatrik popülasyon :
Çocuklara özgü etkileşim çalışması yürütülmemiştir.
Geriyatrik popülasyon:
Geriyatrik popülasyon ile ilgili ek bilgi bulunmamaktadır
4.6 Gebelik ve laktasyon
Genel tavsiye :
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
3Tc-99m-DTPA’nın üreme yeteneği üzerine olan etkileri bilinmemektedir.
Gebelik dönemi
Tc-99m-DTPA’nın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik / ve-veya / embriyonal / fetal gelişim / ve-
veya/ doğum/ ve-veya/ doğum sonrası gelişim üzerindeki etkiler bakımından
yetersizdir.(Bkz.kısım 5.3). İnsanlara yönelik potansiyel risk bilinmemektedir.
MON.DTPA KIT gerekli olmadıkça (Tc-99m-DTPA uygulaması, beklenen yararın
potansiyel zarardan yüksek olduğu durumlarda ) gebelik döneminde kullanılmamalıdır.
Böyle bir durumda hekimin çok dikkatli davranması ve mümkün olan en düşük aktivite
dozunu uygulaması gerekir.
Laktasyon dönemi
Tc-99m-perteknetat anne sütüne geçmektedir. Bu nedenle anne sütü ile beslenen bebeklere,
anneye Tc-99m-DTPA uygulanması sonrasında en az 12 saat süresince anne sütü
verilmemelidir.
Üreme yeteneği / Fertilite:
Tc-99m-DTPA’nın erkek ve kadınlarda üretkenliği etkilediği ve/veya kanserojen etkisi
olabileceğine dair uzun süreli hayvan deneyleri literatürde mevcut değildir.
Tc-99m-DTPA nın doğurganlığa olan etkisi bilinmemektedir. Doğurganlık yaşındaki
kadınlara uygulama için ideal zaman menstrüasyonun bitimini takip eden 10 gündür.
4.7 Araç ve makine kullanımı üzerindeki etkiler
Tc-99m-DTPA uygulamasının araç ve makine kullanma üzerine olumsuz bir etkisi
bulunmamaktadır.
4.8 İstenmeyen etkiler
İstenmeyen etkiler aşağıdaki sıklık derecesine göre sıralanır.
Çok yaygın ( ≥1/ 10); yaygın (≥1/100 ila <1/10 ); yaygın olmayan ( ≥1/1000 ila < 1/100);
seyrek (≥1/ 10.000 ila < 1/1000 ); çok seyrek (<1/10.000 ); bilinmiyor.
Tc-99m-DTPA kullanımı ile ilgili vazomotor problemlerin ortaya çıktığı literatürlerde
belirtilmekle birlikte sıklığı hakkında bilgi bulunmamaktadır. Literatürlerde rapor edilen yan
etkiler aşağıda verilmektedir.
Vasküler hastalıklar
Hipotansiyon
Deri ve derialtı doku hastalıkları
Yüzde kızarma
Kaşınma
Kurdeşen
DTPA aerosol ve intratekal (omurilik sıvısı içine) enjeksiyon uygulamalarında yanlış
formülasyon ve yanlış uygulamalardan kaynaklanan daha ciddi problemler belirtilmektedir.
4İyonize radyasyona maruz kalma kanser oluşumunu başlatabilir. Bütün radyofarmasötik
uygulamalarında olduğu gibi Tc-99m-DTPA ancak uygulamadan beklenen faydanın
potansiyel zararı karşılayabileceği (justification prensibi) durumlarda ve uygulanacak
radyoaktivite miktarı uygulamadan beklenen sonucu sağlayacak mümkün olan en düşük
dozda olacak şekilde (as low as reasonably achievable) uygulanmalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Aşırı doz uygulaması ile ilgili semptomlar rapor edilmemiştir.
Ancak Tc-99m-DTPA uygulaması nedeniyle aşırı radyasyon dozu uygulanması söz konusu
olduğunda hastaya bol sıvı ve diüretik verilerek idrar kesesinin boşaltılması yoluna
gidilmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu : Diagnostik radyofarmasötik
ATC kodu : V09CA01
Tc-99m-DTPA’nın radyoaktif konsantrasyonuna bağlı olarak bir farmakodinamik etki
beklenmemektedir.
5.2 Farmakokinetik özellikler
Genel özellikler:
MON.DTPA KIT steril ve apirojen liyofilize toz şeklinde üretilmektedir. Teknesyum-99m ile
invitro olarak işaretlendikten sonra elde edilen çözelti radyoaktif özellikte olup intravenöz
enjeksiyon yoluyla fonksiyonel renal patolojilerin araştırılmasında ve kan-beyin bariyerini
bozan patolojilerin gösterilmesinde kullanılır.
Emilim :
Uygulamadan birkaç dakika sonra alınan görüntüler böbreklerde vasküler havuzu gösterir.
Takip eden görüntüler, her iki toplama sisteminden alınan idrarda ve renal pelvisteki
radyoaktiviteyi gösterir.
Tc-99m-DTPA, intrakraniyel lezyonlarda ve kan-beyin bariyerinin bozulduğu (beyin
tümörleri gibi) durumlarda beyin dokusunda da lokalize olur.
Dağılım :
İntravenöz enjeksiyondan sonra Tc-99m-DTPA hızla hücre dışı sıvılarda dağılır.
5Uygulanan dozun %3- %10 arasında değişen oranlardaki miktarı serum proteinlerine
bağlanır.
Eliminasyon :
Vücuttan atılımı glomeruler filtrasyon yoluyladır.
Tc-99m DTPA uygulaması glomerul filtrasyon hızının (GFR) belirlenmesinde faydalı
bilgiler verir fakat değişik oranlarda proteine bağlandığı için ölçülen filtrasyon hızı inülin
uygulamasından daha düşük olarak gerçekleşir.
5.3 Klinik öncesi güvenlilik verileri
Kanserojen ve mutajen etkileri inceleyen uzun süreli hayvan çalışmaları literatürde mevcut
değildir. Tc-99m-DTPA kiti (Tc-99m-Pentetate) FDA tarafından 14.02.1974 tarihinde
onaylanmış ve bu tarihten itibaren kullanılmaktadır.
6. FARMASÖTİK ÖZELLİKLERİ
6.1 Yardımcı maddelerin listesi
Kalay (II)klorür dihidrat
Sodyum hidroksit
Hidroklorik asit
Sodyum klorür (%0.9 NaCl)
6.2 Geçimsizlikler
Tc-99m-sodyum perteknetat çözeltisi içinde bulunabilecek okside edici maddeler işaretleme
işlemlerinde olumsuz etki oluşturmaktadır.
Bu nedenle işlem sırasında flakon içine hava verilmemesi gerekir.
6.3 Raf ömrü
MON.DTPA KİT için raf ömrü : 2-80C sıcaklıkta buzdolabında ve ışıktan korunarak
24 aydır.
Radyonüklid ile işaretlemeden sonraki raf ömrü: Tc-99m ile işaretlendikten sonra
(Tc-99m-DTPA radyofarmasötik ürün) raf ömrü kurşun zırh içinde , 25°C’nin altında oda
sıcaklığında ve ışıktan korunarak işaretleme zamanından itibaren 8 saattir.
6.4 Saklamaya yönelik özel tedbirler
MON.DTPA Kit orijinal ambalajı içinde 2-80C sıcaklıkta ve ışıktan korunarak saklanmalıdır.
Tc-99m ile işaretlenmiş kit (Tc-99m-DTPA radyofarmasötik ürün) 25°C’nin altında oda
sıcaklığında ve ışıktan korunarak, kurşun zırhı içinde muhafaza edilmelidir.
6.5 Ambalajın niteliği ve içeriği
Karton kutu içinde bromobutil tıpa ve aluminyum flip-off kapaklı Tip I borosilikat cam şişe.
5 flakon/kutu
66.6 Beşeri tıbbi üründen arta kalan maddelerin imhası ve diğer özel önlemler
Tıbbi Atıkların Kontrolü Yönetmeliği ve Türkiye Atom Enerjisi Kurumu’nun Radyoaktif
Madde Kullanımından Oluşan Atıklara İlişkin Yönetmelik kurallarına uygun olarak atıklar
bertaraf edilmelidir.
Radyofarmasötik uygulanması, dış radyasyon veya idrar dökülmesi v.s nedenleri ile
bulaşma yüzünden diğer kişiler için risk oluşturur. Bu nedenle ulusal mevzuata uygun olarak
radyasyondan korunma önlemleri alınmalıdır.
7. RUHSAT SAHİBİ
Eczacıbaşı Monrol Nükleer Ürünler San. ve Tic. A.Ş.
TÜBİTAK MAM Teknoparkı
41470 Gebze - KOCAELİ
Tel: (0 262) 648 02 00 (pbx)
Faks: (0 262) 646 40 39
e-posta: monrol@monrol.com.tr
8. RUHSAT NUMARASI
229 / 54
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 10. 02. 2011
Ruhsat yenileme tarihi:
10. KÜB’ün YENİLENME TARİHİ
11. DOZİMETRİ
Tc-99m-DTPA için yetişkinler ve çocuklar için tahmin edilen radyasyon dozları aşağıda
tabloda verilmiştir. Hesaplamalarda, efektif yarı ömür fiziksel yarı ömür olarak
değerlendirilmiştir.
7Tahmin edilen Radyasyon Doz Eşdeğeri (mSv/MBq)
Yeni Çocuk Yetişkin
ORGAN doğan
1 yaş 5 yaş 10 yaş 15 yaş
Böbrekler 0.057 0.024 0.014 0.0095 0.0069 0.0057
Yumurtalıklar 0.026 0.012 0.0091 0.0061 0.0069 0.0055
Kemik yüzeyi 0.027 0.013 0.0075 0.0052 0.0040 0.0033
Kırmızı kemik 0.019 0.0084 0.0050 0.0034 0.0027 0.0022
iliği
Testisler 0.022 0.010 0.0077 0.0049 0.0052 0.0038
Mesane duvarı 0.19 0.079 0.086 0.058 0.097 0.077
Efektif doz 0.034 0.015 0.012 0.0081 0.010 0.0082
eşdeğeri
Ref: Radiation Dose Estimates to Adults and Children from Various Radiopharmaceuticals
Latest Revision Date: 4/30/96 Radiation Internal Dose Information Center. Oak Ridge
Institute for Science and Education . Oak Ridge, TN 37831
12.RADYOFARMASÖTİKLERİN HAZIRLANMASINA YÖNELİK TALİMATLAR
MON.DTPA KIT steril ve apirojen liyofilize tozdur. MON.DTPA Kit içeriği, Tc-99m-
sodyum perteknetat çözeltisi ilave edilmeden önce radyoaktif değildir.
Flakon içeriği Tc-99m sodyum perteknetat çözeltisi ile işaretlemeden önce direkt olarak
hastalara uygulanmaz.
İşleme başlamadan önce ürünün şişesi kontrol edilmelidir. Kırık, çatlak veya kapak mührü
bozuk olan flakonlar kullanılmamalıdır.
Tc-99m sodyum perteknetat ile işaretleme aseptik koşullarda ve kurşun zırh arkasında
gerçekleştirilmelidir. Tc-99m sodyum perteknetat çözeltisi ilave edildikten sonra hazırlanan
çözelti radyoaktiftir ve mutlaka uygun bir kurşun kap içinde ve 25˚C nin altında oda
sıcaklığında ve ışıktan korunarak muhafaza edilmelidir.
Kit içeriği ile Tc-99m radyonüklidinin bağlanma reaksiyonu kitte bulunan +2 değerlikli kalay
iyonunun miktarına bağlıdır. Bu nedenle kit işaretleme işleminde yükseltgen madde içeren
sodyum perteknetat çözeltileri kullanılmamalıdır.
Diğer radyoaktif ürünlerde olduğu gibi hastanın, klinik personelin ve diğer kişilerin gereksiz
radyasyon maruziyetini önlemek için uygun güvenlik önlemleri alınmalıdır.
Tc-99m-DTPA’nın hazırlanması:
MON-DTPA KIT’in Tc-99m sodyum perteknetat çözeltisi ile işaretlenerek Tc-99m-DTPA
çözeltisi hazırlanması radyasyondan korunma için uygun bir kurşun zırh arkasında ve aseptik
koşullarda aşağıda anlatılan şekilde gerçekleştirilir:
• İşlemler sırasında plastik steril eldivenler giyilmelidir.
8• 2 - 8oC’ de saklanan kit örneği alınır ve oda sıcaklığına gelmesi sağlanır.
• Flakonun plastik flip-off kapağı çıkarılır, lastik tıpa kutu içinde bulunan alkollü mendil ile
silinir ve flakon kurşun koruyucu içine yerleştirilir.
• Karton kutu içinde sunulan çözelti etiketi kurşun zırh üzerine yapıştırılır.
• Ürün flakonu azot gazı altında kapatılmıştır. Flakon içindeki basıncı eşitlemek için
perteknetat ilavesinden önce flakon kapağına steril bir iğne batırılır.
• Flakona kurşun zırhlı, steril bir enjektör ile 2-5 ml steril, apirojen Tc-99m-sodyum
perteknetat çözeltisi ilave edilir. Çözeltide hava kabarcığı olmamasına dikkat edilir.
• Bir flakon içeriğinin işaretlenmesi için önerilen maksimum Tc-99m aktivitesi 500
mCi’dir. (18500 MBq)
• Enjektör iğnesi çekilmeden önce, kit örneğine ilave edilen çözelti hacmine eşit hacimde
hava çekilerek şişedeki basınç eşitlenir.
• Kit şişesi, kapağı kapatılan kurşun zırh içinde yaklaşık 1 dakika aşağı yukarı kuvvetlice
sallanarak liyofilize tozun tamamen çözünmesi sağlanır.
• Çözeltinin partiküler madde içerip içermediği, berrak, renksiz veya hafif sarı renkte olup
olmadığı, kurşun zırh arkasında görsel olarak kontrol edilir. Çözeltide bulanıklık veya
renk değişikliği varsa kullanılmamalıdır.
• Hazırlanan çözelti 15 dakikalık inkübasyon süresi sonrasında kullanıma hazırdır.
• Kurşun zırh üzerindeki çözelti etiketine çözeltinin hazırlanma tarih ve saati, hacmi,
aktivitesi ve hazırlayanın ismi kaydedilir.
• 99mTc-DTPA çözeltisinin kullanım ömrü 8 saattir. Son kullanma süresine kadar kurşun
zırh içerisinde 25oC’nin altındaki oda sıcaklığında ve ışıktan korunarak muhafaza
edilmelidir. 8 saat sonra kullanılmayan kısım atılmalıdır.
• 99mTc-DTPA çözeltisi kullanılmadan önce bir doz kalibratöründe ölçüm yapılarak
radyoaktivite miktarı belirlenir.
Kit şişesi oksidasyonu engellemek için azot içermektedir. Hastaya uygulanacak doz
çekilirken kit şişesi içine hava vermemeye dikkat edilmelidir.
Radyokimyasal saflık tayini:
Uyarı: Çalışma, radyasyon güvenliği çalışma koşulları dikkate alınarak yapılmalıdır!
Radyokimyasal safsızlık tayini, kit işaretleme işleminden 15 dk sonra yapılır.
1. Kolloidal formdaki Tc-99m safsızlığının belirlenmesi:
Sabit faz: Silikajel emdirilmiş TLC tabakası (ITLC-SG)
Hareketli faz: %0.9 sodyum klorür
İşlem basamakları:
- Kromotografi tankı ve TLC tabakası hazırlanır. ITLC-SG tabakası 120°C’de 20 dakika
ısıtılarak aktive edilir.
- Başlangıç noktasına 1 µL numune damlatılır.
- Damla kurumadan TLC tabakası metil etil keton (MEK) ile hazırlanmış kromatografi
tankına hemen yerleştirilir ve kromatografi başlatılır.
- Hareketli fazın damlatma noktasından 10-15 cm yürümesi sağlanır.
- TLC tabakası tanktan çıkarıldıktan sonra havada kurutulur.
- TLC tarayıcı cihaz ile Rf değerleri ve radyoaktivite dağılımı belirlenir.
9Kolloidal Tc-99m piki için Rf: 0.0 -0,1
Tc-99m–DTPA ve sodyum perteknetat pikleri için Rf: 0,9-1,0
2. Perteknetat safsızlığının belirlenmesi
Sabit faz: Silikajel emdirilmiş TLC tabakası (ITLC-SG)
Hareketli faz: Metil-Etil Keton
- Plaka ve numune uygulaması yukarıda anlatıldığı şekilde tekrarlanır.
- Başlangıç noktasına 1 µL numune damlatılır.
- Numune damlası kuruduktan sonra TLC tabakası metil etil keton (MEK) ile hazırlanmış
kromatografi tankına yerleştirilerek, 10-15 cm yürümesi sağlanır.
- Plaka tanktan çıkarılarak havada kuruması sağlanır.
- TLC tarayıcı cihaz ile Rf değerleri ve aktivite dağılımı belirlenir.
Perteknetat (Tc-99mO -) için Rf: 0,9-1.0
4
Tc-99m-DTPA ve kolloidal form için Rf:0.0-0,1
SONUÇ: Pik alanlarından % saflık değeri hesaplanır. Her iki kromatogramdan elde edilen
safsızlıkların toplamı, toplam Tc-99m radyoaktivitesinin % 5,0’inden fazla olmamalıdır.
DİKKAT: Tc-99m sodyum perteknetat ile MON.DTPA KIT işaretlendikten sonra Tc-99m-
DTPA çözeltisini tanımlamak için lütfen karton kutu içinde bulunan özel olarak
hazırlanmış etiketleri, bilgileri tamamladıktan sonra tercihen kurşun muhafaza üzerine ya
da işaretleme öncesinde flakon üzerine yapıştırınız.
Kutu içinde flakon kauçuk tıpalarının dezenfeksiyonu için swab (mendil) bulunmaktadır.
Lütfen flakonu kullanıma hazırlarken bu mendili kullanınız. Mendiller %70 izopropil
alkol içermektedir. Lütfen mendilde kullanılan antiseptik haricinde bir antiseptik madde
kullanmayınız.
10