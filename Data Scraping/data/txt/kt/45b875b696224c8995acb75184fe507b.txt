1  
  KULLANMA TALİMATI  
  
CEFORCE  1 g IM enjeksiyonluk çözelti hazırlamak için toz ve çözücü   
Kas içine uygulama içindir.  
Steril  
  
Etkin madde:  1 g seftriaksona eşdeğer 1,193 g seftriakson disodyum içerir.  
Yardımcı madde: İçermemektedir.   
  
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.     
•  Bu kullanma talimatını saklayınız. Daha sonra tekrar okumaya ihtiyaç duyabilirsiniz.   
• Eğer ilave sorularınız olursa, lütfen doktorunuza veya eczacınıza danışınız.    
• Bu ilaç kişisel olarak sizin için reçete edilmiştir, başkalarına vermeyiniz.    
• Bu ila cın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.   
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.    
 
 Bu kullanma talimatınd a:
  
1. CEFORCE nedir ve ne için kullanılır?   
2. CEFORCE’u  kullanmadan önce dikkat edilmesi gerekenler   
3. CEFORCE nasıl kullanılır?   
4. Olası yan etkiler nelerdir?   
5. CEFORCE' un saklanması  
   
Başlıkları yer almaktadır.  
  
1.  CEFORCE  nedir ve ne için kullanılır?   
  
CEFORCE , seftriakson adı verilen etkin maddeyi içermektedir. Bu, yetişkinlere ve yeni doğan 
bebekler de dahil olmak üzere çocuklara da verilebilen bir antibiyotiktir. CEFORCE  etkisini 
bakterilerin tam olarak gelişimini durdurarak göstermektedir. Bu da bakterilerin ölmesine yol 
açmaktadır.  Sefalosporinler adı verilen bir ilaç grubuna aittir.  
  
• CEFORCE  krem renkli akıcı tozdur. Cam flakonlarda takdim edilir. Her bir karton kutuda 
1 adet flakon ve 3.5 ml’lik %1 lidokain çözeltisi içeren 1 adet ampul bulunmaktadır. Bir ampul 35 mg lidokain hidroklorür ve steril enjeksiyonluk su içerir.  
  
CEFORCE  aşağıdak i enfeksiyonların tedavisinde kullanılır:  
• Beyin (menenjit).  
• Akciğerler.  
• Orta kulak.  
• Karın ve karın duvarı (peritonit).  
• İdrar yolu ve böbrekler.  2  
  • Kemikler ve eklemler.  
• Cilt veya yumuşak dokular.  
• Kan.  
• Kalp.  
  
CEFORCE  aşağıda belirtilen hastalıklar için kullanılabilir:  
- Spesifik (Gonore ve Sifiliz) cinsel yoldan bulaşan enfeksiyonların tedavisi için,  
- Bakteriyel enfeksiyon nedeniyle ateşi olan beyaz kan hücresi sayısı düşük olan 
(nötropeni) hastaları tedavi etmek için,  
- Kronik bronşitli yetişkinlerde göğüs enfeksiyonlarını tedavi etmek için,  
- Yetişkinlerde ve 15 günlük yenidoğan bebekler de dahil olmak üzere çocuklarda kene yoluyla bulaşan bir hastalık olan Lyme borreliosis tedavisinde,  
- Ameliyat sırasında enfeksiyonları önlemek için.  
 
2. CEFORCE ’u kullanmadan önce dikkat edilmesi gerekenler   
  
CEFORCE ’u aşağıdaki durumlarda KULLANMAYINIZ  
  
Eğer,  
 
• CEFORCE ’un etkin maddesi olan seftriaksona aşırı duyarlılığınız varsa, CEFORCE ’un 
da dahil olduğu ‘Sefalosporin’ adı verilen antibiyotiklere karşı aşırı duyarlılığınız (alerjiniz) varsa. Bu grup ilaçlara sefaleksin, sefaklor ve sefuroksim gibi etkin maddeler 
dahildir.  
 
• Geçmişinizde penisilin veya benzeri antibiyotiklere (sefalasfor in, karbepenem ve 
monobaktam) karşı ani ve şiddetli alerjik reaksiyon göstermişseniz. Alerjik reaksiyon belirtileri arasında boğazın veya yüzün aniden şişmesi ve bunun sonucu olarak nefes almada ve yutkunmada güçlük, ellerin, ayakların ve bileklerin aniden şişmesi ve hızla 
gelişen şiddetli döküntü bulunmaktadır.  
 
• Lidokaine alerjiniz varsa ( CEFORCE ’u kullanmadan önce lidokain çözeltisi ile 
çözündürülür) ve size kas içine enjeksiyon olarak CEFORCE ’un enjeksiyonu 
yapılacaksa.  
 
CEFORCE  aşağıdaki durumlarda be beklerde kullanılmamalıdır:  
• Bebek prematüre ise (37 haftadan önce doğmuş bebekler),  
• Bebek yeni doğmuş ise (28 günlüğe kadar) ve belirli kan sorunları veya sarılığı (deride 
veya gözün beyaz kısımlarında sarılaşma) varsa veya damardan kalsiyum içeren bir 
ürün alacaksa.  
 
CEFORCE  'i aşağıdaki durumlarda DİKKATLİ KULLANINIZ  
   
Eğer,   
 3  
  • Yakın bir zamanda kalsiyum içeren preparat kullanmışsanız veya kalsiyum 
kullanacaksanız  
• Yakın bir zamanda antibiyotik kullanımı sonrasında ishaliniz varsa  
• Mide ve bağırsaklarınızla ilgili herhangi bir probleminiz varsa, özellikle kolit gibi (bağırsak iltihabı)  
• Karaciğer veya böbrek rahatsızlığınız varsa (bkz. Bölüm 4)  
• Hemolitik anemi (cildinizin soluk sarı görünmesine ve halsizlik veya nefes darlığına sebep olabilen kırmızı kan hücrelerinizin sayısındaki düşüş) gibi başka hastalıklarınız 
varsa  
• Safra kesesi hastalığı veya safra taşını düşündüren gölge şeklindeki ultrasonografik 
bulgularınız ya da böbrek taşınız varsa  
• Düşük sodyum diyetindeyseniz  
• Aşağıdaki  semptomlardan herhangi birini yaşıyorsanız veya daha önce yaşadıysanız: 
döküntü, ciltte kızarıklık, dudaklarda, gözlerde ve ağızda kabarcıklar oluşması, cildin soyulması, yüksek ateş, grip benzeri semptomlar, kan testleri ile gösterilen karaciğer 
enzimler inde artış ve bir tür beyaz kan hücresindeki artış (eozinofili) ve büyümüş lenf 
düğümleri (ciddi cilt reaksiyonlarına ilişkin belirtiler, ayrıca bkz. Bölüm 4 “Olası yan etkiler”)  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.   
 
Eğer kan veya idrar testi yaptırmanız gerekiyorsa  
Uzun zamandır CEFORCE  tedavisi görüyorsanız, düzenli kan testleri yaptırmanız gerekebilir. 
CEFO RCE , şeker açısından idrar testi sonuçlarını ve Coombs testi olarak bilinen kan testi 
sonuçlarını etkileyebilir. Eğer testleri yaptırıyorsanız:  
 
• Numuneyi alan kişiye size Seftriakson verildiğini söyleyiniz.  
 
Eğer şeker hastasıysanız veya kan şekeri seviyenizin izlenmesi gerekiyorsa seftriakson alırken kan şekerini yanlış ölçebilecek bazı kan şekeri izleme sistemlerini kullanmamalısınız. Eğer bu 
tip sistemleri kullanıyorsanız kullanma talimatlarını kontrol edin iz ve doktorunuza, eczacınıza 
veya hemşirenize söyleyiniz. Eğer gerekli ise, alternatif test yöntemleri kullanılabilir.  
 
Çocuklar  
Aşağıdaki durumlarda çocuğunuza CEFORCE  verilmeden önce doktorunuzla, eczacınızla veya 
hemşirenizle konuşun:  
 
• Yakın zamanda  damar yoluyla kalsiyum içeren bir ürün verilmiş veya verilecek ise.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
  4  
   
CEFORCE ’un yiyecek ve içecek ile kullanılması  
  
Uygulama yolu nedeniyle de yiyeceklerle etkileşmemektedir. Aç veya tok karnına 
uygulanabilir.  
  
Hamilelik  
  
İlacı kullanmadan önce doktorunuza veya eczacınıza danışınız.  
 
CEFORCE ’un insanda gebelikte kullanımının güvenliliği henüz kesinleşmemiştir. 
 Ham ileyseniz, hamile kalmayı düşünüyorsanız veya emziriyorsanız, bu ilacı almadan önce 
doktorunuzla konuşunuz. Doktorunuz sizi CEFORCE  ile tedavinin yararına karşı bebeğinize 
olan riskini değerlendirecektir. 
 
Çocuk doğurma potansiyeli bulunan kadınlar, CEFORC E tedavisi sırasında etkili bir doğum 
kontrol yöntemi kullanmalıdır.  
  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız .   
  
Emzirme  
  
İlacı kullanmadan önce doktorunuza veya eczacınıza danışınız.  
  
CEFORCE ’un etkin maddesi anne sütüne küçük miktarlarda da olsa geçtiği için, emziren 
annelerde bu durumun göz önünde bulundurulması önerilmektedir. 
 Eğer emziriyorsanız veya emzirmeyi planlıyorsanız, bu ilacı kullanmadan önce doktorunuza veya eczacınıza da nışınız.  
 
Araç ve makine kullanımı   
  
CEFORCE , baş dönmesine yol açabilir. 
Eğer sersemlik hissederseniz, hiçbir araç ve makine 
kullanmayınız. Bu tür semptomlar ortaya çıkarsa doktorunuzla konuşunuz.  
  
CEFORCE ’un içeriğinde bulunan bazı yardımcı maddeler hakkında önemli bilgiler   
  Her 1 gram CEFORCE  3,6 mmol sodyum içerir. Bu durum kontrollü sodyum diyetinde olan 
hastalar için göz  önünde bulundurulmalıdır. 
  
Diğer ilaçlar ile birlikte kullanımı   
  
Şu anda herhangi bir ilaç kullanıyorsanız veya son zamanlarda kullandınız ise lütfen 
doktorunuza bunlar hakkında bilgi veriniz. Bunlara reçetesiz olarak aldığınız ilaçlar ve bitkisel 5  
  ilaçlar da dahildir. Bunun sebebi, CEFORCE ’un diğer ilaçların etkisini gösterme yolun u 
etkileyebilmesidir. Ayrıca, diğer ilaçlar da, CEFORCE ’un etki gösterme yolunu etkileyebilir.  
 
Aşağıdaki ilaçları kullanıyorsanız doktorunuza bunlar hakkında bilgi veriniz:  
• Aminoglikozid olarak isimlendirilen bir çeşit antibiyotik  
• Kloramfenikol adı veril en bir antibiyotik (başta göz olmak üzere enfeksiyon tedavisinde 
kullanılır)  
• Antikoagülanlar (kanı sulandırmak için kullanılan ilaçlar)    
  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.   
   
3. CEFORCE  nasıl kullanılır?   
  
CEFORCE  doktor, eczacı veya hemşire tarafından uygulanacaktır. CEFORCE  aşağıdaki gibi 
uygulanabilir: 
 
• kas içine.  
 CEFORCE  doktor, eczacı veya hemşire tarafından uygulanır ve kalsiyum içeren enjeksiyonlarla 
karıştırılmayacak veya size aynı anda verilmeyecektir.  
 
Uygun kullanım ve doz/uygulama sıklı ğı için talimatlar:  
  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır. 
Doz, enfeksiyonun ciddiyetine ve tipine; başka antibiyotik kullanıp kullanmadığınız; kilonuz 
ve yaşınız; böbrekleriniz ve karaciğeriniz ne kadar iyi çalıştığına bağlı olacaktır. Size verilecek 
CEFORCE  tedavisinin gün veya hafta sayısı, ne tür enfeksiyon ka ptığınıza bağlıdır  
 
Uygulama yolu ve metodu:  
  
CEFORCE  genellikle bir doktor veya hemşire tarafından kas içine uygulanır. Bir bölgeye 1 
gramdan daha fazla enjeksiyon yapılmaması önerilmektedir.  
  
Değişik yaş grupları:  
  
Çocuklarda kullanımı:   
 
Vücut ağ ırlığı 50 kilograma (kg) eşit veya daha fazla olan yetişkinler, yaşlılar ve 12 yaş ve 
üzerindeki çocuklar:  
Enfeksiyonun ciddiyetine ve tipine bağlı olarak günde bir kez 1 ila 2 gr. Şiddetli bir 
enfeksiyonunuz varsa, doktorunuz size daha yüksek bir doz vere cektir (günde bir kez 4 g’a 
kadar). Günlük dozunuz 2 g’dan yüksekse, günde bir kez tek doz veya iki ayrı doz olarak alabilirsiniz.  
 6  
  Vücut ağırlığı 50 kg’dan az olan yeni doğan bebekler, bebekler ve 15 gün ile 12 yaş 
arasındaki çocuklar:  
Enfeksiyonun ciddiyetine ve tipine bağlı olarak, çocuğun vücut ağırlığının her bir kg’ı için günde bir kez 50- 80 mg CEFORCE . Şiddetli bir enfeksiyonunuz varsa, doktorunuz size vücut 
ağırlığınızın her kg’ı için 100 mg’a kadar, günde bir kez maksimum 4 g’a kadar daha yüksek bir doz verecektir. Günlük dozunuz 2 g’dan yüksekse, günde bir kez tek doz veya iki ayrı doz olarak alabilirsiniz.  
 
Vücut ağırlığı 50 kg veya daha fazla olan çocuklara normal yetişkin dozu kullanılmalıdır.  
 
Yeni doğan bebekler (0- 14 gün)  
Enfeksiyonun ciddiyetine ve tipine bağlı olarak, çocuğun vücut ağırlığının her bir kg’ı için 
günde bir kez 20 – 50 mg CEFORCE . 
Maksimum günlük doz, bebeğin ağırlığının her bir kg’ı için 50 mg’dan fazla olmamalıdır. 
 
Yaşlılarda kullanımı:   
Yaşlı hastalarda CEFORCE ’un yetişkinler için önerilen dozları kullanılmaktadır.  
  
Özel kullanım durumları:  
  
Böbrek /karaciğer yetmezliği:  
 
Karaciğer ve böbrek rahatsızlığınız varsa, daha düşük doz kullanabilirsiniz. İhtiyacınız olan 
dozu aldığınızı kontrol etmek için kan testleri yaptırmanız gerekebilir. Doktorunuz ne kadar CEFORCE ’a ihtiyacınız olacağına karar verecek ve karaciğer ve böbrek hastalığınızın 
şiddetine göre sizi yakından takip edecektir.  
 
Eğer CEFORCE’u n etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   
  
Kullanmanız gerekenden daha fazla CEFORCE  aldıysanız   
  
CEFORCE’d an kullanmanız gerekenden fazlasını kullanmışsanız bir doktor veya eczacı ile 
konuşunuz.   
 
CEFORCE ’u kullanmayı unutursanız   
  
Unutulan dozları dengelemek için çift doz almayınız.  
  
Eğer almanız gereken bir CEFORCE  dozunu almayı unutursanız, hatırlar hatırlamaz dozunuzu 
alınız. Ancak neredeyse bir sonraki doz zamanı gelmişse, unutulan dozu atlayınız.     
  
CEFORCE  ile tedavi sonlandırıldığındaki oluşabilecek etkiler  
  
CEFORCE  kullanmayı doktorunuza danışmadan bırakmayınız. Bu ilacın kullanımı ile ilgili 
başka sorularınız var ise doktorunuza veya hemşirenize danışınız.  7  
  4. Olası yan etkiler nelerdir?  
  
Tüm ilaçlar gibi CEFORCE ’un içeriğinde bulunan maddelere duyarlı olan kişilerde yan etkiler 
olabilir.  
 
Yan etkiler sıklık derecelerine göre şu şekilde sınıflandırılır:  
Çok yaygın   : 10 hastanın en az birinde görülebilir.  
Yaygın        : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1000 hastanın birinden fazla görülebilir.  
Seyrek  : 1000 hastanın birinden az, fakat 10.000 hastanın birinden fazla görülebilir.  
Çok seyrek   : 10.000 hastanın  birinden az görülebilir.  
Bilinmiyor       : Eldeki verilerle tahmin edilemiyor.  
 
Seftriakson ile tedavi, özellikle ciddi böbrek veya sinir sistemi problemleri olan yaşlı hastalarda 
nadiren bilinç azalmasına, anormal hareketlere, ajitasyona ve kasılmalara neden olabilir.  
 
Aşağıdakilerden herhangi birini fark edersen iz hemen doktorunuza bildiriniz veya size 
en yakın hastanenin acil bölümüne başvurunuz:  
 
Şiddetli alerjik reaksiyonlar (bilinmiyor, sıklığı eldeki verilerden hareketle tahmin edilemiyor)  
• Yüz, boyun, dudak ve ağzın aniden şişmesi. Bu, nefes alma ve yutkunmada zorluğa yol 
açabilir.  
• Ellerin, ayakların ve bileklerin aniden şişmesi.  
 
 
Şiddetli deri reaksiyonları (bilinmiyor, sıklığı eldeki verilerden hareketle tahmin 
edilemiyor)  
Eğer şiddetli deri döküntüsü yaşarsanız, hemen doktorunuza gidiniz.  Belirtiler arasında,  
• Deride kabarcıklar veya soyulma ve muhtemelen ağızda kabarcıklar ile hızla gelişen 
şiddetli bir döküntü (Stevens -Johnson sendromu (SJS) ve toksik epidermal nekroliz 
(TEN)).  
• Aşağıdaki semptomlardan herhangi biri veya birkaçı: yaygın döküntü, yüksek vücut ısısı, karaciğer enzim yükselmeleri, kan anormallikleri (eozinofili), büyümüş lenf 
düğümleri ve diğer vücut organlarının tutulumu (DRESS olarak da bilinen Eozinofili ve 
Sistemik Semptomların eşlik ettiği İlaç Reaksiyonu veya ilaç hiper sensitivite 
sendromu).  
• Ateş, titreme, baş ağrısı, kas ağrısı ve genellikle kendi kendini sınırlayan deri 
döküntülerine neden olan Jarisch- Herxheimer reaksiyonu. Bu, Lyme hastalığı gibi 
spiroketli enfeksiyonlar için CEFORCE  tedavisine başladıktan kısa bir süre sonra ortaya 
çıkar.  
 
Olası diğer yan etkiler  
 
Yaygın  
• Beyaz kan hücrelerinizdeki (lökositlerin azalması ve eozinofillerin artması gibi) ve plateletlerde anormallikler (trombositlerin azalması gibi)  
• Gevşek dışkılama veya ishal, 8  
  • Karaciğer fonksiyonları için kan testi sonuçlarındaki değişiklikler  
• Döküntü 
 
Yaygın olmayan  
• Mantar enfeksiyonları (örneğin, pamukçuk veya genital mantar enfeksiyonları)  
• Beyaz kan hücrelerinin sayısında azalma (granülositopeni)  
• Kırmızı kan hücrelerinin say ısında azalma (anemi)  
• Kanın pıhtılaşması ile ilgili sorunlar. Belirtiler arasında, yorgun hissetme, cildin kolay 
morarması ve eklemlerinizde ağrı ve şişlik olabilir.  
• Baş ağrısı  
• Baş dönmesi  
• Mide bulantısı veya kusma  
• Pruritis (kaşıntı)  
• CEFORCE ’un verildiği damarda ağrı veya yanma hissi. Enjeksiyon bölgesinde 
kabarcıklar, yoğun kızarıklık veya döküntü, yanma, ağrı, tahriş, kaşıntı.  
• Yüksek sıcaklık (ateş)  
• Anormal böbrek fonksiyon testi (kan kreatin değerinin artması).  
 
Seyrek  
• Kalın bağırsak (kolon) iltihabı. Belirtiler arasında genellikle kan ve mukuslu ishal, mide 
ağrısı ve ateş bulunur.  
• Nefes almada zorluk (bronkospazm)  
• Vücudunuzun büyük bir bölümünü kaplayabilen, kaşınma ve şişlik hissi veren yumrulu 
bir döküntü (kurdeşen)  
• İdrarınızda kan veya şeker görülme si 
• Ödem (sıvı birikmesi)  
• Titreme  
• Ensefalopati (beyin dokusunda genelde dejeneratif değişikliklerin görüldüğü 
hastalıklara verilen isim)  
• Enjeksiyon bölgesinde enfeksiyon  
 
Bilinmiyor  
• Daha önce reçete edilen antibiyotiğe yanıt vermeyebilecek ikincil bir enfeksiyon  
• Kırmızı kan hücrelerinin yok edildiği anemi türü (hemolitik anemi)  
• Beyaz kan hücrelerinde ciddi azalma (agranülositoz)  
• Konvülsiyonlar (havale -nöbet)  
• Vertigo (dönme hissi)  
• Pankreas iltihabı (pankreatit). Belirtileri arasında, mideden sırtınıza yayılan şiddetli ağrı 
bulunmaktadır.  
• Ağız mukozasının iltihaplanması (stomatit)  
• Dil iltihabı (glossit). Belirtiler arasında dilde şişme, kızarıklık ve ağrı bulunur  
• Ağrı, mide bulantısı, kusma, ciltte sararma, kaşıntı, olağandışı koyu renkli idrar ve kil renkli dışkıya neden olabilen safra keseniz ve/veya karaciğerinizle ilgili sorunlar  
• Kemikterus (ciddi sarılığı olan yenidoğanlarda meydana gelebilen bir nörolojik durum)  
• Akut karac iğer iltihaplanmanın (akut hepatitin) bir çeşidi olan ve sarılık ve kaşıntı ile 
karakterize edilen kolestatik hepatit  
• Kalsiyum seftriakson çökeltilerinin neden olduğu böbrek sorunları (idrar atımı  
• sırasında ağrı veya idrar miktarında azalma şeklinde orta ya çıkabilir.)  
• Coombs testinde yalancı pozitif sonuç (bazı kan rahatsızlıkları için kullanılan bir test)  9  
  • Galaktozemi için yalancı pozitif sonuç (şeker galaktozunun anormal bir şekilde 
birikmesi)  
• Seftriakson bazı kan şekeri testlerini etkileyebilir -  lütfen doktorunuza danışınız.  
 
Yan etkilerin raporlanması   
 Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  
sitesinde yer alan “İlaç Yan Etki Bildirimi” ikonuna tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans 
Merkezi ’ne (TÜFAM) bildiriniz. Meydana gelen yan etkileri bildirerek kullanmakta olduğunuz 
ilacın güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
  
5.  CEFORCE ’un saklanması  
  
CEFORCE’u  çocukların göremeyeceği, erişemeyeceği yerlerde ve ambalajında saklayınız.    
  
25°C’nin altındaki oda sıcaklığında ve  kuru bir yerde saklayınız. Işıktan koruyunuz.  
Sulandırıldıkta n son ra bekletilme den kul lanılma lıdır. 
  
Son kullanma tarihiyle uyumlu olarak kullanınız.    
  
Ambalajdaki son kullanma tarihinden sonra CEFORCE’u  kullanmayınız.   
  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz.  
 
Ruhsat s ahibi:  
İstanbul İlaç Sanayi ve Ticaret A.Ş.  
Kartal/İSTANBUL  
 
Üretim y eri: 
Toprak İlaç ve Kimyevi Mad. San. Ve Tic. A.Ş.  
Arifiye/SAKARYA  
 
  
Bu kullanma talimatı ../../.... tarihinde onaylanmıştır.    
  