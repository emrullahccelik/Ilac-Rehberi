KISA ÜRÜN BİLGİSİ
1. BEŞERİ TIBBİ ÜRÜNÜN ADI
DEMENT® COMBİ 10 mg/15 mg ağızda dağılan tablet
2. KALİTATİF VE KANTİTATİF BİLEŞİMİ
Etkin madde:
Donepezil hidroklorür 10 mg
Memantin hidroklorür 15 mg
Yardımcı maddeler:
Sukraloz 3,9 mg
Yardımcı maddeler için 6.1’e bakınız.
3. FARMASÖTİK FORM
Ağızda dağılan tablet
Beyaz, her iki yüzü düz, yuvarlak ağızda dağılan tabletler
4. KLİNİK ÖZELLİKLERİ
4.1. Terapötik endikasyonlar
DEMENT® COMBİ orta ve şiddetli Alzheimer tipi demansın semptomatik tedavisinde
endikedir.
4.2. Pozoloji ve uygulama şekli
Pozoloji/ uygulama sıklığı ve süresi:
Tedavi, Alzheimer hastalığı tanı ve tedavisinde deneyimli bir hekim tarafından başlatılmalı ve
kontrol edilmelidir.
Yetişkinler/Yaşlılar: Tedaviye 5/5 mg/gün (günde tek doz) ile başlanır. DEMENT® COMBİ
akşamları yatmadan hemen önce oral olarak alınmalıdır. Tedaviye verilecek en erken klinik
cevapların alınması ve donepezil ve memantin hidroklorür kombinasyonu kararlı durum
konsantrasyonlarına ulaşabilmesi için 5/5 mg/gün'lük doza en az 4-6 hafta süreyle devam
edilmelidir. 5/5 mg/gün dozu ile 4-6 hafta devam ettirilen tedavinin ardından hastanın
donepezil hidroklorür ve memantin hidroklorür ihtiyacına göre ilacın dozu 5/10 mg/gün veya
5/20 mg/gün veya 10/5 mg/gün veya 10/10 mg/gün veya 10/15 mg/gün 10/20 mg/gün'e
(günde tek doz) çıkarılabilir. Donepezil hidroklorürün önerilen en yüksek günlük dozu 10 mg
ve memantin hidroklorürün ise önerilen en yüksek günlük dozu 20 mg'dır
Donepezil hidroklorür için 10 mg/gün şeklindeki en yüksek doza ulaşan ve ilave memantin
hidroklorür tedavisine ihtiyaç duyan hastalar için tedaviye 10 mg/5 mg/gün (günde tek doz)
ile başlanır. DEMENT® COMBİ hastanın donepezil hidroklorür ve memantin hidroklorür
1/16ihtiyacına göre DEMENT® COMBİ dozu 10 mg/10 mg veya 10mg/15 mg veya 10mg/20 mg
/gün’e (günde tek doz) çıkarılabilir.
Uygulama şekli:
DEMENT® COMBİ ağızdan kullanım içindir. DEMENT® COMBİ aç veya tok karna alınır.
DEMENT® COMBİ, günde bir defa ve hergün aynı saatte alınmalıdır.
İlaç kullanılıncaya kadar tablet blisterden çıkarılmamalıdır. Tableti çıkarmak için blister
ambalaj sıyrılarak açılmalıdır. Tablet, kırılmaması için folyodan itilerek çıkartılmalıdır.
Tablet blisterden kuru elle çıkartılmalıdır.
Ağızda dağılan tablet dilin üzerine yerleştirildikten birkaç saniye içinde ağızda dağılmaya
başlar. Ağızda dağıldıktan sonra su ile birlikte veya susuz yutulur.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda donepezilin dozunun ayarlanmasına gerek yoktur. Hafif
şiddette böbrek yetmezliği olan hastalarda (kreatinin klirensi 50-80 ml/dak) memantin
hidroklorürün dozunun ayarlanması gerekmez. Orta şiddette böbrek yetmezliği olan
hastalarda (kreatinin klirensi 30-49 ml/dak) memantin hidroklorür günlük dozu 10 mg
olmalıdır. 7 günlük tedavi sonrasında iyi tolere edilirse, standart titrasyon şemasına göre
günlük doz, 20 mg düzeyine arttırılabilir. Ağır böbrek yetmezliği olan hastalar (kreatinin
klerensi 5-29 ml/dak) için memantin hidroklorürün günlük dozu 10 mg olmalıdır.
Karaciğer yetmezliği:
Hafif ve orta şiddetli karaciğer yetmezliğinde, ilaca daha uzun süre maruz kalma olasılığı
nedeniyle donepezilin dozu hastanın toleransına göre basamaklı bir şekilde arttırılmalıdır.
Stabil alkolik sirozu olan 10 hasta ile yapılan çalışmalar sonucunda donepezil hidroklorür
klerensinin %20 oranında azaldığı görülmüştür. Ağır karaciğer yetmezliği olan hastalarda
donepezil hidroklorür kullanımı hakkında veri bulunmamaktadır.
Hafif veya orta şiddetli karaciğer yetmezliği olan hastalarda (Child-Pugh A ve Child-Pugh B)
memantin hidroklorürün doz ayarlamasına gerek yoktur. Ağır karaciğer yetmezliği olan
hastalarda memantin hidroklorür kullanımı hakkında veri bulunmamaktadır. Ağır karaciğer
yetmezliği olan hastalarda memantin hidroklorür kullanılması önerilmez.
Pediyatrik popülasyon:
DEMENT® COMBİ’in çocuklar ve adolesanlar üzerindeki güvenliliği ve etkililiği
saptanmamıştır. Bu nedenle 18 yaşından küçük çocuklarda kullanılması önerilmez.
Geriyatrik popülasyon:
DEMENT® COMBİ geriyatrik popülasyonda yukarıda belirtilen dozlarda kullanılabilir.
4.3. Kontrendikasyonlar
2/16Memantin hidroklorür, donepezil hidroklorür, piperidin türevlerine ya da DEMENT®
COMBİ’in içeriğindeki maddelerden herhangi birine karşı aşırı duyarlılığı olan hastalarda
kontrendikedir.
4.4. Özel kullanım uyarıları ve önlemleri
Donepezil hidroklorür
Donepezil kullanımı, şiddetli Alzheimer tipi demanslı hastalarda, diğer tip demanslı
hastalarda veya başka tipte hafıza bozukluğu (örnek: yaşa bağımlı kognitif azalma) olan
hastalarda incelenmemiştir.
Anestezi: Bir kolinesteraz inhibitörü olan donepezil, anestezi sırasında süksinilkolin tipi adale
gevşemesini artırabilir.
Kardiyovasküler Durumlar: Farmakolojik etkileri nedeniyle kolinesteraz inhibitörlerinin kalp
atışı üzerinde vagotonik etkileri (bradikardi gibi) görülebilir. Bu etkinin görülme potansiyeli
“hasta sinüs sendromu” veya sinoatrial veya atrioventriküler blok gibi diğer supraventriküler
kardiyak iletim durumları bulunan hastalar için özellikle önemli olabilir. Senkop ve
konvülsiyonlara ait raporlar mevcuttur. Bu hastalar incelenirken, kalp bloğu veya uzun sinüs
duraksaması üzerinde düşünülmelidir.
Gastrointestinal Durumlar: Ülser hikayesi olan veya eş zamanlı nonsteroid antiinflamatuar
ilaç (NSAİİ) alanlar gibi ülser gelişme riski yüksek olan hastalar belirtileri bakımından
yakından takip edilmelidir. Bununla birlikte donepezilin plasebo ile karşılaştırıldığı klinik
çalışmalarda, peptik ülser veya gastrointestinal kanama insidansında hiçbir artış
gösterilmemiştir.
Genitoüriner Sistem: Donepezil klinik çalışmalarında gözlenmemiş olmakla beraber,
kolinomimetikler mesane çıkış obstrüksiyonuna yol açabilir.
Nörolojik Durumlar: Nöbetler: Kolinomimetiklerin jeneralize konvülsiyonlara yol açma
potansiyeli taşıdıklarına inanılmaktadır. Ancak, nöbetler Alzheimer hastalığının göstergesi de
olabilir. Kolinomimetiklerin ekstrapiramidal belirtileri indükleme veya artırma potansiyeli
vardır.
Nöroleptik Malign Sendrom (NMS): NMS hayatı tehdit edici bir hastalıktır ve hipertermi, kas
rijiditesi, otonom instabilite, değişken bilinç durumu, serum kreatin fosfokinaz seviyelerinde
yükselme ile karakterizedir; bunlara ek olarak miyoglobinüri (rabdomiyoliz) ve akut renal
yetmezlik de görülebilir. Donepezil kullanımına bağlı NMS, özellikle eşzamanlı antipsikotik
kullanan hastalarda seyrek olarak raporlanmıştır. Eğer hastada NMS’yi işaret eden
semptomlar mevcutsa veya NMS’nin diğer klinik belirtilerinin olmadığı durumlarda
açıklanamayan yüksek ateş görülürse donepezil tedavisi kesilmelidir.
Pulmoner Durumlar: Kolinomimetik etkileri sebebiyle, kolinesteraz inhibitörleri astım veya
obstrüktif akciğer hastalığı hikayesi olan hastalarda dikkatli kullanılmalıdır. Donepezil, diğer
asetilkolinesteraz inhibitörleriyle, kolinerjik agonist veya antagonistleri ile beraber
kullanılmasından kaçınılmalıdır.
3/16Şiddetli karaciğer yetmezliği: Şiddetli karaciğer yetmezliği olan hastalara ilişkin veri
bulunmamaktadır.
Vasküler demans klinik araştırmalarında mortalite: Yüksek ihtimalli veya olası vasküler
demans (VaD) için NINDS-AIREN kriterlerini sağlayan bireylerin incelendiği 6 ay süreli 3
klinik çalışma yürütülmüştür. NINDS-AIREN kriterleri, demansı tamamen vasküler
sebeplerden kaynaklanan hastaları belirlemek ve Alzheimer hastalığı olan hastaları
çalışmanın dışında bırakmak üzere tasarlanmıştır. Birinci çalışmadaki mortalite oranları 5 mg
donepezil hidroklorür için 2/198 (%1,0), 10 mg donepezil hidroklorür için 5/206 (%2,4) ve
plasebo için 7/199 (%3,5) olarak bulunmuştur. İkinci çalışmadaki mortalite oranları 5 mg
donepezil hidroklorür için 4/208 (%1,9), 10 mg donepezil hidroklorür için 3/215 (%1,4) ve
plasebo için 1/193 (%0,5) olarak bulunmuştur. Üçüncü çalışmadaki mortalite oranları 5 mg
donepezil hidroklorür için 11/648 (%1,7) ve plasebo için 0/326 (%0) olarak bulunmuştur.
Bu üç VaD çalışmasındaki mortalite oranları verileri birleştirildiğinde donepezil hidroklorür
grubundaki mortalite oranı (%1.7) sayısal değer olarak plasebo grubundaki mortalite
oranından (%1.1) yüksektir. Ancak bu sonuç istatistiksel olarak anlamlı bulunmamıştır.
Donepezil hidroklorür ya da plasebo kullanan hastalardaki mortalitenin çeşitli vasküler
kaynaklı sebepleri olduğu belirlenmiştir ki, bu altta yatan vasküler hastalıkları olan yaşlı
popülasyon için beklenen bir sonuçtur.
Ölümcül olan ya da olmayan vasküler olayların analizi, donepezil hidroklorür grubunda
plaseboya kıyasla görülme sıklığında bir fark göstermemiştir.
Alzheimer hastalığı çalışmaları birleştirildiğinde (n=4146) ve bu çalışmalar vasküler demansı
da kapsayan diğer demans çalışmalarıyla birleştirildiğinde (n=6888) plasebo grubundaki
mortalite sıklığının rakamsal olarak donepezil hidroklorür grubundaki mortalite sıklığını
aştığı görülmüştür.
Memantin hidroklorür
Epilepsisi, geçmişinde konvülsiyon öyküsü veya epilepsiye eğilimi olan hastalarda
kullanılırken dikkatli olunmalıdır.
Amantadin, dekstrometorfan ve ketamin gibi NMDA (N-metil-D-aspartat) antagonistleri ile
birlikte kullanılmamalıdır. Bu bileşikler memantin hidroklorür ile aynı reseptör sistemine etki
edip, advers etkilerin (özellikle santral sinir sistemi ile ilişkili olanlar) daha sık ya da daha
kuvvetli görülmesine neden olabilir (bkz. 4.5 Diğer tıbbi ürünler ile etkileşimler ve diğer
etkileşim şekilleri).
İdrar pH’ını yükselten faktörler var ise (bkz. 5.2 Farmakokinetik özellikler - Eliminasyon)
hastanın dikkatli izlenmesi gerekebilir. Bu faktörler diyetteki köklü değişim (örneğin
etoburluktan vejetaryen diyete geçiş gibi) veya alkalizan mide tamponlarının çok miktarda
alınması, idrar pH’sı ayrıca renal tübüler asidoz (RTA) veya Proteus bacteria’nın neden
olduğu ciddi üriner sistem enfeksiyonları ile de yükselebilir.
Birçok klinik çalışmada yakın tarihte geçirilmiş miyokard enfarktüsü, kompanse edilmemiş
konjestif kalp yetmezliği (New York Kalp Cemiyeti (NYHA) endeks III-IV) veya kontrol
altında olmayan hipertansiyonlu hastalar çalışma dışı bırakılmıştır. Sonuç olarak, sınırlı veri
mevcut olduğundan bu durumda olan hastalar yakın gözlem altında bulundurulmalıdır.
4/16Sukraloz için uyarı:
Her bir DEMENT® COMBİ 10 mg/15mg ağızda dağılan tablet her bir dozunda 3,9 mg
sukraloz içermektedir. Nadir kalıtımsal fruktoz intoleransı, glikozgalaktoz malabsorpsiyon
veya sukraz-izomaltaz yetmezliği problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Donepezil hidroklorür
Donepezil hidroklorür ve/veya metabolitlerinden herhangi biri insanlarda teofilin, varfarin,
simetidin veya digoksinin metabolizmasını inhibe etmez. Donepezil hidroklorürün
metabolizması, digoksin veya simetidin ile eş zamanlı kullanılmasından etkilenmemektedir.
In vitro çalışmalar donepezil metabolizmasında, sitokrom P450 izoenzim CYP3A4 ve daha az
seviyede izoenzim CYP2D6’nın rol aldığını göstermiştir. In vitro ilaç etkileşme çalışmaları,
CYP3A4 inhibitörü olan ketokonazol ve CYP2D6 inhibitörü olan kinidinin, donepezil
metabolizmasını inhibe ettiğini gösterir. Bu sebeple, bu ve diğer CYP3A4 inhibitörleri
(itrakonazol ve eritromisin gibi) ve CYP2D6 inhibitörleri (fluoksetin gibi) donepezil
metabolizmasını inhibe edebilir. Sağlıklı gönüllülerde yapılan bir çalışmada, ketokonazol
ortalama donepezil konsantrasyonlarını %30 oranında arttırmıştır.
Rifampisin, fenitoin, karbamazepin ve alkol gibi enzim indükleyiciler, donepezil seviyelerini
düşürebilir. İnhibe etme veya indükleme etkisinin önemi bilinmediğinden, bu tür ilaç
kombinasyonları dikkatle kullanılmalıdır. Donepezil antikolinerjik aktiviteye sahip ilaçlarla
etkileşme potansiyeline sahiptir. Aynı zamanda, süksinikolin, diğer nöromüsküler bloke edici
ajanlar ya da kolinerjik agonistler veya kardiyak iletim üzerine etkileri olan beta-blokör
ajanlar gibi ilaçlarla eşzamanlı tedavilerle sinerjik aktivite potansiyeli de bulunmaktadır.
Memantin hidroklorür
Memantin hidroklorürün farmakolojik etkileri ve diğer etki mekanizması nedeni ile aşağıdaki
etkileşmeler oluşabilir:
• Memantinin etki şekli sebebiyle; L-dopa, dopaminerjik agonistler ve antikolinerjiklerin
etkileri, memantin gibi NMDA antagonistleri ile birlikte kullanıldığında artabilir.
Barbitüratların ve nöroleptiklerin etkilerini azaltabilir. Memantinin antispazmodik ajanlar,
dantrolen veya baklofen ile birlikte kullanımı; etkilerini modifiye edebilir ve doz ayarlaması
gerektirebilir.
• Farmakotoksik psikoz riski nedeni ile memantinin amantadin ile birlikte kullanımından
kaçınılmalıdır. Her iki madde de NMDA–antagonistidir. Aynı yaklaşım ketamin ve
dekstrometorfan için de geçerli olabilir (bkz. Bölüm 4.4 Özel kullanım uyarıları ve
önlemleri). Memantin ve fenitoinin kombine kullanımının olası riskine ilişkin yayınlanmış bir
tane vaka raporu bulunmaktadır.
• Amantadin ile aynı renal katyonik nakil sistemini kullanan simetidin, ranitidin,
prokainamid, kinidin, kinin ve nikotin de muhtemel olarak memantin ile etkileşip, plazma
düzeyinde artış riski oluşturabilir.
5/16• Memantin, hidroklorotiyazit (HCT) veya HCT’li herhangi bir kombinasyon ile birlikte
kullanılırsa, HCT serum seviyesinde azalma muhtemeldir.
• Pazarlama sonrası deneyimlerde varfarin ile birlikte memantin kullanan hastalarda INR
(Uluslararası normalize edilmiş oran) artışı olan izole durumlar rapor edilmiştir. Nedensel bir
ilişki kurulmamış olsa da oral antikoagülanlarla birlikte tedavi edilen hastalar için protrombin
zamanının veya INR’nin yakından izlenmesi tavsiye edilmektedir.
Sağlıklı genç gönüllülerde yürütülen tek-doz farmakokinetik çalışmalarında memantin ile
gliburid/metformin kombinasyonu veya donepezil arasında anlamlı bir ilaç etkileşimi
gözlenmemiştir.
Sağlıklı genç gönüllülerde yürütülen bir klinik çalışmada, memantinin galantamin
farmakokinetiği üzerinde hiçbir anlamlı etkisi gözlenmemiştir.
Memantin; CYP1A2, 2A6, 2C9, 2D6, 2E1, 3A, flavin içeren monoksijenaz, epoksit hidrolaz
veya sülfasyonu in vitro olarak inhibe etmemiştir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon:
Pediyatrik popülasyona ilişkin herhangi bir etkileşim çalışması tespit edilmemiştir.
4.6. Gebelik ve laktasyon
Genel tavsiye
Gebelik kategorisi C’ dir.
Çocuk doğurma potansiyeli bulunan kadınlar / Doğum kontrolü (Kontrasepsiyon):
Bu konuda yeterli bilgi bulunmamaktadır. Çocuk doğurma potansiyeli bulunan kadınlar
DEMENT® COMBİ tedavisi almakta iken uygun bir doğum kontrol yöntemi (kontrasepsiyon)
kullanma konusunda hekimine danışmalıdır.
DEMENT® COMBİ’nin gebe kadınlarda kullanımına ilişkin yeterli veri mevcut değildir.
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
Donepezilin gebelikte kullanımına ilişkin yeterli veri bulunmamaktadır. Hayvan çalışmaları
teratojenik etkiler göstermemiştir ancak perinatal ve postnatal toksisite gözlenmiştir.
İnsanlara yönelik potansiyel risk bilinmemektedir.
Memantinin gebelikte kullanımına ilişkin veri bulunmamaktadır veya sınırlı veri mevcuttur.
Hayvan çalışmaları memantinin, insanlardakine eşit veya az daha yüksek maruziyet
düzeylerinde rahim içi büyümede azalma oluşturduğuna işaret etmektedir. İnsanlara yönelik
potansiyel risk bilinmemektedir.
DEMENT® COMBİ gebelik döneminde kesinlikle gerekli olmadıkça kullanılmamalıdır.
6/16Laktasyon dönemi
Donepezil sıçanlarda anne sütüyle atılmakla birlikte ilacın insan sütüyle atılıp atılmadığı
konusunda bilgi bulunmamaktadır.
Memantinin de insan sütüne geçişine ilişkin bilgi yoktur; ancak, maddenin lipofilitesi nedeni
ile bunun olması muhtemeldir. DEMENT® COMBİ, emziren annelerde kullanılmamalıdır.
Üreme yeteneği/ Fertilite
Donepezil hidroklorürün sıçanlarda fertilite üzerine etkisi olmamıştır.
Memantinin erkek ve dişi fertilitesi üzerine herhangi bir advers etkisi bildirilmemiştir.
4.7. Araç ve makine kullanımı üzerindeki etkiler
Alzheimer tipi demans, araç kullanma performansında bozulmaya sebep olabilir veya makine
kullanma kabiliyetini azaltabilir. Buna ek olarak DEMENT® COMBİ özellikle başlangıçta
veya doz artırımı esnasında halsizlik, sersemlik ve kas kramplarına neden olabilir. DEMENT®
COMBİ tedavisi uygulanan ve araç ve makine kullanmaya devam eden Alzheimer
hastalarının, araç veya kompleks makine kullanma kabiliyetleri, tedaviyi uygulayan hekim
tarafından düzenli olarak değerlendirilmelidir.
DEMENT® COMBİ hafif veya orta düzeyde araç veya makine kullanma kabiliyetini
azaltabilir.
4.8. İstenmeyen etkiler
Advers ilaç reaksiyonları aşağıda tanımlanan sıklığa göre listelenmiştir:
Çok yaygın (≥1/10); yaygın (≥1/100 ile <1/10), yaygın olmayan (≥1/1.000 ile <1/100); seyrek
(≥1/10.000 ile <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Donepezil hidroklorür:
En sık görülen istenmeyen etkiler diyare, kas krampları, halsizlik, bulantı, kusma ve
uykusuzluktur.
Enfeksiyonlar ve enfestasyonlar
Yaygın: Soğuk algınlığı
Metabolizma ve beslenme hastalıkları
Yaygın: Anoreksi
Psikiyatrik hastalıklar
Yaygın: Halüsinasyonlar**, ajitasyon**, agresif davranışlar**, anormal rüyalar ve kabuslar**
Sinir sistemi hastalıkları
Yaygın: Senkop*, baş dönmesi, uykusuzluk
Yaygın olmayan: Nöbet*
Seyrek: Ekstrapiramidal semptomlar
Çok seyrek: Nöroleptik malign sendrom
7/16Kardiyak hastalıklar
Yaygın olmayan: Bradikardi
Seyrek: Sinoatrial blok, atriyoventriküler blok
Gastrointestinal hastalıklar
Çok yaygın: İshal, bulantı
Yaygın: Kusma, abdominal rahatsızlıklar
Yaygın olmayan: Gastrointestinal kanama, gastrik ve duodenal ülserler, tükürük salgısında
artış
Hepato-biliyer hastalıklar
Seyrek: Hepatiti de içeren karaciğer fonksiyon bozukluğu***
Deri ve deri altı doku hastalıkları
Yaygın: Döküntü, kaşıntı
Kas iskelet sistemi, bağ doku ve kemik hastalıkları
Yaygın: Kas krampları, rabdomiyaliz****
Böbrek ve idrar yolu hastalıkları
Yaygın: Üriner inkontinans
Genel bozukluklar ve uygulama bölgesine ilişkin hastalıkları
Çok yaygın: Baş ağrısı
Yaygın: Bitkinlik, ağrı
Araştırmalar
Yaygın olmayan: Serumdaki kas kreatin kinaz konsantrasyolarında hafif yükselmeler
Yaralanma ve zehirlenme
Yaygın: Kaza
* Hastaların senkop veya nöbet için incelenmesinde kalp bloğu veya sinüs ritminde uzun
duraklama olasılığı düşünülmelidir (bkz. Bölüm 4.4).
** Halüsinasyon, anormal rüyalar, kabuslar, ajitasyon ve agresif davranışlar ile ilgili
bildirimler doz azaltılması ya da tedaviye son verilmesi ile çözümlenmiştir.
*** Açıklanamayan karaciğer disfonksiyonu durumunda DEMENT® COMBİ tedavisine son
verilmesi düşünülmelidir.
**** Rabdomiyaliz, Nöroleptik Malign Sendromundan bağımsız bir şekilde donepezil
tedavisinin başlangıcı veya doz artışı ile yakın zamansal ilişki olasılığı düşünülmelidir.
Memantin Hidroklorür:
Hafif, orta ve şiddetli demansta yapılan ve memantin ile tedavi edilen 1784 ve plasebo ile
tedavi edilen 1595 hastayı kapsayan klinik çalışmalarda memantin ile görülen advers
olayların toplam insidans oranı plasebo ile görülenlerden farklılık göstermemiştir; advers
olaylar genellikle hafif ve orta şiddettedir. Memantin grubunda plasebo grubundan daha
yüksek insidans ile en sık oluşan advers olaylar: sersemlik hali (sırasıyla %6.3-%5.6), baş
ağrısı (%5.2-%3.9), kabızlık (%4.6- %2.6), uyuklama hali (%3.4-%2.2) ve hipertansiyon
(%4.1-%2.8)’dur.
8/16Enfeksiyonlar ve enfestasyonlar
Yaygın olmayan: Mantar enfeksiyonları
Bağışıklık sistemi hastalıkları
Yaygın: Hipersensitivite
Psikiyatrik hastalıklar
Yaygın: Somnolans
Yaygın olmayan: Konfüzyon, halüsinasyonlar1
Bilinmiyor: Psikotik reaksiyonlar2
Sinir sistemi hastalıkları
Yaygın: Sersemlik hali, denge bozuklukları
Yaygın olmayan: Yürüyüş anormalliliği
Çok seyrek: Nöbetler
Kardiyak hastalıklar
Yaygın olmayan: Kalp yetmezliği
Vasküler hastalıklar
Yaygın: Hipertansiyon
Yaygın olmayan: Venöz tromboz/tromboembolizm
Solunum, göğüs ve mediastinal hastalıklar
Yaygın: Dispne
Gastrointestinal hastalıklar
Yaygın: Konstipasyon
Yaygın olmayan: Kusma
Bilinmiyor: Pankreatit2
Hepato-biliyer hastalıklar
Yaygın: Artmış karaciğer fonksiyon testi
Bilinmiyor: Hepatit
Genel bozukluklar ve uygulama bölgesine ilişkin hastalıklar
Yaygın: Baş ağrısı
Yaygın olmayan: Yorgunluk
1 Halüsinasyonlar çoğunlukla şiddetli Alzheimer hastalarında gözlemlenmiştir.
2 Pazarlama sonrası deneyimlerde bildirilen izole durumlar.
Alzheimer hastalığı, depresyon, intihar düşüncesi ve intihar ile ilişkilendirilmiştir. Pazarlama
sonrası deneyimlerde memantin ile tedavi edilen hastalarda bu olaylar bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
9/16Farmakovijilans Merkezi (TÜFAM)’ne bildirmeleri gerekmektedir.(www.titck.gov.tr; e-
posta: tufam@titck.gov.tr ; tel: 0800 314 00 08; faks: 0 312 218 35 99)
4.9. Doz aşımı ve tedavisi
Donepezil Hidroklorür:
Fare ve sıçanlarda tek bir oral doz olarak alınan donepezil hidroklorürün beklenen ortalama
öldürücü dozu sırasıyla 45 ve 32 mg/kg olup, bunlar insan için önerilen azami doz olan 10
mg’lık değerin sırasıyla yaklaşık 225 ve 160 katıdır. Kolinerjik stimülasyonun dozla ilgili
belirtileri hayvanlarda gözlemlenmiş olup, bunlara ani harekette azalma, yüzükoyun yatma
pozisyonu, yürürken sendeleme, gözyaşı salgılama, klonik konvülsiyonlar, solunum zorluğu,
tükürük salgılama, miyozis, fasikülasyon ve vücut yüzeyi sıcaklığında düşme dahildir.
Kolinesteraz inhibitörleriyle doz aşımı, şiddetli bulantı, kusma, tükürük salgılama, terleme,
bradikardi, hipotansiyon, solunum güçlüğü, kollaps ve konvülsiyonlarla tanınan kolinerjik
krizle sonuçlanabilir. Adale zayıflamasının artması bir ihtimal olup, solunum kaslarının söz
konusu olması halinde ölümle sonuçlanabilir.
Her doz aşımı vakasında olduğu gibi, genel destek tedbirlerinden yararlanılmalıdır. Donepezil
hidroklorürün doz aşımında antidot olarak atropin gibi tersiyer yapıdaki antikolinerjikler
kullanılabilir. Etkiye göre titre edilmiş atropin sülfatın intravenöz verilmesi tavsiye edilir: 1
ila 2 mg’lık bir intravenöz başlangıç dozunu klinik cevaba bağlı olarak sonraki dozlar takip
edebilir. Glikopirolat gibi kuaterner yapıdaki antikolinerjiklerle birlikte alındığında, diğer
kolinomimetiklerle kan basıncı ve kalp atışında atipik cevaplar bildirilmiştir. Donepezil
hidroklorürün ve/veya metabolitlerinin diyalizle (hemodiyaliz, periton diyalizi veya
hemofiltrasyon) atılıp atılmayacağı bilinmemektedir.
Memantin hidroklorür:
Klinik çalışmalarda veya pazarlama sonrası aşamalarda elde edilen aşırı doz ile ilgili deneyim
sınırlıdır.
Semptomlar: Göreceli büyük aşırı dozlar (sırası ile 3 gün süreyle günde 200 mg ve 105 mg)
ya sadece yorgunluk, güçsüzlük ve/veya diyare semptomları ile ilişkilendirilmiştir ya da
hiçbir semptom görülmemiştir. İlacı 140 mg’ın altında veya bilinmeyen dozda alan hastalar,
santral sinir sistemi (konfüzyon, uyuklama, uyku basması, vertigo, ajitasyon, saldırganlık,
halüsinasyon ve yürüyüş bozuklukları) ve/veya gastrointestinal (kusma ve diyare) kaynaklı
semptomlar göstermiştir.
En uç doz aşımı vakasında, hasta oral yolla toplam 2000 mg memantin alımından sonra
santral sinir sistemi üzerine etkiler ile (10 gün koma ve ardından diplopi ve ajitasyon) hayatta
kalmıştır. Hasta semptomatik tedavi ve plazmaferez almıştır. Hasta daimi sekel kalmadan
iyileşmiştir.
Başka bir büyük doz aşımı vakasında da hasta yaşamış ve iyileşmiştir. Hasta oral yolla 400
mg memantin almıştır. Hasta, huzursuzluk, psikoz, görsel halüsinasyonlar, prokonvulsiflik,
uyuklama hali, stupor ve bilinç kaybı gibi santral sinir sistemi semptomları yaşamıştır.
Tedavi: Doz aşımı durumunda, tedavi semptomatik olmalıdır. Zehirlenme veya doz aşımı için
10/16spesifik bir antidot mevcut değildir. İlaç maddesini uzaklaştırmak için standart klinik
prosedürler, örn. gastrik lavaj, aktif kömür (potansiyel entero-hepatik geri dönüşün
durdurulması), idrarın asitleştirilmesi, zorunlu diürez uygun olan şekilde kullanılmalıdır.
Genel santral sinir sistemi aşırı uyarılmasına dair belirtiler veya semptomlar varsa, dikkatli
semptomatik klinik tedavi düşünülmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anti-demans İlaçları, Antikolinesterazlar
ATC kodu: N06DA52
Donepezil hidroklorür
Etki mekanizması
Donepezil hidroklorür beyinde predominant kolinesteraz olan asetilkolinesterazın selektif ve
geri dönüşümlü inhibitörüdür. Donepezil hidroklorür, esas olarak santral sinir sisteminin
dışında bulunan bir enzim olan butirikolinestereza kıyasla bu enzimin 1000 kat daha güçlü bir
inhibitörüdür.
Klinik çalışmalar
Hafif ve orta şiddette Alzheimer Hastalığı
Alzheimer tipi demanslı hastaların katıldığı klinik çalışmalarda 5 mg ve 10 mg’lık donepezil
hidroklorür kullanımı asetilkolin aktivitesinde (eritrosit membranlarında ölçülen) sırasıyla
%63,6 ve %77,3’lük kararlı durum inhibisyonuna neden olur. Alyuvarlardaki
asetilkolinesterazın (AChE) donepezil hidroklorür tarafından inhibisyonunun, kognitif
fonksiyonun seçilmiş özelliklerini inceleyen, hassas bir ölçek olan ADAS-Cog’daki
değişmelerle uyumlu olduğu gösterilmiştir. Donepezil hidroklorürün, altta yatan
nöropatolojinin seyrini değiştirme potansiyeli üzerine çalışma yapılmamıştır. Bu sebeple,
donepezilin, hastalığın ilerleyişine bir etkisi olduğu düşünülmez.
Donepezilin Alzheimer tipi demansın tedavisindeki etkililiği dört plasebo kontrollü çalışmada
(6 ay süreli 2 çalışma ve 1 yıl süreli 2 çalışma) araştırılmıştır.
Klinik çalışmalarda, 6 aylık donepezil tedavisinin sonucunda bir analiz yapılmıştır. Bu
analizde 3 etkililik kriteri birlikte kullanılmıştır. ADAS-cog, hasta yakınından gelen bilgiler
dahilinde klinisyenin görüşmeye dayalı değişiklik izlenimi (CIBIC+ - global fonksiyonları
ölçer), Klinik Demans Ölçüm Skalasının Günlük Yasam Aktiviteleri Altskalası (CDR - sosyal
ortamlardaki, evdeki, hobilerindeki ve kişisel bakımdaki becerileri ölçer).
Aşağıda listelenen özelliklere uyan hastalar tedaviye cevap vermiş kabul edilmişlerdir.
Cevap = ADAS-Cog’da en az 4 puanlık gelişme
CIBIC+’da kötüleşme olmaması
Klinik Demans Ölçüm Skalasının Günlük Yaşam Aktiviteleri
Altskalası’nda kötüleşme olmaması
11/16% Cevap
Tedavi edilmesi Değerlendirilen Popülasyon
amaçlanan popülasyon N=352
N=365
Plasebo grubu % 10 % 10
Donepezil 5 mg kullanan % 18 * % 18 *
grup
Donepezil 10 mg kullanan % 21 * % 22 **
grup
* p < 0.05
** p < 0.01
Donepezil, tedaviye cevap verdiklerine karar verilen hastaların yüzdesinde doza bağımlı
olarak istatistiksel açıdan önemli bir artış oluşturmuştur.
Memantin hidroklorür
Etki mekanizması
Özellikle N-metil-D-aspartat (NMDA) reseptörlerindeki glutamaterjik nörotransmisyon
fonksiyon bozukluğunun nörodejeneratif demanslarda semptomların belirmesi ve de
hastalığın ilerlemesine katkıda bulunduğuna dair gittikçe artan kanıtlar mevcuttur.
Memantin hidroklorür antidemans bir ilaçtır. Voltaja bağlı, orta afiniteli ve non-kompetitif bir
Nmetil-D-aspartat (NMDA) reseptör antagonistidir. Memantin hidroklorür, nöronal fonksiyon
bozukluğuna yol açan patolojik olarak yükselmiş tonik glutamat düzeylerinin etkilerini
modüle eder.
Klinik Çalışmalar
Orta ve şiddetli Alzheimer hastalarında (MMSE-Mini mental durum muayenesi başlangıç
toplam skorları 3-14 olan) yapılan bir pivotal monoterapi çalışmasına ayaktan tedavi gören
252 hasta dahil edilmiştir. Çalışma, 6 ayda, memantin tedavisinin, plaseboya kıyasla, yararlı
etkileri olduğunu göstermiştir (CIBIC-plus (Klinisyenin görüşmeye dayalı değişim izlenimi):
p=0.025; ADCS-ADLsev (Alzheimer Hastalığı İşbirliği Çalışması-Günlük yaşam
aktiviteleri): p=0.003; SIB-Şiddetli yıkım ölçeği p=0.002 için gözlemlenen vakaların analizi).
Hafif ve orta şiddette Alzheimer hastalığı (MMSE başlangıç toplam skorları 10 – 22 olan)
tedavisinde memantin pivotal monoterapi çalışmasına 403 hasta dahil edilmiştir. Memantin
ile tedavi edilen hastalar, plasebo ile tedavi edilen hastalara göre, şu primer sonlanma
noktaları açısından istatistiksel olarak anlamlı şekilde daha iyi etki göstermiştir: 24. haftada
(LOCF-İleri taşınmış son gözlem), ADAS-cog (Alzheimer hastalığı değerlendirme ölçeği)
(p=0.003) ve CIBIC-plus (p=0.004). Hafif ve orta şiddetli Alzheimer Hastalığının bir başka
monoterapi çalışmasına toplam 470 hasta (MMSE başlangıç toplam skorları 11 – 23)
randomize edilmiştir. Prospektif olarak tanımlanmış primer analizde, 24. haftada primer
etkinlik sonlanma noktasında istatistiksel olarak anlam taşıyan bir değere ulaşılmamıştır.
12/16Orta ve şiddetli Alzheimer hastalığı (MMSE toplam skorları <20) olan hastalarla yürütülen 6
farklı faz III, plasebo kontrollü, 6 aylık çalışmadaki (monoterapi çalışmaları ve
asetilkolinesteraz inhibitörlerinin stabil bir dozunu alan hastaların katıldığı çalışmalar dahil)
hastaların meta-analizi, memantin tedavisinin, kognitif, global ve fonksiyonel alanlarda
istatistiksel olarak anlamlı şekilde daha iyi etki oluşturduğunu göstermiştir. Hastalar bu üç
alanda eşzamanlı meydana gelen kötüleşme ile tanımlandığında, sonuçlar, plasebo verilen
birçok hastada bu kötüleşmenin memantin tedavisi gören hastaların iki katı şeklinde ortaya
çıkması ile, memantinin kötüye gidişi önleyici etkisinin, istatistiksel olarak anlamlı olduğunu
göstermiştir (%21 ve %11, p<0.0001).
5.2. Farmakokinetik özellikler
Genel özellikler
Donepezil hidroklorür
Emilim:
Maksimum plazma seviyelerine oral alımdan yaklaşık 3 ila 4 saat sonra ulaşılır. Plazma
konsantrasyonları ve eğri altında kalan alan dozla orantılı olarak artmaktadır. Yarılanma ömrü
yaklaşık 70 saat olduğundan, düzenli olarak günde tek doz alınarak kararlı duruma aşamalı
olarak ulaşır. Tedaviye başlandıktan sonra 3 hafta içinde yaklaşık kararlı duruma ulaşılır. Bir
kere kararlı duruma ulaşıldıktan sonra, plazmadaki Donepezil hidroklorür konsantrasyonları
ve onunla ilgili farmakodinamik aktivite geçen günlerle çok az değişme gösterir. Donepezil
hidroklorürün emilimi yiyeceklerden etkilenmemektedir.
Dağılım:
Donepezil hidroklorür yaklaşık olarak %95 oranında plazma proteinlerine bağlanır. Aktif
metabolit olan 6-O-desmetildonepezilin plazma proteinlerine bağlanması bilinmemektedir.
Donepezil hidroklorürün muhtelif vücut dokularındaki dağılımı kesin şekilde
incelenmemiştir. Bununla birlikte, sağlıklı erkek gönüllülerde yapılan bir kütle dengesi
incelemesinde 14C-işaretli donepezil hidroklorürün 5 mg’lık tek bir dozunun alınmasından
240 saat sonra ilacın yaklaşık %28’i açığa çıkmamıştır. Bu, donepezil hidroklorür ve/veya
metabolitlerinin vücutta 10 günden uzun süre kalıcı olabileceklerini göstermektedir.
Biyotransformasyon:
Donepezil hidroklorür sitokrom P450 sistemi (özellikle CYP3A4 ve daha az olarak da
CYP2D6 izoenzimleri) tarafından henüz hepsi tamamlanmamış olan çok sayıda metabolite
çevrilir. 14C-işaretli donepezil hidroklorürün 5 mg’lık tek bir dozunun alınmasının ardından,
alınan dozun yüzde oranıyla ifade edilen plazma radyoaktivitesine göre temel olarak,
bozulmamış donepezil hidroklorür (%30), 6-O-desmetil donepezil (%11-donepezil
hidroklorür aktivitesine benzer aktivite gösteren tek metaboliti), donepezil-cis-N-oksid (%9),
5-O-desmetil donepezil (%7), 5-O-desmetil donepezil glukuronit konjugatı (%3)
belirlenmiştir.
Eliminasyon:
Alınan donepezil hidroklorür dozunun yaklaşık %57’si idrarla atılırken (%17’si değişmemiş
donepezildir), %14.5’i dışkı ile atılmış olup, bu da biyotransformasyon ve idrarla itrahın esas
atılım yolları olduğunu göstermektedir. Donepezil hidroklorür ve/veya metabolitlerinden
herhangi birinin enterohepatik dolaşıma girdiğini gösterecek bir kanıt bulunmamaktadır.
Plazma yarılanma ömrü yaklaşık 70 saattir.
Memantin hidroklorür
13/16Emilim:
Memantin yaklaşık %100’lük mutlak biyoyararlanıma sahiptir, tmaks değeri 3-8 saattir.
Besinlerin memantin hidroklorür absorpsiyonu üzerinde herhangi bir etkisi bildirilmemiştir.
Dağılım:
Günlük olarak alınan 20 mg dozlar ile, 70-150 ng/ml (0.5-1 μmol) arasında kişiden kişiye
büyük değişim gösteren kararlı durum plazma konsantrasyonları elde edilmiştir. 5-30 mg’lık
günlük dozlar alındığında, ortalama beyin omurilik sıvısı (BOS)/serum oranı 0.52 olarak
hesaplanmıştır. Dağılım hacmi yaklaşık 10 L/kg ’dır. Memantin hidroklorür %45’i plazma
proteinlerine bağlanır.
Biyotransformasyon:
Memantin hidroklorür oral olarak alındıktan sonra %80’i değişmemiş olarak kanda bulunur.
Memantin hidroklorürün başlıca ana metabolitleri N-3,5-dimetil-gludantan, 4- ve 6-
hidroksimemantin izomerik karışımı ve 1-nitrozo-3,5-dimetil-adamantandır. Bu
metabolitlerin hiçbirinde NMDA-antagonisti aktivitesi bulunmamaktadır. Yapılan in vitro
çalışmalarda sitokrom P450 enzim sistemi tarafından katalizlenen herhangi bir reaksiyon
saptanmamıştır. 14C-memantin hidroklorür ile yapılan çalışmada, %99’dan fazlası renal
yoldan olmak üzere oral olarak alınan memantin hidroklorür dozunun yaklaşık %84’ü, 20 gün
içinde idrarda saptanmıştır.
Eliminasyon:
Memantin hidroklorür terminal yarı ömrü (t ) 60-100 saattir. Monoeksponansiyel şekilde
1/2
elimine olur. Normal renal fonksiyonu olan gönüllülerde yapılan çalışmalarda, total klerens
170 ml/dakika/1.73 m2 ‘ye kadar yükselmiştir. Toplam renal klirensin bir kısmı tübüler
sekresyon ile sağlanır. Renal klirens, olasılıkla katyonik taşıyıcı proteinleri aracılığıyla,
tübüler reabsorbsiyon şeklinde olur. Alkali idrar durumunda memantin hidroklorürün renal
eliminasyonu 7-9 faktör kat azalabilir. İdrarın alkalizasyonu, diyetteki köklü değişim (örneğin
etoburluktan vejetaryan diyete geçiş gibi) veya alkalizan mide tamponlarının çok miktarda
alınması sonucunda oluşabilir.
Doğrusallık/doğrusal olmayan durum:
Gönüllülerde yapılan çalışmalarda, 10-40 mg’lık dozlarda lineer farmakokinetik gösterdiği
saptanmıştır.
Farmakokinetik/farmakodinamik ilişkisi:
Günde 20 mg memantin dozunda, beyin omurilik sıvısı (BOS) seviyeleri memantinin frontal
kortekste 0.5 μmol olan k değerini (k= inhibisyon sabiti) karşılamaktadır.
i i
Hastalardaki karakteristik özellikler
Cinsiyet, ırk ve sigara içme alışkanlığının donepezil hidroklorürün plazma konsantrasyonları
üzerinde önemli sayılabilecek klinik bir etkisi yoktur. Donepezilin farmakokinetiği sağlıklı
yaşlılarda, Alzheimer hastalarında veya vasküler demanslı hastalarda tam olarak
incelenmemiştir. Ancak hastalardaki ortalama plazma seviyeleri sağlıklı genç
gönüllülerdekine yakındır.
Hafif ya da orta şiddetli karaciğer yetmezliği olan hastalarda, donepezilin kararlı durum
konsantrasyonunda artış gözlenmiştir; EAA ortalamasında %48, C ortalamasında %39
maks
(Bkz. Bölüm 4.2).
14/165.3. Klinik öncesi güvenlilik verileri
Donepezil hidroklorür
Deney hayvanları üzerinde yapılan kapsamlı deneyler bu bileşiğin amaçlanan kolinerjik
stimüle edici etkisi haricinde çok az etki yaptığını göstermiştir (bkz. Bölüm 4.9).
Donepezil, bakteri ve memeli hücresi mutasyon analizlerinde mutajenik bulunmamıştır. İn
vitro ortamda, hücreler için aşırı toksik değerlerdeki ve kararlı durum plazma
konsantrasyonlarından 3000 kat fazla konsantrasyonlarda bazı klastojenik etkiler
gözlemlenmiştir ancak in vivo fare mikronukleus modelinde hiçbir klastojenik veya diğer
genotoksik etkiler gözlemlenmemiştir.
Sıçanlarda ve farelerde yürütülen uzun süreli karsinojenite çalışmalarında donepezilin
onkojenik potansiyeline dair bir kanıt elde edilememiştir.
Donepezil hidroklorür sıçanlarda fertilite üzerinde bir etki göstermemiştir ve sıçanlarda /
farelerde teratojenik bulunmamıştır; ancak insan dozunun yaklaşık 50 katı ilaç uygulanan
hamile sıçanlarda, ölü doğumlarda bir artış ve doğumdan sonrası yaşayan yavruların sayısı
üzerinde hafif bir etkisi olmuştur.
Memantin hidroklorür
Sıçanlarda yapılan kısa dönem çalışmalarında, memantin benzeri diğer NMDA-antagonistleri,
sadece çok yüksek düzeyde serum konsantrasyonlarına neden olan dozlardan sonra, nöronal
vakuolizasyon ve nekroz (Olney lezyonları) oluşturmuştur. Ataksi ve diğer preklinik işaretler,
vakuolizasyon ve nekrozdan önce görülmektedir. Kemirgen ve kemirgen olmayan deney
hayvanlarında uzun süreli yapılan çalışmalarda bu etkiler görülmediğinden, bu bulguların
klinik bağlantısı bilinmemektedir.
Tekrarlanan doz toksisite çalışmalarında kemirgenlerde ve köpeklerde, oküler değişiklikler
gözlemlenmiştir fakat bu durum maymunlarda görülmemiştir. Memantin ile yapılan klinik
çalışmalarda, özgün oftalmoskopik incelemeler, herhangi bir oküler değişikliği ortaya
koymamıştır.
Lizozomlarda memantin birikimi nedeniyle pulmoner makrofajlardaki fosfolipidoz,
kemirgenlerde gözlemlenmiştir. Bu etki, katyonik amfifilik özellikteki diğer ilaçlarla da
görülmektedir. Bu birikme ile akciğerlerde görülen vakuolizasyon arasında bir ilişki olması
olasıdır. Etki, kemirgenlerde, sadece yüksek dozlarda görülmektedir. Bu bulguların klinik
bağlantısı bilinmemektedir.
Memantin ile yapılan standart deneyler sonucu, genotoksisite gözlenmemiştir. Fareler ve
sıçanlarda, ömür boyu yapılan çalışmalarda, hiçbir karsinojenite bulgusuna rastlanmamıştır.
Memantin, maternal toksik dozlarda dahi, sıçanlarda ve tavşanlarda teratojenik etki
göstermemiş ve üretkenliğe ilişkin hiçbir advers etki saptanmamıştır.
Sıçanlarda, insanlara uygulanan düzeydeki dozlara eşdeğer veya biraz yüksek oranlarda
yapılan uygulamalarda, fetal büyümenin azaldığı görülmüştür.
15/166. FARMASÖTİK ÖZELLİKLER
6.1. Yardımcı maddelerin listesi
Polyplasdone
Blanose
Prosolv
Emdex
Kolloidal silikon dioksit
Sukraloz
Çilek aroması
Kiraz aroması
Magnezyum stearat
6.2. Geçimsizlikler
Bildirilmemiştir.
6.3. Raf ömrü
24 ay
6.4. Saklamaya yönelik özel tedbirler
25 oC’nin altındaki oda sıcaklığında saklayınız.
6.5. Ambalajın niteliği ve içeriği
7 tabletlik blister (Al / Al.) ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ALİ RAİF İLAÇ SANAYİ A.Ş.
Yeşilce Mahallesi
Doğa Sokak No:4
34418 Kağıthane/İSTANBUL
8. RUHSAT NUMARASI(LARI)
2017/886
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 23.11.2017
Ruhsat yenileme tarihi:
10. KÜB’ÜN YENİLENME TARİHİ
16/16