KULLANMA TALİMATI
DERMO-REST® %1 krem
Haricen kullanılır.
• Etkin madde: Her gramında 10 mg tiokonazol içerir.
• Yardımcı maddeler: Emülsiyon vaksı, setil alkol, setostearil alkol, fraksiyonlanmış
hindistan cevizi yağı, gliseril monostearat, sorbitol solüsyonu (E 420), likit parafin,
benzil alkol, karbomer 940, sodyum lauril sülfat, sodyum hidroksit, saf su.
Bu ilacı kullanmaya başlamadan önce bu KULLANMA TALİMATINI dikkatlice
okuyunuz, çünkü sizin için önemli bilgiler içermektedir.
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.
• Eğer ilave sorularınız olursa, lütfen doktorunuza veya eczacınıza danışınız.
• Bu ilaç kişisel olarak sizin için reçete edilmiştir, başkalarına vermeyiniz.
• Bu ilacın kullanımı sırasında doktora veya hastaneye gittiğinizde doktorunuza bu ilacı
kullandığınızı söyleyiniz.
• Bu talimatta yazılanlara aynen uyunuz. İlaç hakkında size önerilen dozun dışında yüksek
veya düşük doz kullanmayınız.
Bu Kullanma Talimatında:
1. DERMO-REST nedir ve ne için kullanılır?
2. DERMO-REST'i kullanmadan önce dikkat edilmesi gerekenler
3. DERMO-REST nasıl kullanılır?
4. Olası yan etkiler nelerdir?
5. DERMO-REST'in saklanması
Başlıkları yer almaktadır.
1. DERMO-REST nedir ve ne için kullanılır?
DERMO-REST deri kremidir, tiokonazol etkin maddesini içerir. 20 g'lık alüminyum tüplerde
sunulmaktadır.
DERMO-REST, duyarlı mantarların sebep olduğu deri enfeksiyonlarının tedavisinde, bu
arada bir mantar çeşidi olan Candida'ya bağlı ya da Candida ile komplike çocuk bezi
pişiklerinin tedavisinde ve bunlara duyarlı gram-pozitif bakterilerin eklenmiş olduğu
durumları tedavi etmek için kullanılır.
Ayaklarda görülen mantar enfeksiyonu (tinea pedis), gövde, kol, bacak ve kasıkların mantar
infeksiyonu (tinea kruris/ korporis), deri yüzeyi mantarı (tinea versicolor) ve tırnak mantarı
(tinea unguium) gibi enfeksiyonlar DERMO-REST tedavisine iyi cevap verirler.
2. DERMO-REST'i kullanmadan önce dikkat edilmesi gerekenler
DERMO-REST göze uygulanmaz.
DERMO-REST'i aşağıdaki durumlarda KULLANMAYINIZ
Eğer
,
• Daha önce mantar hastalıklarının tedavisinde kullanılan imidazol grubu ilaçlara veya deri
preparatlarındaki diğer yardımcı maddelere karşı aşırı hassasiyet göstermişseniz.
1 |5DERMO-REST'i aşağıdaki durumlarda DİKKATLİ KULLANINIZ
Eğer
,
• DERMO-REST’i bir mantar çeşidi olan Candida’ya bağlı ya da Candida ile tedavisi
zorlaşmış çocuk bezi pişiklerinin tedavisinde kullanıyorsanız.
Bu durumda, kesinlikle doktor önerisi ve dozaj ayarlaması gerekir.
Bu uyarılar geçmişteki herhangi bir dönemde dahi olsa sizin için geçerliyse lütfen
doktorunuza danışınız.
DERMO-REST'in yiyecek ve içecek ile kullanılması
DERMO-REST krem haricen kullanılır. Yemeklerle etkileşim beklenmez.
Hamilelik
İlacı kullanmadan önce doktorunuza veya eczacınıza danışınız.
Hamileyseniz ilacı kullanıp kullanmayacağınıza doktorunuz karar verecektir.
Tedaviniz sırasında hamile olduğunuzu fark ederseniz hemen doktorunuza veya eczacınıza
danışınız.
Emzirme
İlacı kullanmadan önce doktorunuza veya eczacınıza danışınız.
Bu ilacın anne sütü ile atılıp atılmadığı bilinmemektedir. Birçok ilaç anne sütüne geçtiğinden,
DERMO-REST uygulaması sırasında emzirmeye geçici olarak ara vermelisiniz.
Araç ve makine kullanımı
Bilinen bir etkisi yoktur.
DERMO-REST’in içerdiği bazı yardımcı maddeler hakkında önemli bilgiler
Bu tıbbi ürün stearil alkol ve setostearil alkol içerir. Lokal deri reaksiyonlarına (örneğin,
temas dermatiti) neden olabilir.
Diğer ilaçlar ile birlikte kullanımı
Diğer ilaçlar ile bilinen bir etkileşimi yoktur.
Eğer reçeteli ya da reçetesiz herhangi bir ilacı kullanıyorsanız veya son zamanlarda
kullandıysanız lütfen doktorunuza veya eczacınıza bunlar hakkında bilgi veriniz.
3. DERMO-REST nasıl kullanılır?
Uygun kullanım ve doz/uygulama sıklığı için talimatlar:
DERMO-REST, sabah ve/veya akşam günde bir veya iki defa, hastalıklı deri alanına ve
bunun etrafına hafifçe masaj yapar gibi sürülmelidir.
7 günlük tedavi deri yüzeyi mantarı (tinea versikolor) olan hastaların büyük bir kısmında
yeterlidir, fakat şiddetli ayak mantarında (tinea pedis), özellikle müzmin nasır (kronik
hiperkeratotik) tiplerinde 6 haftaya kadar süren tedavi gerekebilir.
2 |5Diğer bölgelerdeki mantar enfeksiyonlarında, bir tür mantar hastalığı olan kandidiyazis ve
eritrazmada gereken tedavi süresi genellikle 2-4 haftadır.
Enfeksiyona neden alan organizmanın cinsine ve enfeksiyonun yerine bağlı olarak iyileşme
için gerekli tedavi süresi hastadan hastaya değişir.
Uygulama yolu ve metodu:
Lokal (topikal) olarak uygulanır.
DERMO-REST, sabah ve/veya akşam günde bir veya iki defa, hastalıklı deri alanına ve
bunun etrafına hafifçe masaj yapılarak sürülmelidir. Pişikli bölgelerde ıslanarak yumuşamayı
önlemek için krem az miktarda ve iyice yedirilerek sürülmelidir.
Değişik yaş grupları:
Çocuklarda kullanımı:
Çocuklarda kullanımına yönelik yapılmış klinik çalışma mevcut değildir.
Yaşlılarda kullanımı:
Mevcut değildir.
Özel kullanım durumları:
Böbrek ve karaciğer yetmezliği
Mevcut değildir.
Eğer DERMO-REST'in etkisinin çok güçlü ya da zayıf olduğuna dair bir izleniminiz var ise
doktorunuz veya eczacınızla konuşunuz.
Kullanmanız gerekenden daha fazla DERMO-REST kullandıysanız:
DERMO-REST'den kullanmanız gerekenden fazla kullanırsanız bir doktor veya eczacı ile
konuşunuz.
DERMO-REST'i kullanmayı unutursanız
Unutulan dozları dengelemek için çift doz almayınız.
DERMO-REST ile tedavi sonlandırıldığında oluşabilecek etkiler
Doktorunuz size aksini söylemedikçe, DERMO-REST kullanmaya devam ediniz.
4. Olası yan etkiler nelerdir?
Tüm ilaçlar gibi, DERMO-REST'in içeriğinde bulunan maddelere duyarlı olan kişilerde yan
etkiler olabilir.
DERMO-REST haricen uygulandığında sistemik yan etki beklenmez. Bazı hastalarca
uygulama yerinde yanma belirtileri bildirilmiştir. Bunlar genellikle tedavinin ilk haftasında
görülür, hafif ve geçicidirler.
Ancak DERMO-REST kullanımı ile duyarlılık reaksiyonu meydana gelirse, tedavi kesilmeli
ve uygun terapi tatbik edilmelidir. Çok uzun kullanıldığında sistemik toksik etkiler
görülebilir.
3 |5Yan etkiler aşağıdaki kategorilerde gösterildiği gibi sıralanmıştır:
Çok yaygın : 10 hastanın en az 1’inde görülebilir.
Yaygın : 10 hastanın birinden az, fakat 100 hastanın birinden fazla görülebilir.
Yaygın olmayan: 100 hastanın birinden az, fakat 1.000 hastanın birinden fazla görülebilir.
Seyrek : 1.000 hastanın birinden az görülebilir.
Çok seyrek : 10.000 hastanın birinden az görülebilir.
Bilinmeyen : Eldeki verilerden hareketle tahmin edilemiyor.
Yaygın
• Yumuşak deri alanlarında şişme
Yaygın olmayan
• Bir tür deri hastalığı (dermatit)
• Döküntü
Bu yan etkileri genelde tedavinin ilk haftasında oluşur ve kısa süreli ve hafif düzeyde olma
eğilimi gösterir.
Bilinmeyen:
• Ciltte veya yüzde kaşıntı, şişme veya alerjik reaksiyon
• Uyuşma
• Sıvı dolu kabarcıklarla beliren deri döküntüsü (büllöz erüpsiyon)
• Temasla ortaya çıkan deri hastalığı (temas dermatiti)
• Cilt kuruluğu
• Tırnak bozuklukları (renk değişikliği, tırnak çevresinde iltihap ve tırnakta ağrı dahil)
• Deride pullanma
• Deride yanma hissi
• Kurdeşen
• Ağrı
Eğer bu kullanma talimatında bahsi geçmeyen herhangi bir yan etki ile karşılaşırsanız
doktorunuzu veya eczacınızı bilgilendiriniz.
Yan etkilerin raporlanması
Kullanma talimatında yer alan veya almayan herhangi bir yan etki meydana gelmesi
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan
etkileri www.titck.gov.tr sitesinde yer alan “İlaç Yan Etki Bildirimi” ikonunu tıklayarak ya da
0 800 314 00 08 numaralı yan etki bildirim hattını arayarak Türkiye Farmakovijilans Merkezi
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın
güvenliliği hakkında daha fazla bilgi edinilmesine katkı sağlamış olacaksınız.
5. DERMO-REST'in saklanması
DERMO-REST’i çocukların göremeyeceği, erişemeyeceği yerlerde ve ambalajında saklayınız.
30°C altındaki oda sıcaklığında saklayınız.
Son kullanma tarihiyle uyumlu olarak kullanınız.
Ambalajdaki son kullanma tarihinden sonra DERMO-REST'i kullanmayınız.
4 |5Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik
Bakanlığınca belirlenen toplama sistemine veriniz.
Ruhsat sahibi: Avixa İlaç San. ve Tic. Ltd. Şti.
Başakşehir/İstanbul
Üretim yeri: Sanofi İlaç San. ve Tic. A.Ş.
Lüleburgaz/Kırklareli
Bu kullanma talimatı 30/09/2021 tarihinde onaylanmıştır.
5 |5