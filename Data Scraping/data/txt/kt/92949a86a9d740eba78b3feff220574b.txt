 
1 
 KULLANMA TALİMATI  
DEOXYKOL  250 mg kapsül  
Ağızdan alınır.  
• Etkin madde: Her bir kapsül, etkin madde olarak 250 mg ursodeoksikolik asit içerir.  
• Yardımcı madde(ler): Mikrokrostalin  selüloz, magnezyum stearat, ko lloidal silikon dioksit, 
kroskarmelloz sodyum , titanyum dioksit , jelatin (sığır jelatini).  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
Bu Kullanma Talimatında:  
1.   DEOXYKOL  nedir ve ne için kullanılır?  
2. DEOXYKOL 'yı kullanmadan önce dikkate edilmesi gerekenler  
3. DEOXYKOL  nasıl kullanılır?  
4. Olası yan etkiler nelerdir?  
5. DEOXYKOL ’nun  saklanması  
Başlıkları yer almaktadır.  
1. DEOXYKOL  nedir ve ne için kullanılır?  
DEOXYKOL etkin maddesi olan ursodeoksikolik asit tavuk vebası ve diğer salgın hastalıkları 
içermeyen kümes hayvanı kaynaklı bir hammaddedir.  
DEOXYKOL , beyaz ya da beyaza yakın renkte toz içeren jelatin kapsüldür.  
DEOXYKOL’ un etkin maddesi olan ursodeoksikolik asit, doğal olarak üretilen bir safra asidi olup, 
insan safrasında az miktarda bulunur.  
DEOXYKOL , "Safra bileşim ve akımını etkileyen ilaçlar" diye adlandırı lan ve "gastrointestinal  
(mide barsak sistemi) " grubuna dahil bir ilaçtır.  
DEOXYKOL  aşağıdaki hastalıkların tedavisinde kullanılır:  
 Dekompanse karaciğer sirozunun (karaciğer fonksiyon bozukluğunun vücut tarafından 
telafi edilemediği evredeki yaygın uzun süreli karaciğer hastalığı) olmadığı durumlarda  
2 
 primer biliyer sirozun (primer biliyer kolanjit ; safra kanalları hastalığına bağlı gelişen 
karaciğer sirozu ) tedavisinde.  
 Safra taşı bulunmasına rağmen, safra kesesi fonksiyonlarının devam ettiği hastalarda, çapı 
15 mm'den küçük ve X -ışını görüntülerinde gölgeli olmayan (radiolucent)  kolesterol safra 
taşlarının eritilmesinde,  
 Karaciğer nakli yapılmış hastalarda safra taşı/kolestaz  (karaciğer içi bir nedene bağlı 
olarak safra akışının yavaşlaması veya durması)  profilaksisinde  (önleyici tedavi) , 
 Gebeliğin intrahepatik kolestazında  (gebeliğ in ikinci yarısında östrojenin safra asitlerinin 
atılımını engellemesi sonucu yaygın kaşıntı ile ortaya çıkan bir karaciğer hastalığı) , 
 Kistik fibroz  (akciğer, böbrek veya pankreasta bozukluğa neden olan kalıtımsal bir 
hastalık) ile ilişkili hepatobiliyer hastalıkların tedavisinde endikedir.  
2. DEOXYKOL 'u kullanmadan önce dikkat edilmesi gerekenler  
DEOXYKOL 'u aşağıdaki durumlarda KULLANMAYINIZ  
Eğer;  
- Urso deoksikolik asit gibi safra asitlerine veya DEOXYKOL' un herhangi  bir bileşenine karşı 
aşırı duyarlılığınız varsa,  
- Safra kesenizde veya safra kanallarınızda ani başlangıçlı iltihaplanma varsa,  
- Safra kanallarınızda tıkanıklık varsa (ana safra kanalı veya safra kesesi kanalının tıkanıklığı),  
- Karnınızın üst tarafından sık olarak kramp benzeri ağrıla r (biliyer kolik) bulunuyorsa,  
- Doktorunuz kalsifiye (kireçlenmiş) safra kesesi taşınız olduğunu söylediyse,  
- Safra keseniz gerektiği gibi kasılamıyorsa (safra kesesine ait kas liflerinin kasılma kuvveti ve 
hızı ile ilgili bozukluk varsa).  
DEOXYKOL 'u aşağıda ki durumlarda DİKKATLİ KULLANINIZ  
DEOXYKOL  doktor kontrolü altında kullanılmalıdır.  
Doktorunuz tedavinin ilk 3 ayında, karaciğer fonksiyon testlerini 4 haftalık aralıklarla düzenli 
olarak kontrol edecektir. Bu süreden sonra, 3 aylık aralıklarla izleyecektir.  
Safra taşlarının eritilmesinde kullanıldığında, doktorunuz tedavinin ilk 6 -10 ayından sonra safra 
kesenizin taramasını yapmalıdır.  
Eğer kadınsanız ve safra taşlarınızın eritilmesi için bu ilacı kullanıyorsanız, hormonal doğum 
kontrol ilaçları  safra taşı oluşumunu tetikleyebileceğinden, etkili bir hormonal olmayan doğum 
kontrol metodu kullanmalısınız.  
Primer biliyer siroz tedavisinde kullanıldığında, seyrek durumlarda, belirtiler ( örn. kaşıntı), 
tedavinin başlangıcında kötüleşebilir. Eğer bu du rum ortaya çıkarsa, başlangıç dozunun 
düşürülmesi ile ilgili doktorunuza danışınız.  
Eğer ishal ortaya çıkarsa hemen doktorunuza danışınız . DEOXYKOL alımının durdurulması veya 
dozunun azaltılması gerekebilir.  
Bu uyanlar geçmişteki herhangi bir dönemde dahi  olsa sizin için geçerliyse lütfen doktorunuza 
danışın.   
3 
 DEOXYKOL ’un yiyecek ve içecek ile kullanılması  
DEOXYKOL ’un yiyecek ve içecekler üzerine herhangi bir etkisi bilinmemektedir.  
Hamilelik  
İlacı kullanmadan önce doktorunuza veya eczacınıza danışınız.  
Hamile kadınlarda ursodeoksikolik asidin kullanımına ilişkin sınırlı veri mevcuttur . Hayvanlar 
üzerinde yapılan çalışmalar, bebeğin büyümesi ve gelişiminin etkilenebileceğini göstermiştir. 
Doktorunuz çok gerekli olduğunu görmedikçe, hamilelik sırasında DEO XYKOL’u almayınız.  
Hamile olmasanız dahi, bu olasılığı doktorunuza danışmalısınız. Çocuk doğurma potansiyeli olan 
kadınlar, tedavi süresince etkili doğum kontrol yöntemleri kullanmalıdırlar. Hormonal olmayan 
doğum kontrol yöntemleri veya düşük doz östrojen  içeren doğum kontrol ilaçları önerilir. Safra 
taşınızın eritilmesi için DEOXYKOL  alıyorsanız, hormonal doğum kontrol ilaçları safra taşı 
oluşumunu tetikleyebi leceğinden , hormonal olmayan etkili bir doğum kontrol yöntemi 
kullanmalısınız.  
Doktorunuz DEOXYKO L ile tedaviye başlamadan önce hamile olmadığın ızdan emin olmalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
Ursodeoksikolik  asidin emziren kadınlar üzerinde, belgelenmiş yalnızca birkaç vakası 
bulunmaktadır . Sütteki ursodeoksikolik asidin seviyeleri çok düşük bulunmuştur ve emzirilen 
bebek üzerinde herhangi bir yan etki beklenmemektedir. Yine de memedeki çocuk açısından bir 
risk olduğu göz ardı edilemez.  
Araç ve makine kullanımı  
DEOXYKOL ’un araç ve makine kullanımı üzerine etkisi yoktur veya ihmal edilebilir bir etkisi 
vardır . 
DEOXYKOL ’un içeriğinde bulunan bazı yardımcı maddeler hakkında önemli bilgiler  
Bu tıbbi ürün her dozunda 1 mmol (23 mg)’dan daha az sodyum ihtiva eder; yanı esasında 
“sodyum içermez”.  
Diğer ilaçlar ile birlikte kullanımı  
Bazı ilaçlarla birlikte alındığında, etkileri değişebilir.  
DEOXYKOL  alındığında aşağıdaki ilaçların etkilerinde azalma olasıdır:  
- Kolestiramin ve kolestipol (kandaki yağları düşürücü  ilaçlar) veya alüminyum hidroksit,  
4 
 simektit (alüminyum oksit) içeren antasit ler (mide asidini bağlayan ilaçlar). Eğer bu ilaçlardan 
birinin kullanılması gerekliyse, DEOXYKOL 'den en az 2 saat önce veya 2 saat sonra 
kullanılmalıdır.  
- Siprofloksasin, dapson  (antibiyotikler) , nitrendipin  (yüksek kan basıncı tedavisinde kullanılan 
bir ilaç) ve benzer yolla metabolize olan diğer ilaçlar. Doktorunuz gerekli görüyorsa, bu ilaçların 
dozunu değiştirebilir.  
DEOXYKOL alındığında  aşağıdaki ilaçların etkilerinde değişiklik  olasıdır:  
- Siklosporin  (bağışıklı k sistemini engelleyen bir ilaç). Eğer siklosporin tedavisi görüyorsanız, 
siklosporin kan seviyeleriniz doktorunuz tarafından kontrol edilmeli ve gerek görülürse 
siklosporin dozu ayarlanmalıdır.  
- Rosuvastatin (yüksek bir kan kolesterol ilacı)  
Safra kesesi taşınızın erimesi için DEOXYKOL  kullanıyorsanız veya östrojen içeren ilaçlar 
("doğum kontrol ilacı" gibi) veya klofibrat gibi kolesterol seviyenizi düşüren belirli ilaçları 
alıyorsanız, doktorunuza danışınız. Bu ilaçlar, safra kesesi taşlarınız ın oluşumunu tetikleyebilir  ve 
taşların eritilmesinde ursodeoksikolik asidin etkilerini yok edebilir.  
Eğer reçeteli ya da reçetesiz bir ilacı şu anda kullanıyorsanız veya son zamanlarda kullandınız 
ise lütfen doktorunuza veya eczacınıza bunlar hakkında bil gi veriniz.  
3. DEOXYKOL  nasıl kullanılır?  
Uygun kullanım ve doz/uygulama sıklığı için talimatlar:  
DEOXYKOL 'u her zaman doktorunuzun size söylediği şekilde kullanınız. İlacı nasıl 
kullanacağınızdan emin değilseniz doktorunuza danışınız.  
 
 Primer biliyer  sirozun (PBS)  (safra kanallarının uzun süreli hastalığına bağlı gelişen 
karaciğer sirozu) tedavisinde:  
Günlük dozaj 14±2 mg ursodeoksikolik asit/kg (vücut ağırlığı) (2 -4 eşit bölünmüş dozlarda veya 
tek seferde)  
 Kolesterol safra taşlarının eritilmesinde:  
10 mg/kg/gün ursodeoksikolik asit (2 -4 eşit bölünmüş dozlarda veya tek seferde)  
 
 Karaciğer nakli yapılmış hastalarda safra taşı/kolestaz  (safra kanallarının uzun süreli 
hastalığına bağlı gelişen karaciğer sirozu) profilaksisinde  (önleyici tedavi) : 
10-15 mg/ kg/gün (2 -4 eşit bölünmüş dozlarda veya tek seferde)  
 
 Gebeliğin intrahepatik kolestazında  (gebeliğin ikinci yarısında östrojenin safra asitlerinin 
atılımını engellemesi sonucu yaygın kaşıntı ile ortaya çıkan bir karaciğer hastalığı) : 
10-20 mg/kg/gün (2 -4 eşit bölünmüş dozlarda veya tek seferde)  
 
 Kistik fibroz  (akciğer, böbrek veya pankreasta bozukluğa neden olan kalıtımsal bir 
hastalık)  ile ilişkili hepatobiliyer hastalıkların tedavisinde:   
5 
 6 yaş ve üzeri çocuklar ve erişkinlerde 20 mg/kg/gün (2 -3 eşit bölü nmüş dozlarda veya tek 
seferde) gerektiğinde 30 mg/kg/gün’e çıkartılabilir.  
 
 Yutma zorluğu olan hastalarda ursodeoksikolik asidin süspansiyon formu kullanılabilir.  
 
Kolesterol safra taşlarının eritilmesinde:  
Her gece yatmadan önce kapsüller bir miktar sıvı  ile çiğnemeden yutulmalıdır.  
Kolesterol safra kesesi taşlarının erimesi için genellikle 6 - 24 ay arasında süreye ihtiyaç vardır. 
Eğer 12 aylık tedaviyi takiben safra taşı büyüklüğünde bir azalma olmamış ise, tedaviye devam 
edilmemelidir.  
6 aylık aralarla , ultrason veya X -ışını ile tedavinin başarısı kontrol edilmelidir.  
Primer biliyer sirozun (PBS)  (safra kanallarının uzun süreli hastalığına bağlı gelişen karaciğer 
sirozu)  semptomatik tedavisinde:   
İlk 3 aylık tedavide, DEOXYKOL gün içinde bölünmüş olarak alınmalıdır. Karaciğer 
değerlerinde iyileşme olduğunda, günlük doz yatmadan önce bir defada alınabilir.  
Primer biliyer sirozda DEOXYKOL'un kullanımı için bir süre kısıtlaması yoktur.  
 
Primer biliyer sirozlu hastalarda, seyrek vakalarda, tedavi başla ngıcında hastalığın 
semptomlarında (kaşıntı v.b gibi) kötüleşme görülebilir. Böyle bir durum meydana gelir ise 
DEOXYKOL tedavisine günde 1 kapsül ile devam edilir. Ve her hafta günlük doz 1 kapsül 
arttırılarak önerilen doza kadar çıkılır.  
 
Karaciğer nakli yapılmış hastalarda safra taşı/kolestaz profilaksisinde, gebeliğin intrahepatik 
kolestazında, kistik fibroz ile ilişkili hepatobiliyer hastalıkların tedavisinde kullanma sıklığı ve 
süresi hekimin kararına göre planlanmalıdır.  
Uygulama yolu ve metodu:  
Ağızd an alınır.  
Değişik yaş grupları:  
Çocuklarda kullanımı:  
DEOXYKOL  kullanımı için bir yaş kısıtlaması yoktur. DEOXYKOL  kullanımı vücut ağırlığına 
ve hastanın durumuna bağlıdır. 6 yaşın altındaki çocuklarda ursodeoksikolik  asidin süspansiyon 
formu kullanılabilir.  
Yaşlılarda kullanım:  
DEOXYKOL  kullanımı için bir yaş sınırlaması  yoktur. Yetişkinler için verilen pozoloji ve 
uygulama şekli geriyatrik popülasyon için de geçerlidir.  
Özel kullanım durumları  
Karaciğer yetmezliği:  
 
"Uygun kullanım ve doz/uygulama sıklığı için talimatlar" bölümünde yer alan primer biliyer 
sirozun (PBS; safra kanallarının uzun süreli hastalığına bağlı gelişen karaciğer sirozu) 
semptomatik tedavisi ile ilgili dozaj önerilerine bakınız.   
6 
  
Böbrek yetmezliği:  
Özel kullanımı yoktur.  
Eğer DEOXYKOL ’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla DEOXYKOL  kullandıysanız  
DEOXYKOL 'den kullanmanız gerekenden fazlasını kullanmışsanız bir doktor veya eczacı ile 
konuşunuz.  
Doz aşımı durumunda ishal görülebilir. Eğer ishal devam ederse, doktorunuzu bilgilendirin çünkü 
dozun azaltılması gereklidir.  
İshaliniz kötüye giderse, sıvı ve elektroli t dengesinin yeniden sağlanması amacıyla yeterli 
miktarda sıvı içtiğinize emin olunuz.  
DEOXYKOL 'u kullanmayı unutursanız  
Unutulan dozları dengelemek için çift doz almayınız.  
Normal ilaç dozu ile tedaviye devam ediniz.  
DEOXYKOL  ile tedavi sonlandırıldığındaki oluşabilecek etkiler  
DEOXYKOL  tedavisini kesecekseniz veya erken sonlandıracaksanız mutlaka doktorunuza 
danışınız.  
4. Olası yan etkiler nelerdir?  
Tüm ilaçlar gibi DEOXYKOL ’un içeriğinde bulunan maddelere duyarlı olan kişilerde yan etkiler 
olabilir.  
Yaygın (10 hastanın birinden az, fakat 100 hastanın birinden fazla görülebilir) görülen yan 
etkiler  
- Dışkının yumuşaması, gevşemesi veya ishal.  
Çok seyrek (10.000 hastanın birinden  az görülebilir) görülen yan etkiler  
- Primer biliyer siroz tedavisi sırasında: Şiddetli sağ üst taraf karın ağrısı, karaciğer sirozunun  
şiddetle kötüleşmesi (dekompansasyonu) tedavi sonlandıktan sonra kısmen geriler.  
- Safra taşlarının kireçlenmesi (kalsifikasyonu),  
- Kurdeşen (ürtiker).  
Yan etkilerin raporlanması   
7 
 Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan ‘İlaç Yan Etki Bildirimi’ ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkile ri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
5. DEOXYKOL ’un saklanması  
DEOXYKOL 'u çocukların göremeyeceği, erişemeyeceği yerlerde ve ambalajında saklayınız.  
25º C'nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız . Son kullanma tarihi geçmiş veya kullanılmayan 
ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz.  
Ambalajdaki son kullanma tarihinden sonra DEOXYKOL  'u kullanmayınız.  
Ruhsat Sahibi:  
Atabay Kimya San. ve Tic. A.Ş . 
Acıbadem Köftüncü Sok. No:1  
34718 Kadıköy/İSTANBUL  
Üretim yeri:  
Atabay İlaç Fabrikası A.Ş.  
Acıbadem Köftüncü Sok. No:1  
34718 Kadıköy/İSTANBUL  
Bu kullanma talimatı  .../.../…. tarihinde onaylanmıştır.  