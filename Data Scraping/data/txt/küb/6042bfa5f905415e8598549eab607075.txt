 
1/16 KISA  ÜRÜN BİLGİSİ  
 
1. BEŞERİ  TIBBİ  ÜRÜNÜN ADI 
DİPROVER 2  mg + 5  mg/mL  enjeksiyonluk süspansiyon 
Steril 
 
2. KALİTATİF VE KANTİTATİF BİLEŞİM  
Etkin  madde:  
Betametazon  sodyum  fosfat  2,63 mg (2,0 mg  betametazona eşdeğer)  
Betametazon  dipropionat  6,43 mg (5,0 mg  betametazona eşdeğer)  
 
Yardımcı  maddeler:  
Dibazik Sodyum fosfat anhidrit  2,00 mg 
Sodyum  klorür  5,00 mg 
Sodyum Karboksimetilselüloz  5,00 mg 
Disodyum EDTA  0,10 mg 
Benzil  alkol  9,00 mg 
Metilparaben  (E218)   1,30 mg  
Propilparaben (E216)   0,20 mg 
 Yardımcı  maddeler  için 6.1’e  bakınız.  
3. FARMASÖTİK  FORM  
Enjektabl  ampul  
Yabancı  maddeler  içermeyen,  kolayca  süspansiyon haline  geçebilen,  beyaz partiküller  
içeren,  berrak, renksiz, hafifçe viskoz likid. 
 
4. KLİNİK  ÖZELLİKLER  
4.1 Terapötik  endikasyonlar  
DİPROVER , kortikosteroidlere  yanıt  veren  aşağıdaki  akut ve kronik hastalıklarda  
endikedir.  
 
Lokomotor ve Yumuşak Doku Hastalıkları: Romatoid artrit, osteoartrit, bursit, ankilozan  
spondilit, epikondilit, radikülit, koksidini, tortikolis, siyatik, lumbago, gangliyon kisti,  
eksoztoz, fasiit. 
 
Alerjik Hastalıklar: Kronik bronşiyal astım (status asthmaticus tedavisi dahil), saman  
nezlesi, anjiyonörotik ödem, alerjik bronşit, mevsimsel ya da kronik alerjik rinit, ilaç  
alerjileri,  serum  hastalığı,  böcek ısırmaları.  
 
Dermatolojik Hastalıklar: Atopik dermatit (numüler ekzema), nörodermatit (lokalize liken  
simpleks), necrobiosis lipoidica diabeticorum, alope si areata, diskoid lupus eritematosus, 
psoriasis,  keloidler, pemfigus, herpetiform  dermatit,  ürtiker,  hipertrofik  liken  planus,  
kontakt  dermatit, ağır güneş yanığı, kistik  akne.    
2/16 Kolajen Doku Hastalıkları: Dissemine lupus eritematosus, skleroderma, dermato miyozit,  
poliarteritis  nodosa. 
 
Neoplastik Hastalıklar: Erişkinlerde lösemi ve lenfomaların paliyatif tedavisi, çocuklarda  
akut lösemi.  
 
Diğerleri: Adrenogenital  sendrom, ülseratif  kolit,  segmenter  ileit, spru, podiyatrik  
hastalıklar (heloma durum altında görülen bursit, halluks rigidus, digiti quinti varus),  
subkonjunktival  enjeksiyon gerektiren  hastalıklar,  kortikosteroidlere  yanıt  veren  kan 
diskrazileri,  nefrit ve nefrotik sendrom. 
 
Primer  ya da sekonder  adrenokortikal  yetmezlik  tedavisinde  kullanılabilirse de,  
mineralokortikoidlerin  de tedaviye eklenmesi gerekir. 
 
4.2 Pozoloji ve uygulama şekli  
Pozoloji/uygulama sıklığı  ve süresi:  
DİPROVER’in  dozu hastalığın türüne, ağırlığına ve alınan yanıta göre hastadan hastaya  
değişiklik gösterir. Başlangıç dozu olumlu bir yanıt alınıncaya kadar korunmalı ya da  
ayarlamalar  yapılmalıdır.  Yanıt  alınması gereken  süre içinde  etki görülmezse, DİPROVER 
tedavisi  kesilmeli ve başka  tedavi yöntemleri denenmelidir. 
 
Sistemik Uygulama: Sistemik tedavinin söz konusu olduğu durumların çoğunda tedaviye  
1-2 mL ile başlanır  ve gerektiğinde  tekrarlanır.  İntramüsküler  enjeksiyon, derin  intragluteal 
olarak uygulanır. Uygulamanın dozu ve sıklığı, hastalığın şiddetine ve alınan yanıta 
bağlıdır. Uygun tedavilerle kontrol altına alınmış olan lupus eritematosus ve status  
asthmaticus  gibi ağır durumlarda  tedaviye 2 mL ile  başlanması gerekebilir.  
 
Dermatolo jik hastalıkların  büyük çoğunluğu intramüsküler  kortikosteroid enjeksiyonlarına  
yanıt  verir.  Alınan  yanıta  göre tekrarlanan  1 mL’lik  intramüsküler  enjeksiyonlar  etkili 
bulunmuştur. 
 
Solunum  yolu hastalıklarında  DİPROVER ’in intramüsküler  enjeksiyonundan bir kaç saat 
sonra semptomlarda düzelme görülmüştür. Bronşiyal astım, saman nezlesi, alerjik bronşit 
ve alerjik rinitte 1 -2 mL’lik dozlar semptomları belirgin bir  biçimde  düzeltmiştir.  
 
Gerektiğinde  tekrarlanan  1-2 mL’lik  intramüsküler  dozlarla,  akut ve kronik bursit  
tedavisinde  çok iyi  sonuçlar  alınmıştır.  
 
Lokal  Uygulama:  Ek olarak  lokal  anestezik  kullanılması nadiren  gerekli  olur. DİPROVER 
ile birlikte  lokal  anestezik  kullanılması isteniyorsa, formülasyonunda paraben içermeyen 
%1 ya da %2’lik prokain hidroklorür ya da lidokain ile enjektör  içinde  karıştırılarak  
uygulanabilir. %1 ve %2 lidokain ile seyreltilen süspansiyon hemen kullanılmalıdır. 
Benzer  lokal  anesteziklerin  kullanılmasında bir sakınca yoktur; ancak metilparaben,  
3/16 propilparaben, fenol ve bunlara  benzer  maddeleri içeren  anesteziklerden kaçınılmalıdır.  
 
Önce gereken miktarda DİPROVER, daha sonra lokal anestezik enjektöre çekilir  ve 
karışması  için enjektör  hafifçe  sallanır.  Akut  subdeltoid, subakromiyal,  olekranon ve 
prepatellar  bursitlerde,  bursa  içine  yapılan  1-2 mL DİPROVER enjeksiyonu birkaç saat 
içinde ağrıyı azaltır ve hareket serbestliği sağlar.  Kronik bursit, akut dönem kontrol altına 
alındıktan sonra daha düşük bir dozla tedavi  edile bilir.  Akut  tenosinovit, tendinit  ve 
peritendinitte  tek doz olarak  uygulanan  DİPROVER semptomları genellikle  hafifletir.  
Kronikleşmiş  durumlarda  ise, hastanın  durumu gerektiriyorsa  enjeksiyonlar  tekrarlanabilir.  
Romatoid  artrit  ve osteoartritte  görülen ağrı, hassasiyet  ve eklem  sertliği,  genellikle  0.5-
2 mL DİPROVER ’in eklem  içine  enjekte edilmesinden  2-4 saat sonra  azalır.  Etki,  her iki 
hastalıkta  farklıdır ve vakaların çoğunda  4 hafta  ya da daha  fazla sürer.  
 
Eklem  içi enjeksiyonlar  için önerilen  dozlar  şunlardır:  
• Diz, kalça,  omuz  gibi büyük eklemler  için 1-2 mL 
• Dirsek,  el ve ayak  bileği  gibi eklemler  için 0.5-1 mL 
• Ayak, el, toraks  eklemleri  gibi küçük eklemler için  0.25- 0.5 mL  
 
Dermatolojik  hastalıklar  da lezyon  içine  yapılan  DİPROVER enjeksiyonlarına yanıt 
verebilir. İntradermal tedavilerde DİPROVER 26  no’lu iğne ve tüberkülin enjektörüyle, 0.2 
mL /cm2 olarak uygulanması önerilir. Bir hafta  içinde herhangi bir dokuya yapılan 
DİPROVER toplam dozu 1 mL’yi  geçmemelidir.  
 
Heloma d urum altında görülen bursitler, 0.25 mL dozunda iki enjeksiyon ile kontrol altına  
alınabilir.  Halluks  rigidus, digiti quinti  varus  ve akut gut artriti gibi hastalıklarda  
semptomlar  genellikle hemen hafifler.  
 
Enjeksiyonların çoğu için tüberkülin enjektörü ve  25 no’lu iğne uygundur. 
 
Yaklaşık  haftada bir kez DİPROVER uygulanması  önerilen  hastalıklar  ve dozlar  şöyledir:  
• Heloma  durum  ya da heloma molle  altında  görülen bursitler: 0.25- 0.5 mL.  
• Topuk dikeni: 0.5 mL.  
• Halluks  rigidus  üzerinde  görülen bursitler: 0.5 mL.  
• Sinoviyal  kistler: 0.25- 0.5 mL.  
• Metatarsalji  (Morton  nevraljisi): 0.25- 0.5 mL.  
• Tenosinovit:  0.5 mL.  
• Küboid kemik  periostiti: 0.5 mL. 
• Akut  gut artriti: 0.5 -1 mL.    
4/16  
Olumlu bir  yanıt alındıktan sonra, uygun aralıklarla  doz yavaş yavaş azaltılarak etkili olan  
en düşük doz, dolayısıyla da idame dozu saptanır.  
 
Eğer  hasta,  hastalığına  bağlı  olmaksızın  strese  karşı  aşırı duyarlıysa, DİPROVER ’in 
dozunu yükseltmek gerekebilir. Uzun süreli bir tedaviden sonra ilacın  kesilmesine  karar 
verilirse,  doz yavaş  yavaş  azaltılarak kesilmelidir.  
 
Uygulama şekli:  
 
DİPROVER DAMAR İÇİNE  YA DA CİLT  ALTINA ENJEKTE EDİLMEZ.  
 
Betametazon  dipropiyonat  kristalleri çok küçük olduğundan, intradermal  ve intralezyonel  
uygulamalarda  ince enjektör  iğnesi  (26 no’ya kadar) kullanmak mümkündür. 
 
DİPROVER ’in, 
• Sistemik  kortikosteroid gerektiren  durumlarda  intramüsküler,  
• Gerekli  durumlarda, doğrudan hasta yumuşak dokunun içine,  
• Artritlerde,  intraartiküler  ya da periartiküler,  
• Dermatolojik  hastalıklarda,  lezyon  içine,  
• Ayaktaki  ya da yumuşak dokulardaki  enflamatuvar  ve kistik  hastalıklarda  lokal  
enjeksiyon olarak uygulanması önerilir. 
 
Özel  popülasyonlara ilişkin  ek bilgiler:  
Böbrek/Karaciğer yetmezliği:  Bu popülasyonda  kullanımı ile ilgili veri bulunmamaktadır.  
Pediyatrik  popülasyon:  Bu popülasyonda  kullanımı ile ilgili veri bulunmamaktadır. 
Geriyatrik  popülasyon:  Bu popülasyonda  kullanımı ile ilgili veri  bulunmamaktadır. 
 
4.3 Kontrendikasyonlar  
DİPROVER,  diğer  kortikosteroidlerde  olduğu gibi, sistemik  mantar  hastalığı olanlarda,  
betametazon  dipropiyonat, betametazon  sodyum  fosfat,  diğer  kortikosteroidler  ya da 
DİPROVER’in içindeki  diğer  maddelere  aşırı duyarlı  olan kişilerde  kontrendikedir  (bkz. 
Bölüm  2 ve Bölüm 6.1  Yardımcı  maddelerin  listesi).  
 
DİPROVER, idiyopatik trombositopenik purpurası olan hastalarda intramüsküler yoldan 
UYGULANAMAZ.  
 
4.4 Özel  kullanım  uyarıları  ve önlemleri  
DİPROVER intravenöz  veya subkutan uygulamada  kullanılamaz.  
 
Epidural  kortikoster oid enjeksiyonlarından  sonra  bazıları  ölümle  sonuçlanan  ciddi  
nörolojik olaylar bildirilmiştir. Raporlanan spesifik olaylar arasında, burada belirtilenlerle   
5/16 sınırlı olmamak üzere, spinal kord enfarktüsü, parapleji, kuadripleji, kortikal körlük ve  
inme bulunmaktadır. Bu ciddi nörolojik olaylar, floroskopi ile ve floroskopi olmadan  
bildirilmiştir.  Kortikosteroidlerin epidural  uygulamasının güvenliliği  ve etkililiği 
kanıtlanmamıştır  ve kortikosteroidler bu kullanım  için onaylanmamıştır.  
 
ANTİSEPTİK  TEKNİKLER  GEREKLİDİR.  
 
DİPROVER iki betametazon esteri içerir; bunlardan biri, betametazon sodyum fosfat  olup, 
enjeksiyon yerinden hızla emilir.  Bu nedenle,  bu ürünü kullanırken  hekim  DİPROVER’in 
bu çözünebilir  bileşeninin sistemik  etkiye  yol açabileceğini  hesaba katmalıdır.  
 
Kronik kullanım  sırasında  (çok yüksek dozlarda,  sadece kısa bir süre sonra)  ya da 
kortikosteroid gereksiniminde artış olduğunda (enfeksiyon, travma, ameliyat gibi stresli  
durumlardan  sonra)  uygulamanın sonlandırılması  veya  aniden  azaltılması adrenal  
yetmezliği hızlandırabilir. Bu nedenle dozun kademeli olarak azaltılması gerekir. Stresli 
durumlarda  bazen  kortikosteroidleri  tekrar uygulamak veya  dozu arttırmak gerekir.  
 
Doz azaltımı yakın tıbbi gözetim altında yapılmalıdır ve bazı durumlarda uzatılmış veya  
yüksek doz tedaviden sonra hastanın 1 yıla  kadar izlenmesi gerekir.  
 
Adrenal  yetmezli ğin semptomları şunlardır:  rahatsızlık,  kas güçsüzlüğü, zihinsel  
bozukluklar, letarji, kas ve kemik ağrısı, deri deskuamasyonu, dispne, anoreksi, bulantı,  
kusma, ateş, hipoglisemi,  hipotansiyon, dehidratasyon ve hatta,  tedavinin  ani olarak  
kesilmesinden  sonra ölüm. Adrenal  yetmezliğin  tedavisi  kortikosteroidler, 
mineralokortikoidler, su, sodyum  klorür ve glukoz uygulanmasını  içerir.  
 
Kortikosteroidlerin  yüksek dozlarının hızlı intravenöz  enjeksiyonu kardiyovasküler  
kollapsa  neden  olabilir; bu  nedenle  enjeksiyon 10 dakikalık süre boyunca  uygulanmalıdır. 
 
Parenteral kortikosteroid tedavisi verilen hastalarda seyrek olarak, şok olasılığıyla birlikte  
anafilaktoid/anafilaktik reaksiyonlar gerçekleşmiştir. Kortikosteroidlere alerjik reaksiyon  
öyküsü olan  hastalarda uygun önlemler  alınmalıdır.  
 
Uzun süreli kortikosteroid tedavilerinde, potansiyel faydalar risklerle karşılaştırıldıktan  
sonra  parenteral uygulamadan oral  uygulamaya geçilmesi  düşünülmelidir.  
 
İntraartiküler  enjeksiyonlar da şunları  bilmek  önemlidir:  
-Bu tip uygulama  lokal  ve sistemik  etkilere  yol açabilir.  
-Septik  sürecini  dışlamak  amacıyla eklem  içerisinde bulunabilecek sıvının  incelenmesi  
şarttır.  
-Daha önceden enfekte olmuş  bir ekleme lokal  enjeksiyon yapmaktan  kaçınılmalıdır.  
-Ağrı ve l okal şişlikte net artış, eklem hareketliliğinde artan kısıtlılık, ateş ve rahatsızlık  
septik artrit sorusunu akla getirmelidir. Eğer enfeksiyon tanısı doğrulanırsa uygun bir   
6/16 antimikrobik  tedaviye başlanmalıdır. 
-Stabil olmayan  eklemlere,  enfekte bölgelere  ve intervertebral  boşluklara  
kortikosteroidleri  enjekte etmeyiniz.  
-Osteoartritli eklemlere  enjeksiyonların tekrarlı  olarak  yapılması eklemdeki  tahribatı 
ağırlaştırabilir.  
-Sonrasında  tendon rüptürü ortaya  çıkabileceğinden  kortikosteroidleri  doğrudan 
tendonların içine enjekte etmekten kaçınınız.  
 
Kortikosteroidlerin  intramüsküler  enjeksiyonu lokal  doku atrofisini önlemek  amacıyla  
büyük kas kitlelerinin içine derin olarak yapılmalıdır. 
 
Yumuşak doku ya da lezyon ve eklem  içine  kortikosteroid uygulanması , sistemik  ve lokal  
etkilere  neden olabilir.  
 
Risk altındaki  spesifik  gruplar  
Betametazonun  glukokortikoid özellikleri nedeniyle (glukozun  proteinlere  dönüşmesi)  
diyabetik hastalarda betametazon  yalnızca kısa bir süre ve sadece yakın tıbbi gözetim  
altında  kullanılabilir.  
 
Hipotiroidizmi ya da sirozu  olan  hastalarda  glukokortikoid etkisinde  artış  vardır.  
 
Oküler  herpes  simpleksi  olan hastalarda DİPROVER kullanımından kaçınılmalıdır  çünkü 
kornea pe rforasyonu olasılığı  mevcuttur.  
 
Kortikosteroidler  ile tedavi  sırasında  psikotik bozukluklar  ortaya  çıkabilir.  Duygusal  
instabiliteye  veya  psikoza  yatkınlık kortikosteroidlerle  tedavi  sırasında kötüleşebilir. 
 
Aşağıdaki  durumlarda  dikkatli  olunması önerilir: 
-nonspesifik ülseratif kolit,  perforasyon riski, apse ve  diğer piyojenik enfeksiyonlar;  
-divertikülit; 
-intestinal anastomoz;  
-gastroduodenal  ülser;  
-böbrek yetmezliği; 
-hipertansiyon;  
-osteoporoz;  
-miyastenia  gravis;  
-glokom  
-akut psikozlar;  
-viral ve bakteriyel  enfeksiyonlar;  
-büyüme  geriliği; 
-tüberküloz;  
-Cushing sendromu;  
-diyabet;   
7/16 -kalp yetmezliği; 
-tedavisi  zor olan  epilepsi; 
-tromboembolizm  veya  tromboflebit  eğilimleri; 
-gebelik.  
 
Kortikosteroid tedavisinin komplikasyonları  doz ve tedavi  süresiyle  bağlantılı  olduğundan, 
her hasta için  doz ve tedavi  süresi  açısından  risk/yarar  oranının değerlendirilmesi  gerekir.  
Kortikosteroidler enfeksiyon belirtilerini maskeleyebilir veya enfeksiyonun saptanmasını  
zorlaştıra bilir.  
Dirençte azalma nedeniyle kullanım  sırasında  yeni  enfeksiyonlar  ortaya  çıkabilir.  
 
Uzun  süreli  kullanım  posteriyor  subkapsüler  katarakta  (özellikle  çocuklarda)  ya da 
glokoma neden olabilir; bu durumlar optik sinirlere zarar verebilir ve mantarlara veya  
virüslere  bağlı  sekonder  oküler enfeksiyonları  ağırlaştırabilir.  
Uzun süreli tedavide (6 haftadan uzun) göz hastalıkları uzmanına düzenli muayeneye  
gidilmesi gerekir.  
Kortikosteroidlerin orta ve yüksek dozları hipertansiyona, sıvı retansiyonuna ve potasyum  
atılımında artışa neden olabilir. Bu etkilerin, yüksek dozlarda kullanıldıkları durumlar  
dışında, sentetik türevlerle ortaya çıkma olasılığı daha düşüktür. Düşük sodyumlu diyet ve  
potasyum  takviyesi  düşünülebilir. Tüm  kortikosteroidler kal siyum  atılımını artırır.  
 
KORTİKOTERAPİ  ALAN HASTALARA  AŞAĞIDAKİ  TEDAVİLER  VERİLEMEZ:  
- ÇİÇEK  AŞISI;  
- NÖROLOJİK  KOMPLİKASYON VE YETERSİZ  ANTİKOR  YANITI  RİSKİ  
NEDENİYLE  DİĞER  BAĞIŞIKLAMA  YÖNTEMLERİ  (ÖZELLİKLE  YÜKSEK  
DOZDA).  
 
Bununla birlikte, bağışıklama uygulamaları, kortikosteroidleri hastalıklar için replasman  
tedavisi  olarak  alan hastalarda gerçekleştirilebilir (Addison hastalığı gibi).  
Kortikosteroidlerin immün supresif dozlarını alan hastalar, özellikle çocuklar, suçiçeği ya  
da kızamığa maruz kalmaktan kaçınmaları konusunda uyarılmalıdır.  
 
Aktif  tüberküloz  durumunda  kortikosteroidler, uygun bir antitüberküloz  tedavisiyle  birlikte 
kortikosteroidlerin kullanıldığı fulminan veya dissemine tüberküloz vakalarıyla  
sınırlandırılmalıdır.  
 
Latent tüberkülozu olan veya tüberküline reaksiyon gösteren hastalarda kortikosteroidler  
endike  ise hastalık  yeniden  aktifleşebileceğinden  sıkı takip  gereklidir. Uzun  süreli  
kortikosteroid tedavisi sırasında hastalar kemoprofilaksi  almalıdır.  
 
Kemoprofilaktik  bir programda  rifampisin  kullanılması durumunda, rifampisinin  
kortikosteroidlerin metabolik hepatik klirensi üzerindeki artırıcı etkisi dikkate alınmalıdır;  
kortikosteroid dozunda ayarlama gerekebilir.   
8/16 Kortikosteroidlerin  bebeklerin  ve çocukların büyüme  hızını  azaltabilmesi ve endojen  
kortikosteroid üretimini engelleyebilmesi nedeniyle uzun süreli kortikosteroid tedavisi  
sırasında  büyüme ve gelişme dikkatle izlenmelidir. 
 
Kortikosteroidler  bazen  bazı hastalarda spermlerin  sayısını  ve hareketliliğini değiştirebilir.  
 
Sistemik ve topikal (intranazal, inhale ve intraoküler dahil) kortikosteroid kullanımında  
görme bozuklukları bildirilebilmektedir. Eğer hastada bulanık görme veya diğer görme  
bozuklukları gibi semptomlar görülürse, hastanın ka tarakt, glokom veya santral seröz  
koryoretinopati  (SSKR)  gibi seyrek  görülen hastalıkların  da dahil  olabileceği  görme  
bozukluklarının olası  nedenlerinin  değerlendirilmesi için oftalmoloğa  sevki  düşünülmelidir.  
 
DİPROVER,  bebeklerde  ve 3 yaşına  kadar olan çocuklarda  toksik reaksiyonlara  ve 
anafilaktoid reaksiyonlara sebebiyet verebilen benzil alkol içerir. Prematüre bebekler ve  
yeni doğanlara uygulanmamalıdır. 
 
DİPROVER,  alerjik  reaksiyonlara  (muhtemelen  gecikmeli)  ve istisnai olarak  
bronkospazma  neden  olabilecek  metil paraben  (E218)  ve propil  paraben  (E216) içerir.  
 
Sodyum:  
Bu tıbbi ürün her ampulde  1 mmol (23 mg)’dan  az sodyum  ihtiva  eder;  yani esasında 
sodyum  içermez.  
 
4.5 Diğer tıbbi  ürünler  ile etkileşimler  ve diğer etkileşim  şekilleri  
Diğer  ilaçlar  ile etkileşim: 
Fenobarbital, rifampin,  fenitoin  ya da efedrin  kortikosteroidlerle  birlikte  kullanıldığında, 
kortikosteroidlerin metabolizmasını hızlandırdıklarından terapötik  etkilerini azaltabilir.  
 
KORTİKOTERAPİ  ALAN HASTALARA AŞAĞIDAKİ  TEDAVİLER  VERİLEMEZ:  
- ÇİÇEK  AŞISI;  
- NÖROLOJİK  KOMPLİKASYON VE YETERSİZ  ANTİKOR  YANITI  RİSKİ  
NEDENİYLE  DİĞER  BAĞIŞIKLAMA YÖNTEMLERİ  (ÖZELLİKLE YÜKSEK 
DOZDA).  
 
Bununla  birlikte  kortikosteroidleri  replasman  tedavisi  olarak  alan hastalarda bağışıklama  
uygulamaları  gerçekleştirilebilir  (Addison hastalığı gibi).  
 
Tiyazidler  gibi diüretikler  ile kombine  kullanım  glukoz intoleransı  riskini  arttırabilir.  
 
Kortikosteroid ile eş zamanlı  olarak  östrojen alan hastalar  aşırı kortikosteroid etkileri 
yönünden izlenmelidir.  
 
Kortikosteroidlerin kardiyak glikozitler ile eş zamanlı uygulanması hipokalemiye bağlı   
9/16 olarak aritmi ya da dijitalis toksisite riskini arttırabilir. Kardiyak glikozitleri alan hastalar  
genellikle  potasyum  kaybına  neden  olan diüretik ler de alırlar;  bu durumda  potasyum  düzeyi 
ölçümleri yapmak önemlidir. Kortikosteroidler, amfoterisin B’nin neden olduğu potasyum 
kaybını  arttırabilir. Bu ilaç kombinasyonlarından birini  alan tüm hastalarda  serum  
elektrolitleri, özellikle  de serum  potasyum  düzeyi yakından izlenmelidir.  
 
Kortikosteroidlerin kumarin tipi antikoagülanlarla birlikte kullanımı antikoagülan etkileri  
doz ayarlaması  gerektirecek  kadar  arttırabilir  ya da azaltabilir.  Glukokortikoidler  ile birlikte 
antikoagülan alan hastalarda kortikosteroidler ile indüklenen gastrointestinal ülser  olasılığı 
veya iç  kanama riskinde  artış  olasılığı dikkate  alınmalıdır.  
 
Kortikosteroidler  kanda  salisilatların  konsantrasyonunu düşürebilir.  Kortikosteroidlerin  
dozu düşürülürken veya tedavi kesilir ken, hastalar salisilizm varlığı yönünden kontrol  
edilmelidir. Glukokortikoidlerin salisilatlar ile kombine kullanımı gastrointestinal ülserin  
sıklığını  ve şiddetini  arttırabilir.  
 
Non-steroid  antienflamatuvar  ilaçlar  veya  alkol  ile kombine  kullanım  gastrointestinal ülser  
gelişme riskini veya mevcut ülserin kötüleşme riskini arttırabilir.  
 
Glukokortikoidlerin intrinsik hiperglisemik etkisi nedeniyle, diyabetik hastalarda bazen oral 
anti diyabetik ajanların veya insülinin dozunun ayarlanması gerekir.  
 
Somatotropin ile kombine  kullanım  bu hormona  yanıtı inhibe  edebilir.  Somatotropin 
uygulanması sırasında, vücut yüzey alanının metrekaresi başına günde 300-  450 mcg’den  
(0.3- 0.45 mg) yüksek betametazon dozlarından kaçınılmalıdır. 
 
CYP3A inhibitörle riyle (örn., kobisistat içeren ürünler) eş zamanlı tedavinin sistemik yan 
etkilerin riskini arttırması beklenir. Fayda, sistemik kortikosteroid yan etkilerinin riskinde  
artıştan fazla olmadıkça bu kombinasyondan kaçınılmalıdır; böyle bir durumda hastalar  
sistemik  kortikosteroid yan etkileri açısından izlenmelidir. 
 
Diğer  etkileşim şekilleri:  
Laboratuvar  testleri 
Kortikosteroidler  nitroblue  tetrazoliyum redüksiyon testini etkileyerek  yalancı  negatif  
sonuçlara  neden olabilir. 
 
Hasta kortikosteroidler ile tedavi edilirken, parametrelerin ve laboratuvar testlerinin (deri  
testleri,  tiroid  hormon düzeyleri  gibi)  yorumlanması  sırasında  bu durum  dikkate  alınmalıdır.  
 
Özel  popülasyonlara ilişkin  ek bilgiler:  
Pediyatrik  popülasyon:  Bu yaş grubunda  etkileşim çalışması  yapılmamıştır.    
10/16 4.6 Gebelik ve laktasyon   
Genel  tavsiye  
Gebelik  kategorisi C’dir.  
 
İnsanlarda  yeterli  teratojenik  çalışmalar  yapılmadığından glukokortikoidler  gebelik  
sırasında,  laktasyon döneminde  ve çocuk  doğurma  potansiyeli  bulunan kadınlara, 
yalnızca  bu ilaçların  annenin, embriyonun veya fetusun sağlığına  faydaları  ve potansiyel  
riskleri  kapsamlı biçimde değerlendirildikten sonra  uygulanabilir. 
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Gebe kadınlarda  DİPROVER kullanımı hakkında  yeterli  veri olmadığı  için,  çocuk  doğurma  
potansiyeli olan kadınların uygun kontrasepsiyon kullanmaları önerilir.  
Hem  kortikosteroid hem de östrojen alan hastalar,  aşırı kortikosteroid etkileri için 
gözlemlenmelidir.  
 
Gebelik  dönemi  
Doğumdan önce kortikoterapi endike ise, avantajlar ve dezavantajlar tartılmalı ve klinik 
fayda  yan etkiler  (büyümenin inhibisyonu ve artmış  enfeksiyon riski dahil)  ile 
karşılaştırılmalıdır.  
 
Bazı durumlarda kortikosteroid tedavisine gebelik döneminde devam edilmesi ve hatta  
dozunun arttırılması gerekir  (örn., replasman kortikoterapisinde).  
 
Betametazonun  intramusküler  yolla  uygulanması, ürünün doğumdan >24 saat önce  
(gebeliğin 32.haftasından önce) verilmesi halinde fetusta dispne sıklığında anlamlı bir  
azalma sağlar.  
 
Yayınlanmış  veriler  kortikosteroidlerin  gebeliğin  32. haftasından  sonra  profilaktik  
kullanımının  halen  tartışmalı olduğunu göstermektedir.  Bu nedenle,  hekim  kortikosteroidler 
gebe liğin 32. haftasından sonra kullanıldığında, anne ve fetusa yönelik faydaları  ve 
potansiyel riskleri karşılaştırmalıdır.  
 
Kortikosteroidler  doğumdan sonra  hyalin  membran  hastalığının  tedavisi  için endike  
değildir. 
 
Prematüre bebeklerde  hyalin membran  hastalığının  profilaktik  tedavisinde,  
kortikosteroidler  preeklampsi  veya  eklampsisi olan veya plasenta  lezyonlarına  dair 
bulguları  olan gebe kadınlara uygulanmamalıdır.  
 
Gebeliği sırasında yüksek dozlarda kortikosteroidler verilen annelerin bebekle ri, adrenal  
yetmezlik  bulguları  açısından  dikkatle izlenmelidir.  
 
Doğumdan önce annelere betametazon enjeksiyonları uygulandığında bebeklerde, fetüs   
11/16 adrenal  bezlerinin  hem definitif  zonunda  hem de fetal zonlarında,  fetal büyüme  
hormonunun ve muhtemelen  steroidlerin  üretimini düzenleyen  hipofiz  hormonlarının geçici  
inhibisyonu görülmektedir. Ancak, fetal hidrokortizonun inhibisyonu doğum  sonrasında  
strese karşı  verilen pitüiter -adrenokortikal yanıtı  etkilemez.  
 
Kortikosteroidler plasentadan kolayca geçtiğinden, gebeliklerinin büyük bölümünde veya  
bazı dönemlerinde  kortikosteroid verilen  annelerin  yenidoğan  bebekleri  veya  küçük  
çocukları  çok nadir  görülen konjenital  katarakt  olasılığı açısından  dikkatle  muayene  
edilmelidir.  
 
Gebelik  döneminde  kortikosteroid alan kadınlar, doğumdan kaynaklanan  strese bağlı  
adrenal yetmezliğin tespit edilmesi amacıyla kontraksiyonlar sırasında ve sonrasında ve  
doğum  sırasında izlenmelidir.  
 
Laktasyon  dönemi  
Kortikosteroidler  plasenta bariyerini  geçer  ve anne sütünde  saptanabilir.  
 
DİPROVER anne sütüyle beslenen bebeklerde advers reaksiyonlara yol açabildiğinden,  
tıbbi ürünün anne açısından önemi dikkate alınarak emzirmenin durdurulması ve tıbbi  
ürünün kesilmesi arasında bir karar verilmelidir.  
 
Üreme yeteneği/  Fertilite  
DİPROVER’in üreme yeteneği/fertilite üzerine etkileriyle ilgili herhangi bir veri mevcut 
değildir. 
 
4.7 Araç ve makine  kullanımı üzerindeki  etkiler 
Yüksek dozlar  uygulandığında  merkezi  etkiler  (öfori,  insomni  ve uzun süreli  tedavi  
sırasında  ortaya çıkabilecek  görme bozuklukları  açısından dikkatli olunmalıdır. 
 
4.8 İstenmeyen  etkiler  
DİPROVER ile  gözlemlenen  advers  reaksiyonlar, diğer  kortikosteroidler  için belirtilenlerle  
aynı olup hem doz hem  de tedavi süresi  ile ilgilidir.  
 
Genel olar ak kortikosteroidler ile gözlenen advers reaksiyonlar arasında, aşağıdaki etkiler  
özellikle  belirtilmelidir:  
 
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);  
seyrek (≥1/10.000 ila <1/1.000); çok seyrek (<1/10.000), bili nmiyor (eldeki verilerden 
hareketle  tahmin edilemiyor).  
 
Bağışıklık  sistemi  hastalıkları:  
Bilinmiyor: Kortikosteroidler  cilt testlerinin  inhibisyonuna  neden  olabilir,  enfeksiyon 
semptomlarını maskeleyebilir ve latent bir enfeksiyonu aktif hale getirebilirler. Ayrıca,   
12/16 özellikle mikobakteriler, tüberküloz, Candida albicans veya virüs nedenli enfeksiyona  karşı  
direnci  azaltabilirler.  
 
Endokrin hastalıkları:  
Bilinmiyor: Cushing sendromunun klinik  semptomları,  menstrüel  bozukluklar  
diyabetiklerde  insülin veya  oral antidiyabetik ajanlara olan  ihtiyaç artışı,  fetal çocuk  
gelişiminde inhibisyon, karbonhidratlara karşı toleransta düşüş, latent diabetes mellitus  
belirtileri, özellikle stres durumunda (travma, cerrahi operasyon ve hastalık gibi) zararlı 
olan hipofiz  ve adrenal korteksin sekonder inhibisyonu 
 
Metabolizma  ve beslenme hastalıkları:  
Bilinmiyor:  Protein katabolizması ile  birlikte  negatif  azot  dengesi, lipomatoz,  kilo artışı 
 
Sıvı ve elektrolit  dengesi  hastalıkları:  
Bilinmiyor: Sodyum retansiyonu, potasyum kaybı, hipokalemik alkaloz, sıvı retansiyonu, 
duyarlı  hastalarda konjestif kalp yetmezliği, hipertansiyon 
 
Psikiyatrik  hastalıklar:  
Bilinmiyor: Öfori, duygudurum bozuklukları, kişilik değişiklikleri ve  şiddetli depresyon, 
hiperiritabilite,  insomni, özellikle  psikiyatrik  öyküsü olan hastalarda psikotik 
reaksiyonlar, depresyon  
 
Sinir  sistemi  hastalıkları:  
Bilinmiyor: Nöbetler, vertigo, baş ağrısı, migren, artmış intrakranial basınç (psödotümör  
serebri)  
 
Göz hastalıkları:  
Bilinmiyor: Intraoküler basınçta artış (psödotümör serebri: bkz. Sinir sistemi hastalıkları); 
glokom, posterior subkapsüler katarakt, ekzoftalmus, bulanık görme (ayrıca bkz. bölüm  
4.4) 
 
Gastrointestinal  hastalıklar:  
Bilinmiyor: Kanamalı  ve olası  perforasyonlu  gastrik  ülser,  pankreatit,  abdominal  
distansiyon, bağırsak  perforasyonu, ülseratif özofajit, bulantı, kusma  
 
Deri  ve deri altı doku hastalıkları:  
Bilinmiyor: Deri atrofisi,  iyileşmede  gecikme,  ince ve hassas  deri, peteşi,  morarma,  alerjik  
dermatit,  anjiyonörotik ödem, fasial eritem, terlemede  artış, ürtiker  
 
Kas-iskelet  bozuklukları,  bağ dokusu ve kemik  hastalıkları:  
Bilinmiyor: Kaslarda güçsüzlük, kaslarda kütle kaybı, miyastenia gravis’de miyastenik 
semptomların alevlenme si, bazen şiddetli kemik ağrısı ve spontan kırıklarla osteoporoz  
(vertebral kompresyon kırıkları), aseptik kemik nekrozu (femur ve humerus başlarında),   
13/16 tendon rüptürü, steroid miyopati, patolojik kırıklar, eklem  instabilitesi  
 
Diğer:  
Anafilaktik  ve alerjik  reaksiyonlar, hipotansif  reaksiyonlar  veya  şokla  ilgili reaksiyonlar  
 
AŞAĞIDAKİ  YAN  ETKİLER  PARENTERAL  KORTİKOTERAPİ  SIRASINDA  
GÖZLENEBİLİR:  
 
Yüz ve kafanın  intralezyonel  tedavisi  ile ilişkili nadir  görülen  körlük vakaları,  
hiperpigmentasyon veya  hipopigmentasyon, subkutan ve kutanöz  atrofi,  steril apse,  
enjeksiyon sonrası alevlenme  (eklem içi  kullanımdan sonra)  , Charcot artropatisi.  
 
Tekrarlanan  eklem  içi uygulamadan  sonra,  eklem  hasarı  meydana gelebilir.  
Kontaminasyon  riski  vardır.  
 
Şüpheli  advers  reaksiyonların  raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem  
taşımaktadır. Raporlama yapılması, ilacın yarar/risk dengesinin sürekli olarak izlenmesine  
olanak  sağlar. Sağlık  mesleği  mensuplarının  herhangi  bir şüpheli  advers  reaksiyonu  
Türkiye  Farmakovijilans  Merkezi  (TÜFAM)’ne  bildirmeleri gerekmektedir  
(www.titck.gov.tr ; e-posta:  tufam@titck.gov.tr ; tel: 0 800 314 00 08; faks:  0 312 218 35 
99) 
 
4.9 Doz aşımı ve  tedavisi  
Semptomlar: 
Betametazon  dahil  olmak  üzere,  glukokortikoidlerin akut doz aşımları hayati  tehlike  
oluşturmaz. 
 
Diyabet,  glokom, aktif peptik  ülser  gibi spesifik  kontrendikasyonların yokluğunda  veya 
dijitalis,  kumarin tipi antikoagülan ya da  potasyum  kaybına  yol açan diüretikler  gibi ilaçlar 
alınırken, birkaç  gün süreyle  çok yüksek dozlarda  glukokortikoid kullanımı çok ciddi  
sonuçlar  doğurmamaktadır. 
 
Önlemler: 
Kortikosteroidlerin metabolik etkileri, temel hastalığın ya da eşlik eden hastalığın zararlı  
etkileri ya da ilaç etkileşimleri sonucunda  oluşan  komplikasyonların uygun tedavisi  
yapılmalıdır. Yeterli sıvı alımı sağ lanmalı, serum ve idrar elektrolitleri, özellikle sodyum 
ve potasyum  düzeyleri  izlenmelidir.  Elektrolit dengesizliği varsa tedavi  edilmelidir.  
 
5. FARMAKOLOJİK  ÖZELLİKLER  
5.1 Farmakodinamik  özellikler 
Farmakoterapötik  grup: Sistemik kullanıma yönelik kortikosteroidler, glukokortikoidler  
ATC  kodu:  H02AB01   
14/16 Betametazon  sentetik  bir glukokortikoiddir  (9 alfa-floro -16 beta- metilprednizolon).  
Betametazon  güçlü antienflamatuvar, immün  supresif  ve antialerjik  etkilere  sahipti r. 
 
Betametazon  klinik  yönden anlamlı mineralokortikoid etkiye  sahip  değildir.  
Glukokortikoidler  hücre  membranlarına  difüzyonla  yayılır  ve spesifik  sitoplazmik  
reseptörler ile kompleksler oluştururlar. Daha sonra bu kompleksler hücre çekirdeğine  girer, 
DNA’ya (kromatin) bağlanır ve elçi RNA transkripsiyonunu ve çeşitli enzimlerin protein 
sentezini uyarırlar. Sonuç olarak sistemik glukokortikoid kullanımında gözlenen etkilerden 
bu kompleksler sorumludur. Enflamasyon ve bağışıklık süreçleri üzerinde ki önemli 
etkilerine  ek olarak,  glukokortikoidler  karbonhidratlar, proteinler  ve lipidlerin  
metabolizmasını da etkilerler.  Son olarak,  kardiyovasküler  sistem,  iskelet  kasları  ve merkezi  
sinir sistemini de etkilerler.  
 
Enflamasyon  ve bağışıklık  süreçleri  üzerindeki  etki:  
Glukokortikoidlerin antienflamatuvar, immün supresif ve antialerjik özellikleri onların  
terapötik  uygulamalarının çok önemli  bir kısmından sorumludur.  Bu özelliklerin  ana 
bileşenleri şunlardır: enflamasyon bölgesinde immün yönden aktif hücrelerin sayısında  
azalma, vazodilatasyonda azalma, lizozom membranlarının stabilizasyonu, fagositozun 
inhibisyonu, prostaglandinlerin ve  ilgili maddelerin üretiminde  azalma.  
Antienflamatuvar  aktivite  hidrokortizonunkinden yaklaşık  25 kat daha fazla ve 
prednizolonunkinden 8- 10 kat daha  fazladır  (ağırlık  temelinde).  
 
Karbonhidratların  ve proteinlerin  metabolizması  üzerindeki  etki:  
Glukokortikoidler protein katabolizmasını uyarır. Açığa çıkan aminoasitler karaciğerde  
glukoneogenez işlemiyle glukoz a ve glikojene dönüştürülür. Periferik dokularda glukoz  
alımı azalır  ve bu da özellikle  diyabete  yatkınlığı olan hastalarda hiperglisemiye  ve 
glukozüriye  neden olur.  
 
Lipid  metabolizması  üzerindeki  etki:  
Glukokortikoidler lipolitik aktiviteye sahiptir. Bu lipoliz ekstremitelerde daha belirgindir.  
Glukokortikoidler esas olarak gövde, boyun ve baş bölgesinde görülen lipojenik etkiye de  
sahiptir.  Tüm  bu etkiler  yağ depolarının yeniden dağılımına neden olur.  
 
Kortikosteroidlerin  maksimum farmakolojik  aktivitesi pik serum  düzeylerinden  daha  sonra 
ortaya çıkar ve bu, bu ilaçların etkilerinin çoğunun tıbbi ürünün direkt aktivitesine  değil, 
enzim aktivitesinin değişmesine bağlı  olduğunu gösterir.  
 
5.2 Farmakokinetik özellikler 
Genel özellikler  
Emilim: Betametazon  dipropionat  ve betametazon  sodyum  fosfatı  içeren  sentetik  
adrenokortikal analoglar, lokal enjeksiyon yerinden absorbe edilerek lokal ve sistemik  
terapötik  etkiler ve diğer  farmakolojik  etkiler oluştururlar.  
  
15/16 Dağılım: Bir kortikosteroidin biyolojik etki düzeyinin kortikosteroidin toplam plazma  
konsantrasyonundan çok, bağlanmamış kortikosteroid ile ilişkili olduğu görünmektedir.  
Betametazon  önemli düzeyde  plazma  proteinlerine  bağlanır  (konsantrasyon aralığının  
ortalaması  = %62.5);  ancak  genel  normal  plazma  seviyelerinde  hidrokortizon %89 oranında  
bağlanır. Hidrokortizonun 100 katına  kadar  olan konsantrasyonlarda  betametazon  
hidrokortizonun bağlanmasını  etkilememektedir; betametazon  esas olarak  albumine  
bağlanmak tadır.  
 
Biyotransformasyon:  Diğer  glukokortikosteroidler  gibi betametazon  da karaciğerde  
metabolize olur. Kimyasal açıdan betametazon, metabolizmasını etkileyecek kadar diğer  
doğal  kortikosteroidlerden belirli derecede farklıdır. 
 
Eliminasyon: Genel olarak kortikosteroidlerin farmakodinamik etkileri, ölçülebilir plazma  
düzeyleri periyodundan da uzun sürdüğünden, kortikosteroid kan düzeyleri (total veya  
bağlanmamış)  ile terapötik etkileri arasında herhan gi bir  özgün ilişki gösterilmemiştir.  
 
Sistematik olarak verilen betametazonun plazma yarılanma süresi 300 dakika veya daha  
uzun olup, biyolojik yarılanma süresi 36 -54 saat arasındadır. İkame tedavisi dışında etkin  
ve güvenilir  kortikosteroid dozları  temel  olarak  ampirik  denemelerle belirlenmiştir.  
 
Oral veya parenteral yoldan uygulanan betametazonun plazma yarı ömrü, yaklaşık 90 
dakika olan hidrokortizonun aksine,> 300 dakikadır. Hepatik hastalığı olan hastalarda,  
betametazonun  klirensi normal deneklerden daha yavaştır.  
 
5.3 Klinik  öncesi  güvenlilik  verileri  
Uygulanabilir  değildir.  
 
6. FARMASÖTİK  ÖZELİKLER  
6.1. Yardımcı maddelerin listesi  
Dibazik Sodyum fosfat anhidrit  
Sodyum  Klorür  
Disodyum EDTA  
Polisorbat 80 
Benzil Alkol  
Metilparaben  (E218)  
Propilparaben (E216)  
Sodyum Karboksimetilselüloz  
Polietilen Glikol  
Enjeksiyonluk su  
 
6.2 Geçimsizlikler  
DİPROVER,  bileşiminde  metilparaben,  propilparaben,  fenol  ve bunlara  benzer  maddeleri 
içeren  anesteziklerle karıştırılarak kullanılmamalıdır.    
16/16 6.3 Raf ömrü  
24 aydır. 
 
6.4 Saklamaya yönelik  özel tedbirler  
25°C’nin altında,  oda sıcaklığında, donmaktan korunarak saklanmalıdır.  
 
6.5 Ambalajın  niteliği ve içeriği  
Ambalaj  şekli  : Ampul  
Ambalaj  Malzemesi  : Renksiz  cam  Tip I 
 
6.6 Beşeri  tıbbi  üründen arta kalan  maddelerin  imhası  ve diğer özel önlemler  
Geçerli olduğu takdirde kullanılmış olan ürünler ya da atık materyaller ‘Tıbbi Atıkların  
Kontrolü yönetmeliği’ ve ‘Ambalaj Atıklarının Kontrolü yönetmelikleri’ne uygun olarak  
imha  edilmelidir.  
 
7. RUHSAT  SAHİBİ  
Haver Farma İlaç A.Ş.  
Akbaba Mahallesi Maraş Caddesi  
No:52/2/1 
Beykoz/İSTANBUL  
Tel: (0216) 324 38 38  
Faks: (0216) 317 04 98  
E-mail: info@haver.com.tr   
 
8. RUHSAT  NUMARASI  
2021/367 
 
9. İLK RUHSAT  TARİHİ/RUHSAT  YENİLEME  TARİHİ  
İlk ruhsat tarihi: 12.10.2021 
Ruhsat yenileme  tarihi: 
 
10. KÜB’ÜN YENİLENME  TARİHİ  
 