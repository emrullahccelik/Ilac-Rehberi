KISA ÜRÜN BİLGİSİ
1. BEŞERİ TIBBİ ÜRÜNÜN ADI
TOBRASED %0,3 steril göz merhemi
2. KALİTATİF VE KANTİTATİF BİLEŞİM
Etkin madde:
Tobramisin 3 mg/g
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Steril göz merhemi
Beyaz veya hemen hemen beyaz homojen bir merhemdir.
4. KLİNİK ÖZELLİKLER
4.1 Terapötik endikasyonlar
Duyarlı patojenler nedeni ile gelişmiş göz ve adnekslerin eksternal enfeksiyonlarının tedavisinde
kullanılır.
4.2 Pozoloji ve uygulama şekli
Oküler kullanım içindir.
Pozoloji/uygulama sıklığı ve süresi
Hafiften orta ciddiyete kadar olan rahatsızlıklarda günde iki - üç kez bir miktar (1,5 cm
uzunluğunda bir şerit) merhem, hasta gözün/gözlerin konjonktiva kesesine/keselerine uygulanır.
Ağır enfeksiyonlarda ilk iki gün hasta gözün/gözlerin konjonktival kesesine/keselerine bir miktar
(1,5 cm uzunluğunda bir şerit) merhem, her 3-4 saatte bir uygulanmalıdır, daha sonra enfeksiyon
iyileşinceye kadar günde iki veya üç uygulama yapılmalıdır.
Diğer antibiyotiklerde olduğu gibi, tedaviye bakteriyel yanıt uygun bir şekilde gözlenmelidir.
Tedavi süresi genellikle 7-10 gündür.
Gün içinde kullanılan TOBRASED %0,3 göz damlası ile birlikte, gece yatmadan önce
TOBRASED steril göz merhemi kullanılabilir.
TGM-201014P13
Sayfa 1Uygulama şekli:
Tüp ucunun ve merhemin kirlenmesinin önlenmesi için, göz kapağına ve etrafına ve diğer
yüzeylere tüpün ucuyla dokunmamaya özen gösterilmelidir.
Uygulama sonrasında nazolakrimal oklüzyon veya göz kapağının hafifçe kapatılması
önerilmektedir. Bu, oküler yoldan uygulanan tıbbi ürünlerin sistemik emilimini azaltabilir ve
sistemik advers reaksiyonlarda azalma sağlayabilir.
Diğer topikal oküler medikal ürünlerle yapılan eş zamanlı terapi durumunda, birbirini takip eden
uygulamaların arasında 5-10 dakika ara verilmelidir. Göz merhemi en son kullanılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Tobramisinin oküler kullanımı ile çok az sistemik maruziyet oluşur. Tobramisinin
aminoglikozidler ile eş zamanlı olarak sistemik tedavide kullanılması halinde uygun bir terapötik
seviyeye ulaşıldığından emin olunana kadar total serum konsantrasyonunun izlenmesine önem
verilmelidir.
Pediyatrik popülasyon:
1 yaş ve üzeri pediyatrik hastalarda yetişkinlerle aynı dozda (7-10 gün boyunca günde 2-3 kez)
kullanılan tobramisin göz merheminin güvenliliği ve etkililiği gösterilmiştir.
1 yaşın altındaki çocuklar için etkililik ve güvenlilik bilgisi mevcut değildir.
Geriyatrik popülasyon:
Yaşlı hastalarda özel dozaj uygulaması gerekli değildir.
4.3 Kontrendikasyonlar
Tobramisine veya yardımcı maddelerden herhangi birine aşırı duyarlılığı olduğu bilinen vakalarda
kontrendikedir.
4.4 Özel kullanım uyarıları ve önlemleri
Topikal olarak uygulanan aminoglikozidlere karşı bazı hastalarda hassasiyet gelişebilir. Aşırı
duyarlılık reaksiyonlarının şiddeti; kaşıntı, ürtiker, deri döküntüsü, anafilaksi, anafilaktoid
reaksiyonlar veya büllöz reaksiyonlar gibi lokal etkilerden genel reaksiyonlara kadar değişkenlik
gösterebilir. Aşırı duyarlılık reaksiyonu görülmesi durumunda tedavi kesilmelidir.
Diğer aminoglikozidler ile çapraz reaksiyonlar oluşabilir ve topikal oküler tobramisine duyarlı
olan hastaların ayrıca diğer topikal ve/veya sistemik aminoglikozidlere duyarlı olabileceği
düşünülmelidir. Bu ilacı kullanırken aşırı duyarlılık gelişirse, tedavi sonlandırılmalı ve diğer
ilaçlar kullanılmalıdır (bkz. Bölüm 4.8).
TGM-201014P13
Sayfa 2Diğer antibiyotiklerde olduğu gibi, uzun süre kullanım, mantarlar dahil tedaviye duyarlı olmayan
organizmaların aşırı üremesiyle sonuçlanabilir. Süperenfeksiyon oluşursa, uygun bir tedavi hemen
başlatılmalıdır.
Sistemik aminoglikozid tedavisi alan hastalarda nörotoksisite, ototoksisite ve nefrotoksisiteyi
içeren ciddi advers reaksiyonlar görülmüştür. Sistemik aminoglikozidlerle eş zamanlı
kullanılacaksa dikkatli olunmalıdır ve toplam serum konsantrasyonun izlenmesine dikkat
edilmelidir (bkz. Bölüm 4.8).
Myasthenia gravis ya da Parkinson hastalığı gibi, bilinen ya da şüpheli nöromüsküler hastalıkları
olan hastalara TOBRASED reçete edilirken dikkatli olunmalıdır. Nöromüsküler fonksiyon
üzerindeki potansiyel etkileri nedeniyle aminoglikozidler kas zayıflığını şiddetlendirebilir.
Göz merhemleri korneal yara iyileşmesini geciktirebilirler.
Oküler enfeksiyon sırasında hastaların kontakt lens takmamaları tavsiye edilmelidir.
4.5 Diğer tıbbi ürünler ile etkileşimler ve diğer etkileşim şekilleri
TOBRASED ile ilgili özel bir etkileşim çalışması yapılmamıştır. TOBRASED’in topikal oküler
dozu ile klinik olarak anlamlı etkileşim tanımlanmamıştır.
Tobramisin ile etkileşimler sistemik uygulamadan sonra bildirilmiştir. Ancak, tobramisinin topikal
uygulamadan sonraki sistemik absorpsiyonu ile herhangi bir etkileşim riski minimum düzeydedir.
Bir aminoglikozid (TOBRASED) ve nörotoksik, ototoksik veya nefrotoksik etkisi olan diğer oral,
sistemik veya topikal ilaçların eş zamanlı ve/veya ardışık kullanımı toksisitede artmaya neden
olabilir, mümkün olduğunda kaçınılmalıdır.
TOBRASED ile kombine olarak kullanılan topikal kortikosteroidler bakteriyel, fungal veya viral
enfeksiyonların klinik belirtilerini maskeleyebilir ve aşırı duyarlılık reaksiyonlarını baskılayabilir.
4.6 Gebelik ve laktasyon
Genel tavsiye:
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon):
Herhangi bir doğum kontrol yöntemi uygulamayan ve çocuk doğurma potansiyeli bulunan
kadınlar için herhangi bir özel önlem tanımlanmamıştır.
Gebelik dönemi:
Gebe kadınlarda topikal oküler tobramisin kullanımına ilişkin veri yoktur veya sınırlı veri
mevcuttur. Tobramisin, gebe kadınlarda intravenöz doz uygulamasının ardından plasenta
TGM-201014P13
Sayfa 3üzerinden fetüse geçmemektedir. Tobramisinin rahim-içi maruziyette ototoksisiteye neden olması
beklenmemektedir.
Hayvanlar üzerinde yapılan araştırmalar, sınırlı klinik ilgiye sahip olmak üzere, sistemik
maruziyetten sonra ve tobramisin göz damlasından sağlanan terapötik kullanımda maksimum
insan dozundan yeterince fazla olduğu kabul edilen dozajlarda üreme toksisitesi göstermiştir.
Tobramisinin sıçanlar veya tavşanlarda teratojenisiteye neden olmadığı kanıtlanmıştır (Bkz.
Bölüm 5.3).
TOBRASED gebelik döneminde, kesinlikle gerekli olmadıkça kullanılmamalıdır.
Laktasyon dönemi:
Sistemik tedavide, tobramisin çocuğu etkileme riski taşıyacak miktarlarda (günde iki defa 150
mg'a kadar intravenöz veya intramüsküler uygulamadan sonra) anne sütüne geçer. Topikal oküler
uygulama sonrasında tobramisinin insan sütüne atılıp atılmadığı bilinmemektedir. Emzirme
dönemindeki bebekte risk göz ardı edilemese de, topikal olarak damlatıldığında, sistemik
maruziyet düşüktür ve TOBRASED kullanırken risk düşük olarak değerlendirilmektedir. Bu ilaç
emziren annelere reçete edildiğinde bu durum dikkate alınmalıdır.
Çoğu ilaç anne sütüne geçtiği için, emzirmenin durdurulup durdurulmayacağına ya da tedavinin
durdurulup durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve TOBRASED tedavisinin emziren anne açısından faydası
dikkate alınmalıdır.
Üreme yeteneği / Fertilite:
TOBRASED topikal oküler kullanımının insan üremesi üzerine etkisini değerlendirmek üzere
çalışmalar yapılmamıştır (bkz. Bölüm 5.3).
4.7 Araç ve makine kullanımı üzerindeki etkiler
TOBRASED'in araç ve makine kullanımına etkisi yoktur veya ihmal edilebilir düzeydedir. Diğer
göz preparatlarıyla birlikte kullanımda geçici görüntü bulanıklığı ya da diğer görsel rahatsızlıklar
araç ve makine kullanımını etkileyebilir. Eğer görme bulanıklığı oluşursa, araç veya makine
kullanmaya başlamadan önce görüntü netleşinceye kadar beklenmelidir.
4.8 İstenmeyen etkiler
Güvenlilik profilinin özeti
Klinik çalışmalarda en sık bildirilen advers reaksiyonlar oküler hiperemi ve oküler rahatsızlık
olup, hastaların yaklaşık %1,4 ve %1,2’sinde meydana gelir.
Advers etkiler çok yaygın (≥ 1/10), yaygın (≥ 1/100 ila <1/10), yaygın olmayan (≥ 1/1.000 ila <
1/100), seyrek (≥ 1/10.000 ila <1/1.000), çok seyrek (< 1/10.000), bilinmiyor (eldeki verilerden
hareketle tahmin edilemiyor) olarak listelenmiştir. Her sıklık grubunda, advers reaksiyonlar
ciddiyet dereceleri azalacak şekilde listelenmiştir. Advers reaksiyonlar klinik çalışmalardan ve
TGM-201014P13
Sayfa 4pazarlama sonrası spontan raporlardan elde edilmiştir. Aşağıdaki advers reaksiyonlar
TOBRASED göz damlasının ve/veya merheminin oftalmik kullanımını takiben gözlenmiştir:
Bağışıklık sistemi hastalıkları:
Yaygın olmayan: Hipersensitivite
Bilinmiyor: Anafilaktik reaksiyon
Sinir sistemi hastalıkları:
Yaygın olmayan: Baş ağrısı
Göz hastalıkları:
Yaygın: Oküler rahatsızlık, oküler hiperemi, göz alerjisi, göz kapağı kaşıntısı
Yaygın olmayan: Keratit, korneal aşınma, görme bozukluğu, bulanık görme, göz kapağı eritemi,
konjonktival ödem, göz kapağında ödem, göz irritasyonu, göz ağrısı, kuru göz, göz akıntısı,
gözyaşında artış, göz kaşıntısı
Bilinmiyor: Göz alerjisi, göz kapakları kaşıntısı
Deri ve deri altı doku hastalıkları:
Yaygın olmayan: Ürtiker, dermatit, madarozis (kirpikte dökülme), lökodermi (vitiligo), kaşıntı,
deride kuruluk
Bilinmiyor: Stevens-Johnson sendromu, döküntü, eritema multiforme, eritem
Özel popülasyonlara ilişkin ek bilgiler:
Bazı hastalarda topikal olarak uygulanan aminoglikozidlere karşı aşırı duyarlık oluşabilmektedir
(bkz. Bölüm 4.4).
Tobramisinin, aminoglikozid antibiyotiklerle sistemik tedavisinin eş zamanlı uygulandığı
vakalarda, toplam serum konsantrasyonunun izlenmesine dikkat edilmelidir (bkz. Bölüm 4.4).
Sistemik tobramisin tedavisi alan hastalarda nörotoksisite, ototoksisite ve nefrotoksisite gibi ciddi
advers reaksiyonlar ortaya çıkmıştır (bkz. Bölüm 4.4).
Pediyatrik popülasyon:
Çocuklarda advers reaksiyonların sıklığı, tipi ve ciddiyeti yetişkinlerde olduğu kadar beklenilir.
TOBRASED, 1 yaş ve üstü çocuklarda yetişkinlerde olduğu gibi aynı dozda kullanılabilir. 1
yaşından küçük çocuklarda güvenlilik ve etkililik tespit edilmemiştir ve veriler mevcut değildir
(bkz. Bölüm 4.2).
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın risk/yarar dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
TGM-201014P13
Sayfa 54.9 Doz aşımı ve tedavisi
Bu ürünün özelliklerine bağlı olarak oftalmik kullanımı veya tüp içeriğinin kazara içilmesi
durumunda toksik etki beklenmemektedir.
Tobramisinin aşırı doz klinik belirtileri (punktat keratit, eritem, gözyaşında artış, ödem ve göz
kapağı kaşınması) bazı hastalarda görülen yan etkilere benzeyebilmektedir.
TOBRASED’in topikal doz aşımında göz(ler) ılık su ile yıkanabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Oftalmolojik, anti-infektifler, antibiyotikler
ATC kodu: S01AA12
Tobramisin; geniş spektrumlu, hızlı bakterisid etkili bir aminoglikozid antibiyotiktir. Başlıca
etkisini bakteri hücreleri üzerinde polipeptid bağlanmasını ve ribozom üzerinde sentezlenmesini
engelleyerek gösterir.
Direnç mekanizması
Tobramisine direnç, farklı mekanizmalarla oluşmaktadır. Bunlar şu şekildedir: (1) bakteri hücresi
içerisindeki ribozomal alt biriminin değişiklikleri; (2) tobramisinin hücre içerisine taşınması
sırasında etkileşim (3) adenilleyici, fosforilleyici ve asetilleyici enzimleri dizisi ile tobramisinin
inaktivasyonu. İnaktive edici enzimlerin üretimi için genetik bilgiler, bakteri kromozomu veya
plazmidler aracılığıyla taşınabilir. Diğer aminoglikozidlere çapraz direnç oluşabilir.
Sınır değerler
Sınır değerler ve in vitro spektrum, aşağıda belirtildiği gibi sistemik kullanıma bağlıdır. Lokal
olarak daha yüksek konsantrasyonlar elde edildiği ve lokal fiziksel/kimyasal koşullar ürünün
uygulama bölgesindeki aktivitesini etkileyebileceği için, bu sınır değerler tıbbi ürünün topikal
oküler kullanımı için geçerli olmayabilir. EUCAST’a göre, tobramisin için aşağıdaki sınır değerler
belirlenmektedir:
• Enterobacteriaceae S ≤ 2 mg/l, R > 4 mg/l
• Pseudomonas spp. S ≤ 4 mg/l, R > 4 mg/l
• Acinetobacter spp. S ≤ 4 mg/l, R > 4 mg/l
• Staphylococcus spp. S ≤ 1 mg/l, R > 1 mg/l
• Türle ilgili olmayan S ≤ 2 mg/l, R > 4 mg/l
Spesifik patojenlere karşı klinik etkinlik:
Aşağıda listelenen bilgiler, mikroorganizmaların bu ilaçta tobramisine duyarlı olup olmayacağı
hususundaki olasılıklar hakkında sadece tahmini bir kılavuz sunmaktadır. Konjonktivitte
gözlemlenen gibi gözün dış enfeksiyonlarından izole edilen bakteri türleri burada sunulmaktadır.
TGM-201014P13
Sayfa 6Edinilen direncin prevalansı, seçilen türler için coğrafi olarak ve zamanla değişiklik gösterilebilir;
özellikle ciddi enfeksiyonları tedavi ederken direnç hakkında lokal bilgi arzu edilmektedir.
Direncin lokal prevalansının, en azından bazı enfeksiyon tiplerinde tobramisin yararlılığının
sorgulanabilir olduğu seviyede, gerekli olduğu üzere uzman tavsiyesi alınmalıdır.
YAYGIN OLARAK DUYARLI TÜRLER
Aerobik Gram-pozitif mikroorganizmalar:
• Bacillus megaterium
• Bacillus pumilus
• Corynebacterium accolens
• Corynebacterium bovis
• Corynebacterium macginleyi
• Corynebacterium pseudodiphtheriticum
• Kocuria kristinae
• Staphylococcus aureus (metisiline duyarlı – MSSA)
• Staphylococcus haemolyticus (metisiline duyarlı– MSSH)
• Staphylococcus epidermidis (koagülaz pozitif ve negatif)
• Streptococci (bazı A grubu beta hemolitik türler, bazı hemolitik olmayan türler ve bazı
Streptococcus pneumoniae dahil)
Aerobik Gram-negatif mikroorganizmalar:
• Acinetobacter junii
• Acinetobacter ursingii
• Citrobacter koseri
• Escherichia coli
• Klebsiella oxytoca
• Klebsiella pneumoniae
• Moraxella catarrhalis
• Moraxella oslonensis
• Morganella morganii
• Neisseria perflava
• Proteus mirabilis
• Pseudomonas aeruginosa
• Serratia liquifaciens
• Acinetobacter calcoaceticus
• Enterobacter aerogenes
• Escherichia coli
• H. aegyptius
• Haemophilus influenzae
• Moraxella lacunata
• Birçok Proteus vulgaris türü
TGM-201014P13
Sayfa 7Diğer ilgili patojenlere karşı anti-bakteriyel aktivite
EDİNİLEN DİRENCİN PROBLEM OLABİLECEĞİ TÜRLER
• Acinetobacter baumanii
• Bacillus cereus
• Bacillus thuringiensis
• Kocuria rhizophila
• Staphylococcus haemolyticus (metisiline dirençli–MRSH)
• Staphylococcus, diğer koagülaz-negatif türler
• Serratia marcescens
DOĞAL DİRENÇLİ ORGANİZMALAR
Aerobik Gram-pozitif mikroorganizmalar:
• Enterococcus faecalis
• Staphylococcus auereus ( metisiline dirençli- MRSA)
• Streptococcus mitis
• Streptococcus pneumoniae
• Streptococcus pyogenes
• Streptococcus sanguis
Aerobik Gram-negatif mikroorganizmalar:
• Chryseobacterium indologenes
• Haemophilus influenzae
• Stenotrophomonas maltophilia
• Burkholderia cepacia
Anaerobik Bakteriler:
• Propionibacterium acnes
Bakteriyel duyarlılık çalışmaları, bazı durumlarda, gentamisine dirençli mikroorganizmaların
tobramisine duyarlılığını koruduğunu göstermektedir.
Pediyatrik Popülasyon:
Bakteriyel konjonktivit, blefarit veya blefarokonjonktivit tedavisi için tobramisin göz damlaları
veya göz merhemi ile yürütülen 10 klinik çalışmaya 600’ün üzerinde pediyatrik hasta
kaydedilmiştir. Bu hastaların yaşı 1 ile 18 arasında değişmiştir. Genelde pediyatrik hastalarda
güvenlilik profili yetişkin hastalardakine benzerdir. 1 yaşın altındaki çocuklar için, veri
bulunmadığından pozoloji önerisinde bulunulamaz.
TGM-201014P13
Sayfa 8Farmakokinetik /Farmakodinamik ilişkisi:
Tobramisin için belirli bir farmakokinetik/farmakodinamik ilişki kurulmamıştır. Yayınlanmış in
vitro ve in vivo çalışmalarda tobramisinin, düşük serum konsantrasyonlarına rağmen bakteriyel
büyümeyi etkili bir şekilde baskılayan uzun süre devam eden antibiyotik etkisi gösterilmiştir.
Sistemik uygulama çalışmaları, çoklu günlük dozaj rejimlerine kıyasla günde bir kez doz rejimleri
ile daha yüksek maksimum konsantrasyonlar bildirmiştir. Bununla birlikte, mevcut kanıtların
ağırlığı, günde bir kez sistemik doz uygulamasının, çoklu günlük dozaj ile eşit derecede etkili
olduğunu göstermektedir. Tobramisin konsantrasyona bağlı bir antimikrobiyal öldürme etkisi
gösterir ve MİK veya minimum bakteri öldürücü konsantrasyonun (MBK) üstünde artan
antibiyotik düzeyleri ile daha yüksek etkinliğe sahiptir.
Yaşlı popülasyon:
Yaşlılar ile diğer erişkin popülasyonlar arasında güvenlilik veya etkililik konusunda genel bir
klinik fark gözlenmemiştir.
5.2 Farmakokinetik özellikler
Genel Özellikler
Emilim:
Tobramisin tavşan korneası ve konjonktivada zayıf bir şekilde emilir ve topikal tobramisin
uygulanmasından sonra göze minimal miktarlar absorbe olmaktadır.
Ek olarak, TOBRASED ile benzer konsantrasyona sahip tobramisin ürünlerinin topikal oküler
uygulamasından sonra sistemik tobramisin absorpsiyonu klinik olarak zayıftır (%0,3).
Yüksek tobramisin konsantrasyonu, enfeksiyon bölgesinde (oküler yüzey) genellikle en dirençli
izolatların konsantrasyonundan daha yüksek bir konsantrasyon sağlar (MİK’ler>64 μg/mL insan
gözündeki tek bir uygulamadan sonra tobramisin konsantrasyonu, dozdan 1 dakika sonra 848 ±
674 µg/ml’dir).
Sağlıklı insan gözyaşındaki tobramisin konsantrasyonu, bir dozun uygulanmasından sonra en az
44 dakikaya kadar MİK 90 üzerinde (oküler izolatlar için tarif edildiği gibi 16 µg/ml) kalır.
Dağılım:
Erkeklerde dağılım hacmi 0,26 l/kg’dır. Tobramisinin insan plazma proteinine bağlanma oranı
%10’dan daha düşük olduğu bulunmuştur.
Biyotransformasyon:
Tobramisinin idrarla birincil olarak değişmemiş ilaç olarak, atıldığı tespit edilmiştir.
Eliminasyon:
Tobramisin, esasen değişmemiş ilaç olarak, glomerüler filtrasyon yoluyla idrarda hızla ve yaygın
şekilde atılır. Plazma yarı ömrü yaklaşık iki saattir. Normal böbrek fonksiyonu olan erişkin
bireylerde bildirilen sistemik klirensi 0,05-0,1 L/saat/kg arasında değişmiş ve böbrek
fonksiyonlarında azalma ile düşüş göstermiştir.
TGM-201014P13
Sayfa 9Doğrusallık /Doğrusal olmayan durum:
Topikal oküler uygulamadan sonra artan doz konsantrasyonları ile oküler veya sistemik
absorpsiyon test edilmemiştir. Bu nedenle, oküler doz ile maruziyet arasındaki doğrusallık ilişkisi
kurulamamıştır.
Hastalardaki karakteristik özellikler
Böbrek/karaciğer yetmezliği:
Bu hasta popülasyonlarında TOBRASED göz damlaları ve göz merhemleri çalışılmamıştır.
Bununla birlikte, bu ürünün topikal uygulamasından sonra düşük sistemik tobramisin emiliminden
dolayı, doz ayarlaması gerekli değildir.
Pediyatrik hastalarda kullanım:
TOBRASED, pediyatrik hastalarda (1 yaş ve üstü) erişkinlerle aynı dozda kullanılabilir. Diğer
yandan, 1 yaşından küçük pediyatrik hastalarda sınırlı bilgi mevcuttur.
5.3 Klinik öncesi güvenlilik verileri
Tobramisin, gastrointestinal kanaldan çok az absorbe edilmektedir. Tobramisinin parenteral olarak
uygulanan yüksek dozlarının sıçan ve köpeklerde renal toksisiteye, kedilerde ototoksisiteye neden
olduğu raporlanmıştır.
Klinik öncesi çalışmalar, majör organojenez periyotları esnasında sıçanlara 30 ve 60 mg/kg’de
intra-peritoneal (IP) yolla tobramisinin yüksek sistemik dozlarının uygulandığını ve bunun
fetüslerde ve yenidoğan sıçanlarda böbrekteki kortikal alanın kaybına ve glomerüler yoğunlukta
artışlara neden olduğunu göstermiştir. Diğer laboratuvar hayvanlarındakine benzer şekilde,
aminoglikozid antibiyotiklerinin ototoksik olduğu düşünülmektedir. 30 hafta boyunca 20, 40 ve
80 mg/kg/gün şeklinde subkutan yolla uygulama yapılan kedilerde uzatılmış sistemik tobramisin
tedavisi, doza bağlı saç hücrelerinin ve kulaktaki destekleyici duyusal yapıların dejenerasyonu ile
sonuçlanmıştır.
Bununla birlikte, artık insan kulağının, hayvan modellerine göre anatomik olarak daha korumalı
ve dolayısıyla aminoglikozid kaynaklı yaralanmalara karşı daha az hassas olduğu
düşünülmektedir.
6. FARMASÖTİK ÖZELLİKLER
6.1 Yardımcı maddelerin listesi
Klorobutanol hemihidrat
Vazelin sıvı
Petrolatum (beyaz yumuşak parafin)
TGM-201014P13
Sayfa 106.2 Geçimsizlikler
Spesifik bir geçimsizlik çalışması yapılmamıştır.
6.3 Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında saklayınız. Buzdolabına koymayınız.
Açıldıktan sonra 15 gün içinde kullanılmalıdır.
6.5 Ambalajın niteliği ve içeriği
Kutuda, 5 g’lık alüminyum tüpte ve kullanma talimatı ile birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atık Kontrolü Yönetmeliği” ve
“Ambalaj ve Ambalaj Atıkları Kontrol Yönetmeliği” ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
162/7
9. RUHSAT TARİHİ/RUHSAT YENİLEME TARİHİ
İlk ruhsat tarihi: 14.10.1992
Ruhsat yenileme tarihi: 05.08.2009
10. KÜB’ÜN YENİLENME TARİHİ
TGM-201014P13
Sayfa 11