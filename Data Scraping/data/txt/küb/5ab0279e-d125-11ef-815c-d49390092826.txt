KISA ÜRÜN BİLGİSİ
1. BEŞERİ TIBBİ ÜRÜNÜN ADI
DEPORES X % 0.1 göz damlası, emülsiyon
2. KALİTATİF VE KANTİTATİF BİLEŞİM
Her 1 ml’de
Etkin madde:
Siklosporin 1 mg (% 0,1)
Yardımcı madde(ler):
Kastor Yağı 6,25 mg
Yardımcı maddeler için bölüm 6.1’e bakınız.
3. FARMASÖTİK FORM
Oftalmik emülsiyon
Beyaz homojen emülsiyon
4. KLİNİK ÖZELLİKLER
4.1 Terapötik endikasyonlar
Keratokonjonktivitis sikka ile ilişkili oküler enflamasyona bağlı olarak gözyaşı yapımının
baskılandığı öngörülen hastalarda gözyaşı yapımının artırılmasında, vernal keratokonjonktivit
(VKC), atopik keratokonjonktivit (AKC) tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Keratokonjonktivitis sikka ile ilişkili oküler enflamasyona bağlı olarak gözyaşı yapımının
baskılandığı öngörülen hastalarda önerilen doz etkilenen göze(lere) günde 2 kez 12 saat ara ile
1 damladır.
Vernal keratokonjonktivit (VKC) ve atopik keratokonjonktivit (AKC) olan hastalar için
önerilen doz günde 4 kez 1 damla etkilenen göze(lere) damlatılır.
Uygulama şekli:
Göze damlatılarak uygulanır.
Kullanmadan önce homojen, beyaz, opak bir emülsiyon elde etmek için, flakon birkaç kez
ters çevrilmelidir. DEPORES X, suni gözyaşları ile birlikte kullanılabilir; preparatların
damlatılmaları arasında 15 dakikalık bir süre bulunmalıdır.
İlaç uygulanmadan önce eller sabun ve su ile iyice yıkanmalıdır. Flakon ucunun göze veya
kirpiğe değmemesi için alt göz kapağı aşağıya çekilir ve ilaç uygulanır. Uygulama sonrasında,
gözün iç köşesine hafifçe baskı uygulayarak gözler 1-5 dakika kapalı tutulur. Fazla sıvı temiz
bir bez ile silinmelidir. Uygulama sonrasında flakon atılmalıdır.
1 / 7Özel popülasyonlara ilişkin ek bilgiler:
Böbrek/Karaciğer yetmezliği:
Topikal oftalmik kullanım ile ilgili olarak bu popülasyona ait bir bildirim bulunmamaktadır.
Pediyatrik popülasyon:
DEPORES X’in etkililiği ve güvenliliği ile ilgili bilgi bulunmamaktadır.
Geriyatrik popülasyon:
DEPORES X’in etkililiği ve güvenliliği genç ve yaşlı hastalar arasında bir farklılık
göstermemektedir.
4.3 Kontrendikasyonlar
DEPORES X, aktif oküler enfeksiyonu olan hastalarda ve bileşimindeki maddelerden
herhangi birine karşı daha önceden aşırı duyarlılığı olduğu bilinen ya da şüphelenilen
hastalarda kontrendikedir.
4.4 Özel kullanım uyarıları ve önlemleri
DEPORES X, sadece oftalmik kullanım içindir. Tek kullanımlık flakonlarda bulunan
emülsiyon, bir ya da iki göz için kullanılmak üzere açıldıktan hemen sonra kullanılmalıdır ve
flakonda kalan kısım uygulamadan hemen sonra atılmalıdır.
Emülsiyonun kontamine olmasını önlemek için flakonun ucu göze ya da herhangi bir yüzeye
temas ettirilmemelidir.
DEPORES X, herpes keratit hikayesi olan hastalarda incelenmemiştir.
DEPORES X, gözde kontakt lens varken uygulanmamalıdır. Eğer gözde kontakt lens var ise,
emülsiyon uygulanmadan önce çıkarılmalıdır. DEPORES X, uygulamasından 15 dakika sonra
lensler tekrar takılabilir.
DEPORES X uygulamasını takiben oküler bakteriyel ya da fungal enfeksiyonlarda bir artış
bildirilmemiştir.
DEPORES X, içeriğinde yardımcı madde olarak kastor yağı içerir. Deri reaksiyonlarına sebep
olabilir.
4.5 Diğer tıbbi ürünler ile etkileşimler ve diğer etkileşim şekilleri
DEPORES X suni gözyaşları ile birlikte kullanılabilir; preparatların damlatılmaları arasında
15 dakikalık bir süre bulunmalıdır. Topikal olarak uygulanan DEPORES X’in sistemik
ilaçlarla herhangi bir etkileşiminin ortaya çıkması beklenmemektedir. Topikal oftalmik
siklosporinle birlikte uygulanan oftalmik ilaçların etkileşimi açısından çok fazla bilgi mevcut
değildir.
2 / 7Özel popülasyona ilişkin ek bilgiler:
Özel popülasyonlara ilişkin bir etkileşim çalışması bulunmamaktadır.
Pediyatrik popülasyon:
Pediyatrik popülasyonlara ilişkin bir etkileşim çalışması bulunmamaktadır.
4.6 Gebelik ve laktasyon
Genel tavsiye
Gebelik Kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Doğurma potansiyeli olup etkili kontrasepsiyon yöntemi uygulamayan kadınlarda önerilmez.
Gebelik dönemi
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
DEPORES X, gebelerde açıkça gerekmedikçe kullanılmamalıdır. Kesinlikle kullanılması
gerekli ise, fetus üzerindeki risk/yarar oranı değerlendirilerek, doktor gözetiminde
kullanılmalıdır.
Laktasyon dönemi
İlacın anne sütüne geçip geçmediği bilinmemektedir. Bu nedenle, kesinlikle kullanılması
gerekli ise, risk/yarar oranı değerlendirilerek, doktor gözetiminde kullanılmalıdır.
Üreme yeteneği/Fertilite
Topikal oftalmik kullanım ile ilgili olarak insanda üreme yeteneği/fertiliteye etkisi
bildirilmemiştir.
4.7 Araç ve makine kullanımı üzerindeki etkiler
Bütün oküler ilaçlarda olduğu gibi, ilaç verildiğinde geçici bir görme bulanıklığı söz konusu
olursa, hastanın araba sürmeye veya makine kullanmaya başlamadan önce görmesi tekrar
netleşene kadar beklemesi gerekir.
4.8 İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Göz hastalıkları
Çok yaygın : Gözde yanma
3 / 7Yaygın : Konjonktivada hiperemi, oküler akıntı, epifora (göz yaşarması), gözde ağrı,
yabancı cisim hissi, kaşıntı, batma ve görme bozukluğu (sıklıkla bulanık
görme)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0800 314 00 08; faks: 0312 218 35 99).
4.9 Doz aşımı ve tedavisi
DEPORES X’in oftalmik kullanımı ile ilgili olarak insanlarda bir doz aşımı bildirilmemiştir.
Doz aşımı olduğu düşünülen durumlarda genel semptomatik ve destekleyici tedavi
uygulanabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grup: Diğer oftalmolojikler
ATC Kodu: S01XA18
DEPORES X (siklosporin oftalmik emülsiyon), anti-inflamatuvar etkilere sahip topikal bir
immünomodülatör olan siklosporin içermektedir.
Siklosporin sistemik olarak uygulandığında immünosupresif bir ajandır. Keratokonjonktivitis
sikka ile ilişkili oküler enflamasyona bağlı olarak gözyaşı yapımının baskılandığı öngörülen
hastalarda, siklosporin emülsiyonunun parsiyel bir immünomodülatör olarak etkilediği
düşünülmektedir. Kesin etki mekanizması bilinmemektedir.
Siklosporin, TNF, IL 1, IL-2 ve IL-8 gibi sitokin immün geninin düzenlenmesi ile ilgili bir
nükleer faktör olan NF-kB’nin aktifleştirilmesini ve TNF, IL 1, IL-2 ve pro-enflamatuar
tepkilerin aktivasyonunu inhibe eden etkili bir immünomodülatördür.
Bir anti-inflamatuar ajan olarak, siklosporin oküler yüzey dokularında ve gözyaşı bezlerinde
tanımlanan T-yardımcı hücrelere etki eder, bu sadece bağışıklık cevabı üzerinde değil, aynı
zamanda sitokinlerin sentezindeki inflamatuar cevabı üzerinde de kilit rol oynar.
5.2 Farmakokinetik özellikler
Genel özellikler
Emilim:
Göze uygulanan siklosporin sonrasında kandaki siklosporin A konsantrasyonları spesifik
yüksek basınçlı sıvı kromatografisi-kitle spektrometri deneyi ile ölçülmüştür. İnsanda,
siklosporinin günde iki kez 12 ay süreyle topikal olarak uygulanmasından sonra, siklosporinin
kan konsantrasyonlarının 0,1 ng/mL’lik saptama sınırının altında olduğu bulunmuştur.
4 / 7Siklosporin oftalmik emülsiyonun 12 aylık tedavisi sırasında kanda herhangi bir ilaç birikimi
saptanmamıştır.
Oküler uygulama ile ilgili olarak emilim, dağılım, biyotransformasyon ve eliminasyon verileri
bildirilmemiştir.
Dağılım:
Beyaz tavşanlarda %0,05’lik 3H-siklosporin oftalmik çözeltisinin tek bir oküler uygulaması
gerçekleştirildiğinde, ilaç kornea ve konjonktiva gibi dokulara önemli ölçüde dağılırken, ilaç
aköz hümör, iris, siliyer cisim, kristal lens ve vitröz hümör önemsenmeyecek miktarda dağılır.
5.3 Klinik öncesi güvenlilik verileri
Preklinik etkiler, insanlardaki maksimum uygulamayı yeterince aştığı kabul edilen, klinik
önemi az olan, sistemik uygulamada gözlenmiştir. Tedavi ile ilişkili sistemik ya da oküler
toksisite oluşmamıştır. Çoğul dozlamada ilacın biriktiği herhangi bir sistem saptanamamıştır.
Erkek ve dişi farelerde ve sıçanlarda sistemik karsinojenez çalışmaları yapılmıştır.
Farelerde yapılan 78 haftalık bir çalışmada, hayvanlara 1,4 ve 16 mg/kg/gün oral dozlar
uygulanmış ve kadınlarda lenfositik lenfomalara karşı önemli derecede önemli bir eğilim
olduğuna ve erkeklerde önemli ölçüde kontrol değerini aşan orta dereceli dozlarda
hepatoselüler karsinom oranının arttığına dair kanıtlar elde edilmiştir.
Sıçanlarda yapılan 24 aylık bir çalışmada, oral 0,5, 2 ve 8 mg /kg/gün uygulanmış, pankreas
adacıklarının hücresel adenomlarının görülme sıklığı, düşük doz seviyesindeki kontrol
değerini önemli ölçüde aşmıştır. Fareler ve sıçanlardaki düşük dozlar 60 kg bir kişinin her iki
gözüne yerleştirilmiş bir damla (0.001 mg/kg /gün) siklosporin tüm dozu emilir yaklaşık
olarak günlük insan dozundan 1000 ve 500 kat daha yüksektir.
Siklosporin, tedavi edilen farelerin spermlerinde örneğin Ames Testi, V79-HGPRT Testi,
farelerde mikronükleer test ve hamsterlerin kemik iliğinde kromozom sapması testi ve DNA
tamir kapasitesi testi gibi seçici testlerde kanıtlandığı gibi mutajenik veya genotoksik etkiler
üretmedi.
Günde 15 mg/kg/güne kadar oral dozu alan erkek ve dişi sıçanlarla yapılan çalışmalarda
(insanlarda günlük 0.001 mg / kg / gün dozunun yaklaşık 15.000 katı), doğurganlık bozukluğu
gözlemlenmedi.
Teratojenik etkiler:
300 mg/kg/güne kadar oral dozda siklosporin uygulanan sıçan ve tavşanlarda organogenez
sırasında teratojenik etki kanıtı görülmedi. Sıçanlara ve tavşanlara uygulanan bu dozlar, bütün
dozun emildiğini farz ederek 60 kg'lık bir kişinin (0.001 mg / kg / gün) her iki gözüne
yerleştirilmiş bir damla siklosporin günlük insan dozundan yaklaşık 300.000 kat daha
yüksektir.
5 / 7Non-teratojenik etkiler:
Zararlı etkiler, hayvanlar için sadece toksik doz seviyeleri kullanılarak sıçanlar ve tavşanlarla
yapılan üreme çalışmalarında değerlendirildi. Siklosporin oral çözeltisi, toksik dozlarda
(sıçanlarda 30 mg/kg/gün ve tavşanlarda 100 mg/kg/gün), embriyo ve fetüsler için toksik idi;
fetal ağırlık azalması ve buna bağlı gecikmiş iskelet gelişimi. Bu dozlar günlük insan
dozundan sırasıyla 30.000 ve 100.000 kez daha yüksektir. Sırasıyla 17 mg / kg / gün veya 30
mg / kg / gün'e kadar siklosporin oral dozları verilen sıçan ve tavşan embriyo ya da
fetüslerinde organogenez sırasında hiçbir toksisite kanıtı gözlenmedi. Sıçan ve tavşanlara
verilen bu dozlar, günlük insan dozundan sırasıyla yaklaşık 17.000 ve 30.000 kat daha
fazladır. Günde 15 mg/kg/güne kadar (insan dozundan 15.000 kat daha fazla) oral dozlarda
advers olay gözlenmedi.
6. FARMASÖTİK ÖZELLİKLER
6.1 Yardımcı maddelerin listesi
Kastor yağı (Hint yağı)
Polisorbat 80
Karbomer 934
Gliserol
Sodyum hidroksit
Enjeksiyonluk su
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay.
6.4 Saklamaya yönelik özel tedbirler
Dondurulmamalıdır.
25°C altındaki oda sıcaklığında ışıktan koruyarak saklanmalıdır.
Saşeler açıldıktan sonra içerisinde bulunan flakonlar 28 gün içerisinde kullanılmalıdır.
Flakonlar tek kullanımlıktır, kullanılmayan kısmı atılmalıdır.
6.5 Ambalajın niteliği ve içeriği
DEPORES X, tek kullanımlık flakonlarda 0,4 ml emülsiyon olarak bulunmaktadır. Her
kutuda, 3 adet soyulabilir saşe içerisinde 10’ar adet tek kullanımlık flakon olmak üzere
toplam 30 adet tek kullanımlık flakon bulunmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
6 / 77. RUHSAT SAHİBİ
DEVA HOLDİNG A.Ş.
Halkalı Merkez Mah. Basın Ekspres Cad.
No:1 34303 Küçükçekmece/İSTANBUL
Tel: 0212 692 92 92
Faks: 0212 697 00 24
E-mail: deva@devaholding.com.tr
8. RUHSAT NUMARASI
2018/27
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 17.01.2018
Ruhsat yenileme tarihi:
10. KÜB’ÜN YENİLENME TARİHİ
7 / 7