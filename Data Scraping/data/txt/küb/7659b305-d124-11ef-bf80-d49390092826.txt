KISA ÜRÜN BİLGİSİ
1. BEŞERİ TIBBİ ÜRÜNÜN ADI
RİMA–FİX 15 mg tablet
2. KALİTATİF VE KANTİTATİF BİLEŞİM
Etkin madde:
Aripiprazol 15 mg
Yardımcı maddeler:
Laktoz monohidrat 40,25 mg
Yardımcı maddeler için 6.1’e bakınız.
3. FARMASÖTİK FORM
Tablet.
Yuvarlak, bikonveks, sarı renkli tablet.
4. KLİNİK ÖZELLİKLER
4.1. Terapötik endikasyonlar
RİMA–FİX yetişkin ve ergenlerde (13–17 yaş) şizofreni tedavisinde (akut şizofreni
epizodlarının tedavisinde ve idame tedavisi sırasında klinik düzelmenin devamlılığında)
endikedir.
RİMA–FİX yetişkinlerde Bipolar I Bozuklukla ilişkili akut manik epizodların tedavisinde ve
son epizodu manik ya da karma olan bipolar I hastalarında stabilitenin sağlanması ve
reküransın önlenmesinde endikedir.
4.2. Pozoloji ve uygulama şekli
Pozoloji / uygulama sıklığı ve süresi:
Yetişkinlerde
Şizofrenide
RİMA–FİX’in önerilen başlangıç dozu öğünlerin zamanı dikkate alınmaksızın günde tek doz
verilen 10 veya 15 mg/gün’dür. RİMA–FİX’in idame dozu günde 15 mg’dır. Klinik
çalışmalarda aripiprazolün 10–30 mg/gün doz aralığında etkili olduğu gösterilmiştir. Günlük
maksimum doz 30 mg’ı aşmamalıdır.
Bipolar Manide
RİMA–FİX, öğünlerin zamanı dikkate alınmaksızın günde tek doz olarak verilmelidir,
başlangıç dozu genellikle günde 15 veya 30 mg'dır. Eğer gerekliyse, doz ayarlaması 24
saatten daha kısa sürede yapılmamalıdır. Antimanik etkililiği (3-12 hafta) 15-30 mg/gün doz
aralığı için klinik çalışmalarla ispatlanmıştır. 30 mg/gün'ün üzerindeki dozların güvenliliği
klinik çalışmalar ile değerlendirilmiş değildir.
1Bipolar I Bozuklukta yeni mani epizodlarının önlenmesi
Aripiprazol kullanan hastalarda manik epizodların tekrarlanmasını engellemek için, tedaviye
aynı dozla devam edilmelidir. Doz azaltılmasını da içeren günlük doz ayarlamalarında, klinik
durum göz önünde bulundurulmalıdır.
Pediyatrik popülasyon
Ergenlerde (13–17 yaş) şizofreni
Önerilen doz öğünlerin zamanı dikkate alınmaksızın günde tek doz olarak 10 mg/gün’dür.
Tedavi ilk 2 gün, 2 mg doz ile başlatılmalı ve sonraki 2 gün 5 mg’a titre edilerek önerilen
günlük doz 10 mg’a ulaşılmalıdır. Uygun olduğunda, birbirini takip eden doz artışları, günlük
maksimum doz 30 mg’ı geçmeyecek şekilde, 5 mg’lık dozlarla uygulanmalıdır.
Aripiprazol 10–30 mg/gün doz aralığında etkilidir. Günlük 10 mg’ı aşan dozlardaki etkinliği,
ergenlerde çalışılmamıştır ancak bazı hastalar yüksek dozdan fayda görebilirler.
Uygulama şekli:
Ağız yoluyla alınır.
RİMA–FİX tablet aç veya tok karnına yeterli miktarda (örneğin bir bardak) su ile alınır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlaması gerekmez.
Karaciğer yetmezliği:
Hafif-orta şiddette karaciğer bozukluğu olan hastalar için doz ayarlaması önerilmemektedir.
Şiddetli karaciğer bozukluğu olan hastalarda mevcut veriler, tavsiyede bulunmak için
yetersizdir. Bu hastalarda, dozlama dikkatli bir şekilde düzenlenmelidir. Buna ek olarak, 30
mg’lık maksimum günlük doz, şiddetli karaciğer bozukluğu olan hastalarda dikkatlice
kullanılmalıdır (Bkz. Bölüm 5.2).
Pediyatrik popülasyon:
Aripiprazolün 13 yaşın altındaki çocuklarda güvenliliği ve etkililiği belirlenmediğinden
kullanılması önerilmemektedir.
Geriyatrik popülasyon:
65 yaş ve üzerindeki hastalarda aripiprazolün şizofreni ve Bipolar I bozukluk tedavisindeki
güvenliliği ve etkililiği belirlenmemiştir. Bu popülasyonun yüksek hassasiyetinden dolayı,
klinik faktörler uygun olduğu zaman daha düşük başlangıç dozu düşünülmelidir (Bkz. Bölüm
4.4).
Cinsiyet:
Kadın hastalarda erkek hastalardan daha farklı bir doz ayarı gerekmez (Bkz. Bölüm 5.2).
2CYP2D6 veya CYP3A4’ü inhibe eden veya CYP3A4’ü indükleyen ilaçları kullanan
hastalarda (Bkz. Bölüm 4.5):
Güçlü CYP3A4 veya CYP2D6 inhibitörleri ile eş zamanlı olarak aripiprazol alan hastalarda
dozun ayarlanması: Aripiprazolün güçlü bir CYP3A4 veya CYP2D6 inhibitörü ile eş zamanlı
olarak uygulanması durumunda, aripiprazol dozu alışılmış olan dozun yarısına indirilmelidir.
CYP3A4 veya CYP2D6 inhibitörü ile kombine tedaviye son verildiğinde, aripiprazol dozu
tekrar yükseltilmelidir (Bkz. Bölüm 4.5).
Güçlü CYP3A4 indükleyicileri kullanan hastalarda dozun ayarlanması: Aripiprazol
tedavisine güçlü bir CYP3A4 indükleyicisi ilave edildiğinde, aripiprazol dozu iki katına
çıkarılmalıdır. Aripiprazolün ilave doz artırımları klinik değerlendirme doğrultusunda
yapılmalıdır. CYP3A4 indükleyicisi kombinasyon tedavisinden çıkarıldığında aripiprazol
dozu önerilen doza azaltılmalıdır (Bkz. Bölüm 4.5).
CYP3A4 ve CYP2D6 enzimlerini inhibe eden çok sayıda ilaçla eş zamanlı olarak tedavi
gören hastalarda günlük dozun, normal dozun %25’ine kadar azaltılması göz önünde
bulundurulmalıdır.
CYP2D6’yı iyi metabolize edemediği bilinen hastalarda aripiprazol dozu başlangıçta normal
dozun yarısına (%50) indirilmeli, daha sonra iyi bir klinik yanıt alabilecek şekilde
ayarlanmalıdır. Bir CYP3A4 inhibitörü uygulanan, iyi metabolize edemeyen hastalarda
aripiprazol dozu, normal dozun çeyreği kadar (%25) olmalıdır.
4.3. Kontrendikasyonlar
Aripiprazole veya diğer bileşenlerine karşı alerjisi olanlarda kontrendikedir.
4.4. Özel kullanım uyarıları ve önlemleri
Antipsikotik tedavi sırasında, hastanın klinik durumunun düzelmesi birkaç günden birkaç
haftaya kadar sürebilir. Bu dönem boyunca hastalar yakından gözlenmelidir.
Aripiprazol doğrudan antidepresan tedavi amaçlı kullanılmamalıdır.
Önemli advers ilaç reaksiyonları:
İntihar: Psikotik hastalıklarda ve duygudurum bozukluklarında intihar eğilimi görülmesi
doğaldır ve bazı durumlarda, aripiprazolü de içeren antipsikotik tedaviye başlanmasından ya
da tedavinin kesilmesinden hemen sonra intihar eğilimi görüldüğü bildirilmiştir (Bkz. Bölüm
4.8). Yüksek risk altındaki hastaların yakından gözlenmesi antipsikotik tedaviye eşlik
etmelidir. Aripiprazol iyi hasta uygulamasına uyumlu olacak şekilde, doz aşım riskini
azaltmak için, en düşük miktarda reçete edilmelidir.
Tardif diskinezi: 1 yıllık ya da daha az süreli olan klinik çalışmalarda, aripiprazol ile tedavi
sırasında aniden ortaya çıkan diskinezi ile ilgili seyrek raporlar yer almıştır. Antipsikotik
tedavi süresi uzadığında tardif diskinezi riski arttığı için, RİMA–FİX alan hastalarda tardif
diskinezi belirti ve bulguları görülürse dozun azaltılması ya da ilacın kesilmesi
3düşünülmelidir. Bu bulgular geçici olarak kötüleşebilir veya tedavi kesildikten sonra dahi
ortaya çıkabilir (Bkz. Bölüm 4.8).
Diğer ekstrapiramidal semptomlar: Pediyatrik klinik çalışmalarda aripiprazol ile tedavi
sırasında akatizi ve parkinsonizm gözlemlenmiştir. Aripiprazol ile tedavi edilen hastada diğer
ekstrapiramidal belirti ve semptomlar gözlenirse, doz azaltması ve yakın klinik gözlem
değerlendirilmelidir.
Nöroleptik malign sendrom (NMS): NMS, antipsikotik tıbbi ürünlerle bağlantılı olan
potansiyel olarak ölümcül bir bulgu kompleksidir. Klinik çalışmalarda, aripiprazol ile tedavi
sırasında nadir NMS vakaları bildirilmiştir. NMS’nin klinik belirtileri hiperpireksi, kas
gerginliği, mental durumda değişiklikler ve otonom instabilite belirtileridir (düzensiz nabız ya
da kan basıncı, taşikardi, aşırı terleme ve kardiyak disritmi). Ayrıca kesin olarak NMS ile
ilişkili olmamakla birlikte, kreatin fosfokinazda artış, miyoglobinüri (rabdomiyoliz) ve akut
böbrek yetmezliği de görülebilir. Eğer bir hasta NMS belirti ve bulguları geliştirirse ya da
NMS’nin diğer klinik belirtileri olmadan açıklanamayan yüksek ateş gözlenirse, RİMA–FİX
dahil bütün antipsikotik ilaçlar kesilmelidir (Bkz. Bölüm 4.8).
Nöbet: Klinik çalışmalarda, aripiprazol ile tedavi sırasında nadir nöbet vakaları
raporlanmıştır. Bu sebeple, nöbet bozukluğu hikayesi ya da nöbetle ilişkilendirilen durumları
olan hastalarda dikkatli kullanılmalıdır (Bkz. Bölüm 4.8).
Yaşlı hastalarda demansla ilişkili psikoz:
Konvansiyonel ve atipik antipsikotik ilaçlar demansa bağlı psikozu olan yaşlı hastaların
tedavisinde kullanıldığında ölüm riskinde artışa neden olmaktadır.
Mortalitede artış: Alzheimer hastalığı ile ilişkili psikozu olan yaşlı hastalarda gerçekleştirilen
üç adet plasebo kontrollü aripiprazol çalışmasında (n= 938; ortalama yaş: 82,4;
aralık: 56–99 yaş), aripiprazol ile tedavi edilen hastalarda, plasebo ile karşılaştırıldığında
ölüm riski daha yüksek bulunmuştur. Aripiprazol ile tedavi edilen hastaların ölüm oranı,
oranın %1,7 olduğu plasebo grubu ile karşılaştırıldığında %3,5’tur. Ölüm nedenleri çeşitli
olmakla birlikte, ölümlerin büyük bir kısmının kardiyovasküler (ör. kalp yetmezliği, ani ölüm)
veya enfeksiyon (ör. pnömoni) gibi nedenlerle olduğu görülmüştür (Bkz. Bölüm 4.8).
Serebrovasküler advers olaylar: Aynı çalışmalarda, hastalarda ölümler dahil serebrovasküler
advers olaylar (ör. inme, geçici iskemik atak) bildirilmiştir (ortalama yaş: 84 yaş;
aralık: 78–88 yaş). Toplamda, bu çalışmalar boyunca plasebo ile tedavi edilen hastaların
%0,6’lık kısmına karşılık aripiprazol ile tedavi edilen hastaların %1,3’ünde serebrovasküler
advers olaylar bildirilmiştir. Bu fark istatistiksel olarak anlamlı değildir. Bununla birlikte, bu
çalışmalardan biri olan sabit doz çalışmasında, aripiprazol ile tedavi gören hastalarda görülen
serebrovasküler advers olaylar için istatistiksel olarak anlamlı bir doz-yanıt ilişkisi vardır.
RİMA–FİX demansla ilişkili psikozu olan hastaların tedavisinde onaylı değildir (Bkz. Bölüm
4.8).
4Hiperglisemi ve diabetes mellitus: Aripiprazol dahil atipik antipsikotikler ile tedavi edilen
hastalarda hiperglisemi ve diyabet bildirilmiş, bazı vakalarda hipergliseminin aşırı derecede
olduğu ve ketoasidoz, hiperozmolar koma veya ölüm ile ilişkili olduğu bildirilmiştir.
Hastaların şiddetli komplikasyonlara eğilimine sebep olabilen risk faktörleri obezite ve ailede
diyabet öyküsü olmasıdır. Aripiprazol ile gerçekleştirilmiş klinik çalışmalarda, hiperglisemi
bağlantılı advers olayların (diyabeti de içeren) insidans oranlarında ya da anormal glisemi
laboratuvar değerlerinde plasebo ile karşılaştırıldığında anlamlı farklılıklar gözlenmemiştir.
Aripiprazol ile ya da diğer atipik antipsikotik ajanlarla tedavi edilen hastalarda hiperglisemi
bağlantılı advers olaylar için doğrudan karşılaştırmalara izin verecek kesin risk tahminleri
mevcut değildir. RİMA–FİX’i de içeren diğer atipik antipsikotiklerle tedavi edilen hastalar
hipergliseminin belirti ve bulgularına karşı (polidipsi, poliüri, polifaj ve zayıflık) ve diabetes
mellitus teşhisi konmuş ya da diabetes mellitus risk faktörleri olan hastalar glukoz
kontrolünün kötüleşmesi ihtimaline karşı düzenli olarak izlenmelidir (Bkz. Bölüm 4.8).
Kilo artışı: Kilo artışı genellikle şizofrenik ve bipolar manik hastalarda, eş morbiditelere, kilo
artışına sebep olduğu bilinen antipsikotiklerin kullanımına, düzensiz yaşam şekline bağlı
olarak görülür ve şiddetli komplikasyonlara neden olabilir. Aripiprazol reçetelenmiş
hastalarda, pazarlama sonrası kilo artışı bildirilmiştir. Tespit edildiği zaman genellikle diyabet
hikayesi, tiroid bozukluğu ya da pituiter adenom bulunanlar gibi yüksek risk faktörü taşıyan
hastalardadır. Klinik çalışmalarda aripiprazolün klinik olarak anlamlı kilo artışına sebep
olduğu gösterilmemiştir (Bkz. Bölüm 5.1).
Bipolar manisi olan adolesan hastalarla yürütülen klinik çalışmalarda, 4 haftalık tedavi
sonrasında aripiprazolün kilo alımıyla ilişkilendirildiği görülmüştür. Bipolar manisi olan
adolesan hastalarda kilo artışı izlemi yapılmalıdır. Kilo artışı klinik olarak belirgin ise doz
azaltma dikkate alınmalıdır (Bkz. Bölüm 4.8).
Kardiyovasküler advers olaylar: Aripiprazol, bilinen kardiyovasküler hastalığı (miyokard
infarktüsü ya da iskemik kalp hastalığı hikayesi, kalp yetmezliği ya da iletim anormallikleri),
serebrovasküler hastalığı ya da hipotansiyona neden olabilecek durumları (dehidratasyon,
hipovolemi ve antihipertansif ilaçlarla tedavi) ya da akselere veya malign dahil olmak üzere
hipertansiyonu olduğu bilinen hastalarda dikkatli kullanılmalıdır.
Antipsikotik ilaçlar ile tedavide venöz tromboemboli (VTE) vakaları rapor edilmiştir.
Antipsikotikler ile tedavi edilen hastalarda VTE riski oluşabileceğinden, RİMA–FİX ile
tedavi sırasında ve öncesinde VTE için tüm olası risk faktörleri belirlenmeli ve koruyucu
önlemler alınmalıdır.
İletim anormallikleri: Aripiprazolün klinik deneylerinde, QT uzamasının görülme sıklığının
plasebo ile karşılaştırılabilir olduğu görülmüştür. Diğer antipsikotiklerle olduğu gibi, ailesinde
QT uzaması hikayesi olan hastalarda aripiprazol dikkatle kullanılmalıdır.
Ortostatik hipotansiyon: Potansiyel olarak α -adrenerjik reseptör antagonist aktivitesi
1
nedeniyle, aripiprazol ortostatik hipotansiyon ile bağlantılı bulunabilir. Yetişkin hastalarda
5(n=2.467) yapılan plasebo-kontrollü kısa süreli çalışmalarda ortostatik hipotansiyon ile
ilişkilendirilen advers etkilerin insidansı şöyledir: Ortostatik hipotansiyon (plasebo, %0,3;
aripiprazol, %1); ortostatik sersemlik (plasebo, %0,3; aripiprazol, %0,5) ve senkop (plasebo,
%0,4; aripiprazol, %0,5). 6–17 yaşları arasındaki pediyatrik hastalarda (n= 611) ise ortostatik
hipotansiyon ile ilişkilendirilen advers etkilerin insidansı; ortostatik hipotansiyon (plasebo,
%0; aripiprazol, %0,5); ortostatik sersemlik (plasebo, %0; aripiprazol, %0,3) ve senkop
(plasebo, %0; aripiprazol, %0,2) olarak görülmüştür. Klinik çalışmalarda oral aripiprazol ile
tedavi edilen hastaların %0,8’inde (112/13.543) ortostatik hipotansiyon görülmüştür.
Vücut sıcaklığı ayarı: Aripiprazol dahil, antipsikotik ilaçların vücudun iç vücut sıcaklığını
düşürme yeteneğini bozdukları düşünülmektedir. Aripiprazol, iç vücut sıcaklığında bir artışa
neden olabilecek yoğun egzersiz, aşırı sıcağa maruz kalma, antikolinerjik aktivitesi olan
ilaçlarla birlikte alımı ya da dehidratasyona maruz kalma gibi durumların söz konusu
olabileceği hastalarda gereken özen gösterilerek reçetelenmelidir.
Disfaji: Antipsikotik ilaç kullanımı özofagus dismotilitesi ve aspirasyon ile
ilişkilendirilmiştir. Aspirasyon pnömonisi riski olan hastalarda aripiprazol ve diğer
antipsikotik ilaçlar dikkatli kullanılmalıdır.
İlacın kötüye kullanımı ve bağımlılık:
Kötüye kullanım: Aripiprazol, ilacın kötüye kullanımı, tolerans gelişimi veya fiziksel
bağımlılık potansiyeli bakımından insanlar üzerinde sistematik olarak çalışılmamıştır. Bu
nedenle, ilaç kötüye kullanım hikayesi olan hastalar dikkatli değerlendirilmelidir ve bu
hastalar RİMA–FİX kullanırken herhangi bir yanlış kullanım veya kötüye kullanım belirtisi
açısından yakından izlenmelidir (tolerans gelişimi, doz artışı, ilaç arama davranışı gibi).
Bağımlılık: Klinik çalışmalarda herhangi bir ilaç arama davranış eğilimi açığa çıkmamış
olmasına rağmen, bu gözlemler sistematik değildir ve bu sınırlı deneyimler esas alınarak
herhangi bir aktif santral sinir sistemi ilacının piyasaya verildikten sonra, ne ölçüde yanlış
kullanılacağını, saptırılacağını ve/veya kötüye kullanılacağını tahmin etmek mümkün değildir.
Hipersensitivite: Alerjik bulgularla karakterize edilen hipersensitivite reaksiyonları diğer
ilaçlarla olduğu gibi aripiprazol ile de ortaya çıkabilir (Bkz. Bölüm 4.8).
Patolojik kumar oynama ve diğer dürtü kontrol bozuklukları: Aripiprazol reçete edilen
hastalar arasında, daha önceden kumar oynama öykülerine sahip olup olmadıklarına
bakılmaksızın, pazarlama sonrası raporlarda patolojik kumar oynama bildirilmiştir. Daha
önceden patolojik kumar oynama öyküsüne sahip hastalar artmış risk altında olabilirler ve
daha dikkatli izlenmelidirler (Bkz. Bölüm 4.8).
Pazarlama sonrası vaka raporlarında hastaların kumar oynama için yoğun arzu yaşantıladıkları
ve aripiprazol kullanırken bu arzuyu kontrol edemedikleri öne sürülmüştür. Daha az bildirilen
diğer kompülsif davranışlar; cinsel arzular, alışveriş, yemek yeme/ tıkınarak yeme ve diğer
dürtüsel ya da kompülsif davranışlardır. Hastalar bu davranışları anormal olarak
6tanımlamadıklarından aripiprazol reçete eden hekimlerin hastalarına/hasta yakınlarına yeni
başlayan ya da yoğun olan, kumar oynama isteği, kompusif cinsel dürtüler, kompülsif
alışveriş, tıkınarak ya da kompülsif yemek yeme vb. kompülsif arzularla ilgili sorular
sormaları önemlidir. Dürtü kontrol belirtilerinin altta yatan bozuklukla da ilişkili olabileceği
göz önünde bulundurulmalıdır. Hepsinde olmasa da bazı vakalarda, doz azaltımı ya da tedavi
kesilmesi sonrası dürtüsellikte azalma bildirilmiştir. Kompülsif davranışlar eğer fark
edilmezlerse hastanın kendisine ya da başkalarına zarar vermesi ile sonuçlanabilir. Hastada bu
tarz dürtüler fark edildiğinde doz azaltılması ya da tedavinin kesilmesi düşünülebilir.
Uyku apnesi sendromu: Aripiprazol kullanan hastalarda uyku apnesi sendromu rapor
edilmiştir. Eş zamanlı olarak santral sinir sistemi depresanı kullanan hastalar ile uyku apnesi
öyküsü olan ya da uyku apnesi riski taşıyan (örn; aşırı kilolu/obezler veya erkekler) hastalarda
RİMA–FİX kullanılırken dikkatli olunmalıdır.
Dikkat Eksikliği – Hiperaktivite Bozukluğu (ADHD) komorbiditesi olan hastalar: Bipolar I
bozukluk ve ADHD’nin yüksek sıklıklı komorbiditesine rağmen aripiprazol ile stimülanların
birlikte kullanılmasına ilişkin az güvenlilik verisi bulunmaktadır. Bu sebeple, bu ilaçların
birlikte uygulanması sırasında daha dikkatli olunmalıdır.
RİMA–FİX laktoz içermektedir. Nadir kalıtımsal galaktoz intoleransı, Lapp laktaz yetmezliği
ya da glukoz-galaktoz malabsorpsiyon problemi olan hastaların bu ilacı kullanmamaları
gerekir.
4.5. Diğer tıbbi ürünler ile etkileşimler ve diğer etkileşim şekilleri
Aripiprazolün santral sinir sistemi üzerindeki sedasyon gibi istenmeyen etkilere sebep olan
(Bkz. Bölüm 4.8) birincil etkileri göz önüne alındığında, RİMA–FİX santral etki gösteren
diğer ilaçlarla veya alkolle birlikte alındığı zaman dikkatli olunmalıdır. Aripiprazol,
α -adrenerjik reseptör antagonist aktivitesi nedeniyle bazı antihipertansif bileşiklerin etkisini
1
artırma potansiyeline sahiptir.
Eğer aripiprazol QT uzaması ya da elektrolit dengesinin bozulmasına sebep olduğu bilinen
ilaçlarla birlikte kullanılırsa, dikkatli bir şekilde kullanılmalıdır.
Başka ilaçların RİMA–FİX üzerindeki etkisi:
Gastrik asit blokörü ve H2 antagonisti olan famotidin, aripiprazolün emilim hızını
düşürmektedir; fakat bu etkinin klinik bağlantılı olduğu kabul edilmemektedir.
Aripiprazol, CYP1A enziminden bağımsız ancak CYP2D6 ve CYP3A4 enzimleri
sorumluluğunda birden fazla yol ile metabolize edilir. Bu sebeple, sigara kullananlar için
dozaj ayarlaması gerekmemektedir.
Kinidin ve diğer güçlü CYP2D6 inhibitörleri:
Sağlıklı gönüllülerde gerçekleştirilen klinik çalışmada, kuvvetli CYP2D6 inhibitörü (kinidin),
C değişmeden kalırken aripiprazol EAA’sını %107 oranında arttırmıştır. Aktif metabolit
maks
7olan dehidro-aripiprazolün EAA’sı ve C ’ı sırasıyla %32 ve %47 oranında azalmıştır.
maks
Kinidinle birlikte uygulanması durumunda RİMA–FİX dozu, normal dozun yaklaşık yarısına
indirilmelidir. Fluoksetin ve paroksetin gibi diğer kuvvetli CYP2D6 inhibitörlerinin (kinidin)
de benzer etkiler göstermesi beklenir ve bu yüzden benzer doz azaltması uygulanmalıdır.
Ketokonazol ve diğer CYP3A4 inhibitörleri:
Sağlıklı gönüllülerde gerçekleştirilen klinik çalışmada, kuvvetli CYP3A4 inhibitörü
(ketokonazol), aripiprazolün EAA’sını ve C ’ını sırasıyla %63 ve %37 oranında
maks
arttırmıştır. Dehidro-aripiprazolün EAA’sı ve C ’ı sırasıyla %77 ve %43 oranında
maks
azalmıştır. Zayıf CYP2D6 metabolizörleri, kuvvetli CYP3A4 inhibitörü ile birlikte
uygulandığında, hızlı CYP2D6 metabolizörlerine kıyasla, aripiprazolün yüksek plazma
konsantrasyonları ile sonuçlanır. RİMA–FİX’in ketokonazol ya da diğer kuvvetli CYP3A4
inhibitörleri birlikte uygulandığı göz önüne alındığında, hastaya olan potansiyel yararı
potansiyel risklerinden daha fazla olmalıdır. Ketokonazol ile birlikte uygulanması durumunda
RİMA–FİX dozu, normal dozun yaklaşık yarısına indirilmelidir. İtrakonazol ve HIV proteaz
inhibitörleri gibi diğer kuvvetli CYP3A4 inhibitörlerinin de benzer etkiler göstermesi beklenir
ve bu yüzden benzer doz azaltması uygulanmalıdır (Bkz. Bölüm 4.2).
CYP2D6 ya da CYP3A4 inhibitörleri kombinasyon tedavisinden çekildiğinde, RİMA–FİX
dozu eş zamanlı tedaviye başlanmadan önceki seviyeye kadar arttırılmalıdır.
Zayıf CYP3A4 (ör., diltiazem ya da essitalopram) ya da CYP2D6 inhibitörleri, RİMA–FİX ile
birlikte uygulandığı zaman, aripiprazol konsantrasyonlarında bir miktar artış görülmesi
beklenebilir.
Karbamazepin ve diğer CYP3A4 indükleyiciler:
Kuvvetli bir CYP3A4 indükleyicisi olan karbamazepin ile birlikte kullanılmasını takiben,
aripiprazolün tek başına (30 mg) uygulanmasına kıyasla aripiprazolün C ve EAA’sının
maks
geometrik ortası sırasıyla %68 ve %73 daha düşüktür. Benzer şekilde dehidro-aripiprazolün
C ve EAA’sının karbamazepin ile eş kullanımından sonra geometrik ortası sırasıyla tek
maks
başına aripiprazol tedavisi görenlere göre %69 ve %71 daha düşüktür.
RİMA–FİX karbamazepin ile birlikte kullanıldığında, RİMA–FİX dozu iki katına
çıkartılmalıdır. Diğer kuvvetli CYP3A4 indükleyicilerinin (rifampisin, rifabutin, fenitoin,
fenobarbital, primidon, efavirenz, nevirapin ve St. John’s Wort gibi) de benzer etkiler
göstermesi beklenir ve bu yüzden benzer doz artırılması uygulanmalıdır. Kuvvetli CYP3A4
indükleyicileri tedaviden çekildiğinde, RİMA–FİX dozu önerilen doza indirilmelidir.
Famotidin, valproat ve lityum:
Aripiprazol, valproat veya lityum ile birlikte kullanıldığında, klinik bakımdan aripiprazol
konsantrasyonunda anlamlı bir değişiklik olmamıştır. Bu sebeple aripiprazol ile valproat veya
lityumun birlikte kullanımında doz ayarlamasına gerek yoktur.
8RİMA–FİX’in başka ilaçlar üzerindeki etkisi:
Klinik çalışmalarda, 10–30 mg/gün dozlarında aripiprazol, CYP2D6 (dekstrometorfan),
CYP2C9 (varfarin), CYP2C19 (omeprazol, varfarin) ve CYP3A4 (dekstrometorfan)
substratlarının metabolizması üzerinde hiçbir önemli etki göstermemiştir. Ayrıca, aripiprazol
ve dehidro-aripiprazol, CYP1A2’nin aracılığındaki metabolizmayı in vitro olarak
değiştirebilecek bir potansiyel göstermemiştir. Bu nedenle, aripiprazolün klinik olarak önemli
bir tıbbi ürünle bu enzimlerin aracılık ettiği bir etkileşime girmesi düşük bir ihtimaldir.
Aripiprazol valproat, lityum veya lamotrijin ile beraber kullanıldığında, valproat, lityum veya
lamotrijin konsantrasyonlarında klinik olarak önemli bir değişiklik meydana gelmemiştir.
Serotonin sendromu:
Aripiprazol kullanan hastalarda serotonin sendromu vakaları rapor edilmiştir ve bu duruma
dair belirti ve bulgular özellikle SSRI/SNRI gibi diğer serotonerjik ilaçlar veya aripiprazol
konsantrasyonunu yükselttiği bilinen ilaçlar ile birlikte kullanılan vakalarda gözlenmektedir
(Bkz. Bölüm 4.8).
Alkol: Birçok psikoaktif tedavide olduğu gibi hastalara RİMA–FİX kullanımı sırasında alkol
alımından kaçınmaları bildirilmelidir.
Özel popülasyonlara ilişkin ek bilgiler
Etkileşim çalışması yapılmamıştır.
Pediyatrik popülasyon:
Etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Kontrasepsiyon ile ilgili veri bulunmamaktadır. Hastalar aripiprazol tedavisi sırasında hamile
kalırlarsa ya da hamile kalmayı planlıyorlarsa doktorlarına haber vermelidirler.
Gebelik dönemi
Aripiprazolün gebe kadınlarda kullanımına ilişkin yeterli ve iyi kontrollü çalışmalar mevcut
değildir. Konjenital anomaliler rapor edilmiştir; ancak aripiprazol ile ilgili nedensel ilişkisi
saptanamamıştır. Hayvan çalışmaları, potansiyel gelişimsel toksisiteyi hariç bırakamadı (Bkz.
Bölüm 5.3). Hastalar aripiprazol tedavisi sırasında hamile kalırlarsa ya da hamile kalmayı
planlıyorlarsa doktorlarına haber vermelidirler. İnsanlarda sınırlı deneyim olduğu için,
RİMA–FİX hamilelikte yalnızca eğer beklenen yarar fetüse olan potansiyel zarardan daha
fazlaysa kullanılmalıdır.
9Gebeliğin üçüncü trimesterinde antipsikotik ilaçlara maruz kalan yeni doğanlar, doğumu
takiben şiddeti değişebilen, anormal kas hareketleri (ekstrapiramidal işaretler/ ekstrapiramidal
semptomlar) ve/veya ilaç kesilme semptomları açısından risk altındadırlar. Bu semptomlar
ajitasyon, hipertoni, hipotoni, tremor, somnolans, respiratuvar distres veya beslenme
bozukluklarını içermektedir. Sonuç olarak yenidoğan bebekler dikkatle izlenmelidir.
RİMA–FİX gerekli olmadıkça gebelik döneminde kullanılmamalıdır.
Laktasyon dönemi
Aripiprazol insan sütüne geçmektedir. İlacın anne için önemi veya emzirmenin bebek için
önemi dikkate alınarak emzirmenin veya ilacın kesilmesi yönünde bir karar verilmelidir.
Üreme yeteneği / Fertilite
Aripiprazol hayvanlardaki üreme toksisitesi çalışmalarında fertiliteyi azaltmamıştır (Bkz.
Bölüm 5.3).
4.7. Araç ve makine kullanımı üzerindeki etkiler
Aripiprazol santral sinir sistemi ve görme yetisi üzerine etkileri nedeniyle araç kullanma yetisi
üzerinde minör ya da orta düzeyde bozulmalara neden olabilir. Bu etkiler sedasyon, sersemlik,
senkop, görme bulanıklığı ve çift görmeyi içerir (Bkz. Bölüm 4.8).
4.8. İstenmeyen etkiler
Güvenlilik profili özeti
Plasebo-kontrollü çalışmalarda yaygın olarak raporlanan advers reaksiyonlar; akatizi ve
bulantıdır: Her biri oral aripiprazol ile tedavi gören hastaların %3’ünden daha fazlasında
ortaya çıkmıştır.
Advers Reaksiyon Tablosu
Aripiprazol tedavisi ile ilişkili advers ilaç reaksiyonları sıklıkları aşağıdaki tabloda
verilmektedir. Tabloda verilen advers reaksiyonları klinik çalışmalar ve/veya pazarlama
sonrası raporlanmıştır.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor). Her sıklık grubunda istenmeyen etkiler daha ciddi istenmeyen etkilerle
başlanıp istenmeyen olayın ciddiyeti azalacak şekilde devam edilmiştir.
Pazarlama sonrası raporlanan istenmeyen etkilerin sıklığı spontan raporlama ile gerçekleştiği
için mümkün olamamaktadır. Bu nedenle pazarlama sonrası raporlanan istenmeyen etkilerin
sıklığı “bilinmiyor” olarak sınıflanmaktadır.
Kan ve lenf sistemi hastalıkları
Bilinmiyor: Lökopeni, nötropeni, trombositopeni
10Bağışıklık sistemi hastalıkları
Bilinmiyor: Alerjik reaksiyon (anafilaktik reaksiyon, dilde şişme, dilde ve yüzde ödem, yüzde
şişlik, kaşıntı veya ürtikere eşlik eden anjiyoödem)
Endokrin hastalıklar
Yaygın olmayan: Hiperprolaktinemi
Bilinmiyor: Diyabetik hiperozmolar koma, diyabetik ketoasidoz
Metabolizma ve beslenme hastalıkları
Yaygın: Diabetes mellitus
Yaygın olmayan: Hiperglisemi
Bilinmiyor: Hiponatremi, anoreksi, vücut ağırlığında azalma, kilo artışı
Psikiyatrik hastalıklar
Yaygın: Uykusuzluk (insomni), anksiyete, huzursuzluk
Yaygın olmayan: Depresyon, hiperseksüalite
Bilinmiyor: İntihar girişimi, intihar düşüncesi, tamamlanmış intihar, patolojik kumar oynama,
agresyon, ajitasyon, sinirlilik, aşırı alışveriş yapma, aşırı yeme
Sinir sistemi hastalıkları
Yaygın: Akatizi, ekstrapiramidal bozukluklar, tremor, baş ağrısı, sedasyon, somnolans,
sersemlik
Yaygın olmayan: Tardif diskinezi, distoni
Bilinmiyor: Nöroleptik malign sendrom, grand mal konvülsiyon, serotonin sendromu,
konuşma bozukluğu
Göz hastalıkları
Yaygın: Bulanık görme
Yaygın olmayan: Diplopi
Kardiyak hastalıklar
Yaygın olmayan: Taşikardi
Bilinmiyor: Ani açıklanamayan ölüm, torsades de pointes, QT uzaması, ventriküler aritmi,
kardiyak arrest, bradikardi
Vasküler hastalıklar
Yaygın olmayan: Ortostatik hipotansiyon
Bilinmiyor: Venöz tromboemboli (pulmoner emboli ve derin ven trombozu dahil),
hipertansiyon, senkop
Solunum, göğüs bozuklukları ve mediastinal hastalıklar
Yaygın olmayan: Hıçkırık
Seyrek: Uyku apnesi sendromu
Bilinmiyor: Aspirasyon pnömonisi, laringospazm, orofarengeal spazm
11Gastrointestinal hastalıklar
Yaygın: Konstipasyon, dispepsi, bulantı, artmış tükürük sekresyonu, kusma
Bilinmiyor: Pankreatit, disfaji, diyare, karında rahatsızlık hissi, midede rahatsızlık hissi
Hepato-biliyer hastalıklar
Bilinmiyor: Karaciğer yetmezliği, hepatit, sarılık, alanin aminotransferaz düzeyinde artma
(ALT), aspartat aminotransferaz düzeyinde artma (AST), gama glutamil transferaz düzeyinde
artma (GGT), alkalin fosfataz yüksekliği
Deri ve deri altı doku hastalıkları
Bilinmiyor: Döküntü, ışığa duyarlılık reaksiyonları, alopesi, hiperhidroz
Kas-iskelet bozuklukları, bağ doku ve kemik hastalıkları
Bilinmiyor: Rabdomiyoliz, kas ağrısı, kas katılığı
Böbrek ve idrar yolu hastalıkları
Bilinmiyor: İdrar tutamama, idrar retansiyonu
Gebelik, puerperiyum durumları ve perinatal hastalıklar
Bilinmiyor: Neonatal yoksunluk sendromu
Üreme sistemi ve meme hastalıkları
Bilinmiyor: Priapizm
Genel bozukluklar ve uygulama bölgesine ilişkin hastalıklar
Yaygın: Bitkinlik
Bilinmiyor: Vücut ısısının ayarlanmasında bozukluk (hipotermi ya da yüksek ateş), göğüs
ağrısı, periferik ödem
Araştırmalar
Bilinmiyor: Artmış kan şekeri düzeyi, artmış glikozile hemoglobin düzeyi, kan glukoz
düzeyinde dalgalanma, artmış kan kreatinin fosfokinaz düzeyi
Seçilmiş advers reaksiyonların tanımları
Yetişkinler:
Ekstrapiramidal bulgular (EPS):
Şizofreni: Uzun süreli 52 haftalık kontrollü bir çalışmada, aripiprazol ile tedavi edilen
hastalarda, Parkinson, akatizi, distoni ve diskinezi dahil olmak üzere, haloperidol ile tedavi
edilenlere (%57,3) oranla daha düşük ortalama (%25,8) EPS görülme sıklığı tespit edilmiştir.
26 haftalık uzun süreli kontrollü bir çalışmada, aripiprazol ile tedavi gören hastalar için
EPS’nin görülme sıklığı %19 ve plasebo ile tedavi gören hastalar için ise %13,1 olarak
bulunmuştur. Diğer bir 26 haftalık uzun süreli kontrollü çalışmada, aripiprazol ile tedavi
gören hastalar için EPS’nin görülme sıklığı %14,8 ve olanzapin ile tedavi gören hastalar için
ise %15,1 olarak bulunmuştur.
12Bipolar I Bozuklukta Manik Epizodlar - 12 haftalık kontrollü çalışmada aripiprazol ile tedavi
gören hastalar için EPS’nin görülme sıklığı %23,5 ve haloperidol ile tedavi gören hastalar için
%53,3 olarak bulunmuştur. Diğer bir 12 haftalık kontrollü çalışmada aripiprazol ile tedavi
gören hastalar için EPS’nin görülme sıklığı %26,6 ve lityum ile tedavi gören hastalar için ise
%17,6 olarak bulunmuştur. Uzun süreli 26 haftalık idame fazının plasebo kontrollü
çalışmasında, aripiprazol ile tedavi gören hastalar için EPS’nin görülme sıklığı %18,2 ve
plasebo ile tedavi gören hastalar için %15,7 olarak bulunmuştur.
Akatizi:
Plasebo kontrollü çalışmalarda, aripiprazol ile tedavi gören bipolar bozukluğu olan hastalarda
akatizinin görülme sıklığı %12,1 ve plasebo ile tedavi gören bipolar bozukluğu olan hastalar
için %3,2 olarak bulunmuştur. Şizofrenik hastalarda, akatizinin görülme sıklığı aripiprazol ile
tedavi görenler için %6,2 ve plasebo ile tedavi görenlerde %3’tür.
Distoni:
Klas Etkisi: Tedavinin ilk günlerinde yatkın bireylerde; distoni semptomları, kas grubunun
uzatılmış anormal kasılması ortaya çıkabilir. Distonik semptomlar: Boyun kaslarında spazm,
bazen boğazda daralma, yutma güçlüğü, nefes almada güçlük, ve/veya dilde şişkinlik. Bu
semptomlar düşük dozlarda ortaya çıkabilirken, ilk jenerasyon antipsikotik ilaçların daha
yüksek dozlarında daha ciddi ve yüksek potenste ve daha sıklıkla oluşabilir. Akut distoni
riskinin erkeklerde ve daha genç yaş gruplarında arttığı gözlemlenmiştir.
Prolaktin:
Onaylı endikasyon(lar)da yürütülen klinik çalışmalarda ve pazarlama sonrasında tedavi
başlangıcı ile kıyaslandığında aripiprazol kullananlarda serum prolaktin düzeylerinde artış ve
azalmalar gözlenmiştir (Bkz. Bölüm 5.1).
Laboratuvar parametreleri:
Rutin laboratuvar parametrelerinde ve lipid parametrelerinde (Bkz. Bölüm 5.1) potansiyel ve
klinik olarak anlamlı değişiklikler meydana gelen hastaların oranlanmasıyla gerçekleştirilen
aripiprazol ve plasebo arasındaki karşılaştırmalar, medikal olarak anlamlı farklılıklar
olmadığını göstermiştir. Genellikle geçici ve asemptomatik olan CPK (kreatin fosfokinaz)
seviyesindeki artışlar, aripiprazol ile tedavi görenler için plasebo alanlarla karşılaştırıldığında
%3,5 ve plasebo alanlarda %2’dir.
Diğer bulgular:
Antipsikotik tedaviyle ilişkili olduğu bilinen ve aripiprazol ile tedavi sırasında bildirilmiş
istenmeyen etkiler, nöroleptik malign sendromu, tardif diskineziyi, nöbet vakalarını,
serebrovasküler advers olayları ve yaşlı demanslı hastalarda ölüm oranındaki artışı,
hiperglisemi ve diyabeti içermektedir (Bkz. Bölüm 4.4).
Pediyatrik popülasyon:
Ergenlerde (13-17 yaş) Şizofreni:
Şizofrenisi olan 302 ergenin (13-17 yaş) dahil olduğu kısa dönem plasebo kontrollü klinik
13çalışmalarda yan etki sıklık ve tipleri yetişkinler ile benzerdir; ancak sadece aşağıdaki
durumlar aripiprazol alan ergenlerde, aripiprazol alan yetişkinlere göre (ve plaseboya göre)
daha sıklıkla rapor edilmiştir:
Somnolans/sedasyon ve ekstrapiramidal bozukluklar çok sıklıkla (≥1/10), ve ağız kuruluğu,
iştah artışı ve ortostatik tansiyon sıklıkla (> 1/100, < 1/10) rapor edilmiştir.
Patolojik kumar oynama ve diğer dürtü kontrol bozuklukları:
Aripiprazol ile tedavi edilen hastalarda patolojik kumar oynama, hiperseksüalite, kompülsif
alışveriş ve yemek yeme gözlenebilir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; Tel: 0 800 314 00 08; Faks: 0 312 218 35 99)
4.9. Doz aşımı ve tedavisi
Belirti ve bulgular:
Klinik çalışmalarda ve pazarlama sonrası deneyimde, kazara veya kasti, tek başına aripiprazol
ile yetişkinlerde görülen tahmini olarak 1.260 mg’a kadarki akut doz aşımında ölümcül bir
durumla karşılaşılmamıştır. Aripiprazol doz aşımına bağlı olarak bildirilmiş belirti ve bulgular
arasında letarji, yüksek tansiyon, uyku hali, taşikardi, ishal, bulantı ve kusma bulunmaktadır.
Ayrıca, çocuklarda tek başına aripiprazol ile 195 mg’a kadarki kazara doz aşımında ölümcül
bir durumla karşılaşılmamıştır. Tıbbi açıdan ciddi olan belirti ve semptom olarak somnolans,
ekstrapiramidal bulgular ve geçici bilinç kaybı bildirilmiştir. Hastane ortamında
değerlendirilen hastalarda vital bulgular, laboratuvar değerlendirmeleri veya EKG açısından
klinik olarak ciddi advers değişiklikler gözlenmemiştir.
Doz aşımı tedavisi:
Doz aşımı tedavisi destekleyici tedavi üzerinde yoğunlaşmalıdır; yeterli bir havayolu,
oksijenasyon ve ventilasyon sağlanmalı ve belirtiler tedavi edilmelidir. Çoklu ilaç alımı
ihtimali göz önünde bulundurulmalıdır. Dolayısıyla kardiyovasküler izleme hemen
başlatılmalı ve muhtemel aritmileri tespit etmek için sürekli elektrokardiyografik
monitorizasyon yapılmalıdır. Kesinleştirilen ya da şüphelenilen herhangi bir aripiprazol doz
aşımı sonrası, yakın medikal gözetim ve izleme hasta iyileşene kadar devam etmelidir.
Aripiprazolden bir saat sonra uygulanan aktif kömür (50 g) aripiprazolün EAA’sını %51 ve
C ’ını %41 oranlarında düşürmüştür ki, bu da kömürün doz aşımı tedavisinde etkin
maks
olabileceğini gösterir.
Hemodiyaliz:
Her ne kadar aripiprazol doz aşımının tedavisinde hemodiyalizin etkisi hakkında hiç bir bilgi
yoksa da, aripiprazolün böbreklerden değişmeden atılmaması ve plazma proteinlerine yüksek
14oranda bağlanması nedeniyle hemodiyalizin yarar sağlaması olası değildir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antipsikotikler, diğer antipsikotikler
ATC kodu: N05AX12
Etki mekanizması:
Aripiprazolün şizofrenideki etkililiğinin, dopamin D ve serotonin 5HT reseptörlerindeki
2 1A
parsiyel agonist etki ile serotonin 5HT reseptöründeki antagonist etkinin bir bileşimi ile
2A
başlatıldığı düşünülmektedir. Aripiprazol, dopaminerjik hiperaktivitenin hayvan modellerinde
antagonist özellikler ve dopaminerjik hipoaktivitenin hayvan modellerinde agonist özellikler
göstermiştir.
Farmakodinamik etkiler:
İn vitro, aripiprazol, dopamin D ve D , serotonin 5HT ve 5HT reseptörlerine yüksek
2 3 1A 2A
afinite ile ve dopamin D , serotonin 5HT ve 5HT , alfa -adrenerjik ve histamin
4 2C 7 1
H reseptörlerine ise orta derecede afinite ile bağlanır. Aripiprazol ayrıca serotonin geri alım
1
bölgesinde orta derecede bağlanma afinitesi göstermiştir; muskarinik reseptörlere karşı kayda
değer bir afinitesi yoktur. Dopamin ve serotonin alt tipleri dışındaki reseptörlerle olan
etkileşimi aripiprazolün diğer klinik etkilerini açıklayabilir.
2 haftalık süre boyunca günde 1 defa 0,5 ila 30 mg arasında değişen aripiprazol dozları alan
sağlıklı gönüllülerde, D /D reseptör ligandı olan 11C-raklopridin pozitron emisyon
2 3
tomografisi ile tespit edilen caudata ve putamene bağlanmasında dozdan bağımsız olarak
yavaşlama meydana gelmiştir.
Klinik etkililik ve güvenlilik
Yetişkinler
Şizofreni:
Pozitif ya da negatif bulgular gösteren 1.228 şizofrenisi olan hastanın yer aldığı kısa süreli
(4 ila 6 hafta) plasebo kontrollü üç çalışmada, aripiprazol plaseboya oranla psikotik
bulgularda istatistiksel olarak anlamlı derecede daha fazla iyileşme meydana getirmiştir.
Aripiprazol, ilk tedaviye yanıt veren hastalarda tedavi sırasında klinik iyileşmenin
sürdürülmesinde etkilidir. Haloperidol kontrollü çalışmalarda, 52 haftada tıbbi ürüne yanıt
veren hastaların oranı her iki grupta da benzerdir (aripiprazol %77 ve haloperidol %73).
Aripiprazol grubunda toplam tedaviyi tamamlama oranı (%43), haloperidole oranla (%30)
önemli ölçüde daha yüksektir. PANSS ve Montgomery-Asberg Depresyon Ölçeğini de içeren
ikincil sonlanım olarak kullanılan değerlendirme ölçeklerindeki mevcut skorlar
haloperidolden daha fazla iyileşme sağladığını göstermiştir.
26 haftalık plasebo kontrollü çalışmada aripiprazol, relaps oranında önemli ölçüde daha
yüksek düşüşe sebep olmuştur; bu oran aripiprazol grubunda %34 ve plasebo grubunda %57
15olarak bulunmuştur.
Kilo artışı:
Klinik çalışmalarda aripiprazolün klinik olarak anlamlı kilo artışı ile ilişkili olmadığı
gösterilmiştir.
314 hastanın katıldığı ve primer sonlanım noktası kilo artışı olan 26 haftalık, olanzapin
kontrollü, çift körlü, çok uluslu şizofreni çalışmasında, olanzapinle karşılaştırıldığında
(N=45, ya da hesaplanabilir hastaların %33’üdür) aripiprazol grubunda (N=18, ya da
hesaplanabilir hastaların %13’üdür) anlamlı derecede daha az sayıda hastada başlangıca göre
en az %7 oranında kilo artışı olmuştur (ör. başlangıç vücut ağırlığı ortalama 80,5 kg için en az
5,6 kg artış).
Lipid parametreleri:
Yetişkinlerde plasebo kontrollü klinik çalışmalardan lipid parametresi üzerindeki havuz
analizinde, aripiprazolün total kolesterol, trigliserit, HDL ve LDL düzeylerinde klinik olarak
ilişkili değişiklikleri etkilediği gösterilmemiştir.
Prolaktin
Prolaktin seviyeleri, tüm klinik çalışmalarda, aripiprazolün bütün dozları için
değerlendirilmiştir (n= 28.242). Aripiprazol ile tedavi edilen hastalarda; hiperprolaktinemi
veya artmış serum prolaktinin görülme sıklığı (%0,3), plasebo (%0,2) ile benzerdir.
Aripiprazol alan hastalarda, başlangıca kadar geçen medyan süre 42 gün ve ortalama süre ise
34 gündür.
Aripiprazol ile tedavi edilen hastalarda; hipoprolaktinemi veya azalmış serum prolaktinin
görülme sıklığı %0,4 iken, plasebo verilmiş hastalarda bu değer %0,02’dir. Aripiprazol alan
hastalarda, başlangıca kadar geçen medyan süre 30 gün ve ortalama süre 194 gündür.
Bipolar I Bozuklukta Manik Epizodlar:
Manik ya da karma epizodlu Bipolar I Bozukluğu olan hastalarla gerçekleştirilen, 3 haftalık,
değişken dozlu, plasebo kontrollü monoterapi çalışmaları, 3 haftalık sürede aripiprazolün
manik bulguların azaltılmasında plaseboya oranla daha üstün etkinliğe sahip olduğunu
göstermiştir. Bu çalışmalar psikotik özellikli ve hızlı döngülü seyri olan ya da olmayan
hastaları kapsamaktadır.
Manik ya da karma epizodlu Bipolar I Bozukluğu olan hastalarla gerçekleştirilen 3 haftalık,
sabit dozlu, plasebo kontrollü monoterapi çalışmasında, aripiprazol plaseboya göre daha üstün
etkinlik göstermemiştir.
Psikotik özellikli olan ya da olmayan manik ya da karma epizodlu Bipolar I Bozukluğu olan
hastalarla gerçekleştirilen 12 haftalık plasebo ve aktif madde kontrollü monoterapi
çalışmalarında, aripiprazol 3. haftada plaseboya göre daha üstün etkinlik göstermiştir ve
etkinin sürekliliği 12. haftada lityum ya da haloperidol ile karşılaştırılabilirdir. Ayrıca
16aripiprazol grubunda manik epizoddan semptomatik remisyona giren hasta oranları 12.
haftada lityum ve haloperidol ile karşılaştırılabilir oranlardadır.
Psikotik özellikli olan ya da olmayan manik ya da karma epizodlu Bipolar I Bozukluğu olan
ve 2 hafta boyunca terapötik serum seviyelerinde lityum veya valproat monoterapisine kısmen
yanıt vermeyen hastalarla gerçekleştirilen 6 haftalık, plasebo kontrollü çalışmada
aripiprazolün ilave tedavi olarak eklenmesiyle manik semptomların azalmasında, lityum veya
valproat monoterapisine göre üstünlük sağlanmıştır.
Randomizasyon öncesi stabil fazda olan ve daha önce aripiprazol ile remisyona ulaşmış
manik hastalarda yapılan, 74 haftaya uzatılmış 26 haftalık plasebo kontrollü çalışmada,
aripiprazol, bipolar epizodlarının tekrarlanmasının önlenmesinde, öncelikle de mani
epizodlarının tekrarının önlenmesinde plaseboya göre üstünlük göstermiştir; ancak depresyon
epizodlarının tekrarının önlenmesinde ise plaseboya göre üstünlük göstermemiştir.
12 haftalık lityum veya valproat tedavisine ek aripiprazolle (10 mg/gün-30 mg/gün) süregelen
remisyona giren son atağı manik ya da karma epizod olan Bipolar I hastalarla (Y-MRS ve
MADRS total skorları ≤12) yürütülen 52 haftalık bir plasebo kontrollü çalışmada, ekleme
tedavisinde aripiprazol riskte %46’lık azalmayla (risk oranı: 0,54) bipolar atağın
tekrarlamasını önlemede plaseboya göre üstünlük ortaya koymuş; yine maninin tekrarını
önlemede de plaseboya göre riski %65 azaltmıştır (risk oranı:0,35). Bununla birlikte ekleme
tedavisinde aripiprazol depresyonun tekrarlamasında plasebo eklemesine göre üstün etkinlik
ortaya koyamamıştır. Aripiprazol ekleme tedavisinde KGİ-BP Hastalık Şiddeti Skorları
(mani) gibi ikincil etkinlik ölçütlerinde de plaseboya üstündür. Bu çalışmada hastalara kısmi
yanıtsızlığı belirleyebilmek için açık etiketli fazda lityum ya da valproat monoterapisi
verilmiştir. Hastalar en az 12 ardışık haftalık süreçte aripiprazol ve duygu durum
düzenleyicisi kombinasyonuyla stabilize edilmiştir. Stabil hastalar bu fazdan sonra
kullanmakta oldukları duygu durum düzenleyicisine devam ederken, aripiprazol eklenecek ya
da plasebo eklenecek şekilde çift kör randomize edilmişlerdir. Randomize fazda dört duygu
durum düzenleyici alt-grubu mevcuttu: Aripiprazol + lityum; aripiprazol + valproat; plasebo +
lityum; plasebo + valproat. Herhangi bir duygu durum atağının yinelemesi için Kaplan-Meier
oranları aripiprazol + lityum kolunda %16 ve aripiprazol + valproat kolunda %18’ken,
plasebo + lityum kolunda bu oran %45 ve plasebo+valproat kolunda %19 bulunmuştur.
Pediyatrik popülasyon
Ergenlerde şizofreni (13-17 yaş):
Pozitif ve negatif semptomlu 302 şizofrenisi olan ergen hastanın dahil olduğu 6 haftalık
plasebo kontrollü çalışmada, aripiprazol, plaseboya oranla, psikotik semptomların istatistiksel
olarak anlamlı ölçüde daha yüksek iyileştirilmesi ile ilişkilendirilmiştir. Kaydolan toplam
popülasyonun %74’ünü temsil eden 15 ila 17 yaş arasındaki ergen hastaların alt analizinde, 26
haftalık açık etiketli uzatma çalışmasından sonra da etkinin kaybolmadığı gözlenmiştir.
Şizofreni tanısı konmuş adolesanlarla yürütülen (n=146; 13-17 yaş) 60 ila 89 haftalık,
randomize, çift kör, plasebo kontrollü çalışmada psikotik belirtilerde relaps açısından
17aripiprazol (%19,39) ve plasebo (%37,5) grupları arasında anlamlı fark saptanmıştır. Risk
oranının nokta tahmini (HR) tüm popülasyonda 0,461 (%95 güven aralığı, 0,242-0,879)
olarak hesaplanmıştır. Alt grup analizinde 13-14 yaş örneklem grubunda risk oranının (HR)
nokta tahmini 0,495, 15-17 yaş örneklem grubunda ise 0,454’tü. Bununla birlikte, daha genç
popülasyonda (13-14 yaş) HR tahmini grup sayısının düşük olması (aripiprazol, n=29;
plasebo, n=12) nedeniyle tam da kesin değildir ve bu tahmin için belirlenen güven aralığı
(0,151’den 1,628’e) tedavi etkinliğine dair bir tablo çizmemiştir. Bunun aksine daha büyük
yaştaki adolesanların dahil olduğu grupta (14-17 yaş; aripiprazol, n=69; plasebo, n=36) HR
için %95’lik güven aralığı 0,242 ila 0,879’dur ve böylelikle daha büyük hastalarda tedavi
etkinliği belirlenebilmiştir.
Bipolar I Bozuklukta Manik Epizodlar:
Başlangıçta Y-MRS skoru ≥20 olan, psikotik özelliği olan veya olmayan manik ya da karma
epizodlu Bipolar I bozukluğu için DSM-IV kriterini karşılayan 296 çocuk ve ergende (10-17
yaş) 30 haftalık plasebo-kontrollü çalışmada aripiprazol çalışılmıştır. Tüm hastaların dahil
edildiği ilk etkililik analizinde, 139 hastada ADHD komorbidite gözlenmiştir.
Toplam Y-MRS skorunun 4. hafta ve 12. hafta başlangıç noktasındaki değişimlerinde
aripiprazol plaseboya göre üstündür. Post-hoc testlerde, plasebo çalışmalarında ADHD
komorbidite ile ilişkili hastalarda ADHD’si olmayan hastalara kıyasla iyileşme daha fazla
vurgulanmıştır. Nüks etmenin önlenmesi belirlenmemiştir.
30 mg ile tedavi edilen hastalar arasında en çok tedaviyle ortaya çıkan yan etkiler
ekstrapiramidal bozukluklar (%28,3), somnolans (%27,3), baş ağrısı (%23,2) ve bulantı
(%14,1)’dır. 30 haftalık tedavi aralığında ortalama kilo artışı 2,9 kg iken, plasebo ile tedavi
edilen hastalarda 0,98 kg’dır.
5.2. Farmakokinetik özellikler
Genel özellikler
Etkisini başlıca ana ilaç olan aripiprazol aracılığı ile gösterir. Aripiprazolün ortalama
eliminasyon yarı ömrü yaklaşık 75 saattir. Kararlı durum konsantrasyonlarına 14 günlük doz
uygulaması sonunda ulaşılır. Tekrarlanan dozlarda alındığında aripiprazolün vücutta birikmesi
beklenmelidir. Aripiprazolün ve aktif metaboliti dehidro-aripiprazolün dağılımı gün içinde
herhangi bir değişiklik göstermez. İnsan plazmasındaki başlıca metabolit olan
dehidro-aripiprazolün, D reseptörlerine olan afinitesi temel bileşik olan aripiprazole benzer
2
bulunmuştur.
Emilim:
Oral uygulamadan sonra aripiprazol iyi emilir; doruk plazma konsantrasyonlarına dozun
verilişini takip eden 3–5 saat içinde ulaşılır. Aripiprazolün presistemik metabolizması
minimaldir. Tablet formunun mutlak oral biyoyararlanımı %87’dir. Aripiprazolün
biyoyararlanımı yemeklerle birlikte alındığında değişmez.
18Dağılım:
Aripiprazol bütün vücutta yaygın şekilde dağılır ve görünen dağılım hacmi 4,9 L/kg’dır.
Terapötik konsantrasyonlarda, aripiprazol başlıca albümin olmak üzere serum proteinlerine
%99’dan daha yüksek bir oranda bağlanır. Aripiprazol proteinlere yüksek oranda bağlanan
varfarinin farmakokinetiğini ve farmakodinamiğini değiştirmemiştir ve bu da aripiprazolün
varfarini proteine bağlandığı yerden uzaklaştırmadığını düşündürmektedir.
Biyotransformasyon:
Aripiprazolün sisteme girmeden önceki metabolizması minimaldir. Aripiprazol yaygın olarak
karaciğerde metabolize edilir ve başlıca üç adet biyotransformasyon yolağı vardır:
Dehidrojenasyon, hidroksilasyon ve N-dealkilasyon. İn vitro çalışmalara göre, CYP3A4 ve
CYP2D6 enzimleri aripiprazolün dehidrojenasyonundan ve hidroksilasyonundan sorumludur
ve N-dealkilasyon CYP3A4 tarafından katalize edilir. Aripiprazol, sistemik dolaşımda baskın
olan ilaç kısmını oluşturur. Kararlı durumda, aktif metabolit olan dehidro-aripiprazol,
plazmadaki aripiprazol EAA’sının (Eğri Altı Alanının) yaklaşık %40’ını temsil etmektedir.
Eliminasyon:
Aripiprazolün ortalama eliminasyon yarı ömürleri, hızlı CYP2D6 metabolizörlerinde yaklaşık
75 saattir ve yavaş CYP2D6 metabolizörlerinde yaklaşık 146 saattir.
Aripiprazolün toplam vücut klirensi 0,7 mL/dak/kg’dır ve başlıca karaciğer yoluyladır.
[14C] işaretli tek bir aripiprazol dozunu takiben uygulanan radyoaktivitenin yaklaşık %27’si
idrarda ve %60’ı feçeste bulunmuştur. Aripiprazolün %1’inden daha azı değişmeden idrarla
atılır ve oral dozun yaklaşık %18’i feçeste değişmemiş olarak bulunur.
Doğrusallık/Doğrusal Olmayan Durum:
Kararlı durumda, aripiprazolün farmakokinetiği doz ile doğru orantılıdır.
Hastalardaki karakteristik özellikler
Ergenlerde (13–17 yaş):
Aripiprazolün ve dehidro-aripiprazolün 13 ila 17 yaş ergenlerdeki farmakokinetiği, vücut
ağırlığındaki farklılıkların düzeltilmesinden sonra yetişkinler ile benzerdir.
Yaşlılarda:
Sağlıklı yaşlılar ve genç yetişkin gönüllülerde aripiprazolün farmakokinetiği açısından ne bir
fark vardır ne de şizofrenik hastaların farmakokinetik analizinin üzerinde, popülasyonun
yaşının ölçülebilir bir etkisi tespit edilmiştir.
Cinsiyet:
Sağlıklı erkek ve kadın gönüllülerde aripiprazolün farmakokinetiği açısından bir fark yoktur.
Şizofrenisi olan hastalarda popülasyon farmakokinetik analizinde cinsiyetin ölçülebilir bir
etkisi yoktur.
19Sigara Kullanımı ve Irk:
Popülasyon farmakokinetiği değerlendirmesi, klinik olarak ırkla ilişkili anlamlı farklılıklar
olmadığını ya da sigara içmenin aripiprazolün farmakokinetiği üzerinde etkisi olmadığını
göstermiştir.
Böbrek Hastalığı:
Genç sağlıklı deneklerle karşılaştırıldığında şiddetli böbrek hastalığı olan hastalarda
aripiprazol ve dehidro-aripiprazolün farmakokinetik özellikleri benzer bulunmuştur.
Karaciğer yetmezliği:
Değişik seviyelerde karaciğer sirozu olan gönüllülerdeki (Child-Pugh Kategorileri A, B ve C)
tek doz çalışmaları, karaciğer bozukluğunun aripiprazol ve dehidro-aripiprazolün
farmakokinetiği üzerinde önemli bir etkisi olmadığını göstermiştir; fakat sadece Kategori C
karaciğer sirozu olan 3 hasta ile yapılan bu çalışma hastaların metabolik kapasiteleri ile ilgili
değerlendirme yapmak için yetersizdir.
5.3. Klinik öncesi güvenlilik verileri
Klinik öncesi güvenlilik verileri, geleneksel güvenlilik farmakolojisi, tekrar-doz toksisitesi,
genotoksisite, karsinojenik potansiyel veya üreme toksisitesi ve gelişim çalışmalarına dayalı
olan insanlara yönelik özel bir tehlike ortaya koymamaktadır.
Toksikolojik olarak önemli etkiler yalnızca maksimum insan dozunun yeteri kadar katı
dozlarda gözlenmiştir ve klinik kullanımdaki anlamı ya sınırlıdır ya da hiç yoktur. Bunlar
şunlardır: Sıçanlarda 104 hafta 20 ila 60 mg/kg/gün’den sonra (maksimum önerilen insan
dozundaki ortalama kararlı durum EAA değerinin 3–14 katı veya mg/m2 bazında önerilen
maksimum insan dozunun 6,5 ila 19,5 katı) doza bağlı adrenokortikal toksisite (lipofüsin
pigment akümülasyonu ve/veya parenkimal hücre kaybı) ve dişi sıçanlarda 60 mg/kg/gün’de
(maksimum önerilen insan dozundaki ortalama kararlı durum EAA değerinin 14 katı ya da
mg/m2 bazında önerilen maksimum insan dozunun 19,5 katı) adrenokortikal karsinomlarda
artış ve kombine adrenokortikal adenomlar/karsinomlar. Ayrıca, tekrarlanan 25 ila
125 mg/kg/gün oral dozlarından sonra (mg/m2 bazında önerilen maksimum insan dozunun
16 ila 81 katı), aripiprazolün hidroksi metabolitlerinin sülfat konjugatlarının çökmesinin bir
sonucu olarak maymunların safrasında safra taşları oluşmuştur. İnsanlarda aripiprazolün
presistemik metabolizması maymunlara göre oldukça düşük olduğu için, günde 30 mg klinik
dozda hidroksi aripiprazolün sülfat konjugatlarının insan safrasındaki konsantrasyonları,
maymunlarda bulunan safra konsantrasyonlarının %6’sından daha yüksek değildir ve in vitro
solubilite limitlerinin oldukça altındadır. Dişi sıçanlarda tümorijenik olmayan en yüksek doz
insanlarda önerilen dozun 7 katıdır.
DNA zararı ve onarımını, gen mutasyonlarını ve kromozom hasarını değerlendiren bir dizi
standart genotoksisite testinden elde edilen kanıtlara dayanarak aripiprazol insanlar için
genotoksik risk değildir.
20Genç sıçan ve köpeklerde yapılan tekrarlanan doz çalışmalarında, aripiprazolün toksisite
profili, yetişkin hayvanlarda gözlenenler ile kıyaslanabilirdir ve nörotoksisite veya gelişim
üzerine yan etkiler gözlenmemiştir.
Tüm standart genotoksisite deneylerine dayanılarak, aripiprazolün genotoksik olmadığı
düşünülmektedir. Aripiprazol hayvanlardaki üreme toksisitesi çalışmalarında fertiliteyi
azaltmamıştır. Sıçanlarda sub-terapötik ve terapötik dozlarda (EAA’ya bağlı olarak) ve
önerilen en yüksek klinik dozdaki ortalama kararlı durum EAA’sının 3–11 katı maruziyete
neden olan dozlarda olası teratojenik etkiler dahil, gelişim toksisitesi gözlenmiştir. Gelişim
toksisitesine neden olan dozlara benzer dozlarda maternal toksisite gözlenmiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (inek sütü kaynaklı)
Mikrokristalin selüloz
Mısır nişastası
Sarı demir oksit (E172iii)
Magnezyum stearat
6.2. Geçimsizlikler
Geçerli değil.
6.3. Raf ömrü
24 ay.
6.4. Saklamaya yönelik özel tedbirler
25ºC altındaki oda sıcaklığında ve ambalajında saklayınız.
6.5. Ambalajın niteliği ve içeriği
28 ve 84 tablet, Alüminyum / Alüminyum blister içerisinde, karton kutuda kullanma talimatı
ile beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Neutec İlaç San. Tic. A.Ş.
Esenler / İSTANBUL
Tel : 0850 201 23 23
Faks : 0212 481 61 11
E-mail : bilgi@neutec.com.tr
218. RUHSAT NUMARASI
236/13
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 31.10.2011
Ruhsat yenileme tarihi:
10. KÜB’ÜN YENİLENME TARİHİ
22