1 / 9 
 KULLANMA  TALİMATI  
ONAXAN® 2,5 mg film kaplı tablet 
Ağız  yoluyla alınır.  
• Etkin  madde : Her bir film kaplı  tablet  2,5 mg rivaroksaban  içermektedir.  
• Yardımcı  maddeler:  Laktoz monohidrat (inek sütü kaynaklı),  kroskarmeloz sodyum, 
hidroksipropil metil selüloz, sodyum lauril sülfat, m ikrokristalin  selüloz,  magnezyum  
stearat,  film kaplama içeriği olarak; hipromelloz, titanyum dioksit, polietilen glikol, sarı 
demir oksit içermektedir.  
▼Bu  ilaç ek izlemeye  tabidir.  Bu üçgen  yeni güvenlilik  bilgisinin  hızlı olarak  belirlenmesini  
sağlayacaktır.  Meydana  gelen  herhangi  bir yan etkiyi  raporlayarak  yardımcı  olabilirsiniz.  Yan 
etkilerin nasıl raporlanacağını  öğrenmek  için 4. Bölümün  sonuna bakabilirsiniz.  
 
 
 
 
 
Bu Kullanma Talimatında:  
1. ONAXAN  ® nedir  ve ne için kullanılır?  
2. ONAXAN  ®’ı kullanmadan  önce  dikkat  edilmesi  gerekenler  
3. ONAXAN  ® nasıl  kullanılır?  
4. Olası  yan etkiler  nelerdir?  
5. ONAXAN  ®’ın saklanması  
 
Başlıkları yer almaktadır.  
 
1. ONAXAN® nedir ve ne  için kullanılır?  
• ONAXAN® film kaplı  tabletlerin  her biri 2,5 mg rivaroksaban  içerir.  Rivaroksaban  
antitrombotik  ajanlar  olarak  adlandırılan  bir ilaç grubuna  dahildir  ve etkisini  kanın 
pıhtılaşmasında  rol oynayan faktör  Xa’yı engelleyerek ve böylece kanın pıhtı oluşturma 
eğilimini azaltarak gösterir.  
• ONAXAN® 56 tabletlik  ambalajlarda  sunulmaktadır.  Açık sarı renkli, bir yüzü üçgen ve 
2.5 baskılı, yuvarlak bikonveks  film kaplı tabletler şeklindedir . 
 
• ONAXAN®, kalp damar  hastalıklarına  bağlı  ölümleri,  kalp krizi geçirmenizi  ve stent Bu ilacı kullanmaya  başlamadan önce bu  KULLANMA TALİMATINI dikkatlice 
okuyunuz,  çünkü sizin  için önemli  bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olurs a, lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu 
ilacı kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında  size/çocuğunuza  önerilen  
dozun  dışında  yüksek  veya düşük  doz kullanmayınız.  2 / 9 
 takılması  sonrası  kan damarlarında  pıhtı oluşumunu  önlemek  için kullanılır.  Doktorunuz  
size ayrıca,  diğer  antitrombotik  ilaçlardan  asetilsalisilik  asidi ya da asetilsalisilik  asit ile 
birlikte  pıhtılaşmayı  önleyici ilaçlardan  olan klopidogrel ya da tiklopidini de verecektir.  
 
• ONAXAN®, belirtilere neden olan koroner arter hastalığı (KAH) veya periferal arter hastalığı 
(PAH) kaynaklı yüksek kan pıhtısı riski tanıs ı almanız durumunda kullanılır. ONAXAN® 
yetişkinlerde kan pıhtısı oluşma riskini (aterotrombotik olaylar) azaltır. Ek olarak, 
ONAXAN® size tek başına reçetelenmeyecektir. Doktorunuz size ayrıca asetilsalisilik asit 
almanızı söyleyecektir.  
 
2. ONAXAN®’ı kullanmadan önce dikkat  edilmesi gerekenler  
ONAXAN®’ı aşağıdaki durumlarda KULLANMAYINIZ:   
Eğer;  
• İlacın içindeki maddelerden  birine karşı alerjiniz varsa,  
• Aşırı  kanamanız varsa,  
• Vücudunuzda  yer alan herhangi  bir organda,  ciddi  kanama  riskini  artıracak  bir hastalığınız  
veya  rahatsızlığınız  varsa  (örn.  mide  ülseri,  beyinde  hasar  veya  kanama,  yakın  zamanda  
geçirilmiş  beyin veya göz ameliyatı),  
• Pıhtı  önleyici  tedavinin  değiştirilmesi sırasında  veya toplardamar  ya da atardamar  hattını  
açık tutmak amacıyla heparin uygulaması yapıldığı durumlar hariç,  kanın  pıhtılaşmasını  
önleyecek  ilaçlar  (örn.  varfarin, dabigatran, apiksaban , edoksaban  veya heparin) 
kullanıyorsanız,  
• Akut koroner sendromunuz varsa veya daha önceden beyninizde kanama veya kan pıhtısı 
meydana gelmişse (inme),  
• Koroner arter hastalığınız veya periferik arter hastalığınız varsa ve önceden beyninizde 
kanama meydana gelmişse (inme) veya beynin derin dokularına kan temin eden küçük 
arterlerde blokaj olmuşsa (laküner inme) veya bir  önceki ay beyninizde kan pıhtısı meydana 
gelmişse (iskemik laküner olmayan inme),  
• Kanama  riskinde  artışa yol açacak  karaciğer  hastalığınız  varsa.  
• Hamileyseniz  veya emziriyorsanız,  
 
Asetilsalisilik asit (Aspirin) ve klopidogrel/tiklopidin ile birlikte kull anılan rivaroksabanın  
etkililiği ve güvenliliği araştırılmıştır. Prasugrel veya tikagrelor gibi diğer antiplatelet ajanları 
(kandaki trombosit sayısını azaltıcı ilaçlar) ile birlikte tedavi çalışılmamıştır ve dolayısıyla 
kullanılmamalıdır.  
 
ONAXAN®’ı aşağıdaki durumlarda DİKKATLİ KULLANINIZ:  
 
Eğer;  
• Kanama  riskini arttıran aşağıdaki  durumlardan  birine sahipseniz:  
▪ Böbrek  fonksiyonu  vücudunuzda  etki gösterecek  ilaç miktarını  
etkileyebileceğinden ciddi  böbrek hastalığı  
▪ Pıhtı  önleyici  tedavinin  değiştirilmes i sırasında veya  toplardamar  ya da 
atardamar  hattını  açık tutmak amacıyla heparin uygulaması yapıldığı 
durumlarda,  kanın  pıhtılaşmasını  önleyecek  başka  ilaçlar  (örn.  varfarin,  
dabigatran,  apiksaban , edoksaban  veya  heparin)  kullanıyorsanız ( bkz. "Diğer 
ilaçlar ile birlikte kullanımı")  3 / 9 
 ▪ Kanama  bozuklukları  
▪ İlaç tedavisiyle  kontrol altına  alınamayan, çok yüksek  kan basıncı  
▪ Mide  veya  bağırsakta  kanamaya  yol açabilecek  hastalıklar;  örn. bağırsak veya  
midede  iltihaplanma  ya da gastroözofageal  reflü hastalığına  (mide  içeriğinin  
yemek  borusuna  doğru  çıktığı  hastalık)  bağlı  olarak  yemek  borusunda  ve 
yutakta  iltihaplanma  (özofagus enflamasyonu),  
▪ Gözün arkasındaki kan damarlarında  problem  (retinopati)  
▪ Bronşların genişleyerek iltihapla dolduğu bir akciğer hastalığı (bronşektazi) 
veya akciğerde kanama öyküsü  
▪ 75 yaş üzerindeyseniz , 
▪ 60 kg veya altında bir kilodaysanız,  
▪ Şiddetli semptomatik kalp yetmezliği ile birlikte koroner arter hastalığınız 
varsa,  
 
• Kalp kapağınızda protez  varsa 
• Antifosfolipid sendromu adlı bir hastalığınız (kanda pıhtı oluşması riskini yükselten bir 
bağışıklık sistemi hastalığı) olduğunu biliyorsanız, bunu doktorunuza söyleyin, tedavinizin 
değiştirilme sinin gerekip gerekmediğine doktorunuz karar verecektir.  
 
Bir ameliyat geçirmeniz gerekiyorsa:  
• ONAXAN®’ı ameliyat öncesinde ve sonrasında tam olarak doktorunuzun söylediği saatlerde 
almanız çok önemlidir.  
• Ameliyatınızda kateter kullanılacaksa veya omurganıza enjeksiyon yapılacaksa (örneğin 
epidural veya spinal anestezi veya ağrınızı azaltmak için ):  
 
- ONAXAN®’ı enjeksiyondan önce ve sonra veya kateter çıkarılmadan önce tam olarak 
doktorunuzun söylediği saatlerde almanız çok önemlidir.  
- Anestezi sonlandıktan  sonra bacaklarınızda uyuşma veya güçsüzlük olursa ya da bağırsak 
veya mesane problemleri yaşarsanız derhal doktorunuza söyleyiniz; bu tür durumlarda acil 
müdahale gerekir.  
 
Çocuklar ve adolesanlar  
ONAXAN® 18 yaşın altındaki kişilere önerilmemektedir. Çoc uklar ve adolesanlarda kullanıma 
ilişkin yeterli bilgi yoktur.  
 
Nöraksiyal (epidural/spinal) anestezi ya da spinal ponksiyon (omurilikten sıvı alınması) 
yapıldığında, pıhtı ve emboli (kopan pıhtı parçası) oluşumunun önlenmesi için antitrombotik 
ajanlarla ( kanın pıhtılaşmasını engelleyen ajanlar) tedavi gören hastalar, uzun dönemli veya 
kalıcı felçle sonuçlanabilecek epidural ya da spinal hematom (omurilik zarının üzerinde veya 
omurilikte kan toplanması) açısından risk altındadır.  
 
Artan yaş kanama riskini artırabilir.  
 
Aşağıdaki yan etkilerden birini yaşarsanız derhal doktorunuza bildiriniz:  
• yayılan yoğun cilt döküntüsü, kabarcıklar veya mukozal lezyonlar (örn. ağızda veya 
gözlerde) (Stevens -Johnson sendromu/toksik epidermal nekroliz),  
• döküntüye, ateşe, iç organ enflamasyonuna, hematolojik anormalliklere ve sistemik hastalığa 
yol açan bir ila ç reaksiyonu (DRESS sendromu).  
 
Bu uyarılar  geçmişteki  herhangi  bir dönemde  dahi olsa sizin  için geçerliyse  lütfen  doktorunuza  
danışınız.  4 / 9 
  
ONAXAN®’ın yiyecek ve  içecek  ile kullanılması  
ONAXAN® yemeklerle  birlikte ya  da ayrı kullanılabilir.  
Hamilelik  
İlacı kullanmadan  önce  doktorunuza  veya eczacınıza  danışınız.  
ONAXAN®, hamilelerde  kullanılmamalıdır.    
Hamile  kalma  ihtimaliniz  varsa  ancak etkili bir  korunma  yöntemiyle  birlikte kullanılabilir.  
 
Tedaviniz  sırasında  hamile  olduğunuzu  fark ederseniz,  hemen  doktorunuza  veya eczacınıza  
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
ONAXAN®, emziren annelerde kullanılmamalıdır.  
 
Araç ve makine kullanımı  
ONAXAN® baş dönmesi  ya da bayılma  gibi yan etkilere  neden  olabilir.  Bu gibi belirtileriniz  
var ise araç ya da makine  kullanmamalısınız.  ONAXAN® için bu yan etkiler  yaygın  değildir  
(bkz. Bölüm  4. Olası yan etkiler nelerdir? ). 
 
ONAXAN®’ın içeriğinde bulunan  bazı yardımcı maddeler hakkında  önemli bilgiler  
ONAXAN® laktoz  içerir.  Eğer  doktorunuz  tarafından  bazı şekerlere  karşı  intoleransınız  
(tahammülsüzlüğünüz)  olduğu  söylenmişse  bu tıbbi ürünü  almadan  önce  doktorunuzla  temasa  
geçiniz.  
Diğer ilaçlar  ile birlikte kullanımı  
Aşağıdaki ilaçları alıyorsanız:   
• Yalnızca cilde uygulandıkları durumlar hariç, mantar tedavisinde kullanılan bazı ilaçlar (örn. 
ketokonazol, flukonazol, itrakonazol, vorikonazol, posakonazol),  
• Ketokonazol tabletler (vücudun aşırı miktar da kortizol üretmesi olan Cushing sendromu 
tedavisinde kullanılır),  
• Bakteriyel enfeksiyonlar için kullanılan bazı ilaçlar (örn. klaritromisin, eritromisin),  
• AIDS tedavisinde kullanılan bazı ilaçlar (HIV proteaz inhibitörleri, örn. ritonavir),  
• Kan pıhtıl aşmasını azaltmak için kullanılan diğer ilaçlar (örn: enoksaparin, klopidogrel, 
varfarin ve asenokumarol, prasugrel ve tikagrelor gibi K vitamini antagonistleri ( bkz. 
“Uyarılar ve Önlemler” bölümü))  
• Anti-enflamatuvar (iltihaplanma önleyici) ve ağrı kesici  ilaçlar (örn. naproksen veya 
asetilsalisilik asit)  
• Kalpteki ritm bozukluğu tedavisinde kullanılan dronedaron  
• Depresyon tedavisi için bazı ilaçlar [selektif serotonin geri alım inhibitörleri (SSRI) veya 
serotonin norepinefrin geri alım inhibitörleri (SNRI)]  5 / 9 
 ONAXAN®’ın etkisini arttırabilen bu ilaçlardan herhangi birini kullanıyorsanız, ONAXAN®’ı 
kullanmadan önce doktorunuza danışınız.  
Doktorunuz ONAXAN® ile tedavi edilip edilmeyeceğinize ve yakın gözetim altında tutulup 
tutulmayacağınıza karar verecektir.  
Doktorunuz mide ya da bağırsağınızda ülser oluşma riskinin yüksek olduğunu düşünürse, 
önleyici ülser tedavisi de uygulamaya karar verebilir.  
Aşağıdaki  ilaçları alıyorsanız:  
• Sara hastalığında kullanılan bazı ilaçlar (fenitoin, karbamazepin, fenobarbital)  
• Depresyon tedavisinde kullanılan bitkisel bir ürün olan sarı kantaron otu (St. John bitkisi - 
Hypericum perforatum )  
• Antibiyotik olarak kullanılan rifampisin  
ONAXAN®’ın etkisini azaltabilen bu ilaçlardan herhangi birini kullanıyorsanız, ONAXAN®’ı 
kullanmadan önce doktorunuza danışınız.  
Doktorunuz ONAXAN® ile tedavi edilip edilmeyeceğinize ve yakın gözetim altında tutul up 
tutulmayacağınıza karar verecektir.  
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda  
kullandıysanız  lütfen  doktorunuza  veya eczacınıza  bunlar  hakkında  bilgi veriniz.  
3. ONAXAN® nasıl kullanılır?  
Uygun kullanım/doz  uygulama sıklığı için talimatlar:  
Önerilen doz günde iki kez bir adet 2,5 mg tablettir. ONAXAN® size tek başına verilmez. 
Doktorunuz beraberinde asetilsalisilik asit almanızı da isteyecektir. ONAXAN®’ı bir akut 
koroner sendromdan sonra alıyorsanız, doktorunuz size aynı zamanda klopidogrel veya 
tiklopidin almanızı da söyleyebilir. Doktorunuz bunlarda n ne kadar almanız gerektiğini 
söyleyecektir (genellikle günde 75 ile 100 mg arasında asetilsalisilik asit ya da günlük 75 ile 100 
mg arasında asetilsalisilik asit artı 75 mg klopidogrel veya standart günlük tiklopidin dozu).  
 
Uygulama yolu ve metodu:  
ONAX AN® Doktorunuz size bırakmanızı söyleyene kadar, günde iki kez bir tablet, bir miktar 
su ile alınmalıdır.  Yemeklerle birlikte ya da aç karnına kullanılabilir. ONAXAN®’ı her gün 
yaklaşık aynı zamanda alınız (örneğin bir tablet sabah, bir tablet akşam). Tedaviyi ne kadar 
sürdüreceğinize doktorunuz karar verecektir.  
 
Tabletleri bütün olarak yutamayan hastalarda ONAXAN® kullanımdan hemen önce ezilip su 
veya elma püresi gibi  yumuşak gıdalarla karıştırılarak ağızdan (oral yoldan) 
kullanılabilmektedir.  
 
Ezilen ONAXAN® tablet mide tüpü (gastrik tüp) yoluyla uygulanabilir. ONAXAN® 
uygulanmadan önce tüpün midede (gastrik pozisyonda) olduğu doğrulanmalıdır. Ezilen tablet 
az miktar da suyla birlikte mide tüpü (gastrik tüp) içine verilmeli ve bunu takiben tüp suyla 
yıkanmalıdır.  
 
Bir akut koroner sendromdan sonra ONAXAN® ile tedavi, akut koroner sendromun 
stabilizasyonundan sonra mümkün olan en kısa sürede; hastanın hastaneye kabülün den en erken 
24 saat sonra ve parenteral (enjeksiyon yoluyla) antikoagülasyon (pıhtı önleyici) tedavisinin 
normalde kesileceği zaman başlatılmalıdır. Size akut koroner arter hastalığı veya periferik arter 
hastalığı teşhisi konmuşsa ONAXAN®’a ne zaman başla yacağınızı doktorunuz söyleyecektir.  
 6 / 9 
 Tedaviyi ne kadar sürdürmeniz gerektiğine doktorunuz karar verecektir.  
 
Değişik yaş grupları:   
Çocuklarda kullanımı:  
18 yaşından küçüklerde ONAXAN® kullanılması önerilmez. Çocuklar ve adolesanlarda 
kullanıma ilişkin yeterli bilgi yoktur.  
 
Yaşlılarda  kullanımı:  
Yaşlılarda, aynı şekilde kullanılabilir, özel bir doz ayarlamasına gerek yoktur.  
 
Özel  kullanım  durumları:   
Böbrek yetmezliği:  
Hafif  ve orta derece  böbrek  yetmezliğinde  aynı dozda  kullanılabilir.  Ciddi  böbrek  yetmezliği  
olan hastalarda  dikkatli  kullanılmalıdır.  Çok ağır böbrek  yetmezliğiniz  varsa,  ONAXAN® 
kullanılmamalıdır.  
 
Karaciğer  yetmezliği:  
Kanama  riskine  neden  olabilecek  nitelikte  karaciğer  hastalığı  olan hastalarda  
kullanılmamalıdır.  
Eğer  ONAXAN®’ın etkisinin  çok güçlü  veya zayıf  olduğuna  dair bir izleniminiz  var ise 
doktorunuz  veya eczacınız  ile konuşunuz.  
 
Kullanmanız gerekenden daha fazla  ONAXAN® kullandıysanız:  
ONAXAN®’dan kullanmanız  gerekenden  fazlasını  kullanmışsanız  bir doktor veya  eczacı  ile 
konuşunuz.  
 
Çok fazla ONAXAN® kullanımı  kanama  riskini artırır.  
ONAXAN®’ı kullanmayı unutursanız;  
Bir dozu almayı  unutursanız, unuttuğunuz  dozu  atlayınız  ve bir sonraki tableti normal  
zamanında  alınız.  
Unutulan  dozları  dengelemek  için çift doz almayınız.  
ONAXAN® ile tedavi sonlandırıldığındaki  oluşabilecek  etkiler  
ONAXAN®’ı düzenli olarak ve doktorunuzun size reçete ettiği sürece kullanınız.  
Doktorunuza sormadan ONAXAN® almayı bırakmayınız. Bu ilacı almayı bırakırsanız, başka bir 
kalp krizi veya inme geçirme veya kalbiniz ya da damarlarınızla ilgili bir hastalık yüzünden öl me 
riskiniz artabilir.  
4. Olası yan etkiler nelerdir?  
Tüm  ilaçlar  gibi, ONAXAN®’ın içeriğinde  bulunan  maddelere  duyarlı  olan kişilerde  yan 
etkiler  olabilir.  
Aşağıdakilerden biri olursa ONAXAN®’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz.  
Benzer  diğer  ilaçlar  gibi (kan pıhtılaşmasını  engelleyici  ilaçlar),  ONAXAN® da hayatı  tehdit  
edici  kanamalara  neden  olabilir.  Aşırı  kanama,  tansiyonda  ani düşüşlere  (şok)  neden  olabilir.  
Bazen  bu kanamalar  açıkça  anlaşılmayabilir.   
 7 / 9 
 Kanama  belirtisi  olabilecek  aşağıdaki  yan etkiler : 
Aşağıdaki yan etkilerden  biri olursa derhal doktorunuza bildiriniz:  
• Uzun süreli ya da fazla kanama  
• Kanama belirtisi olabilecek normal olmayan güçsüzlük, yorgunluk, solgunluk, baş dönmesi, 
baş ağrısı, vücudun bir yerinde açıklanamayan şişmeler, nefes alamamak, göğüs ağrısı veya 
anjina pektoris.  
Bu türlü  kanamaların  riski,  tansiyonu  çok yüksek  olanlarda  ve/veya  eşzamanlı  pıhtılaşma  
önleyen ilaç almakta  olanlarda daha yüksek olmaktadır.  
 
Doktorunuz sizi daha yakın bir gözlem altında tutabilir ya da tedavi şeklinizi değiştirebilir.  
 
Ciddi cilt reaksiyonu belirtisi olabilecek muhtemel yan etkiler:  
 
Aşağıdaki yan etkilerden birini yaşarsanız derhal doktorunuza bildiriniz:  
• yayılan yoğun cilt döküntüsü, kabarcıklar veya mukozal lezyonlar (örn. ağızda veya 
gözlerde) (Stevens -Johnson send romu/toksik epidermal nekroliz). Bu yan etkinin sıklığı 
çok seyrektir (10.000’de 1’e kadar).  
• döküntüye, ateşe, iç organ enflamasyonuna, hematolojik anormalliklere ve sistemik 
hastalığa yol açan bir ilaç reaksiyonu (DRESS sendromu). Bu yan etkinin sıklığı çok 
seyrektir (10.000’de 1’e kadar).  
 
Ciddi alerjik reaksiyon belirtisi olabilecek olası yan etkiler:  
Aşağıdaki yan etkilerden birini yaşarsanız derhal doktorunuza bildiriniz:  
• yüzün, dudakların, ağzın, dilin veya boğazın şişmesi; yutkunma güçlüğü; kurdeş en veya 
soluk alıp verme güçlükleri; ani tansiyon düşmesi. Bu yan etkilerin sıklığı çok seyrektir 
(anafilaktik şok dahil anafilaktik reaksiyonlar; 10.000 kişiden 1’ini etkileyebilir) ve 
yaygın değildir (anjiyoödem ve alerjik ödem; 100 kişiden 1’ini etkiley ebilir.  
 
Diğer yan etkiler:  
Yaygın  yan etkiler  (10 kişiden  1’ini  etkileyebilen) : 
• Cildin  solgun  olmasına  ve güçsüzlüğe  ya da nefes  darlığına  neden  olan kırmızı  kan 
hücrelerinde  azalma,  
• Mide ya da  bağırsakta  kanama,  ürogenital  kanama  (idrarda kan  ve şiddetli adet 
kanaması  dahil), burun kanaması,  dişeti kanaması,  
• Göz içi kanaması  (gözün beyaz kısmında  kanama  dahil),  
• Doku veya boşluğ una kanama  (hematom,  çürük),  
• Kanlı öksürük,  
• Deriden veya deri  altında kanama,  
• Ameliyat  sonrası kanama,  
• Cerrahi yara yerinde kan  veya sıvı sızıntısı,  
• Kol ve bacaklarda şişlik,  
• Kol ve bacaklarda ağrı,  
• Böbrek işlevinde bozulma (doktorunuz tarafından gerçekleştirilen  testler de görülebilir).  
• Ateş,  
• Mide ağrısı, hazımsızlık,  hasta  hissetme  veya olma,  kabızlık, ishal,  
• Düşük tansiyon (belirtileri ayağa  kalkınca baş dönmesi  veya baygınlık hissi olabilir),  
• Genel kuvvet ve enerji azalması (yorgunluk, bitkinlik), baş ağrısı,  baş dönmesi,  
• Ciltte kaşıntı,  döküntü,  
• Kan testlerinde bazı karaciğer enzimlerinde  artış görülebilir.  8 / 9 
 Yaygın  olmayan  yan etkiler  (100 kişiden  1’ini  etkileyebilen) : 
• Beyin veya kafatası içine kanama,  
• Ağrıya veya şişmeye  neden olan eklem  içi kanama,  
• Trombositopeni (kanın pıhtılaşmasına yardım eden hücreler trombositlerin düşük sayıda 
olması),  
• Alerjik deri reaksiyonları dahil alerjik  reaksiyonlar,  
• Karaciğer  işlev  bozukluğu  (doktorunuz  tarafından  gerçekleştirilen  testlerde  görülebilir),  
• Kan testlerinde  bilirubin,  bazı pankreas  veya  karaciğer  enzimlerinde  artış ya da kan 
pulcuğu sayısında artış görülebilir.  
• Bayılma , 
• İyi hissetmeme,  
• Ağız kuruluğu,  
• Kalp  atış hızının artması,  
• Kurdeşen . 
 
Seyrek  yan etkiler  (1000  kişiden  1’ini  etkileyebilen) : 
• Kas içine kanama,  
• Kolestaz (safra akışında azalma), hepatoselüler yaralanma dahil hepatit (karaciğer 
yaralanması dahil karaciğer iltihaplanması),  
• Derinin veya gözlerin sararması  (sarılık),  
• Bölgesel şişlik,  
• Bacağınızdaki  atardamara  kateter  yerleştirerek  yapılan, kalp ile ilgili bir işlemin  
komplikasyonu  olarak (psödoanevrizma)  kasıkta kan toplanması  (hematom).  
 
Sıklığı  bilinmeyen  yan etkiler  (mevcut  verilerden  sıklığı  tahmin  edilemeyen) : 
• Şiddetli kanama  sonrası böbrek yetmezliği,  
• Ağrı, şişme,  duyularda değişiklik,  uyuşma  veya felce neden olan  kanama  sonrası  bacak  
ya da kol kaslarında artan basınç  (kanama  sonrası kompartman  sendromu) . 
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu  veya eczacınızı  bilgilendiriniz.  
Yan etkilerin raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  
durumunda  hekiminiz,  eczacınız  veya  hemşireniz  ile konuşunuz.  Ayrıca  karşılaştığınız  yan 
etkileri  www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 
0 800 314 00 08 numaralı  yan etki bildirim  hattını  arayarak  Türkiye  Farmakovijilans  Merkezi  
(TÜFAM)’ne  bildiriniz.  Meydana  gelen  yan etkileri  bildirerek  kullanmakta  olduğunuz  ilacın  
güvenliliği hakkında daha fazla bilgi edinilmesine  katkı sağlamış  olacaksınız.  
5. ONAXAN®’ın saklanması  
 
ONAXAN®’ı çocukların  göremeyeceği,  erişemeyeceği  yerlerde  ve ambalajında  saklayınız.  
25°C’nin altındaki oda sıcaklığında saklayınız.  
 
Son kullanma  tarihiyle  uyumlu olarak kullanınız.  
Ambalajın  üzerindeki  son kullanma  tarihinden  sonra  ONAXAN®’ı kullanmayınız.     
 9 / 9 
 Eğer üründe ve/veya ambalajında  bozukluk farkederseniz ONAXAN®’ı kullanmayınız.   
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
Ruhsat sahibi:  
Ali Raif İlaç Sanayi A.Ş. 
Kağıthane  / İstanbul  
 
Üretim  yeri:  
Ali Raif İlaç San. A.Ş.  
Başakşehir / İSTANBUL  
 
Bu kullanma  talimatı  17.09.2021  tarihinde  onaylanmıştır.  