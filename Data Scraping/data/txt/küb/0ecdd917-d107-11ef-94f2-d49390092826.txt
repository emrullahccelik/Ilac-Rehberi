KISA ÜRÜN BİLGİSİ
▼
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
CYRAMZA 500 mg/50 mL infüzyonluk çözelti konsantresi içeren flakon
Steril
2. KALİTATİF VE KANTİTATİF BİLEŞİMİ
Etkin madde:
İnfüzyon için konsantre çözeltinin bir mL’si 10 mg ramucirumab içerir.
Her 50 mL flakon 500 mg ramucirumab içerir.
Ramucirumab rekombinant DNA teknolojisiyle murin (NS0) hücrelerinde üretilen bir
insan IgG1 monoklonal antikordur.
Yardımcı maddeler:
Her 50 mL flakon yaklaşık 85 mg sodyum içerir.
Yardımcı maddelerin tamamı için Bölüm 6.1’e bakınız.
3. FARMASÖTİK FORM
İnfüzyonluk çözelti konsantresi (steril konsantre).
Konsantre berrak ila hafif opak ve renksiz ila hafif sarı renkte pH’ı 6 olan çözeltidir.
4. KLİNİK ÖZELLİKLER
4.1. Terapötik endikasyonlar
Mide kanseri ve gastroözofagial bileşke (GEJ) adenokarsinomu
CYRAMZA paklitaksel ile kombinasyon halinde, önceki platin ve floropirimidin
kemoterapisi sonrasında hastalık progresyonu bulunan ileri evre mide kanseri veya
gastroözofagial bileşke adenokarsinomu olan ECOG peformans skoru 0-1 olan hastaların
tedavisinde endikedir (bkz. Bölüm 5.1).
Küçük hücreli dışı akciğer kanseri (KHDAK)
CYRAMZA, erlotinib ile kombinasyon halinde, ekson 19 delesyonu ve/veya ekson 21
(L858R) epidermal büyüme faktörü reseptörü (EGFR) mutasyonlu, ECOG performans
durumu 0 veya 1 olan, beyin metastazı olmayan metastatik küçük hücreli dışı akciğer
kanseri olan ve nüks hastalar için adjuvan/neoadjuvan tedavi bitiminden en az 12 ay sonra
metastaz gelişen yetişkin hastaların birinci basamak tedavisinde endikedir.
1/224.2. Pozoloji ve uygulama şekli
Pozoloji/uygulama sıklığı ve süresi
Ramucirumab tedavisi onkoloji alanında deneyimli hekimler tarafından başlatılmalı ve
takip edilmelidir.
Mide kanseri ve gastroözofagial bileşke (GEJ) adenokarsinomu
Paklitaksel ile kombinasyon halinde CYRAMZA
Ramucirumabın önerilen dozu 28 günlük siklusun 1. ve 15. günlerinde, paklitaksel
infüzyonu öncesinde 8 mg/kg’dır. Paklitakselin önerilen dozu 28 günlük siklusun 1., 8. ve
15. günlerinde yaklaşık 60 dakika boyunca intravenöz infüzyon yoluyla uygulanan 80
mg/m2’dir. Her bir paklitaksel infüzyonu öncesinde, hastaların karaciğer fonksiyonunun
değerlendirilmesi için tam kan sayımı ve kan kimyası testlerinin yapılması gerekir. Her bir
paklitaksel infüzyonu öncesinde yerine getirilmesi gereken kriterler Tablo 1’de
sunulmaktadır.
Tablo 1: Her bir paklitaksel infüzyonu öncesinde yerine getirilmesi gereken kriterler
Kriterler
Nötrofiller Gün 1: ≥ 1,5 x 109/ L
Gün 8 ve 15: ≥ 1 x 109/ L
Trombositler Gün 1: ≥ 100 x 109/ L
Gün 8 ve 15: ≥ 75 x 109/ L
Bilirubin ≤ 1,5 x normal üst sınır (ULN)
Aspartat aminotransferaz (AST) / Karaciğer metastazı yoksa: ALT/AST ≤ 3
Alanin aminotransferaz (ALT) x ULN
Karaciğer metastazı varsa: ALT/AST ≤ 5
x ULN
EGFR aktive edici mutasyonlu KHDAK tedavisi için erlotinib ile kombinasyon halinde
CYRAMZA
Erlotinib ile kombinasyon halinde önerilen ramucirumab dozu iki haftada bir 10 mg/kg'dır.
EGFR mutasyon durumu, ramucirumab ve erlotinib ile tedaviye başlamadan önce valide
edilmiş bir test yöntemi kullanılarak belirlenmelidir. Erlotinibin pozolojisi ve uygulama
şekli için erlotinibin kısa ürün bilgilerine bakınız.
Tedavi süresi
Tedavinin hastalık progresyonuna kadar veya kabul edilemeyen toksisite görülene kadar
sürdürülmesi tavsiye edilir.
Premedikasyon
Ramucirumab infüzyonu öncesinde bir histamin H1 antagonisti (örneğin difenhidramin) ile
premedikasyon tavsiye edilir. Hasta Grade 1 veya 2 infüzyon kaynaklı reaksiyon yaşarsa,
takip eden tüm infüzyonlar için premedikasyon verilmelidir. Hasta ikinci bir Grade 1 veya
2 infüzyon kaynaklı reaksiyon (IRR) yaşarsa, deksametazon (veya eşdeğeri) uygulanır;
sonrasında takip eden infüzyonlar için, aşağıda belirtilen veya eşdeğeri tıbbi ürünlerle
premedikasyon uygulanır: Bir intravenöz histamin H1 antagonisti (örneğin difenhidramin
hidroklorür), parasetamol ve deksametazon.
2/22Premedikasyon gereklilikleri ve ilave bilgiler için paklitakselin kullanma talimatına
bakınız.
Ramucirumabın pozoloji ayarlamaları
İnfüzyon kaynaklı reaksiyonlar
Eğer hasta Grade 1 veya 2 IRR yaşarsa, infüzyon süresince ve takip eden tüm infüzyonlarda
ramucirumabın infüzyon hızı % 50 azaltılmalıdır. Grade 3 veya 4 IRR yaşanması halinde
ramucirumab hemen ve kalıcı olarak kesilmelidir (bkz. Bölüm 4.4).
Hipertansiyon
Hastaların kan basıncı her bir ramucirumab uygulaması öncesinde ölçülmeli ve hastalar
klinik olarak endike olduğu şekliyle tedavi edilmelidir. Şiddetli hipertansiyon durumunda,
tıbbi tedavi ile kontrol altına alınana kadar ramucirumab tedavisi geçici olarak
kesilmelidir. Antihipertansif tedavi ile güvenli şekilde kontrol edilemeyen tıbben anlamlı
hipertansiyon olması durumunda, ramucirumab tedavisi kalıcı olarak sonlandırılmalıdır
(bkz. Bölüm 4.4).
Proteinüri
Hastalar ramucirumab tedavisi sırasında proteinürinin gelişimi veya kötüleşmesi yönünden
izlenmelidir. İdrarda dipstick protein testinde ≥2+ bulunması halinde 24 saatlik idrar
toplama yapılmalıdır. İdrar protein düzeyinin ≥2 g/24 saat olması halinde, ramucirumab
tedavisinin geçici olarak kesilmesi gerekir. İdrar protein düzeyi bir kez <2 g/24 saat
düzeyine döndüğünde, tedavi azaltılan bir doz düzeyinde (bkz. Tablo 2) sürdürülmelidir.
≥2 g/24 saat idrar protein düzeyi yeniden ortaya çıkarsa, ikinci bir doz azaltması yapılması
tavsiye edilir (bkz. Tablo 2).
Tablo 2: Proteinüri için CYRAMZA Doz Azaltımı
Başlangıç CYRAMZA İlk Azaltılmış Doz: İkinci Azaltılmış Doz:
Dozu
8 mg/kg 6 mg/kg 5 mg/kg
10 mg/kg 8 mg/kg 6 mg/kg
İdrar protein düzeyinin >3 g/24 saat olması halinde veya nefrotik sendrom durumunda,
ramucirumab tedavisinin kalıcı olarak kesilmesi gerekir.
Elektif cerrahi veya yara iyileşmesinde bozulma
Ramucirumab tedavisi elektif cerrahiden önce en az 4 hafta süreyle geçici olarak
kesilmelidir. Ramucirumab tedavisi yara iyileşmesi komplikasyonları olması halinde yara
tamamen iyileşene kadar geçici olarak kesilmelidir (bkz. Bölüm 4.4).
Kalıcı olarak kesilme
Ramucirumab tedavisi aşağıdaki durumlarda kalıcı olarak kesilmelidir:
Şiddetli arteriyel tromboembolik olaylar (bkz. Bölüm 4.4).
Gastrointestinal perforasyonlar (bkz. Bölüm 4.4).
Şiddetli kanama: NCI Advers Olaylar İçin Ortak Terminoloji Kriterleri (CTCAE) Grade 3
veya 4 kanama (bkz. Bölüm 4.4).
Spontan fistül gelişimi (bkz. Bölüm 4.4).
3/22Paklitaksel doz ayarlamaları
Hastanın yaşadığı toksisite derecesine uygun şekilde paklitaksel doz azaltmaları
uygulanabilir. NCI CTCAE Grade 4 hematolojik toksisitesi veya Grade 3 paklitaksel
kaynaklı hematolojik olmayan toksisitede, paklitaksel dozunun takip eden tüm sikluslarda
10 mg/m2 oranında düşürülmesi tavsiye edilir. Bu toksik etkilerin devamlılık göstermesi
veya yeniden ortaya çıkması halinde 10 mg/m2 oranında ikinci bir azaltma yapılması
önerilir.
Uygulama şekli:
CYRAMZA intravenöz kullanım içindir. Seyreltme sonrasında, CYRAMZA yaklaşık 60
dakika süreyle intravenöz infüzyon olarak uygulanmaktadır. İntravenöz bolus veya puşe
olarak uygulanmamalıdır. Gereken yaklaşık 60 dakikalık infüzyon süresine ulaşmak için,
25 mg/dakika maksimum infüzyon hızı aşılmamalıdır, bunun yerine infüzyon süresi
artırılmalıdır. Hasta infüzyon sırasında infüzyon reaksiyonlarına ilişkin işaretler açısından
izlenmelidir (bkz. Bölüm 4.4) ve uygun resüsitasyon ekipmanının mevcut olduğundan
emin olunmalıdır.
Söz konusu tıbbi ürünün uygulama öncesinde seyreltilmesi hakkındaki talimatlar için
Bölüm 6.6’ya bakınız.
Özel popülasyonlara ilişkin bilgiler
Böbrek yetmezliği:
Böbrek yetmezliği olan hastalarda CYRAMZA ile yapılan hiçbir klinik araştırma
bulunmamaktadır. Klinik veriler hafif, orta veya şiddetli derecede böbrek yetmezliği olan
hastalarda hiçbir doz ayarlamasına gerek olmadığını öne sürmektedir. (bkz. Bölüm 4.4 ve
5.2). Doz azaltması önerilmez.
Karaciğer yetmezliği:
Karaciğer yetmezliği olan hastalarda CYRAMZA ile yapılan hiçbir klinik araştırma
bulunmamaktadır. Klinik veriler hafif veya orta derecede karaciğer yetmezliği olan
hastalarda hiçbir doz ayarlamasına gerek olmadığını öne sürmektedir. Şiddetli karaciğer
yetmezliği olan hastalarda ramucirumab uygulamasına ilişkin hiçbir veri bulunmamaktadır
(bkz. Bölüm 4.4 ve 5.2). Doz azaltması önerilmez.
Pediyatrik popülasyon:
CYRAMZA’nın çocuklarda ve adolesanlardaki (<18 yaş) güvenliliği ve etkililiği
saptanmamıştır. Mevcut veriler Bölüm 4.8, 5.1 ve 5.2'de açıklanmıştır. Sınırlı veriler
nedeniyle pozoloji konusunda herhangi bir öneri yapılamamaktadır.
Ramucirumabın ileri evre mide kanseri veya gastroözofagial adenokarsinomu
endikasyonlarıyla ilişkili pediyatrik popülasyonda kullanımı bulunmamaktadır.
Geriyatrik popülasyon:
Pivot çalışmalarda, 65 yaş ve üzeri hastaların 65 yaş altındaki hastalara kıyasla advers
olaylara yönelik artmış risk taşıdığına dair sınırlı bilgi bulunmaktadır. Doz azaltması
önerilmez (bkz. Bölüm 4.4 ve 5.1).
4/224.3. Kontrendikasyonlar
Ramucirumab veya Bölüm 6.1’de belirtilen yardımcı maddelerin herhangi birine karşı aşırı
duyarlılık.
KHDAK hastalarında ramucirumab, tümör kavitasyonu veya majör damarlarda tümör
tutulumu var ise kontrendikedir (bkz. Bölüm 4.4).
4.4. Özel kullanım uyarıları ve önlemleri
Arteriyel tromboembolik olaylar
Klinik çalışmalarda miyokard enfarktüsü, kardiyak arrest, serebrovasküler olay ve serebral
iskemi dahil ciddi, bazen de fatal olabilen arteriyel tromboembolik olaylar (ATO’lar)
bildirilmiştir. Ramucirumab şiddetli ATO yaşayan hastalarda kalıcı olarak kesilmelidir
(bkz. Bölüm 4.2.).
Gastrointestinal perforasyonlar
Ramucirumab antianjiyojenik bir tedavi olup, gastrointestinal perforasyon riskini
artırabilir. Gastrointestinal perforasyon vakaları ramucirumab ile tedavi gören hastalarda
rapor edilmiştir. Ramucirumab gastrointestinal perforasyon yaşayan hastalarda kalıcı
olarak kesilmelidir (bkz. Bölüm 4.2).
Şiddetli kanama
Ramucirumab antianjiyojenik bir tedavi olup, şiddetli kanama riskini artırabilir.
Ramucirumab Grade 3 veya 4 kanama yaşayan hastalarda kalıcı olarak kesilmelidir (bkz.
Bölüm 4.2). Kanamaya zemin hazırlayan durumu bulunan hastalarda ve antikoagülanlarla
veya kanama riskini artıran diğer eşzamanlı tıbbi ürünler ile tedavi edilen hastalarda kan
sayımları ve koagülasyon parametreleri izlenmelidir.
Paklitaksel ile kombinasyon halinde ramucirumab ile tedavi edilen mide kanseri
hastalarında fatal olaylar da dahil olmak üzere şiddetli gastrointestinal kanama rapor
edilmiştir.
KHDAK’de pulmoner hemoraji
Skuamöz histolojisi olan hastalarda ciddi pulmoner kanama gelişme riski daha yüksektir.
Yakın zamanda pulmoner kanaması olan (>2,5 ml veya parlak kırmızı kan) KHDAK
hastalarının yanı sıra histolojiden bağımsız temel tümör kavitasyonu kanıtı olan hastalar
veya majör kan damarlarının kapandığı veya majör kan damarlarında tümor invazyonu
olan hastalar klinik çalışmalara dahil edilmemiştir. (bkz. Bölüm 4.3). Non-steroidal
antienflamatuar ilaçlar veya anti-platelet ajanlar ile kronik tedavi gören hastalar RELAY
KHDAK klinik çalışmasına dahil edilmemiştir. 325 mg/gün’e kadar dozlarda aspirin
kullanımına izin verilmiştir.
İnfüzyon kaynaklı reaksiyonlar
Ramucirumab ile yapılan klinik çalışmalarda infüzyon kaynaklı reaksiyonlar rapor
edilmiştir. Olayların büyük çoğunluğu ilk veya ikinci ramucirumab infüzyonu sırasında
veya bu infüzyonları takiben ortaya çıkmıştır. Hastalar infüzyon sırasında aşırı duyarlılık
belirtileri açısından izlenmelidir. Bulgular arasında ürperme/titreme, sırt ağrısı/spazm,
göğüs ağrısı ve/veya daralması, üşüme, cilt kızarması, dispne, hırıltılı solunum, hipoksi ve
parestezi yer almıştır. Şiddetli vakalarda bronkospazm, supraventriküler taşikardi ve
hipotansiyonu içeren bulgular görülmüştür. Ramucirumab, Grade 3 veya 4 infüzyon
kaynaklı reaksiyon yaşayan hastalarda derhal ve kalıcı olarak kesilmelidir (bkz. Bölüm
4.2).
5/22Hipertansiyon
Ramucirumab alan hastalarda plaseboya kıyasla şiddetli hipertansiyon insidansında artış
rapor edilmiştir. Vakaların çoğunda, hipertansiyon standart antihipertansif tedavisi
kullanılarak yönetilmiştir. Kontrol edilemeyen hipertansiyonu olan hastalar çalışmalarda
kapsam dışı bırakılmıştır: Önceden var olan hipertansiyonu kontrol edilene kadar, bu tip
hastalarda ramucirumab tedavisi başlatılmamalıdır. Ramucirumab ile tedavi edilen
hastaların kan basıncı izlenmelidir. Şiddetli hipertansiyon durumunda tıbbi tedavi ile
kontrol sağlanana kadar ramucirumab geçici olarak kesilmelidir. Tıbben anlamlı
hipertansiyonun antihipertansif tedavi ile kontrol edilememesi halinde ramucirumab kalıcı
olarak kesilmelidir (bkz. Bölüm 4.2).
Posterior geri dönüşlü (reversıbl) ensefalopati sendromu
Ramucirumab alan hastalarda, ölümcül vakalar da dahil olmak üzere posterior reversibl
ensefalopati sendromu (PRES) vakaları nadiren bildirilmiştir. PRES semptomları nöbet,
baş ağrısı, mide bulantısı/kusma, körlük veya ilişkili hipertansiyon olsun veya olmasın
bilinç değişikliklerini içerebilir. PRES teşhisi, beyin görüntüleme (örneğin, manyetik
rezonans görüntüleme) ile doğrulanabilir. PRES yaşayan hastalarda ramucirumab
kesilmelidir. PRES gelişen ve iyileşen hastalarda ramucirumabı yeniden başlatmanın
güvenliliği bilinmemektedir.
Anevrizmalar ve arter diseksiyonları
VEGF yolak inhibitörlerinin, hipertansiyonu olan veya olmayan hastalarda kullanılması,
anevrizmalar ve/veya arter diseksiyonları oluşumunu kolaylaştırabilir. CYRAMZA
başlamadan önce hipertansiyon veya anevrizma öyküsü gibi risk faktörleri olan hastalarda
bu risk dikkatle değerlendirilmelidir.
Yara iyileşmesinde bozulma
Ciddi veya iyileşmeyen yaraları olan hastalarda ramucirumab etkisi değerlendirilmemiştir.
Hayvanlarda yürütülen bir çalışmada, ramucirumab yara iyileşmesini azaltmamıştır.
Ancak, ramucirumabın antianjiyojenik bir tedavi olması ve yara iyileşmesini olumsuz
etkileme potansiyelinin bulunması nedeniyle, planlanmış cerrahi operasyon öncesinde en
az 4 hafta süreyle ramucirumab tedavisi verilmemelidir. Cerrahi müdahalenin ardından
ramucirumaba yeniden başlama kararı yeterli yara iyileşmesine ilişkin klinik
değerlendirmeye dayalı olmalıdır.
Bir hastanın tedavi sırasında yara iyileşmesi komplikasyonları geliştirmesi halinde,
ramucirumab tedavisinin yara tamamen iyileşene kadar kesilmesi gerekir (bkz. Bölüm
4.2).
Karaciğer yetmezliği
Ramucirumab ciddi karaciğer sirozu (Child-Pugh B veya C), hepatik ensefalopatinin eşlik
ettiği sirozu, sirozdan kaynaklanan klinik olarak anlamlı assit veya hepatorenal sendromu
olan hastalarda dikkatle kullanılmalıdır. Bu hastalarda çok sınırlı etkinlik ve güvenlilik
verileri mevcuttur ve ramucirumab yalnızca tedavinin potansiyel yararlarının progresif
karaciğer yetmezliğine yönelik potansiyel riske karşı ağır bastığı yönünde değerlendirme
yapılması halinde kullanılmalıdır.
Kalp yetmezliği
Ramucirumab klinik çalışmalarında toplanan verilere göre, tek başına kemoterapi veya
erlotinib alanlara kıyasla çeşitli kemoterapi rejimleri veya erlotinib ile kombinasyon
6/22halinde ramucirumab alan hastalarda sayısal olarak daha yüksek insidansta kalp yetmezliği
bildirilmiştir. Tek ajanlı klinik çalışmalarda, plaseboya kıyasla ramucirumab alan
hastalarda bu artmış insidans gözlenmemiştir. Pazarlama sonrasında, çoğunlukla
paklitaksel ile kombinasyon halinde ramucirumab için kalp yetmezliği gözlenmiştir.
Hastalar tedavi sırasında kalp yetmezliğinin klinik belirti ve semptomları açısından
izlenmelidir ve kalp yetmezliğinin klinik belirti ve semptomları gelişirse tedavinin askıya
alınması düşünülmelidir (bkz. Bölüm 4.8).
Fistül
CYRAMZA ile tedavi edildiklerinde hastalarda fistül gelişme riski artmış olabilir.
Ramucirumab tedavisi fistül gelişen hastalarda kesilmelidir (bkz. Bölüm 4.2).
Proteinüri
Ramucirumab alan hastalarda plasebo ile karşılaştırıldığında proteinüri insidansında artış
rapor edilmiştir. Hastalar ramucirumab tedavisi sırasında proteinüri gelişimi veya
kötüleşmesi bakımından izlenmelidir. İdrarda dipstick protein testinde ≥2+ bulunması
halinde, 24 saatlik idrar toplama yapılmalıdır. İdrar protein düzeyinin ≥2 g/24 saat olması
halinde, ramucirumab tedavisi geçici olarak kesilmelidir. İdrar protein düzeyi <2 g/24
saat’e döndüğünde, tedavi azaltılan bir doz seviyesinde sürdürülmelidir. İdrar protein
düzeyi yeniden ≥2 g/24 saat’e çıkarsa, ikinci bir doz azaltması yapılması tavsiye edilir.
İdrar protein düzeyinin >3 g/24 saat olması halinde veya nefrotik sendrom durumunda,
ramucirumab tedavisinin kalıcı olarak kesilmesi gerekir (bkz. Bölüm 4.2).
Stomatit
Kemoterapi ile kombine halde ramucirumab alan hastalar plasebo artı kemoterapi ile
tedavi gören hastalarla karşılaştırıldığında stomatit insidansında artış rapor edilmiştir.
Stomatit gelişmesi durumunda derhal semptomatik tedaviye başlanmalıdır.
Böbrek yetmezliği
Ramucirumab ile tedavi edilen ciddi böbrek yetmezliği olan hastalarda sınırlı güvenlilik
verisi bulunmaktadır (kreatinin klirensi15 ila 29 mL/dak) (bkz. Bölüm 4.2 ve 5.2).
KHDAK’lı geriyatrik popülasyon
EGFR aktive edici mutasyonlu KHDAK'ın birinci basamak tedavisi için erlotinib ile
kombinasyon halinde kullanılan ramucirumab için, 70 yaşın altındaki hastalara kıyasla 70
yaş ve üstü hastalarda, Grade ≥3 advers olayların ve tüm Grade’lerdeki ciddi advers
olayların insidansı daha yüksektir.
Sodyum kısıtlı diyet
Her 50 ml'lik flakon yaklaşık 85 mg sodyum içerir. Bu, bir yetişkin için Dünya Sağlık
Örgütü tarafından önerilen günlük maksimum 2 g sodyum alımının yaklaşık % 4'üne
eşdeğerdir.
Biyolojik tıbbi ürünlerin takip edilebilirliğinin sağlanması için uygulanan ürünün ticari
ismi ve seri numarası mutlaka hasta dosyasına kaydedilmelidir.
4.5. Diğer tıbbi ürünler ile etkileşimler ve diğer etkileşim şekilleri
Ramucirumab ve paklitaksel arasında hiçbir ilaç etkileşimi gözlenmemiştir. Paklitakselin
farmakokinetiği ramucirumab ile eşzamanlı uygulandığında etkilenmemiştir aynı şekilde
ramucirumab farmakokinetiği de paklitaksel ile eşzamanlı uygulandığında
7/22etkilenmemiştir. Ramucirumab ile birlikte uygulandığında erlotinibin farmakokinetiği
etkilenmemiştir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli olan kadınlar/doğum kontrolü (Kontrasepsiyon)
Çocuk doğurma potansiyeli bulunan kadınlara CYRAMZA tedavisi sırasında hamile
kalmaktan kaçınmaları tavsiye edilmelidir ve gebeliğe ve fetusa yönelik potansiyel tehlike
hakkında bilgilendirme yapılmalıdır. Çocuk doğurma potansiyeli bulunan kadınlar
ramucirumab tedavisi sırasında ve tedavinin son dozundan sonra 3 aya kadar etkin bir
kontrasepsiyon kullanmalıdır.
Gebelik dönemi
Ramucirumabın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermistir
(bkz. Bölüm 5.3). İnsanlara yönelik potansiyel risk bilinmemektedir.
Gebeliğin sürdürülmesi ve fötal gelişim açısından anjiyogenezin kritik olması nedeniyle,
ramucirumab uygulamasını takiben anjiyogenez inhibisyonu fetus da dahil olmak üzere
gebelik üzerine olumsuz etkilerle sonuçlanabilmektedir. CYRAMZA yalnızca anneye
yönelik potansiyel faydaların gebelik sırasında potansiyel riski mazur göstermesi halinde
kullanılabilir. Hasta ramucirumab ile tedavi edilirken hamile kalırsa, gebeliğin sürmesine
yönelik potansiyel risk ve fetusa yönelik risk hakkında bilgilendirilmelidir. CYRAMZA
gebelik sırasında ve kontrasepsiyon kullanmayan çocuk doğurma potansiyeli olan
kadınlarda tavsiye edilmez.
Laktasyon dönemi
Ramucirumabın anne sütüne geçip geçmediği bilinmemektedir. Sütle atılımının ve oral
emiliminin düşük olması beklenir. Anne sütüyle beslenen yeni doğanlara/bebeklere
yönelik risk göz ardı edilemeyeceği için, CYRAMZA ile tedavi sırasında ve son dozdan
sonra en az 3 ay süreyle emzirme kesilmelidir.
Üreme yeteneği (fertilite)
Ramucirumabın insan fertilitesi üzerindeki etkisi hakkında herhangi bir veri
bulunmamaktadır. Hayvanlarda yapılan çalışmalara dayanarak, ramucirumab tedavisi
sırasında dişi fertilitesinin riske girmesi olasıdır (bkz. Bölüm 5.3).
4.7. Araç ve makine kullanımı üzerindeki etkiler
CYRAMZA’nın araç ve makine kullanma yeteneği üzerinde etkisi yoktur veya etkisi
gözardı edilebilir. Hastaların konsantre olma ve tepki verme yeteneklerini etkileyen
semptomları yaşaması halinde, etki azalana kadar araç veya makine kullanmamaları
önerilir.
4.8. İstenmeyen etkiler
Ramucirumab tedavisi (sitotoksik kemoterapi ile kombinasyon halinde) ile ilişkili en ciddi
advers reaksiyonlar şunlar olmuştur:
8/22Gastrointestinal perforasyon (bkz. Bölüm 4.4)
Şiddetli gastrointestinal kanama (bkz. Bölüm 4.4)
Arteriyel tromboembolik olaylar (bkz. Bölüm 4.4)
Posterior geri dönüşlü(reversıbl) ensefalopati sendromu (bkz. Bölüm 4.4)
Kemoterapi ile kombinasyon halinde ramucirumab ile tedavi edilen hastalarda gözlenen
en yaygın advers reaksiyonlar: Yorgunluk/asteni, nötropeni, diyare, epistaksis ve
stomatittir.
Erlotinib ile kombinasyon halinde ramucirumab ile tedavi edilen hastalarda gözlenen en
yaygın advers reaksiyonlar: Enfeksiyonlar, diyare, hipertansiyon, stomatit, proteinüri, saç
dökülmesi ve epistaksistir.
Advers İlaç Reaksiyonları (ADR’ler) MedDRA sistem organ sınıfına, sıklığına ve
şiddetine göre listelenmiştir: Çok yaygın (≥ 1/10); yaygın (≥ 1/100 ila < 1/10); yaygın
olmayan (≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (<
1/10.000), bilinmiyor (eldeki verilerden hareketle tahmin edilemiyor).
Her bir sıklık grubunda, ADR’ler azalan şiddet düzeyine göre sıralanmıştır.
Mide kanserinde paklitaksel ile kombinasyon halinde ramucirumab
Aşağıdaki tabloda paklitaksel ile kombinasyon halinde ramucirumabın bir faz 3 mide
kanseri çalışması olan RAINBOW çalışmasında ramucirumab ile tedavi edilen hastaların
≥5'inde bildirilen ADR’lerin sıklığı ve şiddeti sunulmaktadır.
Tablo 3: Mide Kanseri için paklitaksel ile kombinasyon halinde ramucirumab alan
hastalarda görülen insidans oranı ≥% 5 olan advers reaksiyonlar
CYRAMZA artı Plasebo artı paklitaksel
paklitaksel (N=327) (N=329)
MedDRA
Tüm Grade ≥ 3 Tüm Grade ≥ 3
sistem organ Sıklık ADR
Gradelerde toksisite Gradelerdeki toksisite
sınıfı
ki (%) toksisiteler (%)
toksisiteler
Çok 54,4 40,7 31 18,8
Nötropeni
yaygın
Kan ve lenf
Çok 33,9 17,4 21 6,7
sistemi Lökopeni
yaygın
hastalıkları
Çok 13,1 1,5 6,1 1,8
Trombositopeni
yaygın
Metabolizma 11 1,2 4,9 0,9
Çok
ve beslenme Hipoalbuminemi
yaygın
hastalıkları
Vasküler Çok 25,1 14,7 5,8 2,7
Hipertansiyona
hastalıklar yaygın
Solunum, 30,6 0 7 0
göğüs
Çok
bozuklukları Epistaksis
yaygın
ve mediastinal
hastalıklar
9/22Gastrointestinal 10,1 3,7 6,1 1,5
Çok
kanama
yaygın
olaylarıb
Gastrointestin
Çok 19,6 0,6 7,3 0,6
al hastalıklar Stomatit
yaygın
Çok 32,4 3,7 23,1 1,5
Diyare
yaygın
Böbrek ve 16,8 1,2 6,1 0
Çok
idrar yolu Proteinüri
yaygın
hastalıkları
Genel Çok Yorgunluk 56,9 11,9 43,8 5,5
bozuklular ve yaygın / Asteni
uygulama 25,1 1,5 13,7 0,6
bölgesine Çok
Periferal ödem
ilişkin yaygın
hastalıklar
a Hipertansif kardiyomiyopatiyi içerir.
b MedDRA tercih edilen terimleri arasında anal kanama, kanamalı diyare, mide kanaması,
gastrointestinal kanama, hematemez, hematokezi, hemoroidal kanama, Mallory-Weiss
sendromu, melena, özofageal kanama, rektal kanama ve üst gastrointestinal kanama yer
alır.
RAINBOW’da ramucirumab artı paklitaksel ile tedavi edilen hastaların ≥% 1’inde ve <%
5’inde rapor edilen klinik ilgisi olan ADR’ler gastrointestinal perforasyon (ramucirumab
artı paklitaksel’de %1,2’ye karşı plasebo artı paklitaksel’de % 0,3) ve sepsis (ramucirumab
artı paklitaksel’de %3,1’e karşı plasebo artı paklitaksel’de % 1,8) olmuştur.
KHDAK’da erlotinib ile kombinasyon halinde ramucirumab
Tablo 4, EGFR aktive edici mutasyonlu KHDAK’da erlotinib ile kombinasyon halinde
ramucirumabın plasebo kontrollü bir faz 3 çalışması olan RELAY çalışmasında
ramucirumab ile tedavi edilen hastaların ≥5'inde bildirilen ADR'lerin sıklığı ve şiddeti
sunulmaktadır.
Tablo 4: KHDAK için erlotinib ile kombinasyon halinde ramucirumab alan
hastalarda görülen insidans oranı ≥% 5 olan advers reaksiyonlar
CYRAMZA artı erlotinib Plasebo artı erlotinib
(N=221) (N=225)
Sistem organ sınıfı Sıklık Olay Tüm Grade ≥ 3 Tüm Grade ≥ 3
Gradelerdeki toksisite Gradelerdeki toksisite
toksisiteler (%) toksisiteler (%)
Enfeksiyonlar ve Çok
Enfeksiyonlara 80,5 17,2 76 6,7
enfestasyonlar yaygın
Çok
Trombositopeni 16,3 1,4 2,7 0
yaygın
Kan ve lenf sistemi Çok
Nötropeni 12,7 2,7 8 1,3
hastalıkları yaygın
Çok
Anemi 10 1,8 4,9 0,4
yaygın
Sinir sistemi Çok
Baş ağrısı 14,9 0,9 7,1 0
hastalıkları yaygın
10/22Çok
Vasküler hastalıklar Hipertansiyon 45,2 23,5 12 5,3
yaygın
Çok
Solunum, göğüs Epistaksis 33,5 0 12 0
yaygın
bozuklukları ve
Pulmoner
mediastinal
Yaygın kanama 6,8 0,5 1,8 0,4
hastalıklar
olaylarıb
Çok
Diyare 70,1 7,2 71,1 1,3
yaygın
Çok
Gastrointestinal Stomatit 41,6 1,8 36,4 1,3
yaygın
hastalıklar
Çok Gastrointestinal
10,4 1,4 2,7 0,4
yaygın kanama olaylarıc
Yaygın Diş eti kanaması 8,6 0 1,3 0
Cilt ve cilt-altı doku Çok
Alopesid 33,9 G/D 19,6 G/D
hastalıkları yaygın
Böbrek ve idrar yolu Çok
Proteinüri 34,4 2,7 8,4 0
hastalıkları yaygın
Genel bozuklular ve
Çok
uygulama bölgesine Periferal ödem 22,6 0,9 4,4 0
yaygın
ilişkin hastalıklar
Kısaltma: G/D= Geçerli değildir.
a MedDRA tercih edilen terimleri arasında anal kanama, hemoroidal kanama,
hematokezi, alt gastrointestinal kanama, rektal kanama, ince bağırsak kanaması, melena,
duodenal ülser kanaması ve üst gastrointestinal kanama yer alır.
b Enfeksiyonlar, sistem organ sınıfı enfeksiyonları ve enfestasyonlarının bir parçası olan
tercih edilen tüm terimleri içerir. En yaygın (≥1%) Grade ≥3 enfeksiyonları arasında
pnömoni, selülit, paronişya, cilt enfeksiyonu ve idrar yolu enfeksiyonu bulunur.
c MedDRA tercih edilen terimleri arasında hemoptiz, larinjeal kanama, hemotoraks,
pulmoner hemoraj yer alır.
d Grade ≥3 CTCAE'de mevcut değildir.
Diğer kaynaklardan advers reaksiyonlar
Tablo 5: Klinik çalışmalarda ve pazarlama sonrası raporlama yoluyla rapor edilen
ramucirumab ile ilişkili pazarlama sonrası ADR'ler
Sistem organ sınıfı Yaygın Yaygın Seyrek Bilinmiyor
olmayan
Benign, malign ve Hemanjiyom
tanımlanmamış
neoplazmalar (kistler
ve polipler dahil)
Kan ve lenf sistemi Trombotik
hastalıkları mikroanjiyopati
Endokrin hastalıkları Hipotiroidizm
11/22Sinir sistemi Posterior geri
hastalıkları dönüşlü
(reversıbl)
ensefalopati
sendromu
Kardiyak hastalıkları Kalp yetmezliği a
Vasküler hastalıklar Anevrizmalar ve
arter diseksiyonları
Solunum, göğüs Disfoni
bozuklukları ve
mediastinal
hastalıklar
a Pazarlama sonrasında kalp yetmezliği, ramucirumab için çoğunlukla paklitaksel ile
kombinasyon halinde gözlenmiştir (bkz. Bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr, e-posta: tufam@titck.gov.tr; tel: 0 800 314 00 08; faks: 0 312 218 35
99)
Pediyatrik popülasyon:
I4T-MC-JVDA çalışmasında sadece ramucirumab ile tedavi edilen sınırlı sayıda
pediyatrik hastaya dayalı olarak yeni güvenlilik endişeleri tanımlanmamıştır (bkz. Bölüm
5.1). Bu çalışmadaki bir hastada distal femoral büyüme plakasında progresif genişleme
olmuştur. Bu bulgunun büyüme üzerindeki etkisi bilinmemektedir.
4.9. Doz aşımı ve tedavisi
İnsanlarda doz aşımı hakkında herhangi bir veri bulunmamaktadır. CYRAMZA, bir Faz 1
çalışmasında maksimum tolere edilen doza ulaşmadan iki haftada bir 10 mg/kg’a kadar
olan dozlarda uygulanmıştır. Doz aşımı durumunda, destekleyici tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik ajanlar, VEGF/VEGFR (Vasküler Endotelyal
Büyüme Faktörü) inhibitörleri
ATC kodu: L01FG02
Etki mekanizması
Vasküler Endotelyal Büyüme Faktörü (VEGF) Reseptörü 2, VEGF ile indüklenen
anjiyogenezin anahtar mediyatörüdür. Ramucirumab insan reseptörü hedefli bir antikor
olup, spesifik olarak VEGF reseptörü 2’ye bağlanır ve VEGF-A, VEGF-C ve VEGF-D
bağlanmasını bloke eder. Bunun sonucunda, ramucirumab ligandın stimüle ettiği VEGF
12/22Reseptörü 2’nin ve buna ait p44/p42 mitojen aktivasyonlu protein kinazlar, nötralizan
ligand uyarımlı proliferasyon ve insan endotelyal hücrelerinin migrasyonu da dahil, aşağı
akım (downstream) sinyal bileşenlerinin aktivasyonunu inhibe eder.
Klinik etkililik ve güvenlilik
Mide kanseri:
RAINBOW
RAINBOW CYRAMZA artı paklitaksel’in plasebo artı paklitaksel ile karşılaştırmalı
global, randomize, çift-kör bir çalışması olup, antrasiklin ile veya antrasiklin olmaksızın
platin ve floropirimidin içeren kemoterapiyi takiben lokal reküran ve rezekte edilemeyen
veya metastatik mide kanseri (GEJ adenokarsinomu dahil) bulunan 665 hastada
yürütülmüştür. Birincil sonlanım noktası genel sağkalım (OS) ve ikincil sonlanım
noktaları progresyonsuz sağkalım (PFS) ve genel yanıt oranıdır (ORR). Hastaların birinci
basamak tedavi sırasında veya tedavinin son dozundan sonra 4 ay içerisinde hastalık
progresyonu yaşamış olması ve ECOG PS skorunun 0-1 olması gerekmektedir. Hastalar
CYRAMZA artı paklitaksel (n=330) veya plasebo artı paklitaksel (n=335) almak üzere 1:1
oranında randomize edilmiştir. Randomizasyon coğrafik bölgeye, birinci basamak
tedavisinin başlangıcından progresyona kadar geçen süre (<6 ay’a karşı ≥6 ay) ve hastalık
ölçülebilirliğine göre sınıflandırılmıştır. 28 günlük bir siklusun her 2 haftasında (1. ve 15.
günlerde) intravenöz infüzyon yoluyla 8 mg/kg dozunda CYRAMZA veya plasebo
uygulanmıştır. Her 28 günlük siklusun 1., 8. ve 15. günlerinde intravenöz infüzyon yoluyla
80 mg/m2 dozunda paklitaksel uygulanmıştır.
Söz konusu çalışmada randomize edilen hastaların büyük çoğunluğu (% 75) öncesinde
antrasiklin olmaksızın platin ve floropirimidin kombinasyon tedavisini almıştır. Geriye
kalan hasta grubu (% 25) öncesinde antrasiklin ile birlikte platin ve floropirimidin
kombinasyon tedavisini almıştır. Hastaların üçte ikisi hala birinci basamak tedaviyi alırken
hastalıkta ilerleme görülmüştür.(% 66,8). Temel hasta demografileri ve hastalık özellikleri
kollar arasında genelde dengelenmiştir: Medyan yaş 61’dir; hastaların % 71’i erkektir; %
61’i beyaz, % 35’i Asyalı’dır; ECOG PS skoru hastaların % 39’unda 0, hastaların %
61’inde 1’dir; hastaların % 81’inde ölçülebilir hastalık, % 79’unda mide kanseri ve %
21’inde GEJ adenokarsinomu vardır. Hastaların çoğunluğunda (% 76) birinci basamak
tedavisinin başlangıcından itibaren 6 ay içerisinde hastalık ilerlemiştir. CYRAMZA artı
paklitaksel ile tedavi edilen hastalarda medyan tedavi süresi 19 hafta ve plasebo artı
paklitaksel ile tedavi edilen hastalarda medyan tedavi süresi 12 hafta olmuştur.
CYRAMZA’nın medyan göreceli doz yoğunluğu % 98,6 ve plasebonunki % 99,6’dır.
Paklitaksel’in medyan göreceli doz yoğunluğu CYRAMZA artı paklitaksel kolunda %
87,7 ve plasebo artı paklitaksel kolunda % 93,2’dir. Benzer oranda hasta advers olaylar
nedeniyle tedaviye devam etmemiştir: CYRAMZA artı paklitaksel ile tedavi edilen
hastaların % 12’si ve buna karşılık plasebo artı paklitaksel ile tedavi edilen hastaların %
11’i. Tedavi sonlandırıldıktan sonra CYRAMZA artı paklitaksel alan hastaların %
47,9’una ve plasebo artı paklitaksel alan hastaların % 46’ına sistemik anti-kanser tedavisi
verilmiştir.
Genel sağkalım CYRAMZA artı paklitaksel alan hastalarda, plasebo artı paklitaksel alan
hastalara kıyasla istatistiksel olarak anlamlı şekilde iyileşmiştir (HR 0,807; % 95 CI: 0,678
ila 0,962; p=0,0169). CYRAMZA artı paklitaksel kolu lehine 2,3 ay medyan sağkalımda
bir artış söz konusu olmuştur: CYRAMZA artı paklitaksel kolunda 9,63 ay ve plasebo artı
paklitaksel kolunda 7,36 ay. Progresyonsuz sağkalım CYRAMZA artı paklitaksel alan
13/22hastalarda, plasebo artı paklitaksel alan hastalara kıyasla istatistiksel olarak anlamlı şekilde
iyileşmiştir (HR 0,635; % 95 CI: 0,536 ila 0,752; p<0,0001). 1,5 ay medyan PFS’de
CYRAMZA artı paklitaksel kolu lehine bir artış olduğu bulunmuştur: CYRAMZA artı
paklitaksel kolunda 4,4 ay ve plasebo artı paklitaksel kolunda 2,9 ay. Objektif yanıt oranı
[ORR (tam yanıt [CR] + kısmi yanıt [PR])] CYRAMZA artı paklitaksel alan hastalarda,
plasebo artı paklitaksel alan hastalara kıyasla istatistiksel olarak anlamlı şekilde
iyileşmiştir (tahmini risk oranı 2,140; % 95 CI: 1,499 ila 3,160; p=0,0001). CYRAMZA
artı paklitaksel kolunda ORR % 27,9 ve plasebo artı paklitaksel kolunda % 16,1’di. OS ve
PFS iyileşmeleri yaşa, cinsiyete ve ırka dayalı önceden belirtilmiş alt gruplarda ve diğer
çoğu önceden belirtilmiş alt gruplarda tutarlı şekilde gözlenmiştir. Etkililik sonuçları
Tablo 6’da gösterilmektedir.
Tablo 6: Etkililik verilerinin özeti – Tedavisi amaçlanan (ITT) popülasyonu
CYRAMZA artı paklitaksel Plasebo artı
N=330 paklitaksel
N=335
Genel sağkalım, ay
Medyan (% 95 GA) 9,6 (8,5; 10,8) 7,4 (6,3; 8,4)
Tehlike oranı (TO) (% 95 GA) 0,807 (0,678; 0,962)
Sınıflandırılmış log-sıra 0,0169
p-değeri
Progresyonsuz sağkalım, ay
Medyan (% 95 GA) 4,4 (4,2; 5,3) 2,9 (2,8; 3,)
Tehlike oranı (TO) (% 95 GA) 0,635 (0,536; 0,752)
Sınıflandırılmış log-sıra <0,0001
p-değeri
Objektif yanıt oranı (TY + KY)
Oran yüzdesi (% 95 GA) 27,9 (23,3; 33,) 16,1 (12,6; 20,4)
Tahmini risk oranı 2,140 (1,449; 3,160)
Sınıflandırılmış CMH p-değeri 0,0001
Kısaltmalar: GA (Confidence Interval): Güven aralığı, TY = Tam yanıt, KY= Kısmi yanıt,
CMH=Cochran-Mantel-Haenszel
14/22Şekil 1: CYRAMZA artı paklitaksel ve plasebo artı paklitaksel’in RAINBOW’da
genel sağkalıma ilişkin karşılaştırmalı Kaplan-Meier eğrileri
ığ
ılısa
lO
m
ıla
k
ğ
a
S
le
n
e
G
Cyramza+Paklitaksel
Plasebo+Paklitaksel
Risk Altındaki Hasta Sayısı Randomizasyondan İtibaren Geçen Süre (ay)
Cyramza+Paklitaksel
Plasebo+Paklitaksel
Şekil 2: CYRAMZA artı paklitaksel ve plasebo artı paklitaksel’in RAINBOW’da
progresyonsuz sağkalıma ilişkin karşılaştırmalı Kaplan-Meier eğrileri
1.0
ığ ılısa
lO
ti aby
li 0.8
mob
ılaPr
k ğ
a S zu
snla
uv Sv ri 0.6
o y
se
rg
o
rPonee
s-rf
i
0.4
s
e
gr
Po r 0.2
CyCrayrmamzaza++PPaacklliittaaxkseell
PlaPclaesbeob+o+PPaacklliittaaxkesell
0.0
0 1 2 3 4 5 6 7 8 9 10 11 12 13 14 15 16 17 18 19 20 21 22 23
TimeSinceRandomization(Months)
Risk Altındaki Hasta Sayısı Randomizasyondan İtibaren Geçen Süre (ay)
NumberatRisk
CyrCamyrzaam+zPaa+klPitaacklsiteal xel 330 259 188 104 70 43 28 15 11 7 3 1
PlaPselabcoe+bPoa+kPlitaacklsitealx el 335 214 124 50 34 21 12 8 5 3 3 3
Küçük hücreli dışı akciğer kanseri:
RELAY
RELAY, CYRAMZA artı erlotinibe karşı plasebo artı erlotinibin, epidermal büyüme
faktörü reseptörü (EGFR) aktive edici ekson 19 delesyonlu veya ekson 21 (L858R)
15/22mutasyonlu metastatik küçük hücreli dışı akciğer kanseri (KHDAK) olan, çalışma
başlangıcından önce tedavi edilmemiş 449 hastanın randomize edildiği (1:1) global,
randomize, çift-kör bir faz 3 çalışmasıdır. Uygun hastalar ECOG PS 0 veya 1'dir. MSS
metastazı olan veya başlangıçta bilinen T790M EGFR mutasyonları olan hastalar
çalışmaya dahil edilmemiştir. Kanama riski yüksek hastalar ve kaydı izleyen 6 ay içinde
herhangi bir arteriyel trombotik olay yaşayanlar da dahil olmak üzere kardiyovasküler olay
riski yüksek olan hastalar çalışmaya dahil edilmemiştir. Demografik özellikler ve
başlangıçtaki özellikler kollar arasında dengelenmiştir. Hastaların % 77'si Asyalı ve %
22'si beyaz ırktandır. CYRAMZA artı erlotinib ile tedavi edilen hastalarda, plasebo artı
erlotinib ile tedavi edilen hastalara kıyasla progresyonsuz sağkalımda (PFS) istatistiksel
olarak anlamlı bir iyileşme görülmüştür (Tablo 7). Ekson 19 delesyonları ve ekson 21
(L858R) substitüsyonu, yaş, ırk (beyaz ırk TO: 0,618, Asyalı TO: 0,638), sigara içenler ve
hiç sigara içmeyenler dahil olmak üzere alt gruplar arasında sonuçların tutarlı olduğu
gözlenmiştir. Genel sağkalım verileri, nihai PFS analizi sırasında olgunlaşmamıştır (%
17,6 olgunluk). RELAY etkililik sonuçları Tablo 7 ve Şekil 3'de gösterilmektedir.
Tablo 7: RELAY çalışmasının etkililik verilerinin özeti – ITT (tedavisi amaçlanan)
popülasyonu
CYRAMZA artı erlotinib Plasebo artı erlotinib
N=224 N=225
Progresyonsuz Sağkalım
Olay sayısı (%) 122 (54,5) 158 (70,2)
Medyan – ay (% 95 GA) 19,4 (15,38; 21,55) 12,4 (10,97; 13,50)
Tehlike oranı (TO) (% 95 0,591 (0,461; 0,760)
GA)
Sınıflandırılmış log-sıra <0,0001
p-değeri
Ara dönem Genel Sağkalım
Ölüm sayısı (%) 37 (16,5) 42 (18,7)
Medyan – ay (% 95 GA) NR NR
Tehlike oranı (% 95 GA) 0,832 (0,532; 1,303)
Sınıflandırılmış log-sıra 0,4209
p-değeri
Objektif Yanıt Oranı (Tam yanıt + Kısmi yanıt)
Hız – yüzde (% 95 GA) 76 (70,8; 81,9) 75 (69; 80,3)
TY, n (%) 3 (1,3) 2 (0,9)
KY, n (%) 168 (75) 166 (73,8)
Yanıt Süresi N = 171 N = 168
Olay sayısı (%) 101 (59,1) 128 (76,2)
Medyan – ay (% 95 GA) 18 (13,86; 19,78) 11,1 (9,69; 12,29)
Tehlike oranı (TO) (% 95 0,619 (0,477; 0,805)
GA)
Sınıflandırılmamış log-sıra 0,0003
p-değeri
16/22Kısaltmalar: GA= Güven aralığı, NR= Ulaşılmamıştır, TY = Tam yanıt, KY = Kısmi yanıt.
Genel sağkalımı test etmek için hiyerarşik bir test prosedürü uygulanmıştır. Genel
sağkalım, yalnızca progresyonsuz sağkalım anlamlı olduğunda test edilmiştir. Her iki
sonlanım noktası da alfa- korumalıdır.
Şekil 3: CYRAMZA artı erlotinib ve plasebo artı erlotinibin RELAY’da
progresyonsuz sağkalıma ilişkin karşılaştırmalı Kaplan-Meier eğrileri
TO= 0,591
%95 GA: 0,461 ; 0,760
p<,0001
Doğu Kooperatif Onkoloji Grubu (ECOG) Performans Durumu (PS) ≥ 2 olan hastalar
ECOG skoru ≥ 2 olan hastalar pivot çalışmalarında kapsam dışı bırakılmıştır, bu nedenle
CYRAMZA’nın bu hasta popülasyonundaki güvenliliği ve etkililiği bilinmemektedir.
İmmünojenisite
RAINBOW ve REGARD isimli iki Faz 3 çalışmasında hastalar anti-ilaç antikorları
(ADA’lar) yönünden birden fazla zaman noktasında test edilmiştir. Numuneler 956
hastada test edilmiştir: Ramucirumab ile tedavi edilen 527 hasta ve kontrol tedavisi yapılan
429 hasta. Ramucirumab ile tedavi edilen on bir (% 2,2) hasta ve kontrol tedavisi yapılan
iki (% 0,5) hasta ADA geliştirmiştir. ADA görülen hastaların hiçbiri IRR yaşamamıştır.
Hiçbir hastada ramucirumaba karşı oluşmuş nötralizan antikorlara rastlanmamıştır.
ADA’ların ramucirumabın etkililiği ve güvenliliği üzerine etkilerini değerlendirmek üzere
yeterli veri mevcut değildir.
Önerilen Faz 2 dozunu (RP2D) belirlemek için, tek ajan olarak ramucirumabın güvenliliği
ve farmakokinetiği (PK), 1 ila 21 yaşları arasındaki pediyatrik ve genç yetişkin hastalarda
çok merkezli, açık etiketli bir Faz 1 çalışma olan I4T-MC-JVDA'da değerlendirilmiştir.
Çalışma 2 bölümden oluşmuştur. Bölüm A'da ramucirumab, tekrarlayan veya dirençli
MSS dışı tümörleri olan 23 hastaya her 2 haftada bir 60 dakika boyunca intravenöz olarak
8 mg/kg veya 12 mg/kg dozunda uygulanmıştır. Maksimum tolere edilen doza
17/22ulaşılamamıştır. RP2D, 2 haftada bir verildiğinde 12 mg/kg olarak belirlenmiştir. Bölüm
B'de, bu popülasyonda tolere edilebilirliğin değerlendirilmesi için nüks eden veya dirençli
MSS tümörleri olan 6 hastaya RP2D'de ramucirumab uygulanmıştır. Kısım A veya B'de
hiçbir tümör cevabı gözlemlenmemiştir.
5.2. Farmakokinetik özellikler
Genel özellikler:
İki haftada bir uygulanan 8 mg/kg doz kürünü takiben, ramucirumab C geometrik
min
ortalamaları, ileri evre mide kanseri olan hastaların serumlarında ramucirumabın tek ajan
olarak verilen dördüncü ve yedinci doz uygulaması öncesinde sırasıyla 49,5 mikrog/mL
(6,3-228 mikrog/mL) ve 74,4 mikrog/mL (13,8-234 mikrog/mL) olarak saptanmıştır.
KHDAK hastalarının serumlarında, 2 haftada bir 10 mg/kg ramucirumab doz rejimini
takiben, erlotinib ile kombinasyon halinde verilen ramucirumabın C geometrik
min
ortalamaları dördüncü ve yedinci dozun uygulanmaları öncesi sırasıyla 68,5 mikrog/ml
(20,3-142 mikrog/ml aralığında) ve 85,7 mikrog/ml’dir (36-197 mikrog/ml aralığında).
Emilim:
CYRAMZA intravenöz infüzyon halinde uygulanır. Diğer uygulama yolları ile
gerçekleştirilen hiçbir çalışma bulunmamaktadır.
Dağılım:
Popülasyon farmakokinetik modeline (PopPK) dayanarak, ramucirumabın kararlı durumda
ortalama (% varyasyon katsayısı [% CV]) dağılım hacmi 5,4 L (% 15) olarak bulunmuştur.
Biyotransformasyon:
Ramucirumabın metabolizması incelenmemiştir. Antikorlar başlıca katabolizmayla
temizlenmektedir.
Eliminasyon:
PopPK analizine dayanarak, ramucirumabın ortalama klirensi (% CV) 0,015 L/saat (% 30)
ve ortalama yarılanma ömrü 14 gündür (% 20).
Doğrusallık/doğrusal olmayan durum:
Ramucirumabın 6 mg/kg ila 20 mg/kg doz aralığındaki farmakokinetiğinde doz
oransallığından bariz herhangi bir sapmaya rastlanmamıştır. Ramucirumab için iki haftada
bir dozlandığında 1,5’lik akümülasyon (birikme) oranı gözlenmiştir. PopPK modelinin
kullanıldığı simülasyonlara dayanarak kararlı duruma altıncı dozda ulaşılacaktır.
Hastalardaki karakteristik özellikler
Geriyatrik popülasyon:
PopPK analizine dayanarak, ≥65 yaş hastalarda <65 yaş hastalar ile karşılaştırıldığında
ramucirumab maruziyetinde herhangi bir farklılığa rastlanmamıştır.
Böbrek yetmezliği:
Böbrek yetmezliğinin ramucirumab farmakokinetiği üzerine etkisinin değerlendirilmesine
yönelik yürütülmüş hiçbir klinik araştırma bulunmamaktadır. PopPK analizine dayanarak,
ramucirumab maruziyeti, normal böbrek fonksiyonu olan hastalara göre (kreatinin klirensi
18/22[KrKl] ≥90 mL/dak), hafif böbrek yetmezliği (KrKl ≥60 ila < 90 mL/dak) ve orta derecede
böbrek yetmezliği (KrKl ≥ 30 ila < 60 mL/dak) veya şiddeli böbrek yetmezliği (KrKl 15
ila 29 ml/dak) olan hastalarda benzer bulunmuştur.
Karaciğer yetmezliği:
Karaciğer yetmezliğinin ramucirumab farmakokinetiği üzerine etkisinin
değerlendirilmesine yönelik yürütülmüş hiçbir klinik araştırma bulunmamaktadır. PopPK
analizine dayanarak, hafif karaciğer yetmezliği (NCI kriterleri kullanılarak
tanımlandığında, toplam bilirubin > 1-1,5 normal üst sınır (ULN) ve herhangi AST veya
toplam bilirubin ≤ 1 ULN ve AST > ULN) ya da orta seviyede karaciğer yetmezliği
(toplam bilirubin > 1,5-3 ULN ve herhangi AST) olan hastalardaki ramucirumab
maruziyeti, normal karaciğer fonksiyonu (toplam bilirubin ve AST ≤ ULN) olan
hastalardaki maruziyete benzer bulunmuştur. Ramucirumab orta veya şiddetli karaciğer
yetmezliği (sırasıyla toplam bilirubin > 3 ULN ve herhangi AST) olan hastalarda
incelenmemiştir.
Pediyatrik popülasyon:
8 mg/kg veya 12 mg/kg'lık tek bir dozun veya çoklu dozların ardından MSS tümörleri de
dahil olmak üzere refrakter katı tümörleri olan pediyatrik ve genç yetişkin hastalarda (>12
ay çocuklar ve <21 yaş) ramucirumaba maruziyet, yetişkin hastalarda elde edilen
maruziyete benzerdir.
Ayrıca, 12 mg/kg dozun ardından ramucirumab maruziyeti >12 ay ila <21 yaş aralığında
benzerdir.
Diğer özel popülasyonlar
PopPK analizine dayanarak, şu eşdeğişken faktörlerin ramucirumab dispoziyonu (emilim,
dağılım ve eliminasyon) üzerine hiçbir etkisinin olmadığı bulunmuştur: Yaş, cinsiyet, ırk,
, albümin düzeyleri . Bu ve araştırılan diğer faktörlerin ramucirumab dispoziyonu üzerinde
< % 20 etkisi olmuştur. Vücut ağırlığı, ramucirumab farmakokinetiğinde anlamlı bir
kovaryat olarak kabul edilmektedir ve vücut ağırlığına dayalı dozlama yaklaşımını
desteklemektedir. Bu nedenle, ramucirumab dozajının vücut ağırlığına göre belirlenmesi
uygun görülmektedir.
Maruziyet yanıt ilişkileri:
Etkililik
Maruziyet-yanıt analizleri ramucirumabın etkililiğinin tüm pivot çalışmalarında
ramucirumab maruziyeti ile bağlantılı olduğunu göstermiştir. OS ve PFS’deki iyileşmelere
göre ölçülen etkililik, her 2 haftada bir verilen 8 mg/kg ramucirumab ve her 3 haftada bir
verilen 10 mg/kg ramucirumab ile elde edilen artan ramucirumab maruziyeti ile ilişkili
bulunmuştur. İleri evre mide kanseri için PFS'deki iyileşme, artan ramucirumab maruziyeti
ile de ilişkilendirilmiştir.
Güvenlilik
RAINBOW’da, Grade ≥ 3 hipertansiyon, nötropeni ve lökopeni insidansları daha yüksek
ramucirumab maruziyeti ile artmıştır.
19/22RELAY’da, Grade ≥ 3 hipertansiyon, ishal, proteinüri ve akneiform dermatit dahil olmak
üzere seçilmiş güvenlik sonlanım noktaları için maruziyet-güvenlilik ilişkisi
saptanmamıştır.
5.3. Klinik öncesi güvenlilik verileri
Ramucirumabın karsinojenite veya genotoksisite potansiyeli açısından test edilmesine
yönelik hiçbir hayvan çalışması yapılmamıştır.
Cynomolgus maymununda yapılan tekrarlanan doz toksisite çalışmalarında tanımlanmış
hedef organlar böbrek (glomerulonefrit), kemik (kalınlaşma ve epifizbüyüme plakasının
anormal endokondral ossifikasyonu (kemikleşmesi)) ve dişi üreme organlarıydı (overlerde
ve uterusta ağırlık azalması). Birçok organda minimal Grade enflamasyon ve/veya
mononükleer hücre infiltrasyonu görülmüştür.
Ramucirumab ile üreme toksisite çalışması yapılmamıştır, ancak hayvan modellerinde
anjiyogenez, VEGF ve VEGF Reseptörü 2 ile dişilerde üreme, embriyo-fötal gelişim ve
postnatal gelişimin kritik yönleri arasında bağlantı kurulmaktadır. Ramucirumabın etki
mekanizmasına dayanarak, hayvanlarda ramucirumabın anjiyogenezi inhibe etmesi ve
fertilite (ovülasyon), plasental gelişim, gelişen fetuslar ve postnatal gelişim üzerinde
advers etkilere yol açması muhtemeldir.
Ramucirumabın tek dozu, tam kalınlıkta insizyonel model kullanılan maymunlarda yara
iyileşmesini bozmamıştır.
6. FARMASÖTİK ÖZELLİKLER
6.1. Yardımcı maddelerin listesi
L-Histidin
L-Histidin monohidroklorür
Sodyum klorür
Glisin (E640)
Polisorbat 80 (E433)
Enjeksiyonluk su
6.2. Geçimsizlikler
CYRAMZA dekstroz çözeltileri ile uygulanmamalı veya karıştırılmamalıdır.
Bu tıbbi ürün Bölüm 6.6’da belirtilenler dışında diğer tıbbi ürünler ile karıştırılmamalıdır.
6.3. Raf ömrü
Açılmamış flakon
24 ay.
Seyreltme sonrasında
Gösterildiği şekilde hazırlandığında, CYRAMZA’nın infüzyon çözeltileri hiçbir
antimikrobiyal koruyucu içermez.
CYRAMZA’nın enjeksiyonluk 9 mg/mL (% 0,9) sodyum klorür içerisindeki kimyasal ve
fiziksel kullanım stabilitesi 2ºC - 8ºC’de 24 saat süreyle veya 25 ºC’de 4 saat süreyle
gösterilmiştir. Mikrobiyolojik yönden, ürünün hemen kullanılması gerekir. Hemen
kullanılmaması halinde, kullanım sırasındaki saklama süreleri ve kullanım öncesi koşulları
20/22kullanıcının sorumluluğundadır ve seyreltme, kontrollü ve onaylanmış aseptik koşullarda
gerçekleşmediği sürece, normalde 2ºC - 8ºC’de 24 saatten uzun olmayacaktır.
6.4. Saklamaya yönelik özel tedbirler
Buzdolabında (2ºC - 8ºC’de) saklayınız.
Dondurmayınız.
Işıktan korumak için flakonu dış ambalajı içerisinde saklayınız.
Tıbbi ürünün seyreltme sonrası saklama koşulları için, bkz. Bölüm 6.3.
6.5. Ambalajın niteliği ve içeriği
50 mL çözelti, klorobütil kauçuk tıpası, alüminyum conta ve polipropilen kapağı bulunan
bir flakon (Tip I cam) içerisinde 1’lik ambalajda.
6.6. Beşeri tıbbi üründen arta kalan maddelerin imhası ve diğer özel önlemler
Flakonu çalkalamayınız.
Hazırlanan çözeltinin sterilitesinden emin olmak için, infüzyon çözeltisi aseptik teknik
kullanılarak hazırlanmalıdır.
Her flakon yalnızca tek kullanım içindir. Flakonların içeriği seyreltme öncesinde parçacık
madde ve renk değişimi açısından incelenmelidir (infüzyon için konsantre çözelti berrak
ila hafif opak ve renksiz ila hafif sarı olmalı ve görünür parçacık içermemelidir). Flakonda
parçacık madde veya renk değişikliği fark ettiğiniz durumda , flakonu atınız.
İnfüzyon çözeltisinin hazırlanması için gerek duyulan ramucirumab dozu ve hacmi
hesaplanır. Flakonlar 10 mg/mL ramucirumab çözeltisi olarak 500 mg içeriğe sahiptir. 9
mg/mL (% 0,9) sodyum klorür enjeksiyonluk çözeltisi yalnızca seyreltici olarak kullanılır.
Kullanıma hazır intravenöz infüzyon kabının kullanılması durumunda
Hesaplanan ramucirumab hacmine dayalı olarak, kullanıma hazır 250 mL intravenöz
kaptan 9 mg/mL (% 0,9) sodyum klorür enjeksiyonluk çözeltisinin karşılık gelen hacmi
çekilir. Hesaplanan hacimde ramucirumab intravenöz kaba aseptik olarak aktarılır. Kaptaki
final toplam hacim 250 mL olmalıdır. Kap yeterli karışmanın sağlandığından emin olunması
için dikkatlice ters çevrilir. İnfüzyonluk çözeltiyi DONDURMAYINIZ VE
ÇALKALAMAYINIZ. Diğer çözeltilerle SEYRELTMEYİNİZ ve diğer elektrolitler ya da
ilaçlarla birlikte infüzyon şeklinde UYGULAMAYINIZ.
Boş intravenöz infüzyon kabının kullanılması durumunda
Ramucirumabın hesaplanan hacmi boş bir intravenöz infüzyon kabı içerisine aseptik
olarak aktarılır. Kaba toplam hacim 250 mL olacak şekilde yeterli miktarda 9 mg/mL (%
0,9) sodyum klorür enjeksiyonluk çözeltisi ilave edilir. Kap yeterli karışmanın
sağlandığından emin olunması için dikkatlice ters çevrilir. İnfüzyonluk çözeltiyi
DONDURMAYINIZ VE ÇALKALAMAYINIZ. Diğer çözeltilerle SEYRELTMEYİNİZ
ve diğer elektrolitler ya da ilaçlarla birlikte infüzyon şeklinde UYGULAMAYINIZ.
Parenteral tıbbi ürünler uygulama öncesinde parçacık madde açısından görsel olarak
incelenmelidir. Parçacık madde saptanması halinde, infüzyon çözeltisi atılır.
Söz konusu ürünün hiçbir antimikrobiyal koruyucu içermemesi nedeniyle bir flakonda kalan
kullanılmamış ramucirumab atılmalıdır.
21/22İnfüzyon pompası kullanarak uygulayınız.İnfüzyon için protein tutucu 0,22 mikron filtreli
ayrı bir infüzyon hattı kullanılmalıdır ve hattın infüzyon sonunda 9 mg/mL (% 0,9) sodyum
klorür enjeksiyonluk çözeltisi ile yıkanması gerekmektedir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “ Ambalaj Atıklarının Kontrolü Yönetmelik”’lerine uygun olarak imha edilmedir.
7. RUHSAT SAHİBİ
Lilly İlaç Ticaret Ltd Şti
Acıbadem Mah. Çeçen Sokak
Akasya Acıbadem Kent Etabı
A Blok Kat: 3
34660 Üsküdar / İstanbul
Tel : 0 216 554 00 00
Faks : 0 216 474 71 99
8. RUHSAT NUMARASI (LARI)
2017/158
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 29.03.2017
Ruhsat yenileme tarihi:
10. KÜB’ÜN YENİLENME TARİHİ
22/22