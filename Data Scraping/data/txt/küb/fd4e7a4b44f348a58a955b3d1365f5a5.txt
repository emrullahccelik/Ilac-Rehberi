 
 Sayfa 1 / 17 KISA ÜRÜN BİLGİSİ  
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesleği mensuplarının şüpheli advers reaksiyonları TÜFAM’a 
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanı r? 
 
1. BEŞERİ TIBBİ ÜRÜNÜN ADI  
BEVESPİ AEROSPHERE® 7.2 mcg /5.0 mcg basınçlı inhalasyon süspansiyonu  
 
2. KALİTATİF VE KANTİTATİF BİLEŞİM  
 
Etkin madde:  
Hastaya ulaşan her püskürtme : 
Glikopironyum ……………………… ..7,2 mikrogram /püskürtme  
Formoterol fumarat dihidrat…………. .5 mikrogram/ püskürtme   
içerir.  
 
Her püskürtme (hasta  tarafından inhale edilen ), 7,2 mikrogram glikopironyuma eşdeğer 9 
mikrogram glikopironyum bromür ve 5 mikrogram formoterol fumarat dihidrat içerir.  
 
Bu, 8 ,3 mikrogram glikopironyuma eşdeğer 10 ,4 mikrogram glikopironyum bromüre ve                    
5,8 mikrogram formoterol fumarat dihidrattan oluşan bir ölçülü doza karşılık gelir . 
 
Yardımcı maddeler:  
Yardımcı maddeler için Bölüm 6.1’e bakınız.  
 
3. FARMASÖTİK FORM  
Basınçlı inhalasyon süspansiyonu . 
Turuncu toz kapa klı beyaz plastik püskürtme kabına yerleştirilmiş , doz göstergesi bulunan 
alüminyum tüp içinde beyaz süspansiyon.  
 
4. KLİNİK ÖZELLİKLER  
 
4.1. Terapötik endikasyonlar  
BEVESPİ AEROSPHERE®, kronik obstrüktif akciğer hastalığı (KOAH) olan erişkin 
hastalarda semptomların hafifletilmesi için idame bronko dilatör tedavi si olarak endikedir.  
 
4.2. Pozoloji ve uygulama şekli  
 
Pozoloji/uygulama sıklığı ve süresi:  
Erişkinler:   
Önerilen doz, günde iki kez iki inhalasyondur (sabah iki inhalasyon ve akşam iki inhalasyon).  
 
Hastalara günde iki kez iki inhalasyondan fazla ilaç almamaları tavsiye edilmelidir.  
 
Eğer bir doz unutulursa, mümkün olan en kısa süre içinde alınmalı ve bir sonraki doz normal 
saatinde alınmalıdır. Hastalar u nutulmuş bir dozu  dengelemek  için çift doz almamalıdır.  
 
Uygulama şekli:  
BEVESPİ AEROSPHERE® inhalasyon yoluyla  kullanılır.  
 
 Sayfa 2 / 17 Kullanma talimatları :  
BEVESPİ AEROSPHERE®’ in püskürtülmesi  ile belirli bir hacimde süspansiyon tüpten yüksek 
hızla dışarıya çıkar . Hasta,  inhaleri püskürtüp aynı anda ağızlıktan inhale ettiğinde , madde , 
solunan havayla solunum yollarına taşınır.  
 
Not: Hastalara doğru inhalasyon tekniği öğretilmelidir. Hastayı aşağıdaki konularda 
bilgilendirmek önemlidir : 
 
• Her inhaler  ile birlikte kutunun içinde yer alan kullanma talimatında belirtilen kullanım 
ile ilgili talimatlar dikkatle okunmalıdır.  
• Folyo poşetin  içinde bulunan kurutucu madde paketin dışına sızmış ise, inhaler 
kullanılmamalıdır.  
• İnhaler çalkalanarak ve ilk kullanı mdan önce dört kez ya da yedi günden daha uzun 
süredir kullanılmadığında iki kez havaya püskürtülerek kullanıma hazırlanmalıdır.  
 
İnhalerin kullanımı:  
• Ağızlığın kapağı çıkar tılmalıdır.  
• İnhaler dik tutul malı ve içeriğinin uygun şekilde karışması için her kullanımdan önce 
çalkalanmalıdır.  
• Verilebildiği kadar n efes verilmelidir.  
• Ağızlık ağıza yerleştirilmeli  ve kafa geriye yasla nmalıdır . Yavaş ve derin nefes alırken , 
tüp püskürtme kabı  içinde hareket etmeyi durdurana ve ilaç buharı serbest bırakılana 
kadar doz göstergesinin ortasındaki düğmeye bası lmalıdır . Nefes almaya devam 
edilmeli ve yaklaşık 10 saniye ya da hastanın kendini rahat hissettiği süre boyunca nefes 
tutulmalıdır . İnhaleri  püskürtüp aynı anda nefes almak, etkin maddelerin  akciğerlere 
ulaşmasını sağlar.  Normal nefes alıp vermeye  geri dönülmelidir.  
• İnhaler tekrar çalkalan malı ve uygulama adımları tekrar edilmelidir.  
• Kullanıldıktan so nra ağızlığın kapağı değiştirilmelidir.  
• İnhaler , hasta kullanma talimatında açıklandığı  şekilde, ilk 3 hafta boyunca haftada bir 
kez temizle nmelidir.  
 
Özel popülasyonlara ilişkin ek bilgiler:  
Böbrek yetmezliği:  
BEVESPİ AEROSPHERE®, hafif ila orta derecede böbrek yetmezliği olan hastalarda önerilen 
dozda kullanılabilir. Ağır derecede böbrek yetmezliği olan veya diyaliz e ihtiyaç duyan  son evre 
böbrek hastalığı olan hastalarda ancak , beklenen yarar ortaya çıkabilecek muhteme l risklerden 
daha fazla olduğunda kullanılm alıdır (bkz. Bölüm 4.4 ve Bölüm 5.2).  
 
Karaciğer yetmezliği:  
Karaciğer yetmezliği olan hastalar için doz ayarlaması yapılması gerekli değildir (bkz. Bölüm 
5.2). 
 
Pediyatrik popülasyon:  
BEVESPİ AEROSPHERE®’in, çocuklarda ve ergenlerde (18 yaş altı) KOAH endikasyonu için 
kullanı mı bulunmamaktadır . 
 
Geriyatrik popülasyon:  
Yaşlı hastalar için doz ayarlaması yapılması gerekli değildir (bkz. Bölüm 5.2).  
  
 Sayfa 3 / 17 4.3. Kontrendikasyonlar  
BEVESPİ AEROSPHERE®, glikopironyum a, formoterol fumarat dihidrat a veya  Bölüm 6.1’de 
listelenen yardımcı maddelerden herhan gi birine karşı aşırı duyarlılığı olan hastalarda 
kontrendikedir.  
 
4.4. Özel kullanım uyarıları ve önlemleri  
 
Astım  
BEVESPİ AEROSPHERE® astım  hastalığının  tedavisi nde kullanılmamalıdır. BEVESPİ 
AEROSPHERE®’in astım tedavisinde kullanımı  ile ilgili klinik çalışma yürütülmemiştir.  
 
Paradoksal bronkospazm  
BEVESPİ AEROSPHERE®, diğer inhale ilaçlarda olduğu gibi, yaşamı tehdit edici bir durum 
olan paradoksal bronkospazma yol açabilir. Eğer bu durum meydana gelirse, derhal inhale, kısa 
etkili bir bronkodilatörle tedavi uygulanmalıdır . BEVESPİ AEROSPHERE® ile tedavi 
durdurulmalı ve diğer  tedaviler düşünülmelidir.  
 
Akut kullanıma yönelik değildir  
BEVESPİ AEROSPHERE®, akut bronkospazm epizo dlarının  tedavisi için yani, kurtarma 
tedavisi olarak endike değildir.  
 
Kardiyovasküler etkiler  
Glikopironyum/formoterol dahil olmak üzere muskarinik reseptör antagonistlerinin ve 
sempatomimetiklerin uygulanmasından sonra, kardiyak aritmiler (örn ., atriyal fibrilasyon ve 
taşikardi) gibi kardiyovasküler etkiler görülebilir. Klinik açıdan anlamlı düzeyde kontrol 
edilemeyen kardiyovasküler hastalığı olan hastalar klinik çalışmalar a dahi l edilmemiştir . 
BEVESPİ AEROSPHERE®; iskemik kalp hastalığı, taşiaritmi veya şiddetli kalp yetmezliği gibi 
şiddetli kardiyovasküler bozuklukları olan hastalarda dikkatli kullanılmalıdır.  
 
Tüm beta-2-agonistler de olduğu  gibi uzun QT sendromu veya uzamış QT aralığı olan hastalarda 
dikkatli olunmalıdır.  
 
Hipokalemi  ve Hiperglisemi  
 
Beta-2-agonist tıbbi ürünleri, advers kardiyovasküler etkiler oluşturma potansiyeline sahip  
intraselüler şant yoluyla bazı hastalarda önemli hipokalemi  oluşturabilmektedir.  Serum 
potasyumundaki düşüş genel olarak takviye gerektirmeden  geçicidir.   
Şiddetli KOAH'lı hastalarda hipoksi ve eşzamanlı tedavi hipokaleminin şiddetini artırabilir 
(bkz. Bölüm 4.5).  Beta-2-agonist tıbbi ürünleri bazı hastalarda geçi ci hiperglisemi meydana  
getirebilmektedir. KOAH'lu gönüllülerde BEVESPI AEROSPHERE®'nin değerlendirildiği 24  
haftalık ve 28 haftalık güvenlilik uzatma çalışmasının iki klinik araştırmasında serum glukoz  
veya potasyum üzerinde tedavi etkisi kanıtı bulunmama ktadır.  
 
Ani Aşırı Duyarlılık Reaksiyonları  
 
BEVESPI AEROSPHERE®’in bileşenleri olan glikopronyum veya formoterol fumarat  
uygulamasının ardından ani aşırı duyarlılık reaksiyonları bildirilmiştir. Alerjik reaksiyonlara 
işaret eden belirtiler, özellikle de anjiyoödem (soluk alma veya yutkunmada güçlükleri, dilde, 
dudaklarda ve yüzde şişkinliği içerir), ürtiker veya deri dökünt üsü ortaya çıktığı takdirde 
BEVESPI AEROSPHERE®  derhal durdurulmalıdır ve alternatif tedavi düşünülmelidir.   
 Sayfa 4 / 17  
Dar Açılı Glokomda Kötüleşme  
 
BEVESPI AEROSPHERE® dar açılı glokom görülen hastalarda dikkatli şekilde 
kullanılmalıdır.  Reçete yazanlar ve hastala r akut dar açılı glokom belirtileri ve semptomları 
(örneğin gözde ağrı veya rahatsızlık, bulanık görme, konjonktival konjesyon ve korneal 
ödemden kaynaklanan kızarık gözlerle ilişkili renkli görüntüler ve haleler) konusunda tetikte 
olmalıdır.  Hastalara bu belirtiler veya semptomlardan herhangi biri ortaya çıktığı takdirde 
derhal doktora başvurmaları söylenmelidir.  
 
Üriner Retansiyonda Kötüleşme  
 
BEVESPI AEROSPHERE® üriner retansiyon görülen hastalarda dikkatli şekilde 
kullanılmalıdır.  Reçete yazanlar ve has talar, özellikle de prostat hiperplazisi veya mesane 
boynu obstrüksiyonu görülen hastalar, üriner retansiyonun belirtileri ve semptomları (örneğin 
idrar yapmada güçlük, idrar yaparken ağrı) konusunda tetikte olmalıdır.  Hastalara bu belirtiler 
veya semptoml ardan herhangi biri ortaya çıktığı takdirde derhal doktora başvurmaları 
söylenmelidir.  
  
Hastalık ve Akut Episodlarda Kötüleşme   
 
Yaşamı tehdit edici bir durum olabilen akut şekilde kötüleşen KOAH görülen hastalarda 
BEVESPI AEROSPHERE® başlatılmamalıdır.  Akut şekilde kötüleşen KOAH görülen 
hastalarda BEVESPI AEROSPHERE® konusunda araştırma yapılamamıştır.  Bu ortamda 
BEVESPI AEROSPHERE® kullanılması uygun değildir.  
 
BEVESPI AEROSPHERE® akut semptomlarda rahatlama sağlamak amacıyla, yani akut 
bronkospazm episodlarının tedavisine yönelik kurtarma terapisi olarak, kullanılmamalıdır.  
BEVESPI AEROSPHERE® akut semptomlarda rahatlama sağlanması konusunda 
araştırılmamıştır ve bu amaca yönelik olarak ekstra dozlar kullanılmamalıdır.  Akut 
semptomla ra inhale kısa etkili beta2 -agonisti ile tedavi uygulanmalıdır.   
 
BEVESPI AEROSPHERE®’e başlanırken, düzenli olarak (örneğin günde dört defa) inhale , kısa 
etkili beta2 -agonistleri almakta olan hastalara bu ilaçları düzenli olarak kullanmayı bırakmaları 
ve yalnızca akut solunum semptomlarında semptomatik rahatlama sağlamak için kullanmaları 
söylenmelidir. Hekim BEVESPI AEROSPHERE® reçetelerken aynı zam anda bir de inhale, 
kısa etkili beta2 -agonisti reçetelemelidir ve hastaya bunun nasıl kullanılması gerektiğini 
anlatmalıdır. İnhale, kısa etkili beta2 -agonisti kullanımının artması hastalığın kötüleştiğine 
işaret eder ve derhal tıbbi değerlendirme yapılmas ını gerektirir.  
 
KOAH akut şekilde birkaç saat içinde veya kronik şekilde birkaç gün ya da daha uzun bir süre 
içinde kötüleşebilir.  BEVESPI AEROSPHERE® bronkokonstriksiyon semptomlarını artık 
kontrol altına alamıyorsa veya hastanın inhale, kısa etkili beta 2-agonistinin etkisi azalıyorsa 
veya hasta olağandan daha fazla inhale, kısa etkili beta2 -agonisti inhalasyonuna ihtiyaç 
duyuyorsa bunlar hastalığın kötüleştiğini gösteren işaretler olabilir. Bu durumda hasta ve 
KOAH tedavisi rejimi bir an önce yeniden değ erlendirilmelidir. BEVESPI AEROSPHERE® 
dozunun önerilen dozun üzerine çıkacak şekilde arttırılması bu durumda uygun değildir.  
 
  
 Sayfa 5 / 17 BEVESPI  AEROSPHERE®’nin Aşırı Kullanımı ve Diğer Uzun Etkili Beta2 -Agonistleri ile 
Birlikte kullanım ı  
 
Beta2 -agonistleri içeren diğer ilaçlar gibi BEVESPI AEROSPHERE® de önerilenden daha sık 
şekilde, önerilenden daha yüksek dozlarda veya uzun etkili beta agonistler ( LABA ) içere n diğer 
ilaçlarla birlikte kullanılmamalıdır, aksi takdirde doz aşımı meydana gelebilir. İnhale 
sempatomimetik ilaçların aşırı kullanımı ile birlikte klinik açıdan anlamlı kardiyovasküler 
etkiler ve ölümler bildirilmiştir. BEVESPI AEROSPHERE® kullanan hast alar uzun etkili beta 
agonist ( LABA ) içeren başka bir ilacı hiçbir sebeple kullanmamalıdır.  
 
Antikolinerjik aktivite  
Antikolinerjik aktivitesi nedeniyle, BEVESPİ AEROSPHERE®; semptomatik prostat 
hiperplazi si, üriner retansiyon u ya da dar açılı glokomu olan hastalarda dikkatli kullanılmalıdır.  
 
Böbrek yetmezliği  
Glikopironyum un çoğu  böbrek ler yoluyla atıldığından, diyalize ihtiyaç  duyan son evre böbrek 
hastalığı olan hastalar dahil olmak üzere ağır derecede  böbrek yetmezliği (kre atinin kl erensi 
<30 mL/dak) olan hastalar, BEVESPİ AEROSPHERE® ile yalnızca, beklenen yarar  ortaya 
çıkabilecek muhtemel  risklerden daha fazla olduğunda  tedavi edilmelidir.  
 
Karaciğer yetmezliği  
Formoterol esasen  metabolizma yoluyla elimine edildiğinden, ağır derecede  karaciğer sirozu 
olan hastalarda maruziyet artışı beklenebilir.  
 
Sempatomimetik aminler içeren tüm ilaçlar gibi BEVESPI AEROSPHERE® de, konvülsif 
rahatsızlığı olan veya tirotoksikoz olan ve nadiren s empatomimetik aminlere yanıt veren 
hastalarda dikkatli kullanılmalıdır. İntravenöz olarak uygulandığında ilgili beta-2agonist 
albuterol dozları, önceden var olan diabetes mellitus ve ketoasidozu kötüleştirdiği bildirilmiştir.  
 
4.5. Diğer tıbbi ürünler ile etkileşimler ve diğer etkileşim şekilleri  
 
BEVESPİ AEROSPHERE® ile klinik ilaç -ilaç etkileşim çalışmaları yürütülmemiştir; ancak                 
in vitro çalışmalara dayalı olarak metabolik  etkileşim potansiyelinin düşük olduğu 
düşünülmektedir (bkz. Bölüm 5.2).  
 
KOAH tıbbi ürünleri  
BEVESPİ AEROSPHERE®’in diğer antikolinerjik ve/veya uzun etkili beta-2adrenerjik 
agonistleri içeren tıbbi ürünlerle eşzamanlı olarak uygulanması çalışılmamıştır v e bu tıbbi 
ürünlerle eşzamanlı olarak uygulanması önerilmemektedir.  Herhangi bir uygulama yoluyla 
ilave adrenerjik ilaçlar uygulanacak olduğu takdirde bunlar dikkatli şekilde kullanılmalıdır, 
çünkü BEVESPI AEROSPHERE®’in bir bileşeni olan formoterolün sempatik etkileri 
güçlenebilir.  
 
Metabolik Etkileşimler  
 
Formoterol CYP450 enzimlerini ilgili konsantrasyonlarda terapötik olarak inhibe etmez . 
Glikopironyum CYP450 enzimlerini ilgili konsantrasyonlarda terapötik olarak inhi be edemez 
veya indirgemez .  
  
 Sayfa 6 / 17 BEVESPİ AEROSPHERE® ile resmi in vivo  ilaç etkileşim çalışmaları gerçekleştirilmemiş olsa 
da, yapılan çalışmalar, kısa etkili beta-2adrenerjik bronkodilatörler, metilksantinler ve oral ve 
inhale steroidler  dahil olmak üzere, diğer KOAH tıbbi ürünleri ile eşzamanlı kullanım 
durumunda etkileşime dair klinik kanıt olmadığına işaret etmektedir.  
 
Antikolinerjikler  
Eşzamanlı kullanılan antikolinerjik ilaçların ilave etkileşime girme potansiyeli mevcuttur. Bu 
nedenle, antikolinerjik advers etkilerde bir artışa neden olabileceğinden, BEVESPI 
AEROSPHERE®’in antikolinerjik içeren diğer ilaçlarla eşzamanlı şekilde uygulanmasından 
kaçınılmalıdır.  
 
İlaçla indüklenen hipokalemi  
Metil ksantin türevleri, steroidler veya pot asyum tutucu özellikte  olmayan diüretikler ile 
eşzamanlı tedavi, beta-2-adrenerjik agonistlerin başlangıçtaki olası hipokalemik etkisini 
kuvvetlendirebil eceğinden  eşzamanlı kullanım sırasında dikkatli olunması önerilmektedir (bkz. 
Bölüm 4.4).  
 
Beta-2-adren erjik blokerler  
Beta-adrenerjik reseptör antagonistleri (beta -blokerler) ve BEVESPI AEROSPHERE® 
eşzamanlı olarak uygulandığında birbirleri ile etkileşime girebilir. Beta -blokerler yalnızca beta -
2-agonistlerinin terapötik  etkilerini bloke etmez, aynı zamanda KOAH hastalarında şiddetli 
bronkospazma da neden olabilir. Bu nedenle KOAH hastalarına normalde beta -blokerlerle 
tedavi uygulanmamalıdır. Fakat belirli koşullar altında (örneğin miyokard enfarktüsünün 
ardından profi laktik olarak) KOAH hastalarında beta -bloker kullanımının kabul edilebilir bir 
alternatifi olmayabilir. Bu durumda kardiyoselektif beta -blokerler düşünülebilir fakat bunlar 
dikkatli şekilde uygulanmalıdır.  
 
Potasyum Tutucu Olmayan Diüretikler  
Beta-2-agonistl eri, özellikle de önerilen beta -2-agonisti dozu aşıldığında, potasyum tutucu 
olmayan diüretiklerin (kulp diüretikleri veya tiyazid diüretikler gibi) uygulanmasından 
kaynaklanabilen EKG değişikliklerini ve/veya hipokalemiyi akut şekilde kötüleştirebilir. 
KOAH’lı gönüllüler üzerinde gerçekleştirilen 24 haftalık iki plasebo kontrollü çalışma 
sırasında gönüllülerin yaklaşık %17’si potasyum tutucu olmayan diüretikler almıştır. Potasyum 
tutucu olmayan diüretikler alan gönüllülerdeki advers olayların insidansının BEVESPI 
AEROSPHERE® ile plasebo tedavisi grupları arasında benzer olduğu görülmüştür. Ek olarak, 
24 haftalık iki çalışma sırasında potasyum tutucu olmayan diüretikler alan gönüllülerde 
plaseboya kıyasla BEVESPI AEROSPHERE® ile serum potasyum düzeyleri üzer inde tedavi 
etkisine işaret eden bir kanıt ortaya çıkmamıştır. Bununla birlikte, BEVESPI AEROSPHERE® 
ile potasyum tutucu olmayan diüretikler birlikte kullanılırken dikkatli olunması önerilmektedir.  
 
Monoamin oksidaz inhibitörleri, trisiklik antidepresanlar, QTc aralığını uzatan ilaçlar  
Diğer beta-22-agonistlerde olduğu gibi, BEVESPİ AEROSPHERE® de, adrenerjik agonistlerin 
kardiyovasküler sistem üzerindeki etkileri, monoamin oksidaz inhibitörleri veya trisiklik 
antidepresanlar ya da QTc aralığı nı uzattığı bilinen diğer ilaçlar tarafından artabileceğinden ; bu 
ilaçlarla  tedavi edilmekte olan hastalarda son derece dikkatli kullanılmalıdır. QTc aralığını 
uzattığı bilinen ilaçlar, ventriküler aritmi riskinde artışla ilişkili olabilir.  
 
Diğer farmakodinamik etkileşimler  
BEVESPİ AEROSPHERE®, QTc aralığını uzattığı bilinen tıbbi ürünlerle tedavi edilen 
hastalara dikkatli bir şekilde uygulanmalıdır (bkz. Bölüm 4.4).   
 Sayfa 7 / 17 4.6. Gebelik ve laktasyon  
 
Genel tavsiye  
Gebelik Kategorisi: C  
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
BEVESPİ AEROSPHERE®’in çocuk doğurma potansiyeli bulunan kadınlarda kullanımına 
ilişkin veri mevcut değildir.  
 
Gebelik dönemi  
BEVESPİ AEROSPHERE®’in gebe kadınlarda kullanımı na ilişkin  veri mevcut değildir.  
 
İnsanlar da yürütülen tekli doz çalışmaları nda, çok düşük miktarlarda glikopironyumun plasenta 
bariyeri ni geçtiği gösterilmiştir.  
 
Çok yüksek sistemik maruziyet düzeylerinin kullanıldığı hayvanlar üzerinde yürütülen üreme 
çalışmalarında, formoterol advers etkilere neden olmuştur (bkz. Bölüm 5.3).  
 
BEV ESPİ AEROSPHERE® gebelik döneminde  ancak , beklenen yarar ortaya çıkabilecek 
muhtemel  risklerden daha fazla olduğunda  kullanılmalıdır.  
 
Laktasyon dönemi  
Glikopironyumun ya da formoterolün insan  sütü ile atılıp atılmadığı bilinmemektedir . 
Sıçanlarda, anne sütünde düşük miktarlarda formoterol tespit edilmiştir. Bebeklerini  emziren 
kadınlar da BEVESPİ AEROSPHERE®’in kullanılması  yalnızca, anne açısından beklenen yarar  
bebeğin  maruz kalacağı herhangi bir olası risk ten daha fazla olduğunda  düşünülmelidir (bkz. 
Bölüm 5.3).  
 
Üreme yeteneği/Fertilite  
Sıçanlar ve köpekler üzerinde gerçekleştirilen çalışmalarda, yalnızca glikopironyum a ve 
formoterole maksimum insan maruziyetinden  daha yüksek doz düzeylerinde maruziyette 
fertilitede hafif azalmalar olduğu gösterilmiştir (bkz. Bölüm 5.3). Önerilen dozda uygulanan 
BEVESPİ AEROSPHERE®’in insanlarda fertiliteyi etkilemesi olası değildir.  
 
4.7. Araç ve makine kullanımı üzerindeki etkile r 
BEVESPİ AEROSPHERE®’in araç ve makine kullanma üzerinde etkisi yoktur ya da etki ihmal 
edilebilir düzeydedir. Bununla birlikte, sersemlik veya mide bulantısının ortaya çıkması, araç 
ve makine kullanma yetisini etkileyebilir.  
 
4.8. İstenmeyen etkiler  
Güvenlilik profilinin sunumu , BEVESPİ AEROSPHERE®’in klinik çalışmalarını ve de her bir 
bileşen  ve bileşenlerle ilişkili ürünler  ile elde edilen deneyimi temel almaktadır.  
 
Güvenlilik profilinin özeti  
BEVESPİ AEROSPHERE® ile güvenlilik deneyimi, önerilen terapötik dozda 52 haftaya kadar 
maruziyetten oluşmaktadır.  
BEVESPİ AEROSPHERE® ile tedavide , her bir bileşene karşı ortaya çıkan advers 
reaksiyonlara benzer advers reaksiyonlar görülmüştür. BEVESPİ AEROSPHERE®, 
glikopironyum ve formoterol içerdiğinden, kombinasyonda, bu bileşenlerin her biri ile ilişkili 
tipte ve şiddette advers reaksiyonlar beklenebilir.    
 Sayfa 8 / 17 Güvenlilik profili, kombinasyonun her bir bileşeni ile ilişkili antikolinerjik ve beta-2-adrenerjik 
sınıf et kileri ile karakterizedir. Ürün ile ilişkili yaygın advers reaksiyonlar ( BEVESPİ 
AEROSPHERE® için hastaların en az %1’inde ve plasebodan daha yüksek oranda bildirilmiş 
olanlar) kas spazmı, baş ağrısı, tremor, ağız kuruluğu ve anksiyetedir ve genel olarak h afif 
şiddettedirler.  
 
Advers reaksiyonların listesi  
BEVESPİ AEROSPHERE® için pivotal  program, iki tane 24 haftalık akciğer fonksiyonu 
çalışması ve bunu takiben 28 haftalık uzun süreli bir güvenlilik uzatma çalışması içinde 3710 
KOAH hastasını kapsamıştır. Toplam 1036 gönüllü pivotal çalışmalarda en az bir doz 
BEVESPİ AEROSPHERE® kullanmış tır. 
 
Advers reaksiyonlar ın sıklıklar ı şu şekilde tanımlanmaktadır: Çok yaygın (≥1/10); yaygın 
(≥1/100 ila <1/10); yaygın olmayan (≥1/1000 ila <1/100); seyrek (≥1/10.000 ila <1/1000); çok 
seyrek (<1/10.000),  bilinmiyor (eldeki verilerden hareketle tahmin edilemiyor).  
 
Bağışıklık sistemi hastalıkları  
Yaygın olmayan : Aşırı duyarlılık  (Bkz. Bölüm 4.4)  
 
Metabolizma ve beslenme hastalıkları  
Yaygın olmayan: H iperglisemi1 
 
Psikiyatrik hastalıklar  
Yaygın:  Anksiyete  
Yaygın olmayan: Ajitasyon, huzursuzluk, uykusuzluk  (insomni)  
 
Sinir sistemi hastalıkları  
Yaygın: Sersemlik  ,baş ağrısı1 
Yaygın olmayan: Tremor1, 
 
Göz hastalıkları  
Bilinmiyor: Dar açılı glokomda kötüleşme (Bkz. Bölüm 4.4)  
 
Kardiyak hastalıklar  
Yaygın olmayan: Taşikardi , palpitasyonlar, k ardiyak aritmiler (atriyal fibrilas yon, 
supraventriküler taşikardi ve  ekstrasistoller ) 
 
Solunum, göğüs bozuklukları ve mediastinal hastalıklar  
Bilinmiyor: Paradoksal bronkospazm (Bkz. Bölüm 4.4)  
 
Gastrointestinal  hastalıklar  
Yaygın : Ağız kuruluğu2, bulantı  
 
Kas-iskelet bozuklukları, bağ doku ve kemik hastalıkları  
Yaygın: Kas spazmları1 
 
Böbrek ve idrar yolu hastalıkları  
Yaygın: İdrar yolu enfeksiyonu  
Yaygın olmayan: İdrar retansiyonu  (Bkz. Bölüm 4.4)  
  
 Sayfa 9 / 17 Genel bozukluklar ve uygulama bölgesine ilişkin hastalıklar  
Yaygın: Göğüs ağrısı  
 
1: Formoterol ile ilişkili advers reaksiyon  
2: Glikopironyum ile ilişkili advers reaksiyon  
 
Şüpheli advers  reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar / risk dengesinin sürekli olarak izlenmesine 
olanak sağlar. Sağlık mesleği mensuplarının herhan gi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr ;                  
e-posta: tufam@titck.gov.tr ; tel: 0  800 314 00 08; faks: 0 312 218 35 99).  
 
4.9. Doz aşımı ve tedavisi  
BEVESPİ AEROSPHERE®’in doz aşımı, antikolinerjik ve/veya beta-2adrenerjik belirti ve 
sempto mların artmasına neden olabilir. Bu belirti ve semptomların  en yaygın  olanları, bulanık 
görme, ağız kuru luğu, mide bulantısı, kas spazmı, t remor , baş ağrısı, palpitasyonlar ve sistolik 
hipertansiyonu içerir . 
 
Eğer doz aşımı meydana gelirse, hasta, gerektiğinde uygun takiple birlikte destekleyici şekilde 
tedavi edilmelidir.  
 
5.  FARMAKOLOJİK Ö ZELLİKLER  
 
5.1. Farmakodinamik özellikler  
Farmakoterapötik grup: Obstrüktif solunum yolu hastalıkların da kullanılan ilaçlar; 
antikolinerjikler  ile kombin e adrenerjikler  
 
ATC kodu: R03A L07 
 
Etki mekanizması:  
BEVESPİ AEROSPHERE® iki bronkodilatör içerir: bir i uzun etkili muskarinik antagonist 
(antikolinerjik olarak da isimlendirilir) olan glikopironyum ve diğeri hızlı etki başlangıcına 
sahip uzun etkili beta-2-adrenerjik agonist olan formoterol dür. 
 
Glikopironyum, M1 ila M5 arasındaki  muskarinik reseptör alt tiplerine karşı benzer bir 
afiniteye sahiptir. Solunum yollarında, düz kaslardaki M3 reseptörünün inhibisyonu yoluyla 
farmakolojik etkilerini göstererek bronkodilatasyona yol açar. Formoterol, adenilat siklaz 
aktivasyonu yoluyla si klik AMP ’deki (adenozin monofosfat)  artışın sonucu olarak solunum 
yolu düz kaslarının doğrudan gevşemesine neden olur. Farklı etki mekanizmalarına sahip bu 
maddelerin kombinasyonu, bileşenlerin tek başına uygulandığı durumla karşılaştırıldığında 
ilave etki ile sonuçlanır . 
 
Akciğerlerin merkezi ve periferik solunum yollarında muskarinik  reseptörlerin  ve                                    
beta-2-adrenoseptörlerin farklı yoğunlukta olmasının bir sonucu olarak, muskarinik 
antagonistler, merkezi solunum yollarının gevşetilmesinde ve  beta-2-adrenerjik agonistler , 
periferik solunum yollarının gevşetilmesinde daha etkilidir . Bu şekilde  kombinasyon 
tedavisiyle hem merkezi hem de periferik solunum yollarının gevşetilmesi, ilacın akciğer 
fonksiyon ları üzerindeki yararlı  etkilerine katkı sağlayabilir.  
  
 Sayfa 10 / 17 Farmakodinamik etkiler:  
BEVESPİ AEROSPHERE®, iki Faz III, 24 haftalık çalışmada (PINNACLE 1 ve                          
PINNACLE 2) plasebo ile karşılaştırıldığında akciğer fonksiyon larında  klinik olarak  anlamlı 
iyileşmeler sağlamıştır (sabah doz öncesi çukur birinci saniyedeki  zorlu ekspiratuar hacmi 
[FEV 1] değeri ile ölçüldüğü şekilde); Birinci günde ilk dozun uygulanmasını takiben etkinin                 
5. dakikada başladığı gösterilmiştir (PINNACLE 1 ve PINNACLE 2 çalışmasında plaseboya 
göre iyileşme sırasıyla 187 mL ve 186 mL ’dir [p<0.001]). PINNACLE 1  ve 2’de, 1. günde ve 
12. haftada bir hasta alt grubunda (n=718 ve n=585) 12 saatlik doz uygulaması aralığı boyunca 
seri halde spirometri değerlendirmeleri gerçekleştirilmiştir. 12. haftada BEVESPİ 
AEROSPHERE®, plasebo, glikopironyum  (GP)  ve formoterol  (FF) ile karşılaştırıldığında 
FEV 1 AUC 0-12’de istatistiksel olarak anlamlı iyileşme sağlamıştır. PINNACLE 1’den elde 
edilen bulgular Şekil 1’de gösterilmektedir. PINNACLE 2’den elde edilen bulgular, 
PINNACLE 1’de gözlenen bulgulara benzerdir.  
 
Şekil 1 : 1. günde  ve 12. haftada zaman içinde FEV 1’de başlangıca göre ortalama değişim  
 
1. GÜN  
 
 
 
 
 
 
 
 
 
 
 
 
 
 
 
 
 
 
 
 
  
FEV 1 de Başlangıca göre Ayarlanmış Ortalama Değişi m 
(mL)  
Zaman (s aat)  
 Sayfa 11 / 17  
12. HAFTA  
 
 
 
 
 
 
 
 
 
 
 
 
 
 
 
 
 
 
 
 
 
 
Plasebo ile karşılaştırıldığında, doz uygulamasını takiben ilk 2 saat içinde FEV 1’deki ortalama 
doruk  iyileşmeler, 24 haftalık dönemde PINNACLE 1 ve PINNACLE 2’de  (p<0.001) sırasıyla 
288 mL ve 278 mL ’dir. BEVESPİ AEROSPHERE®’in etkisinde zaman içinde taşifilaksi 
olduğuna dair kanıt yoktur.  
 
Tedavinin 29. gününde plasebo ile karşılaştırıldığında 24 saatlik akciğer fonksiyo nlarının  
(FEV 1 ile ölçülen) değerlendirilmesi amacıyla toplam 123 hastada iki adet 4 haftalık çapraz 
geçiş çalışması yürütülmüştür. İlk çalışmada BEVESPİ AEROSPHERE®, plasebo ile 
karşılaştırıldığında, FEV 1 AUC 0-24, FEV 1 AUC 0-12 ve FEV 1 AUC 12-24’te sırasıyla 265 mL,                
251 mL ve 277 mL olmak üzere istatistiksel olarak anlamlı iyileşmeler (p<0.0001) göstermiştir. 
İkinci çalışmada BEVESPİ AEROSPHERE®, plasebo  ile karşılaştırıldığında sırasıyla 249 mL,                          
255 mL ve 242 mL olmak üzere istatistiksel olarak anlamlı iyileşmeler (p<0.0001) göstermiştir . 
BEVESPİ AEROSPHERE® aynı zamanda, inspiratuar kapasite  29. günde ölçüldüğünde, doz 
sonrası s abah ve akşam ortalama doruk  İnspiratuar Kapasitede sırasıyla  248 mL ve 312 mL (ilk 
çalışma) ile 335 mL ve 381 m L (ikinci çalışma) olmak üzere plasebo ile karşılaştırıldığında 
istatistiksel olarak anlamlı iyileşmeler (p<0.0001) sağlamıştır.  
 
Kardiyak elektrofizyoloji  
69 sağlıklı gönüllü üzerinde gerçekleştirilen, plasebo ve aktif kontrollü (moksifloksasin) 
kapsamlı bir QT (TQT) çalışmasında, QT aralığı üzerinde klinik açıdan anl amlı bir etki 
oluşturduğu gösterilememiştir. BEVESPİ AEROSPHERE® ve supraterapötik 
glikopironyum/formoterol dozu (8 kat/4 kat eksez doz) için başlangıca göre ve bireysel olarak 
düzelt ilmiş QT’de (QTcI) plaseboya  göre en büyük ortalama farklılıklar (%95 üst güven sınırı) 
sırasıyla 3 ,1 (4,7) ms ve 7 ,6 (9,2) ms ’dir ve 10 ms olarak belirlenmiş klinik olarak anlamlı eşiğin 
dışındadır.  
 
FEV 1 de Başlangıca göre Ayarlanmış Ortalama Değişi m 
(mL)  
Zaman (s aat)  
 Sayfa 12 / 17 Kalp atım hızında  doza bağlı bir artış gözlenmiştir. Başlangıca göre düzeltilmiş kalp atım 
hızınd a, BEVESPİ AEROSPHERE® ve bir supraterapötik glikopironyum/formoterol dozu             
(8 kat/4 kat eksez doz) uygulamasından 10 dakika sonra gözlenen plaseboya göre en büyük 
ortalama (%90 üst güven sınırı) farklılıklar sırasıyla 3 ,3 (4,9) atım/dak ve 7 ,6 (9,5) atım/dak ’dır. 
 
Ek olarak , günde iki ke z BEVESPİ AEROSPHERE® kullanmış  toplam 229 hastada, 24 saatlik 
Holter  takibinde kardiyak ritim üzerinde klinik açıdan anlamlı etkiler gözlenmemiştir.  
 
Klinik etkililik :  
BEVESPİ AEROSPHERE® için yürütülen  klinik geliştirme programı, orta ila çok şiddetli 
KOAH’ı  olan 3699 hasta üzerinde gerçekleştirilen iki  adet 24 haftalık, randomize, çift kör, 
plasebo kontrollü, paralel gruplu pivotal Faz III çalışma sını kapsamıştır (PINNACLE 1 ve 
PINNACLE 2). Bu iki çalışmada, günde iki ke z uygulanan BEVESPİ AEROSPHERE®, 
gliko pironyum 14,4 mcg, formoterol 10.0 mcg ve plasebo değerlendirilmiştir. PINNACLE 1’de 
aynı zamanda açık etiketli bir aktif kontrol kolu olarak tiotropiyum da vardır.  
 
Akciğer fonksiyon ları üzerindeki etkiler  
BEVESPİ AEROSPHERE®, plasebo ve her bir bileşen  (glikopironyum ve formoterol) ile 
karşılaştırıldığında akciğer fonksiyonlarında (FEV 1) istatistiksel olarak anlamlı ve klinik açıdan 
önemli iyileşmeler sağlamıştır.  
 
PINNACLE 1’de BEVESPİ AEROSPHERE®; plasebo, glikopironyum ve formoterole göre                
24 haftalık dönemde çukur FEV 1’de sırasıyla 158 mL, 60 mL ve 64 mL olmak üzere istatistiksel 
olarak anlamlı iyileşmeler sağlamıştır (p<0.0001). BEVESPİ AEROSPHERE® ayrıca , plasebo, 
glikopironyum ve formoterole göre 24 haftalık dönemde dozdan son raki 2 saat içinde doruk  
FEV 1’de 288 mL, 123 mL ve 81 mL olmak üzere iyileşmeler sağlamıştır (p<0.0001).  
 
PINNACLE 2’de BEVESPİ AEROSPHERE®; plasebo, glikopironyum ve formoterole göre                
24 haftalık dönemde çukur FEV 1’de sırasıyla 129 mL, 55 mL ve 57 mL olmak üzere istatistiksel 
olarak anlamlı iyileşmeler sağlamıştır (p<0.0001). BEVESPİ AEROSPHERE® ayrıca , plasebo, 
glikopironyum ve formoterole göre 24 haftalık dönemde dozdan sonraki 2 saat içinde doruk 
FEV 1’de 278 mL, 129 mL ve 76 mL olmak üzere istatistiksel olarak anlamlı iyileşmeler 
göstermiştir (p<0.0001).  
 
Yaş, cinsiyet, solunum yolu sınırlamasının derecesi, GOLD evresi, sigara kullanımı ya da inhale 
kortikosteroid kullanımından bağımsız olarak çukur FEV 1’de iyileş meler olmuştur.  
 
Semptomatik sonuçlar  
Nefes darlığı:  
PINNACLE 1’de BEVESPİ AEROSPHERE®, Kendi Kendine Uygulanan Bilgisayarlı Geçiş 
Dispne İndeksi (SAC TDI) fokal skorundaki artıştan da görüleceği gibi, plasebo ile 
karşılaştırıldığında  24 haftalık dönemde nefes darlığında istatistiksel olarak anlamlı iyil eşme 
sağlamıştır (0 ,47 birim, p= 0.0003).  
 
Glikopironyum ve formoterol ile karşılaştırıldığında 24 haftalık dönemde SAC TDI fokal 
skorundaki iyil eşmeler sırasıyla 0 ,27 birim (p= 0,0086) v e 0,16 birim dir (p=0,1060) . 
 
PINNACLE 2’de, plasebo, glikopironyum ve formoterol ile karşılaştırıldığında 24 haftalık 
dönemde SAC TDI fokal skorunda ki istatistiksel olarak anlamlı iyileşmeler sırasıyla                     
0,33 birim (p=0 ,0041), 0 ,21 birim (p=0 ,0199) ve 0 ,28 birim dir (p=0,0028).   
 Sayfa 13 / 17  
Sağlıkla ilişkili yaşam kalitesi:  
PINNACLE 1’de BEVESPİ AEROSPHERE®, St. George ’un Solunum Anketi (SGRQ) 
kullanılarak ölçülen hastalığa özgü  sağlıkla ilişkili  yaşam kalitesinde, plasebo ( -2,39 birim;                               
p=0,0053), glikopironyum ( -1,90 birim; p= 0,0052) ve formoterol ( -0,75 birim;  p=0,2640) ile 
karşılaştırıldığında 24 haftalık dönemde meydana gelen iyileşmelerin de gösterdiği gibi 
düzelmeler sağlamıştır. SGRQ yanıt verme  oranı (skorda en az 4 puan iyileşme olarak 
tanımlanmıştır), BEVESPİ AEROSPHERE®, glikopironyum, formoterol ve plasebo için 
sırasıyla %39, %33, %37 ve %31 ’dir ve glikopironyum, formoterol ve plasebo ile 
karşılaştırıldığında BEVESPİ AEROSPHERE® için olasılıklar oranı sırasıyla 1,27 (%95 GA 
0,97, 1 ,66), 1.07 (%95 GA 0,82, 1 ,40) ve 1 ,39’dur (%95 GA 0,99, 1 ,97). 
 
PINNACLE 2’de de benzer bulgular gözlenmiştir. BEVESPİ AEROSPHERE®; plasebo                    
(-1,66 birim; p= 0,0534) , glikopironyum ( -1,28 birim; p= 0,0605) ve formoterol ( -1,22 birim; 
p=0,0760) ile karşılaştırıldığında 24 haftalık dönemde toplam skorda iyileşmeler sağlamıştır. 
Yanıt verme  oranı, BEVESPİ AEROSPHERE®, glikopironyum, formoterol ve plasebo  için 
sırasıyla %44, %36, %37 ve %36 ’dır ve glikopironyum, formoterol ve plasebo ile 
karşılaştırıldığında BEVESPİ AEROSPHERE® için olasılıklar oranı sırasıyla 1,37 (%95 GA 
1,05, 1 ,79), 1 ,33 (%95 GA 1,02, 1 ,74) ve 1 ,35’tir (%95 GA 0,97, 1 ,88).  
 
KOAH alevle nmeleri:  
PINNACLE 1 ve PINNACLE 2’nin birleştirilmiş analizinde BEVESPİ AEROSPHERE®, 
plasebo (Tehlike Oranı [ TO]=0,736 [p= 0,0154]), glikopironyum ( TO=0,781 [p=0,0159]) ve 
formoterol ( TO=0,861 [p= 0,1588]) ile karşılaştırıldığında orta veya  şiddetli  KOAH 
alevlenmesi riskini azaltmıştır ve plasebo (Oran Oranı [ OO]=0,79 [p = 0,0876]), glikopironyum 
(OO=0,87 [p= 0,1965]) ve formoterol ( OO=0,90 [p= 0,3581]) ile karşılaştırıldığında  orta veya 
şiddetli KOAH al evlenmelerinin oranı daha düşük olmuştur.  
 
Kurtarıcı  ilaç kullanımı:  
PINNACLE 1’de BEVESPİ AEROSPHERE®, 24 hafta nın üzerinde kurtarıcı  ilaç kullanımını, 
plasebo ile karşılaştırıldığında gün başına 1 ,08 nefes ( p<0,0001), glikopironyum  ile 
karşılaştırıldığ ında gün başına 0 ,26 nefes (p= 0,0619) ve formoterol ile ka rşılaştırıldığında                  
0,01 nefes (p= 0,9683) azaltmıştır.  
 
PINNACLE 2’de gün başına nefes sayısındaki azalmalar benzerdir: BEVESPİ 
AEROSPHERE® plasebo  ile karşılaştırıldığında 1 ,04 (p <0,0001), glikopironyum ile  
karşılaştırıldığında 0 ,57 (p< 0,0001) ve formoterol ile karşılaştırıldığında 0 ,29’dur (p=0,0274).  
 
Pedi yatrik popülasyon :  
Avrupa İlaç Ajansı, KOAH’ta tüm pedi yatrik popülasyon alt gruplarında BEVESPİ 
AEROSPHERE® ile çalışma sonuçlarını sunma  zorunluluğun dan muaf tutmuştur  (pedi yatrik 
kullanım  hakkında  bilgi için bkz. Bölüm 4.2).  
 
5.2. Farmakokinetik özellikler  
 
Genel özellikler  
 
Glikopironyum ve formoterol  kombinasyonunun inhalasyonunu takiben, her bir bileşenin 
farmakokinetiği, etkin maddelerin her birinin ayrı olarak uygulandığı durumda gözlenen  
 Sayfa 14 / 17 farmakokinetiğe benzerdir. Dolayısıyla  farmakokinetik açıdan her bir bileşen ayrı olarak 
düşünülebilir.  
 
İn vitro bir çalışmada, BEVESPİ AEROSPHERE® aerosol  performansının, minimal çalkalama 
dahil olmak üzere çeşitli hasta çalkalama teknikleri kullanıldığında tutarlı olduğu görülmüştür. 
Ayrıca çalkalama ile püskürtme arasında 60 saniyeye kadar olan gecikmelerde  dahi ilacın 
taşınması  tutarlı kalmıştır.  
 
Emilim :  
KOAH  olan gönüllülerde BEVESPİ AEROSPHERE®’in inhalasyon yoluyla uygulanmasını 
takiben, 5. dakikada glikopironyum C maks değerine ve 20 ila 60 dakika içinde formoterol C maks 
değerine ulaşılmıştır. 2 -3 günlük tekrarlı BEVESPİ AEROSPHERE® doz uygulaması 
sonrasında kararlı duruma ulaşılmıştır ve maruziyetin kapsamı, glikopironyum ve formoterol 
için ilk dozdan sonra sırasıyla yaklaşık 2 ,3 kat ve 1 ,5 kat daha fazladır.  
 
Sağlıklı gönüllüler üzerinde BEVESPİ AEROSPHERE® ile yapılan bir akciğer birikim 
çalışmasında, nominal dozun ortalama %38’inin akciğer lerde biriktiği gösterilmiştir. Birikim, 
hem merkezi  hem de periferik  olarak, aerodinamik partikül boyutu dağılımının genişliği ile 
tutarlıdır.  
 
Dağılım :  
Glikopironyum  
Tahmini glikopironyum Vc/F (merkezi bileşenin hacmi) ve V2/F (periferik bileşenin hacmi), 
popülasyon farmakokinetik analizine göre sırasıyla 710 L ve 1900 L’dir. 2 -500 nmol/L 
konsantrasyon aralığında, glikopironyumun plazma protein lerine bağla nma oranı %43 ila %54 
aralığındadır.  
 
Formoterol  
Tahmini formoterol Vc/F (merkezi bileşenin hacmi) ve V2/F (periferik bileşenin hacmi), 
popülasyon farmakokinetik analizine göre sırasıyla 970 L ve 480 L’dir. 10 -500 nmol/L 
konsantrasyon aralığında, formoterolün plazma proteinlerine bağlanma oranı %46 ila %58 
aralığındadır.  
 
Biyotransforma syon: 
Glikopironyum  
Literatür e ve bir in vitro insan hepatosit çalışmasına dayalı olarak metabolizma , genel 
glikopironyum eliminasyonunda küçük  bir rol oynamaktadır. CYP2D6’nın, glikopironyum  
metabolizmasında rol oynayan baskın bir enzim olduğu bulunmuştur.  
 
İn vitro çalışmalar, glikopironyumun herhangi bir sitokrom P450 alt tipini inhibe etmediğini ve 
CYP1A2, 2B6 veya 3A4 indüksiyonu olmadığını göstermektedir.  
 
Formoterol  
Formoterolün primer metabolizması, doğrudan glukuronidasyon ve O -demetilasyon ve bunu 
takiben inaktif metabolitlere konjugasyondur. Sekonder metabolik yolaklar deformilasyon ve 
sülfat konjugasyonunu içer ir. CYP2D6 ve CYP2C’nin esas O -demetilasyondan sorumlu 
oldukları belirlen miştir.  
 
İn vitro  çalışmalar, terapötik açıdan anlamlı konsantrasyonlarda formoterolün CYP450 
enzimlerini inhibe etmediğine işaret etmektedir.   
 Sayfa 15 / 17  
Elimina syon: 
0.2 mg radyoişaretli glikopironyumun  IV yoldan uygulanmasını takiben, geri kazanılan dozun 
%85’i dozdan 48 saat sonra idrarda ve radyoaktivitenin bir kısmı da safrada geri kazanılmıştır. 
Glikopironyumun po pülasyon farmakokinetik analizi yoluyla belirlenen, terminal eliminasyon 
yarılanma  ömrü  15 saattir.  
 
Formoterol ün atılımı, oral ve IV yollar aracılığıyla radyoişaretli formoterolün eşzamanlı olarak 
uygulanmasını takiben dört sağlıklı gönüllüde çalışılmıştır . Bu çalışmada, radyoişaretli  
formoterolün %62’si idrarla atılırken, %24’ü dışkı yolu yla elimine edilmiştir. Popülasyon 
farmakokinetik analizi yoluyla belirlenen, formoterol terminal eliminasyon yarı lanma  ömrü                  
13 saattir.  
 
Doğrusal lık/Doğrusal Olmayan Durum : 
Oral inhalasyondan sonra glikopironyum  (doz aralığı: 14 ,4 ila 115 ,2 mcg) ve formoterol (doz 
aralığı: 2 ,4 ila 19 ,2 mcg) için doğrusal farmakokinetik gözlenmiştir.  
 
Hastalardaki karakteristik özellikler  
Diğer  özel popülasyonlar :  
KOAH  olan toplam 311 gönüllüden toplanan verilere dayalı olarak, glikopironyum un 
popülasyon farmakokinetik analizi yapılmıştır. Glikopironyumun farmakokinetiği en iyi, 
birinci derece emilim ve doğrusal eliminasyonun olduğu iki kompartmanlı dispozisyon modeli 
ile tanımlanmıştır . Glikopironyumun tipik klerensi ( KL/F) 143 L/ saat’t ir. 
 
KOAH  olan toplam 437 gönüllüden toplanan verilere dayalı olarak, formoterolün popülasyon 
farmakokinetik analizi yapılmıştır. Formoterolün farmakokinetiği  en iyi, birinci derece emilim 
hız sabiti ve doğrusal eliminasyonun olduğu iki kompartmanlı dispozisyon modeli ile 
tanımlanmıştır . Formoterolün tipik kl erensi ( KL/F) 98 L/  saat’t ir.. 
 
Glikopironyum ve formoterolün farmakokinetik parametreleri üzerinde yaş,  cinsiyet, ırk/ etnik 
köken ve vücut ağırlığının  etkisine dayalı olarak doz ayarlamaları gerekli değildir.  
 
Yaşlı lar: 
Mevcut verilere dayalı olarak, geri yatrik hastalarda BEVESPİ AEROSPHERE®’in dozunun 
ayarlanması gerek li değildir . 
 
KOAH için BEVESPİ AEROSPHERE® ile ilgili doğrulayıcı çalışmalar, 65 yaş ve üzeri                     
1680 gönüllüyü kapsamıştır; bunların 290’ı 75 yaş ve üzeridir. Bu gönüllüler ve daha genç 
gönüllüler arasında güvenlilik ve ya etkililik açısından genel farklılıklar gözlenmem iştir. 
 
Böbrek yetmezliği : 
Böbrek yetmezliğinin glikopironyum un ve formoterol ün farmakokinetiği  üzerindeki etkisini 
değerlendiren çalışmalar yürütülmemiştir. Böbrek yetmezliğinin, 12 haftaya kadar 
glikopironyum ve formoterole maruziyet üzerindeki etkisi, bir popülasyon farmakokinetik 
analizinde değerlendirilmiştir. Tahmini glomerüler filtrasyon hızı  (eGFR) 34 ila                              
128 mL/dak/1 ,73 m2 aralığında değişmektedir ve  bu da  orta derecede böbrek yetmezliği il a 
böbrek yetmezliğinin olmadığı durum arasını temsil etmektedir. Orta derecede  böbrek 
yetmezliği (eGFR 34 mL/dak/1 ,73 m2) ola n KOAH’lı gönüllülerde sistemik maruziyet                
(AUC 0-12), böbrek fonksiyon ları normale yakın  (eGFR 83 mL/dak/1 ,73 m2) olan KOAH’lı  
 Sayfa 16 / 17 gönüllülerle karşılaştırıldığında glikopironyum  için yaklaşık %50 daha yüksektir. Böbrek 
fonksiyo nlarının , formoterole maruziyeti etkilemediği tespit edilmiştir . 
 
Karaciğer yetmezliği:  
Karaciğer yetmezliği olan hastalarda BEVESPİ AEROSPHERE® ile farmakokinetik çalışmalar 
yapılmamıştır . Bununla birlikte , formoterol esasen  karaciğer metabolizması ile elimine 
edildiğinden, ağır derecede  karaciğer yetmezliği olan hastalarda maruziyet artışı beklenebilir. 
Glikopironyumun sistemik dolaşımdan esas klerens  mekanizması böbrekle atılım olduğundan, 
karaciğ er yetmezliğinin güvenli olmayan sistemik maruziyetlere yol açması beklenmemektedir.  
 
5.3. Klinik öncesi güvenlilik verileri  
Klinik öncesi  veriler; güvenlilik farmakolojisi, tekrarlı doz toksisitesi, genotoksisite, 
karsinojenik  potansiyel ile ilgili konvansiyonel  çalışmalara ve üreme üzerinde anlamlı toksisite 
olmamasına dayalı olarak, insanlar a özgü  spesifik bir tehlike olmadığını ortaya koymuştur.  
 
Glikopironyum ve formoterol kombinasyonu ile hayvanlar üzerinde gerçekleştirile n 
çalışmalarda gözlenen toksisite, formoterolün farmakolojik etkileri ile ilişkilidir ve formoterol 
içeren diğer onaylanmış ilaçlarla tutarlıdır. Formoterolün klinik dozunun yüksek katları ile 
yapılan bazı toksisite çalışmaları, büyük oranda kardiyovasküle r sistem üzerinde, hiperemi, 
taşikardi, aritmiler ve miyokardiyal lezyonlardan oluşan etkilere işaret etmiştir. Bunların, 
yüksek dozlarda beta-adrenoseptör agonisti uygulamasından sonra gözlenen farmakolojik 
klinik tablolar olduğu bilinmektedir. Glikopiron yum ile yürütülen  toksisite çalışmaları, 
inhalasyon toksisitesi çalışmalarında yaygın olarak gözlenen minör, adaptif yanıtlara işaret 
etmiştir.  
 
Formoterol ile hayvan lar üzerinde gerçekleştirilen  üreme çalışmaları, yüksek sistemik 
maruziyette erkek sıçanla rda fertilitede bir miktar azalma olduğunu ve klinik kullanımda 
ulaşılanlardan dikkate değer oranda daha yüksek sistemik maruziyetlerde implantasyon  
kayıplar ının yanı sıra , doğum sonrası erken sağkalımda ve doğum ağırlığında azalma olduğunu 
göstermiştir. Bununla birlikte  bu hayvan deneylerinden elde edilen bulguların insanlar 
açısından anlamı küçüktür . Formoterol  ile tedavi edil en sıçanlar ve farelerde rahim 
leiomiyomlarının insidansında  hafif bir artış gözlenmiştir; bunun, yüksek dozlarda                          
beta-adrenoreseptör agonistlerine uzun süreli maruziyetten sonra kemirgenlerde görülen bir 
sınıf etkisi olduğu düşünülmektedir.  
 
Glikopironyum ile yürütülen yayımlanmış hayvan ü reme çalışmaları teratojenik etkilere işaret 
etmemiş; bununla birlikte  doza bağlı bir şekilde konsepsiyon oranlarında azalmaya yol açmıştır. 
Köpeklerde yayı mlanmış diğer çalışmalar, bunun, yüksek glikopironyum dozlarından belirgin 
hale gelen azalmış semina l sekresyondan kaynaklanabileceğine işaret etmektedir.  
 
BEVESPİ AEROSPHERE® ile gerçekleştirilen inhale toksikoloji çalışmaları, yardımcı 
maddelere dayandırılabilen  herhangi bir toksisite kanıtına işaret etmemiştir.  
 
6. FARMASÖTİK ÖZELLİKLER  
 
6.1. Yardımcı maddelerin listesi   
Poröz partiküller (Kalsiyum klorür ve 1,2 -distearoil -sn-glisero -3-fosfokolin (DSPC)  içerir ) 
Hidrofloroalkan (HFA -134a)  
 
  
 Sayfa 17 / 17 6.2. G eçimsizlikler  
Bilinen herhangi bir geçimsizliği bulunmamaktadır.  
 
6.3. Raf ömrü  
24 ay  
Poşet i lk açıldıktan sonra  3 ay içinde kullanılmalı dır. 
 
6.4. Saklamaya yönelik özel tedbirler  
30°C altındaki oda sıcaklığında saklayınız.  
Isı ya da çıplak alev yakınında kullanmayın ız ya da saklamayın ız.  
En iyi sonuçların alınması için bu ilaç kullanılmadan önce oda sıcaklığında olmalıdır.  
 
6.5. Ambalajın niteliği ve içeriği  
BEVESPİ AEROSPHERE®, beyaz plastik bir püskürtme kabı  gövdesi ve turuncu bir toz kapağı 
olan ağızlık ile temin edilen, üzerinde doz göstergesi bulunan bir alüminyum tüp içinde, basınçlı 
ölçülü doz inhaleridir. Her bir inhaler, nem çekici bir saşe içeren folyo lamin e poşetler içindedir 
ve karton kutu içinde a mbalajlanmaktadır.  
Her bir inhaler 120 püskürtme  sağlar . 
 
6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.  
 
7. RUHSAT SAHİBİ  
AstraZeneca İlaç San. ve Tic. Ltd. Şti.  
Büyükdere Cad. Yapı Kredi Plaza B Blok  
Kat 3-4 34330 Levent -İstanbul  
 
8. RUHSAT NUMARASI  
 
2018/596  
 
9. İLK RUHSAT TARİHİ/RUHSAT YENİLEME TARİHİ  
İlk ruhsat tarihi: 26.10.2018  
Ruhsat yenileme tarihi:  
 
10. KÜB’ÜN YENİLENME TARİHİ   
 
 
 
 
 
 
 
 
 
 
  