KISA ÜRÜN BİLGİSİ
1. BEŞERİ TIBBİ ÜRÜNÜN ADI
CARDOLEX PLUS 10 mg/160 mg/12.5 mg tedavi paketi
2. KALİTATİF VE KANTİTATİF BİLEŞİM
CARDOLEX PLUS 10 mg/160 mg/12.5 mg tedavi paketindeki her blister, amlodipin
10 mg tablet ve valsartan/hidroklorotiyazid 160 mg/12.5 mg film tablet içerir.
Amlodipin 10 mg tablet:
Etkin madde:
Her tablet, 10 mg amlodipine eşdeğer 13.870 mg amlodipin besilat içerir.
Yardımcı maddeler:
Sodyum nişasta glikolat 8 mg
Yardımcı maddeler için 6.1’e bakınız.
Valsartan/hidroklorotiyazid 160 mg/12.5 mg film tablet:
Etkin maddeler:
Her film tablet 160 mg valsartan ve 12.5 mg hidroklorotiyazid içerir.
Yardımcı maddeler:
Laktoz monohidrat 2.94 mg
Yardımcı maddeler için 6.1’e bakınız.
3. FARMASÖTİK FORM
Tablet ve film tablet (Tedavi paketi)
Amlodipin 10 mg tablet: Beyaz, çentikli yuvarlak tablet
Valsartan/hidroklorotiyazid 160 mg/12.5 mg film tablet: Çentiksiz, kiremit renkli,
oblong film tablet
4. KLİNİK ÖZELLİKLER
4.1. Terapötik endikasyonlar
• Esansiyel hipertansiyonun tedavisi
• CARDOLEX PLUS, tekli antihipertansif ilaç ile kontrol altına alınamayan hipertansiyon
tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Önerilen doz: Günde bir defa 1 adet amlodipin 5 mg tablet ile birlikte 1 adet
Valsartan/hidroklorotiyazid 160 mg/12.5 mg film tablet veya gerektiğinde, günde bir
defa 1 adet amlodipin 10 mg tablet ile birlikte 1 adet Valsartan/hidroklorotiyazid
160 mg/12.5 mg film tablet ya da günde bir defa 1 adet amlodipin 5 mg tablet ile
birlikte 1 adet Valsartan/hidroklorotiyazid 160 mg/25 mg film tablettir.
Bu kombinasyon tedavisi için maksimum tavsiye edilen günlük doz, 10 mg
amlodipin ve 320 mg valsartan / 25 mg hidroklorotiyazid olarak bildirilmiştir.
Uygulama şekli:
CARDOLEX PLUS aç veya tokken alınabilir. CARDOLEX PLUS’ın bir miktar su ile
alınması önerilir.
1Özel popülasyonlara ilişkin ek bilgiler:
Böbrek/Karaciğer yetmezliği:
Hastaların kreatinin klerensi > 30 ml/dakika olursa, CARDOLEX PLUS tedavisi
izlenebilir. Daha şiddetli böbrek yetmezliği olan hastalarda, CARDOLEX PLUS
kullanılmamalıdır.
Şiddetli karaciğer yetmezliği olan hastalarda CARDOLEX PLUS kullanılmamalıdır.
Daha az karaciğer bozukluğu olan hastalar ise, karaciğer fonksiyonundaki kötüleşme
açısından izlenmelidir.
Pediyatrik Popülasyon:
CARDOLEX PLUS’ın çocuklardaki güvenliliği ve etkinliği hakkında herhangi bir
veri yoktur.
Geriyatrik Popülasyon:
Yaşlı hastalarda doz ayarlaması gerekmemektedir.
4.3. Kontrendikasyonlar
- Etkin maddelere, diğer sülfonamid türevi ilaçlara, dihidropiridin türevlerine ya da
yardımcı maddelerden herhangi birisine karşı aşırı duyarlılıkta,
- Şiddetli karaciğer yetmezliği, biliyer siroz ya da kolestazda,
- Anüri, şiddetli böbrek yetmezliğinde [glomerüler filtrasyon hızı (GFR) < 30
ml/dak/1.73 m2] ve diyaliz hastalarında,
- Gebelikte (bkz. bölüm 4.6) kontrendikedir.
4.4. Özel kullanım uyarıları ve önlemleri
Sodyum ve/veya hacim yetersizliği olan hastalar:
Kontrollü çalışmalarda, komplikasyonsuz hipertansiyonu olan ve amlodipin/ valsartan/
hidroklorotiyazid ile tedavi edilen hastaların %1.7’sinde aşırı hipotansiyon
görülmüştür. Aktif bir renin-anjiyotensin sistemi olan (hacim ve/veya tuz yetersizliği
olan ve yüksek dozlarda diüretikler alanlar gibi) ve anjiyotensin reseptör blokörleri
alan hastalarda semptomatik hipotansiyon oluşabilir. CARDOLEX PLUS
uygulamadan önce bu durum düzeltilmelidir.
CARDOLEX PLUS ile hipotansiyon gelişirse, hasta yatar pozisyona getirilmeli ve eğer
gerekiyorsa i.v. olarak normal serum fizyolojik infüzyonu yapılmalıdır. Kan basıncı
stabil hale gelinceye kadar tedaviye devam edilebilir.
Serum elektrolit değişiklikleri:
Potasyum düzeylerini (heparin vb) artırabilen potasyum katkıları, potasyum tutucu
diüretikler, potasyum içeren tuz destekleri ya da başka ilaçlarla birlikte kullanımı
dikkatle ve potasyum düzeyinin sık takibiyle yapılmalıdır.
Tiyazid diüretikleriyle tedavi gören hastalarda hipokalemi bildirilmiştir.
Hidroklorotiyazidin de dahil olduğu tiyazid tedavisi gören tüm hastalar sıvı veya
elektrolit dengesizliğini gösteren klinik belirtiler (hiponatremi, hipokloremik alkaloz
ve hipokalemi) açısından gözlenmelidir.
Tiyazidlerin magnezyum üriner atılımını artırdığı gösterilmiştir. Bu durum
hipomagnezemiye yol açabilir.
2Tiyazidler, kalsiyum üriner atılımını azaltabilir. Tiyazidler kalsiyum
metabolizmasındaki bilinen hastalık durumları dışında serum kalsiyum seviyelerinde
hafif artışa neden olabilir. Belirgin hiperkalsemi gizli bir hiperparatiroidizmin işareti
olabilir. Paratiroid fonksiyon testleri yapılmadan önce tiyazid tedavisi kesilmelidir.
Renal arter stenozu:
Tek ya da çift taraflı renal arter stenozu bulunan hipertansiyon hastalarında ADE
inhibitörleri ile yürütülen çalışmalarda kan üre azotu ve serum kreatinin düzeylerinde
artış bildirilmiştir. Tek taraflı renal arter stenozu bulunan 12 hastadaki 4 günlük bir
valsartan klinik çalışmasında serum kreatininde veya kan üre azotunda anlamlı artışlar
gözlemlenmemiştir. Tek ya da çift taraflı renal arter stenozu bulunan hastalarda uzun
süreli valsartan kullanımı bulunmamaktadır ancak diğer ADE inhibitörleri ile görülene
benzer bir etkisi olabileceği öngörülmelidir.
Böbrek yetmezliği:
Şiddetli böbrek yetmezliğinde (kreatinin klerensi  30 ml/dakika), CARDOLEX
PLUS kullanılmamalıdır. Hastaların kreatinin klerensi > 30 ml/dakika olursa,
CARDOLEX PLUS tedavisi izlenebilir.
Tiyazidler böbrek yetmezliği olan hastalarda azotemiye yol açabilir. Böbrek fonksiyon
bozukluğu olan hastalarda ilacın kümülatif etkileri gelişebilir.
Karaciğer yetmezliği:
Valsartan, daha çok değişmeden safra yoluyla elimine edilirken, amlodipin yoğun bir
şekilde karaciğerde metabolize olmaktadır.
Karaciğer fonksiyon bozukluğu veya ilerleyen karaciğer rahatsızlığı olan hastalarda,
diüretik kullanımından oluşan sıvı ve elektrolit dengesindeki küçük değişiklikler
hepatik komaya neden olabilir.
Bu nedenle, şiddetli karaciğer yetmezliği olan hastalarda CARDOLEX PLUS
kullanılmamalıdır. Safra obstrüktif bozukluğu olan hastalar dahil olmak üzere hafif veya
orta derecede karaciğer yetmezliği olan hastalara CARDOLEX PLUS uygulanırken,
karaciğer veya böbrek fonksiyonundaki kötüleşme dikkatle takip edilmelidir.
Kolestazı olmaksızın hafiften ortaya değişen düzeylerde karaciğer yetmezliği bulunan
hastalarda önerilen en yüksek doz 80 mg valsartandır.
Primer hiperaldosteronizm:
Primer bir hastalıktan dolayı renin-anjiyotensin sistemleri etkilenmiş olan primer
hiperaldosteronizmli hastalar bir anjiyotensin II antagonisti olan valsartan ile tedavi
edilmemelidir.
Kalp yetmezliği:
Duyarlı kişilerde renin-anjiyotensin-aldosteron sisteminin inhibisyonunun bir sonucu
olarak böbrek fonksiyonlarında değişiklikler beklenebilir. Böbrek fonksiyonu, renin-
anjiyotensin-aldosteron sisteminin aktivitesine göre değişebilen ağır kalp yetmezliğine
sahip hastalarda, anjiyotensin dönüştürücü enzim (ADE) inhibitörleri ve anjiyotensin
reseptör antagonistleriyle tedavi, oligüri ve/veya ilerleyici azotemi ve (nadiren) akut
böbrek yetmezliği ve/veya ölüm ile ilişkilendirilmiştir. Valsartan ile de benzer sonuçlar
bildirilmiştir.
3İskemik olmayan etiyolojiye sahip NYHA (New York Kalp Birliği Sınıflaması) III ve IV
kalp yetmezliği olan hastalarda amlodipin ile yapılan uzun-süreli, plasebo kontrollü bir
çalışmada (PRAISE), plasebo ile karşılaştırıldığında kalp yetmezliğindeki kötüleşme
sıklığı bakımından anlamlı bir farklılık olmamasına rağmen amlodipin, pulmoner ödem
bildirimlerinde artış ile ilişkilendirilmiştir.
Aort ve mitral kapak stenozu, obstrüktif hipertrofik kardiyomiyopati:
Aort ya da mitral kapak stenozu veya obstrüktif hipertrofik kardiyomiyopati şikayeti
bulunan hastalarda CARDOLEX PLUS tedavisine başlanmamalıdır.
Aşırı duyarlılık reaksiyonu:
Alerji veya bronşiyal astım hikayesi bulunmasından bağımsız olarak hidroklorotiyazid
alan hastalarda aşırı duyarlılık reaksiyonları oluşabilir.
Sistemik lupus eritematozus:
Hidroklorotiyazidin de dahil olduğu tiyazid grubu diüretiklerin sistemik lupus
eritematozusu aktif duruma geçirebildiği veya şiddetlendirebildiği bildirilmiştir.
Lityum etkileşimi:
Lityum genellikle tiyazidlerle birlikte verilmemelidir.
Diğer metabolizma bozuklukları:
Hidroklorotiyazidin de dahil olduğu tiyazid grubu diüretikler, glukoz toleransını
değiştirebilir; kolesterol, trigliserid ve ürik asit düzeylerini yükseltebilir.
CARDOLEX PLUS tedavi paketinde bulunan valsartan/hidroklorotiyazid tabletler
laktoz içermektedir. Nadir kalıtımsal galaktoz intoleransı, Lapp laktaz yetmezliği ya
da glikoz-galaktoz malabsorpsiyon problemi olan hastaların bu ilacı kullanmamaları
gerekir.
CARDOLEX PLUS tedavi paketinde bulunan amlodipin tablet her dozunda 23 mg’dan
daha az sodyum ihtiva eder. Dozu nedeni ile herhangi bir uyarı gerekmemektedir.
4.5. Diğer tıbbi ürünler ile etkileşimler ve diğer etkileşim şekilleri
Amlodipin ile bağlantılı etkileşimler:
Birlikte kullanımları sırasında dikkat edilmesi gerekenler:
CYP3A4 inhibitörleri:
Yaşlı hastalarla yapılan bir çalışma, diltiazemin muhtemelen CYP3A4 aracılığıyla
amlodipin metabolizmasını inhibe ettiğini göstermiştir (plazma konsantrasyonu yaklaşık
%50 yükselir ve amlodipinin etkisi artar). Daha güçlü CYP3A4 inhibitörlerinin (örn.
ketokonazol, itrakonazol, ritonavir) plazma amlodipin konsantrasyonlarını diltiazemden
daha fazla miktarda arttırma olasılıkları göz önünde bulundurulmalıdır.
CYP3A4 enzim indükleyicileri (antikonvülsan ajanlar [örn. karbamazepin,
fenobarbital, fenitoin, fosfenitoin, primidon], rifampisin, Hiperikum perforatum):
Birlikte uygulama amlodipinin plazma konsantrasyonlarının azalmasına neden olabilir.
İndükleyici ajanlarla birlikte tedavi sırasında ve bırakıldıktan sonra amlodipin dozunun
ayarlanmasının mümkün olması klinik açıdan takibi belirler.
4Birlikte kullanımları göz önünde bulundurulacaklar:
Diğer:
Tek başına tedavide amlodipin, tiyazid diüretikleri, beta blokörler, ADE inhibitörleri,
uzun etkili nitratlar, dilaltı olarak alınan nitrogliserin, digoksin, varfarin, atorvastatin,
sildenafil, anti-asit ilaçlar (alüminyum hidroksit jel, magnezyum hidroksit, simetikon),
simetidin, steroid yapıda olmayan antiinflamatuvar ilaçlar, antibiyotikler ve oral
antidiyabetik ilaçlarla birlikte güvenle kullanılmıştır.
Valsartan ile bağlantılı etkileşimler:
Birlikte kullanımları önerilmeyenler:
Lityum:
ADE inhibitörleriyle birlikte kullanımı sırasında serum lityum konsantrasyonlarında geri
dönüşümlü artışlar ve toksisite bildirilmiştir. Valsartan ve lityumun birlikte kullanımına
dair deneyim olmasa da bu kombinasyon önerilmez. Eğer birlikte kullanımları gerekirse
serum lityum düzeylerinin dikkatlice takip edilmesi önerilir (bkz bölüm 4.4).
Potasyum tutucu diüretikler, potasyum katkıları, potasyum içeren tuz katkıları ve
potasyum düzeylerini artırabilecek diğer maddeler:
Eğer valsartan ile kombine olarak potasyum düzeylerini etkileyebilecek bir tıbbi ürünün
reçetelenmesi gerekirse, potasyum düzeylerinin takip edilmesi önerilir.
Birlikte kullanım sırasında dikkat edilmesi gerekenler:
Selektif COX-2 inhibitörleri, asetilsalisilik asit (3 gr/gün) dahil olmak üzere steroid
yapıda olmayan antiinflamatuvar ilaçlar (NSAİİ’ler) ve selektif olmayan NSAİİ’ler:
Anjiyotensin II antagonistleri NSAİİ’lerle birlikte uygulandığında antihipertansif etki
zayıflayabilir. Ayrıca anjiyotensin II antagonistleriyle NSAİİ’lerin birlikte kullanılması
böbrek fonksiyonunda kötüleşmeye ve serum potasyumunda yükselme riskinde artışa
neden olabilir. Bu nedenle, tedavinin başında böbrek fonksiyonunun takip edilmesi ve
hastanın uygun şekilde hidrate edilmesi önerilir.
Diğer:
Valsartan tekbaşına tedavi olarak kullanıldığında şu ilaçlarla klinik anlama sahip ilaç
etkileşimleri saptanmamıştır: simetidin, varfarin, furosemid, digoksin, atenolol,
indometazin, hidroklorotiyazid, amlodipin, glibenklamid.
Birlikte kullanımları göz önünde bulundurulacaklar:
Diğer antihipertansif ajanlar:
Yaygın olarak kullanılan antihipertansif ajanlar (örn. alfa blokörler) ve hipotansif advers
etkilere yol açabilen diğer tıbbi ürünler (örn. trisiklik antidepresanlar, benign prostat
hiperplazisi tedavisi için kullanılan alfa blokörler) kombinasyonun antihipertansif
etkisini artırabilir.
Hidroklorotiyazid ile bağlantılı etkileşimler:
Aşağıdaki ilaçlar, birlikte verilmesi durumunda tiyazid diüretiklerle etkileşebilir:
Alkol, barbitüratlar veya narkotikler:
Ortostatik hipotansiyon gelişebilir.
5Antidiyabetik ilaçlar (oral ajanlar ve insülin):
Antidiyabetik ilaçta doz ayarlaması gerekebilir.
Diğer antihipertansif ilaçlar: Aditif etki
Kolestiramin ve kolestipol reçineleri:
Hidroklorotiyazidin absorbsiyonu anyonik değiştirici reçinelerin varlığında bozulur.
Kolestiramin veya kolestipol reçinelerinin tek dozları hidroklorotiyazidi bağlar ve
gastrointestinal sistemden absorbsiyonunu sırasıyla % 85 ve % 43’e varan düzeylerde
azaltır.
Kortikosteroidler, ACTH:
Ağır elektrolit kaybı, özellikle hipokalemi
Presör aminler (örn. Norepinefrin):
Presör aminlere yanıtta azalma görülebilir; ancak kullanımından kaçınmayı
gerektirecek düzeyde değildir.
Nondepolarizan çizgili kas gevşeticileri (örn. Tubokürarin):
Kas gevşeticisine yanıtta olası bir artış.
Lityum:
Lityum genellikle diüretiklerle birlikte verilmemelidir. Diüretik ajanlar lityumun
renal klerensini azaltır ve lityum toksisitesi riskini artırır.
Non-steroid antiinflamatuvar ilaçlar:
Bazı hastalarda, non-steroid antiinflamatuvar ajan kullanımı tiyazid diüretiklerin
antihipertansif, natriüretik ve diüretik etkilerini azaltabilir.
Karbamazepin:
Semptomatik hiponatremi gelişebilir.
Özel popülasyonlara ilişkin ek bilgiler
Özel popülasyonlara ilişkin ek bilgiler mevcut değildir.
4.6. Gebelik ve laktasyon
Genel tavsiye
Gebelik Kategorisi: Birinci trimester için C, ikinci ve üçüncü trimester için D’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda planlanmış bir gebelikten önce uygun bir
alternatif tedaviye geçilmelidir.
Gebelik dönemi
Amlodipin ve valsartanın gebelik ve/veya fetus/yeni doğan üzerinde zararlı
farmakolojik etkileri bulunmaktadır.
Hidroklorotiyazidin de dahil olduğu tiyazid grubu diüretiklere intrauterin olarak
maruz kalınmasına fetal veya neonatal trombositopeni eşlik eder ve erişkinlerde
görülen diğer advers reaksiyonlarla birlikte görülebilir.
6CARDOLEX PLUS gebelik döneminde kullanılmamalıdır (bkz. bölüm 4.3).
İkinci ve üçüncü trimesterlerde gebe kadınlara valsartan gibi anjiyotensin reseptör
agonistlerinin uygulanmasının gelişmekte olan fetüste hasar ya da ölüme neden olduğu
bildirilmiştir.
Gebe kadınlar kazayla valsartan aldıklarında spontan düşük, oligohidramnios ve
yenidoğanda böbrek disfonksiyonu bildirilmiştir. Eğer tedavi sırasında gebelik
saptanırsa CARDOLEX PLUS en kısa zamanda bırakılmalıdır.
Laktasyon dönemi
Valsartan ve/veya amlodipinin insan sütüyle atılıp atılmadığı bilinmemektedir.
Ancak, tiyazidler insan sütüyle atılır. Hayvanlar üzerinde yapılan çalışmalarda
valsartan, emziren sütüne geçmektedir. Bu nedenle, emziren kadınların CARDOLEX
PLUS kullanmamaları ya emzirmeyi bırakmaları ya da tedaviyi kesmeleri
gerekmektedir.
Üreme yeteneği /Fertilite
Üreme yeteneği üzerine etkisi bilinmemektedir.
4.7. Araç ve makine kullanımı üzerindeki etkiler
Araç ve makine kullanımı üzerindeki etkiler açısından çalışma yapılmamıştır. Araba
sürerken ya da makine kullanırken bazen baş dönmesi ya da bitkinlik olabileceği dikkate
alınmalıdır. Doktorların, hastaları bu yönde uyarmaları gerekir.
4.8. İstenmeyen etkiler
Amlodipin ile kombine olarak valsartan/hidroklorotiyazid alan hastaların katıldığı
kontrollü klinik çalışmalarda görülen advers etkiler aşağıdaki sıklık derecesine göre
listelenmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki
verilerden hareketle tahmin edilemiyor).
Enfeksiyonlar ve enfestasyonlar
Yaygın: Nazofarenjit
Yaygın olmayan: Üst solunum yolu enfeksiyonu, bronşit, influenza, farenjit, viral
gastroenterit, rinit, idrar yolu enfeksiyonu.
Kan ve lenf sistemi hastalıkları
Çok seyrek: Trombositopeni
Bağışıklık sistemi hastalıkları
Seyrek: Aşırı duyarlılık
Metabolizma ve beslenme hastalıkları
Yaygın olmayan: Hipokalemi, hiponatremi
Psikiyatrik hastalıklar
Yaygın olmayan: Anksiyete, depresyon, uykusuzluk
7Sinir sistemi hastalıkları
Yaygın: Baş ağrısı, Baş dönmesi
Yaygın olmayan: Parestezi, somnolans, senkop, dikkat bozukluğu, postüral baş
dönmesi, letarji, sinüs baş ağrısı, tremor
Göz hastalıkları
Yaygın olmayan: Bulanık görme, görme bozukluğu
Kulak ve iç kulak hastalıkları
Yaygın olmayan: Vertigo, tinnitus, orta kulak enfeksiyonu
Kardiyak hastalıkları
Yaygın olmayan: Taşikardi, palpitasyon
Vasküler hastalıkları
Yaygın olmayan: Hipotansiyon, ortostatik hipotansiyon
Çok seyrek: Vaskülit
Solunum, göğüs bozuklukları ve mediastinal hastalıkları
Yaygın olmayan: Dispne, nazal konjesyon, öksürük, faringolaringeal ağrı
Gastrointestinal hastalıklar
Yaygın: Dispepsi, bulantı, diyare
Yaygın olmayan: Diyare, abdominal ağrı, kusma, ağız kuruluğu, gastrit
Deri ve deri altı doku hastalıkları
Yaygın olmayan: Pirürit, hiperhidroz, gece terlemeleri, döküntü
Kas-iskelet bozukluklar, bağ doku ve kemik hastalıkları
Yaygın: Kas spazmları, sırt ağrısı, artralji
Yaygın olmayan: Kol-bacak ağrısı, artralji, kas-iskelet ağrısı, kas zayıflığı, kas-iskelet
zayıflığı, eklem şişmesi, boyun ağrısı, osteoartrit, ligament zedelenmesi
Böbrek ve idrar hastalıkları
Yaygın olmayan: Pollakiüri
Üreme sistemi ve meme hastalıkları
Yaygın olmayan: Erektil disfonksiyon
Genel bozukluklar ve uygulama bölgesine ilişkin hastalıklar
Yaygın: Ödem, yorgunluk
Yaygın olmayan: Asteni, kardiyak olmayan göğüs ağrısı, kırıklık
Amlodipin, valsartan ve hidroklorotiyazid ile daha önce bildirilmiş olan advers reaksiyonlar:
8Amlodipin:
Klinik çalışmalarda amlodipin monoterapisiyle çalışma ilacıyla nedensel ilişkisinden
bağımsız olarak bildirilmiş olan ilave advers deneyimler şu şekildedir:
En yaygın gözlemlenen advers olay kusma olmuştur.
Daha seyrek gözlemlenen advers olaylar; alopesi, değişen bağırsak alışkanlıkları,
dispepsi, dispne, rinit, gastrit, gingiva hiperplazisi, jinekomasti, hiperglisemi, empotans,
idrar yapma sıklığında artış, lökopeni, keyifsizlik, ruh halinde değişiklikler, miyalji,
periferal nöropati, pankreatit, hepatit, trombositopeni, vaskülit, anjiyoödem ve eritema
multiforme olmuştur.
Diğer advers olaylar olarak angina pektoris, kolestatik sarılık, AST ve
ALT enzimlerinde artış, purpura, deri döküntüsü ve kaşıntı gelişebilir.
İskemik olmayan bir etiyolojiye sahip NYHA III ve IV kalp yetmezliği olan hastalarda
amlodipin ile uzun süreli, plasebo kontrollü bir çalışmada (PRAISE-2), plasebo ile
karşılaştırıldığında kalp yetmezliğinin kötüleşme sıklığı bakımından anlamlı bir farklılık
olmamasına rağmen amlodipin, pulmoner ödem bildirimlerinde artış ile
ilişkilendirilmiştir.
Valsartan:
Klinik çalışmalarda hipertansiyon endikasyonunda valsartan monoterapisiyle çalışma
ilacıyla nedensel ilişkisinden bağımsız olarak bildirilmiş olan ilave advers deneyimler şu
şekildedir:
Viral enfeksiyonlar, üst solunum yolu enfeksiyonları, sinüzit, rinit, nötropeni,
uykusuzluk.
Diğer advers olaylar olarak, özellikle böbrek yetmezliği ya da diüretikler ile tedavi
edilen hastalarda değişmiş böbrek fonksiyonu, anjiyoödem ve aşırı duyarlık (vaskülit,
serum hastalığı) gelişebilir.
Kalp yetmezliği bulunan hastalarında, valsartan ile tedavi edilen hastaların % 3.9’unda
ve plasebo ile tedavi edilen hastaların % 0.9’unda kreatininde % 50’nin üzerinde artışlar
gözlenmiştir. Miyokard infarktüsü sonrası hastalarında valsartan ile tedavi edilen
hastaların % 4.2’sinde ve kaptopril ile tedavi edilen hastaların % 3.4’ünde serum
kreatinin ikiye katlandığı gözlenmiştir.
Kalp yetmezliği bulunan hastalarında, valsartan ile tedavi edilen hastaların % 10’unda ve
plasebo ile tedavi edilen hastaların % 5.1’inde, serum potasyumunda % 20’den fazla
artışlar gözlenmiştir.
Kalp yetmezliği bulunan hastalarında, valsartan ile tedavi edilen hastaların % 16.6’sında
ve plasebo ile tedavi edilen hastaların % 6.3’ünde, BUN’da % 50’den fazla artışlar
gözlenmiştir.
9Hidroklorotiyazid:
Hidroklorotiyazid dahil tiyazid grubu diüretik monoterapisi alan hastalarda aşağıdaki
advers olaylar bildirilmiştir:
Yaygın: Ürtiker ve deri döküntülerinin diğer formları, iştah kaybı, hafif bulantı ve
kusma, postüral hipotansiyon, impotens.
Seyrek: Fotosensitizasyon, karında sıkıntı hissi, kabızlık, intrahepatik kolestaz veya sarılık,
kalpte aritmiler, baş ağrısı, uyku bozuklukları, depresyon, bazen purpura ile birlikte olmak
üzere trombositopeni.
Çok seyrek: Nekrotizan vaskülit ve toksik epidermal nekroliz, lupus eritematozus benzeri
deri reaksiyonları, derideki lupus eritematozusun reaktivasyonu, pankreatit, lökopeni,
agranülositoz, kemik iliği depresyonu, hemolitik anemi, aşırı duyarlık reaksiyonları,
pnömonit ve akciğer ödemi dahil solunum sorunları.
4.9. Doz aşımı ve tedavisi
Belirtiler:
Valsartan ile majör doz aşımı semptom muhtemelen baş dönmesi ile birlikte olan belirgin
hipotansiyondur. Amlodipin ile doz aşımı aşırı periferik vazodilatasyona ve refleks
taşikardiye neden olabilir. Fatal sonuçla birlikte şoku da içeren belirgin ve potansiyel olarak
uzun süreli sistemik hipotansiyon bildirilmiştir.
Hidroklorotiyazide bağlı olarak en yaygın gözlenen belirti ve semptomlar, aşırı diürezin
neden olduğu elektrolit kaybı (hipokalemi, hipokloremi, hiponatremi) ve dehidratasyondur.
Eğer digital tedavisi de uygulanırsa, hipokalemi kardiyak aritmiyi artırabilir.
Tedavi:
Eğer alım yakın zamanlı ise kusmanın uyarılması ya da gastrik lavaj düşünülebilir.
Sağlıklı gönüllülere amlodipin alımından hemen sonra ya da iki saat içinde verilen aktif
karbonun, amlodipin emilimini anlamlı biçimde azalttığı gösterilmiştir. Aşırı CARDOLEX
PLUS dozuna bağlı klinik açıdan anlamlı hipotansiyon, kardiyak ve respiratuar
fonksiyonun sıkı takibi, ekstremitelerin yükseltilmesi ve dolaşımdaki sıvı hacmi ve idrar
çıkışına dikkat edilmesini içeren aktif kardiyovasküler desteği düşündürür.
Hem valsartanın, hem de amlodipinin hemodiyaliz ile uzaklaştırılması mümkün değildir.
5. FARMAKOLOJİK ÖZELLİKLER
5.1. Farmakodinamik özellikler
CARDOLEX PLUS, hipertansiyonu olan hastalarda kan basıncını kontrol için birbirini
tamamlayıcı mekanizmalara sahip üç antihipertansif ilacı kombine etmektedir:
Amlodipin kalsiyum antagonistleri sınıfı, valsartan anjiyotensin II antagonistleri sınıfı ve
hidroklorotiyazid ise tiyazid diüretikler sınıfı ilaçlara dahildir. Bu maddelerin
kombinasyonu, additif bir antihipertansif etki oluşturarak, her bir ilacın tek başına
sağladığından daha fazla kan basıncı düşüşü oluşturur.
10Amlodipin:
Farmakoterapötik grup: Kalsiyum kanal blokörü
ATC Kodu: C08CA01
Amlodipin, kalsiyum iyonlarının membranlardan kalp ve damar düz kaslarına girişini inhibe
eder. Amlodipinin antihipertansif etki mekanizması damar düz kasında doğrudan gevşetici
etki göstermesi ve buna bağlı olarak da periferik vasküler direncin düşmesi ve kan
basıncının azalması şeklindedir. Deneysel veriler amlodipinin hem dihidropiridin hem de
dihidropiridin olmayan bağlanma alanlarına bağlandığını düşündürmektedir. Kalp kası
ve damar düz kasının kasılma süreçleri, ekstrasellüler kalsiyum iyonlarının spesifik iyon
kanalları aracılığıyla bu hücrelerin içine girmesine bağlıdır.
Hipertansiyonu olan hastalara terapötik dozlarda uygulandıktan sonra, amlodipin, ayakta
ve yatar pozisyondaki kan basıncında azalmaya neden olan bir vazodilatasyon oluşturur.
Kronik dozlamada, kan basıncındaki bu düşüşlere kalp hızı ya da plazma katekolamin
düzeylerinde anlamlı bir değişim eşlik etmez.
Plazma konsantrasyonları, hem genç hem de yaşlı hastalarda etkiyle ilişkilidir.
Normal böbrek fonksiyonu olan hipertansif hastalarda, amlodipinin terapötik dozları
renal vasküler dirençte bir azalma ve glomerüler filtrasyon hızında bir artış oluşturmuş,
filtrasyon fraksiyonu ya da proteinüride bir değişiklik olmadan etkin renal plazma akışı
sağlamıştır.
Amlodipin ile tedavi edilen ve normal ventrikül fonksiyonuna sahip hastalarda istirahat
ve egzersiz (ya da hız denetimi) sırasındaki hemodinamik kardiyak fonksiyon ölçümleri
diğer kalsiyum kanal blokerleriyle olduğu gibi, dP/dt ya da sol ventrikül diyastol sonu
basıncı ya da hacmi üzerinde anlamlı bir etki oluşturmadan, genellikle kardiyak indekste
küçük bir artışa neden olmuştur. Hemodinamik çalışmalarda, amlodipin, insanlara beta
blokerlerle birlikte verilse dahi, sağlıklı hayvan ve insanlarda terapötik doz aralığında
verildiğinde, bir negatif inotropik etki oluşturmamıştır.
Amlodipin, sağlıklı hayvan ve insanlarda sinoatriyal nodal fonksiyonu ya da
atriyoventriküler iletiyi değiştirmez. Amlodipinin, hipertansiyon ya da anginası olan
hastalara beta blokerlerle kombine olarak verildiği klinik çalışmalarda
elektrokardiyografik parametreler üzerinde advers etkiler ortaya çıkmamıştır.
Amlodipinin kronik stabil angina, vazospastik angina ve anjiyografik olarak belgelenmiş
koroner arter hastalığı bulunanlarda yararlı etkilere sahip olduğu kanıtlanmıştır.
Valsartan / hidroklorotiyazid:
Farmakoterapötik grup: Anjiyotensin II antagonistleri (valsartan) - diüretikler
(hidroklorotiyazid) kombinasyonu
ATC Kodu: C09D A03
11Valsartan:
Valsartan, oral olarak aktif, güçlü ve spesifik bir anjiyotensin II reseptör antagonistidir.
Selektif olarak, anjiyotensin II’nin bilinen etkilerinden sorumlu AT reseptör alttipi
1
üzerinde etkili olur. Valsartan ile AT reseptörü blokajının ardından artan plazma
1
anjiyotensin II düzeyleri, AT reseptörünün etkisini dengeliyor gibi görünen
1
bloklanmamış AT reseptörünü uyarabilir. Valsartan, AT reseptöründe herhangi bir
2 1
kısmi agonist aktivite oluşturmaz ve AT reseptörüne kıyasla AT reseptörü için daha
2 1
güçlü bir affiniteye (yaklaşık 20.000 kat) sahiptir.
Valsartan, anjiyotensin I’i anjiyotensin II’ye dönüştüren, bradikinini degrade eden ve
aynı zamanda kininaz II olarak da bilinen ADE’yi inhibe etmez. ADE üzerinde etki
olmadığı ve bradikinin ya da P maddesininde artış olmadığı için, anjiyotensin II
antagonistlerinin öksürük ile ilişkili olma olasılığı yoktur. Valsartanın bir ADE
inhibitörüyle karşılaştırıldığı klinik çalışmalarda, kuru öksürük sıklığı bir ADE
inhibitörüyle tedavi edilenlere kıyasla valsartan ile tedavi edilen hastalarda anlamlı
biçimde (p < 0.05) daha düşük olmuştur (sırasıyla % 7.9’a karşı % 2.6).
ADE inhibitörü tedavisi sırasında kuru öksürük öyküsü olan hastalarla yapılan bir
klinik çalışmada, valsartan alan çalışma deneklerinin %19.5’i ve bir tiyazid diüretiği
alanların % 19’u öksürük yaşarken, bu oran bir ADE inhibitörüyle tedavi edilenlerde
% 68.5 olmuştur (p < 0.05). Valsartan kardiyovasküler düzenleme açısından önemli
olduğu bilinen başka hormon reseptörlerine ya da iyon kanallarına bağlanmaz ya da
onları bloke etmez .
Hipertansiyonu olan hastalara valsartan verilmesi nabız hızını etkilemeden kan
basıncında azalma sağlar.
Çoğu hastada, tek oral dozun uygulanmasından sonra, antihipertansif aktivite 2 saat
içinde başlar ve kan basıncındaki pik azalmaya 4-6 saat içinde ulaşılır. Uygulamadan
sonra antihipertansif etki 24 saat devam etmektedir. Tekrarlanan uygulamalar sırasında,
herhangi bir dozla kan basıncındaki maksimum azalmaya genellikle 2-4 hafta içinde
ulaşılmakta ve bu etki uzun vadeli tedavi sırasında devam etmektedir. Valsartanın ani
kesilmesi rebound hipertansiyona ya da başka advers klinik olaylara neden olmamıştır.
Valsartanın, kronik kalp yetmezliği olan hastalarda (NYHA sınıf II-IV) hastane
yatışlarını anlamlı biçimde azalttığı gösterilmiştir. Bir ADE inhibitörü ya da bir beta
bloker almayan hastalarda yarar çok daha fazla olmuştur. Valsartanın ayrıca miyokard
infarktüsü sonrasında sol ventrikül disfonksiyonu ya da sol ventrikül yetmezliği olan
klinik açıdan stabil hastalarda kardiyovasküler mortaliteyi azalttığı gösterilmiştir.
Hidroklorotiyazid:
Hidroklorotiyazid bir tiyazid diüretikdir. Tiyazidler, elektrolit reabsorbsiyonunun
renal tübüler mekanizmalarını etkiler ve yaklaşık eşdeğer miktarlarda sodyum ve
klorür atılımını artırır. Hidroklorotiyazidin diüretik etkisi plazma hacmini azaltarak,
plazma renin aktivitesinin ve aldosteron salgısının artmasına, idrar ile daha fazla
potasyum kaybına ve serum potasyum düzeyinin azalmasına yol açar. Renin-
aldosteron bağlantısını kuran, angiotensin II’dir, bu nedenle tiyazid grubu bir
diüretikle birlikte bir angiotensin II reseptör antagonistinin verilmesi, bu diüretiklerin
kullanımı ile ilişkili potasyum kaybını önleme eğilimi gösterir.
12Tiyazidlerin antihipertansif etki mekanizması bilinmemektedir.
Hidroklorotiyazid oral olarak alındıktan sonra, diürez 2 saat içinde başlar, yaklaşık
4 saatte doruk seviyelere ulaşır ve yaklaşık 6-12 saat süreyle devam eder.
5.2. Farmakokinetik özellikler
Genel özellikler
Amlodipin:
Emilim:
Amlodipin, tek başına terapötik dozlarda oral olarak uygulandıktan 6-12 saat sonra
doruk plazma konsantrasyonlarına ulaşılmaktadır. Mutlak biyoyararlanımın % 64 ile %
80 arasında olduğu hesaplanmıştır. Amlodipinin biyoyararlanımı gıda alımından
etkilenmez.
Dağılım:
Dağılım hacmi yaklaşık 21 L/kg’dır. Amlodipin ile yapılan in vitro çalışmalar,
hipertansif hastalarda, dolaşımdaki ilacın yaklaşık % 97.5’inin plazma proteinlerine
bağlandığını göstermiştir.
Biyotransformasyon:
Amlodipin, karaciğerde yoğun olarak (yaklaşık %90) inaktif metabolitlere
metabolize olur.
Eliminasyon:
Amlodipinin plazmadan eliminasyonu bifaziktir ve terminal eliminasyon yarı-ömrü
yaklaşık 30-50 saattir. Sabit durum plazma konsantrasyonlarına 7-8 gün sürekli
uygulamadan sonra ulaşılmaktadır. Orijinal amlodipinin %10’u ve amlodipin
metabolitlerinin % 60’ı idrarla atılır.
Doğrusallık/doğrusal olmayan durum:
Amlodipin, doğrusal farmakokinetik sergiler.
Valsartan:
Emilim:
Valsartan tek başına terapötik dozlarda oral olarak uygulandıktan 2-4 saat sonra
doruk plazma konsantrasyonlarına ulaşılmaktadır. Ortalama mutlak biyoyararlanım %
23’dür. Valsartan, çoklu eksponansiyel eksilme kinetiği göstermektedir (t α <1 saat ve
1/2
t ß yaklaşık 9 saat). Tok ve aç gruplardaki doz sonrası 8 saatlik plazma valsartan
1/2
konsantrasyonları benzer olsa da, gıdalar, valsartan maruziyetini (EAA ile ölçüldüğü
üzere) yaklaşık % 40 ve doruk plazma konsantrasyonunu (Cmax) yaklaşık % 50
azaltmaktadır. Bununla birlikte, bu EAA azalmasına terapötik etkide klinik açıdan
anlamlı bir azalma eşlik etmez ve bu nedenle valsartan aç ya da tok verilebilir.
13Dağılım:
İntravenöz uygulamanın ardından valsartanın sabit durumdaki dağılım hacmi yaklaşık
17 litredir ve bu durum valsartanın dokulara yoğun biçimde dağılmadığını gösterir.
Valsartan başta serum albümini olmak üzere, serum proteinlerine yüksek oranda
bağlanır (% 94-97).
Biyotransformasyon:
Valsartan, yüksek düzeyde transforme olmaz ve dozun sadece %20’si metabolit
olarak saptanır. Plazmada, düşük konsantrasyonlarda olmak üzere (valsartan EAA
değerinin % 10’unundan az) bir hidroksi metaboliti saptanmıştır. Bu metabolit
farmakolojik olarak inaktiftir.
Eliminasyon:
Valsartan, öncelikle değişmeden feçesle (dozun yaklaşık %83’ü) ve
değişmemiş ilaç olarak idrarla (dozun yaklaşık % 13’ü) atılır. İntravenöz uygulamanın
ardından, valsartanın plazma klerensi yaklaşık 2 L/saat ve renal klerensi 0.62 L/ saat
(toplam klerensin yaklaşık % 30’u) düzeyindedir . Valsartanın yarılanma ömrü 6
saattir.
Doğrusallık/doğrusal olmayan durum:
Valsartan, doğrusal farmakokinetik sergiler.
Hidroklorotiyazid:
Emilim:
Ağızdan alınan hidroklorotiyazid hızla emilir (t yaklaşık 2 saattir). Oral
max
hidroklorotiyazidin mutlak biyoyararlanımı % 60-80'dir. Hidroklorotiyazidin
yemeklerle birlikte alınmasının, açlık durumuna kıyasla sistemik biyoyararlanımı
artırdığından söz eden yayınlar kadar, azalttığından söz eden yayınlar da vardır.
Ancak bu etkiler hafiftir ve klinikte önemi azdır.
Dağılım:
Dağılım ve eliminasyon kinetikleri genellikle bi-eksponansiyel azalma fonksiyonu
şeklinde tarif edilmiştir. Dağılım hacmi 4-8 L/kg’dır. Dolaşımdaki hidroklorotiyazid
% 40-70 oranında serum proteinlerine bağlanır.
Biyotransformasyon:
Hidroklorotiyazid biyotransformasyona uğramaz fakat böbrekte hızla elimine olur.
Eliminasyon:
Emilen dozun > %95'i değişmemiş olarak idrarla vücuttan uzaklaştırılır. Terminal
yarı-ömrü 6-15 saattir.
Doğrusallık /doğrusal olmayan durum:
Terapötik alanda ortalama EAA artışı lineer olup kullanılan dozla orantılıdır.
Tekrarlanan doz kullanımında hidroklorotiyazid kinetiği değişmez ve günde tek doz
şeklindeki kullanımda birikim minimaldir.
14Hastalardaki karakteristik özellikler
Böbrek yetmezliği:
Amlodipinin farmakokinetiği, böbrek yetmezliğinden anlamlı biçimde etkilenmez.
Farklı düzeylerde böbrek yetmezliği olan hastalarda, böbrek fonksiyonu (kreatinin
klerensi ile ölçülür) ile valsartana maruziyet (EAA ile ölçülür) arasında belirgin bir ilişki
yoktur. Bu nedenle, hafif veya orta derecede böbrek yetmezliği olan hastalarda
doz ayarlaması gerekmez.
Hidroklorotiyazidin renal klerensinde pasif filtrasyon ve böbrek tübülleri içerisine
aktif sekresyon söz konusudur. Vücuttan neredeyse tamamı böbrek yoluyla
uzaklaştırılan bir bileşikten beklendiği üzere böbrek fonksiyonu, hidroklorotiyazid
kinetiği üzerinde belirgin etkiye sahiptir.
Karaciğer yetmezliği:
Karaciğer yetmezliği olan hastalarda amlodipin klerensi azalmıştır ve bunun sonucunda
EAA yaklaşık %40-60 artar. Hafiften ortaya değişen düzeylerde kronik karaciğer
hastalığı olanlardaki (EAA değerleriyle ölçülür) valsartana maruziyet, sağlıklı
gönüllülere kıyasla (yaş, cinsiyet ve ağırlık açısından uygun) iki kat fazladır. Karaciğer
hastalığı olanlarda dikkatli olunmalıdır.
Karaciğer hastalığı hidroklorotiyazid farmakokinetiğini anlamlı şekilde etkilemez.
Pediyatrik:
Pediyatrik popülasyonda farmakokinetik veri yoktur.
Geriyatrik:
Doruk plazma amlodipin konsantrasyonlarına kadar olan zaman genç ve yaşlı hastalarda
benzerdir. Yaşlı hastalarda, amlodipin klerensi azalma eğilimi göstermekte, bu durum
EAA ve eliminasyon yarı ömründe artışa neden olmaktadır.
Gençlerle karşılaştırıldığında, valsartana sistemik maruziyet biraz daha yüksektir,
ancak bunun herhangi bir klinik anlamı olduğu gösterilmemiştir.
Sınırlı veriler hidroklorotiyazidin sistemik klerensinin, ileri yaştaki hem sağlıklı hem
de hipertansif kişilerde, sağlıklı genç gönüllülere kıyasla azaldığı izlenimini
vermektedir.
5.3. Klinik öncesi güvenlilik verileri
Amlodipin:
0.5, 1.25 ve 2.5 mg’lık günlük dozaj düzeylerini sağlayan konsantrasyonlarda iki yıla kadar
süreyle amlodipin ile tedavi edilen sıçanlar ve farelerde ilacın karsinojenik etkisine ait
hiçbir kanıt görülmemiştir. mg/m2 bazında fareler için en yüksek doz, maksimum tavsiye
edilen insan dozu olan 10 mg amlodipin/gün’e benzerdir. mg/m2 bazında sıçanlar için en
yüksek doz, maksimum tavsiye edilen insan dozunun yaklaşık iki katıdır.
Amlodipin ile yapılan mutajenite çalışmaları gen veya kromozom düzeyinde ilaca bağlı
herhangi bir etki göstermemiştir.
10 mg amlodipin/kg/gün’e kadar dozlarda (mg/m2 bazında 10 mg/gün’lük maksimum
tavsiye edilen insan dozunun yaklaşık 10 katı) amlodipin ile oral olarak tedavi edilen
sıçanların fertilitesi etkilenmemiştir.
15Valsartan:
Valsartan sırasıyla 160 ve 200 mg/kg/gün’e kadar dozlarda 2 yıla kadar süreyle farelere ve
sıçanlara uygulandığında, herhangi bir karsinojenite kanıtı görülmemiştir. Fareler ve
sıçanlardaki bu dozlar, mg/m2 bazında 320 mg/gün’lük maksimum tavsiye edilen insan
dozunun sırasıyla yaklaşık 2.4 ve 6 katıdır.
Mutajenite tayinleri gen veya kromozom düzeyinde valsartana bağlı herhangi bir etki
göstermemiştir. Bu tayinler: Salmonella ve E. coli ile yapılan bakteriyel mutajenite testleri,
Çin hamster V79 hücreleri ile yapılan gen mutasyon testi, Çin hamster yumurtalık hücreleri
ile yapılan sitogenetik test ve sıçan mikronukleus testidir.
Valsartan 200 mg/kg/gün’e kadar oral dozlarda erkek veya dişi sıçanların üreme
performansı üzerinde herhangi bir advers etki göstermemiştir. Bu doz mg/m2 bazında
maksimum tavsiye edilen insan dozunun yaklaşık 6 katıdır.
Hidroklorotiyazid:
Farelerde ve sıçanlarda Ulusal Toksikoloji Programının (UTP) yardımlarıyla yapılan iki
yıllık çalışmalar, dişi farelerde (yaklaşık 600 mg/kg/gün’e kadar dozlarda) veya erkek ve
dişi sıçanlarda (yaklaşık 100 mg/kg/gün’e kadar dozlarda) hidroklorotiyazidin karsinojenik
potansiyeline ait herhangi bir kanıt göstermemiştir. Ancak, UTP erkek farelerde
hepatokarsinojenite için şüpheli bir kanıt bulmuştur.
Salmonella typhimurium türlerine ait Ames mutajenite tayini, kromozomal sapmalar için
yapılan Çin Hamster yumurtalık testi veya fare germinal hücre kromozomları ve Çin
hamster kemik iliği kromozomları kullanılarak yapılan tayinlerde hidroklorotiyazid
genotoksik bulunmamıştır. Klastojenite ve fare lenfoma hücre (mutajenite) tayinlerinde
pozitif test sonuçları elde edilmiştir.
Hidroklorotiyazid sırasıyla 100 ve 4 mg/kg’a kadar dozlarda farelere ve sıçanlara
uygulandığında fertiliteleri üzerinde herhangi bir advers etki görülmemiştir. Farelere ve
sıçanlara verilen hidroklorotiyazid dozları mg/m2 bazında maksimum tavsiye edilen insan
dozunun sırasıyla 19 ve 1.5 katıdır.
6. FARMASÖTİK ÖZELLİKLER
6.1. Yardımcı maddelerin listesi
Amlodipin 10 mg Tablet:
Mikrokristalin selüloz (PH 102)
Dibazik kalsiyum fosfat (susuz)
Sodyum nişasta glikolat
Magnezyum stearat
16Valsartan/hidroklorotiyazid 160 mg/12.5 mg film tablet:
Mikrokristalin selüloz PH 102
Prejelatinize nişasta
Koloidal silikon dioksit
Magnezyum stearat
Laktoz monohidrat
Hidroksipropil metilselüloz
Titanyum dioksit
Polietilen glikol 3000
Methocel E 6/Demir oksit kırmızısı
Triasetin
Demir oksit sarısı
6.2. Geçimsizlikler
Bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25 C’nin altındaki oda sıcaklığında saklayınız.
6.5. Ambalajın niteliği ve içeriği
28 adet amlodipin 10 mg tablet ve 28 adet valsartan/hidroklorotiyazid 160 mg/12.5 mg
film tablet içeren 4 adet PVDC/Al blister ve karton kutu ambalaj
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmelik”lerine
uygun olarak imha edilmelidir.
7. RUHSAT SAHİBİ
Adı : SANOVEL İLAÇ SAN. VE TİC. A.Ş.
Adresi : Büyükdere Cad. 34398 Maslak - İstanbul
Tel No : (212) 285 26 70
Faks No : (212) 285 01 81
8. RUHSAT NUMARASI
229/50
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 09.02.2011
Ruhsat yenileme tarihi: -
10. KÜB’ÜN YENİLENME TARİHİ
17