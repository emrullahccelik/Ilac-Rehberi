KISA ÜRÜN BİLGİSİ
1. BEŞERİ TIBBİ ÜRÜNÜN ADI
BATTİCON® % 10 topikal çözelti
2. KALİTATİF VE KANTİTATİF BİLEŞİM
Etkin madde:
Her mL’de
Povidon iyot: 100 mg (% 10 serbest iyot içeren polivinilpirolidon-iyot kompleksi)
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Antiseptik çözelti,
İyot renginde, çalkalandığında köpüren sıvı.
4. KLİNİK ÖZELLİKLER
4.1 Terapötik endikasyonlar
Sadece tek kullanım için:
Ameliyat, biyopsi, enjeksiyon, ponksiyon, kan alma ve mesane kateterizasyonu gibi işlemler
öncesi derinin dezenfeksiyonu ve mukozal antiseptik olarak kullanılır.
Tekrarlanan, zaman sınırlı kullanım için:
Antiseptik yara tedavisi (örneğin, dekübit ve variköz ülserler), yanıklar, enfekte ve süperenfekte
dermatozların tedavisinde endikedir.
4.2 Pozoloji ve uygulama şekli
BATTİCON® seyreltilmemiş veya seyreltilmiş topikal uygulama içindir.
Pozoloji:
Ameliyat, biyopsi, enjeksiyon, ponksiyon, kan alma ve mesane kateterizasyonu gibi işlemler
öncesinde derinin dezenfeksiyonu için ve mukozal antiseptik olarak sulandırılmadan kullanılır.
Uygulama sıklığı ve süresi:
Seyrek yağ bezeleri olan cilt bölgelerinin dezenfeksiyonu için maruz kalma süresi en az bir dakika,
yağ bezelerinin yoğun dağılımına sahip cilt bölgelerinde en az 10 dakikadır. Seyreltilmemiş
uygulamada maruz kalma süresinin tamamı boyunca cilt nemli tutulmalıdır.
Yüzeyel yaraların antiseptik tedavisi için BATTİCON® tedavi edilecek alanlara sulandırılmadan
uygulanır.
Yanık yaralarının antiseptik topikal tedavisi için BATTİCON® tedavi edilecek alanlara genellikle
sulandırılmadan uygulanır.
1Antiseptik irigasyon, yıkama ve banyolar için BATTİCON® seyreltilebilir. Seyreltmeler için
aşağıdaki standart oranlar önerilir:
- Yara tedavisi kapsamında irigasyon (örneğin, dekübit, variköz ülser ve kangren) ve perioperatif
enfeksiyon profilaksisi: 1:2 ila 1:20
- Antiseptik yıkama: 1:2 ila 1:25
- Antiseptik kısmi banyolar: yaklaşık 1:25, antiseptik tam banyolar: yaklaşık 1:100
Normal su seyreltme için uygundur. İzotonisiteye yaklaşan koşulların istendiği durumlarda, serum
fizyolojik veya Ringer solüsyonu kullanılabilir.
Göze uygulama için fosfat tampon solüsyonları ile tamponlanmış çözeltiler tavsiye edilir.
Seyreltmeler her zaman taze hazırlanmalı ve hemen kullanılmalıdır.
Tekrarlanan kullanımlarda uygulama sıklığı ve süresi kullanım endikasyonuna bağlıdır. Her
kullanım için taze hazırlanmış BATTİCON® günde birkaç kez uygulanabilir.
Yara tedavisi, enfeksiyon belirtileri veya yarada belirgin bir enfeksiyon riski olduğu sürece devam
etmelidir. BATTİCON® tedavisi kesildikten sonra enfeksiyon tekrarlanırsa, tedaviye devam
edilebilir.
Uygulama şekli:
Uygulama yapılacak bölgenin tamamen ıslatılması için yeterli BATTİCON® uygulanmalıdır.
Kurudukça oluşan antiseptik film su ile kolayca yıkanabilir.
Cilt tahrişi olasılığı nedeniyle, cildin ameliyat öncesi dezenfeksiyonu için kullanıldığında, ürünün
hastanın altında birikmesinden kaçınınız.
BATTİCON® neden olduğu kahverengi renk, preparatın bir özelliğidir ve etkililiğini gösterir.
Önemli ölçüde renk bozulması, müstahzarın etkinliğinin tükendiğini gösterir.
BATTİCON®’u yıkama vb. olarak uygularken uygulanan alan çevresinde kahverengi bir çökelti
şeklinde iyot bulunabilir. Banyo sonrası hemen temizlik yapılması tavsiye edilir.
Genel bir kural olarak, BATTİCON® tekstil ve diğer malzemelerden ılık su ve sabunla
çıkartılabilir. Bu şekilde uzaklaştırılamayan durumlarda, eczanelerden sağlanabilen amonyak
çözeltisi veya sabitleyici tuz (sodyum tiyosülfat) kullanılabilir.
Özel popülasyonlara ilişkin ek bilgiler
Böbrek yetmezliği:
İyot, yanıklarda ve hasar görmüş deri yoluyla ve daha az ölçüde sağlıklı cilt yoluyla emilir ve
özellikle böbrek yetmezliği olan hastalarda kanda toksik iyot seviyelerine yol açabilir.
Karaciğer yetmezliği:
Özel kullanımı yoktur.
Pediyatrik popülasyon:
BATTİCON® yenidoğanlarda ve 6 aylıktan küçük emzirilen bebeklerde, yalnızca dikkatli bir
teşhisten sonra ve son derece sınırlı kullanım ile uygulanmalıdır.
2Geriyatrik popülasyon:
BATTİCON®, hipertiroidizme yatkın, otonom adenomları ve/veya fonksiyonel otomonisi olan
yaşlı hastalarda dikkatli bir teşhisin ardından uygulanmalıdır.
4.3 Kontrendikasyonlar
BATTİCON® aşağıdaki durumlarda kullanılmamalıdır:
• Hipertiroidizm veya diğer manifest tiroid hastalıklarında;
• Herpetiform dermatitte (Duhring hastalığı);
• Bir radyoiyot uygulamasından önce ve sonra (tedavinin sonuna kadar);
• İyotlu povidona veya ilacın içeriğindeki maddelerden herhangi birine karşı bilinen aşırı
duyarlılık vakalarında.
• Düzenli veya uzun süreli olarak lityum kullanımlarında
4.4 Özel kullanım uyarıları ve önlemleri
Pnömoni ve diğer olası solunum komplikasyonları ile sonuçlanacak aspirasyon riskinden
kaçınmak için BATTİCON®’u ağız boşluğuna uygularken dikkatli olunmalıdır.
Ürün yutulmamalıdır.
Tiroid bozukluğu olan veya lityum tedavisi gören hastalarda düzenli veya uzun süreli kullanımdan
kaçınılmalıdır.
BATTİCON® aşağıdaki durumlarda ancak dikkatli teşhisten sonra uygulanmalıdır:
• Uzun bir süre boyunca (>5 gün) ve geniş alanlarda (örn. vücut yüzey alanının %10'undan
fazlası) kullanımda:
- Orta şiddetli multinodüler guatrı olan;
- Tiroid hastalıkları için tedavi görmüş hastalar
- Hipertiroidizme yatkın olanlarda, örneğin otonom adenomları ve/veya fonksiyonel otomonisi
olanlarda (özellikle yaşlı hastalarda)
İyot kaynaklı hipertiroidizm tamamen göz ardı edilemez. Bu vakalarda doktor, tedavi kesildikten
sonra 3 aya kadar olası hipertiroidizmin erken semptomlarına karşı tetikte olmalı ve gerektiğinde
tiroid fonksiyonu izlenmelidir.
• Hipotiroidizm riski tamamen ortadan kaldırılamadığından, yenidoğanlarda ve altı aydan küçük
bebeklerde BATTİCON® son derece sınırlı ölçüde kullanılmalıdır. BATTİCON® uygulandıktan
sonra tiroid fonksiyonu kontrol edilmelidir. Hipotiroidizm durumunda, tiroid fonksiyonu normale
dönene kadar tiroid hormonları ile erken tedavi yapılmalıdır. Emzirilen bebekler tarafından
yanlışlıkla oral alımdan kaçınılmalıdır.
4.5 Diğer tıbbi ürünler ile etkileşimler ve diğer etkileşim şekilleri
Povidon iyotun protein ve çeşitli organik maddelerle (kan ve irin gibi) reaksiyona girmesi
beklenir. Bu etkileşim etkililiği bozabilir.
Oksidasyonun bir sonucu olarak, BATTİCON® ve enzimatik yara tedavi ajanlarının birlikte
uygulanması, her iki ilacın enzim bileşenlerinin etkisini zayıflatır. Bu durum, hidrojen peroksit ve
taurolidin ile gümüş içeren dezenfektanlar için de geçerlidir (gümüş iyodür oluşumu).
3BATTİCON® civa içeren dezenfektanlarla birlikte veya hemen sonrasında kullanılmamalıdır.
(Civa iyodür oluşumu nedeniyle kimyasal yanık oluşma riski ortaya çıkabilir.)
BATTİCON® ve oktenidin bazlı antiseptikler, uygulanan bölgede veya bitişik alanlarda geçici
koyu renkli lekelere sebep olabileceğinden, birlikte veya birbirinin hemen sonrasında
kullanılmamalıdır.
Eş zamanlı olarak lityum tedavisi alan hastalarda, özellikle geniş alanlara povidon-iyot
uygulanması durumunda iyot absorbsiyonu artabileceğinden, düzenli olarak BATTİCON®
uygulamasından kaçınılmalıdır. İstisnai durumlarda, geçici hipotiroidizme neden olabilir. Bu özel
durumda, lityum da hipotiroidizme neden olabileceğinden, sinerjistik bir etki de ortaya çıkabilir.
Diagnostik testler üzerindeki etkisi
Povidon-iyotun oksitleyici etkisinden dolayı, hastalar BATTİCON® ile tedavi görürken çeşitli
diagnostik ajanlar (örneğin, dışkıda veya idrarda hemoglobin veya glukoz tayini için toluidin ve
guaiac reçinesi) yanlış pozitif sonuçlar verebilir.
Povidon-iyot uygulaması sırasında tiroid bezinin iyot alımı azalabilir; bu durum tiroid taraması,
PBI (proteine bağlı iyot) tayini ve radyoiyotun diagnostik kullanımında bozulmalara yol açabilir
ve planlı radyoiyot tedavisini imkansız hale getirebilir. Tiroid taraması yapılmadan önce povidon
iyot tedavisine en az 1-2 hafta ara verilmelidir.
Özel popülasyonlara ilişkin ek bilgiler:
Özel veri bulunmamaktadır.
Pediyatrik popülasyon:
Özel veri bulunmamaktadır.
4.6 Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon):
BATTİCON®’un çocuk doğurma potansiyeli bulunan kadınlarda kullanımına ilişkin yeterli veri
mevcut değildir.
Gebelik dönemi:
Hayvanlar üzerinde yapılan çalışmalar, gebelik ve/veya embriyonel/fötal gelişim ve/veya doğum
ve/veya doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir (bkz. Bölüm 5.3).
BATTİCON® - iyot içeren tüm preparatlarda olduğu gibi - sadece çok dikkatli bir risk/yarar
değerlendirmesi yapıldıktan sonra ve son derece sınırlı miktarlarda uygulanmalıdır. BATTİCON®
uygulandıktan sonra çocukta tiroid fonksiyonu izlenmelidir. Hipotiroidizm durumunda, tiroid
fonksiyonu normale dönene kadar tiroid hormonları ile acil tedavi uygulanmalıdır (bkz. Bölüm
4.3).
Laktasyon dönemi:
Emzirme döneminde iyot içeren tüm preparatlarda olduğu gibi sadece çok dikkatli bir risk/fayda
değerlendirmesi yapıldıktan sonra ve son derece sınırlı miktarlarda uygulanmalıdır.
4Emziren annenin vücudunun tedavi edilen bölgesiyle temas sonucu emzirilen bebek tarafından
BATTİCON®’un kazara ağızdan alınmasından kaçınılmalıdır (bkz. Bölüm 4.3).
BATTİCON® uygulamasının doğası ve kapsamı nedeniyle, belirgin bir iyot absorpsiyonu
bekleniyorsa, bunun sonucunda anne sütünün iyot içeriğinin de artabileceği dikkate alınmalıdır
(bkz. Bölüm 5.2 ve 5.3).
Üreme yeteneği/Fertilite:
Üreme toksisitesi (güvenlilik) bilinmemektedir.
4.7 Araç ve makine kullanımı üzerindeki etkiler
BATTİCON®un araç ve makine kullanımı üzerinde etkisi yoktur. .
4.8 İstenmeyen etkiler
Sistem organ sınıfına göre aşağıda listelenen istenmeyen olayların sıklık dereceleri şu şekilde
tanımlanmıştır:
Çok yaygın (≥ 1/10); yaygın (≥ 1/100 ila <1/10); yaygın olmayan (≥ 1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor).
Sistem Organ Sınıfı Çok Yaygın Yaygın Seyrek Çok Seyrek Bilinmiyor
yaygın Olmayan
Bağışıklık
Aşırı duyarlılık Anafilaktik
sistemi
reaksiyonlar
hastalıkları
Metabolizma ve
beslenme Hipertiroidizm Metabolik asidoz
hastalıkları
Elektrolit bozukluğu
Kızarıklık
Deri iritasyonu
Deri ve deri altı
doku hastalıkları Kaşıntı
Veziküller
Böbrek ve
Böbrek yetmezliği
idrar yolu
hastalıkları
Araştırmalar Serum ozmolarite
bozukluğu
5Bağışıklık sistemi hastalıkları:
Seyrek: Deride aşırı duyarlılık reaksiyonları.
Çok seyrek: Anafilaktik reaksiyonlar
Metabolizma ve beslenme hastalıkları:
Çok seyrek: BATTİCON® un geniş cilt, yara veya yanık bölgelerine uzun süreli uygulanmasıyla
kayda değer bir iyot absorbsiyonu meydana gelebilir. Çok nadiren, hastalarda iyot kaynaklı
hipertiroidizm meydana gelebilir.
Bilinmiyor: Daha yüksek miktarlarda povidon-iyot emilimini takiben (örneğin, yanıkların
tedavisinde), (ilave) elektrolit ve serum ozmolarite bozukluklarının yanı sıra ciddi metabolik
asidoz raporlanmıştır.
Deri ve deri altı doku hastalıkları:
Seyrek: Kaşıntı, eritem, veziküller şeklinde kendini gösterebilen gecikmiş kontakt alerji
reaksiyonları. Ameliyat öncesi dezenfeksiyondan sonra ciltte tahrişler bildirilmiştir.
Böbrek ve idrar yolu hastalıkları:
Bilinmiyor: Daha büyük miktarlarda povidon-iyotun emilimini takiben (örn. yanıkların
tedavisinde) böbrek yetmezliği tanımlanmıştır.
Araştırmalar:
Bilinmiyor: Daha büyük miktarlarda povidon-iyotun emilimini takiben (örn. yanıkların
tedavisinde) serum ozmolarite bozuklukları tanımlanmıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
a) Zehirlenme belirtileri
Sempotomlar:
Yanlışlıkla büyük miktarlarda povidon-iyotun oral alımını takiben, karın ağrısı ve krampları, mide
bulantısı, kusma, ishal, dehidratasyon, kan basıncında (persistan) düşüş, kollaps eğilimi, epiglottit,
hemorajik diyatez (mukoza zarları ve böbrekler), siyanoz, böbrek hasarı (anüriye varan akut
tübüler nekrozlar (1-3 gün sonra), paresteziler, ateş ve pulmoner ödemler gibi akut iyot
zehirlenmesi semptomları ortaya çıkabilir. Uzun süreli aşırı iyot alımını takiben hipertiroidizm,
taşikardi, huzursuzluk, titreme ve baş ağrısı semptomları ortaya çıkabilir.
Literatürde 10 g'dan fazla povidon-iyot alımından sonra zehirlenme belirtileri bildirilmiştir.
b) Zehirlenme vakalarını tedavi etmek için terapötik önlemler
Tedavi:
Nişasta ve protein içeren gıda maddelerinin, örneğin süte veya suya karıştırılmış mısır unu veya
%1 sodyum tiyosülfat çözeltisi veya nişasta süspansiyonu ile gastrik lavajın hemen uygulanması
önerilir.
6Absorpsiyon gerçekleştikten sonra, toksik serum iyot konsantrasyonları periton diyalizi veya
hemodiyaliz ile etkili bir şekilde azaltılabilir.
Olası iyot kaynaklı hipertiroidizmi ekarte etmek veya erken bir aşamada belirlemek için tiroid
fonksiyonu klinik olarak dikkatle izlenmelidir.
Örneğin metabolik asidoz ve renal disfonksiyon gibi diğer olası mevcut semptomları yönetmek
için gerektiği şekilde ileri tedavi gerçekleştirilir.
c) İyot kaynaklı hipertiroidizm tedavisi
İyot kaynaklı hipertiroidizm tedavisi (yatkın hastalarda olası yan etki, ayrıca bkz. Bölüm 4.3)
klinik olarak belirtildiği şekilde yürütülür. Hafif formlar tedavi gerektirmeyebilir, belirgin formlar
anti-tiroid tıbbi tedavi gerektirebilir (ancak bu tedavi, bir süre sonra etkilidir). Çoğu şiddetli
vakada (tirotoksik krizde), yoğun tedavi, plazmaferez veya tiroidektomi gerekebilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Dermatolojikler /Antiseptikler ve Dezenfektanlar / İyot ürünleri
ATC kodu: D08AG02
Mikrobiyosidal etki, su bazlı merhemlerde veya solüsyonlarda povidon-iyot kompleksinden
salınan serbest, komplekse bağlı olmayan iyotun fraksiyonuna dayanır. Povidon-iyot kompleksi,
bir dereceye kadar, elementer iyodu uzun süreli olarak serbest bırakan ve bu şekilde etkili serbest
iyotun sabit bir konsantrasyonunu sağlayan bir iyot deposu gibi etki sağlar. Povidon kompleksine
bağlanmasının bir sonucu olarak, iyotun topikal tahriş edici özelliği, alkollü iyot çözeltilerine
kıyasla azalır.
Serbest iyot, esas olarak moleküler düzeyde, doymamış yağ asitleri, enzimlerdeki ve
mikroorganizmaların yapı taşları olan amino asitlerin kolayca oksitlenebilen SH veya OH grupları
ile güçlü bir oksitleyici ajan olarak reaksiyona girer. Bu spesifik olmayan etkimekanizması,
povidon-iyotun geniş spektrumda insan için patojenik mikroorganizmalar olan Gram pozitif ve
Gram negatif bakteriler, mikobakteriler, mantarlar (özellikle Candida), çok sayıda virüs ve bazı
protozoalara karşı kapsamlı etkililiğini açıklar. Bakteri sporları ve çeşitli virüs türlerine de etkisi
gösterilmiştir.
Povidon-iyota karşı spesifik primer direnç ve ayrıca uzun süreli uygulamada sekonder direnç
oluşması beklenmemektedir.
5.2 Farmakokinetik özellikler
Genel özellikler
Emilim:
Povidon-iyot uygulandıktan sonra iyot absorpsiyon olasılığı göz önünde bulundurulmalıdır. Bu,
uygulanan miktar kadar tedavinin niteliğine ve süresine de bağlıdır. Sağlam deriye uygulamayı
takiben sadece çok az miktarda iyot emilir. İyotun belirgin emilimi, povidon-iyot içeren ilaçların
mukozal membranlara, geniş deriye, yara veya yanık yüzeylerine uzun süreli uygulanmasından
sonra ve özellikle vücut boşluklarının irigasyonundan sonra ortaya çıkabilir. Bunun bir sonucu
olarak kandaki yüksek iyot konsantrasyonu genellikle geçicidir. Sağlıklı bir tiroid bezi olan
kişilerde, artan iyot mevcudiyeti, tiroid hormon durumunda klinik olarak anlamlı değişikliklere
yol açmaz. İyot metabolizması normal ise böbrekler yoluyla iyot atılımı artar.
7Povidon emilimi ve daha büyük ölçüde povidonun renal eliminasyonu, karışımın ortalama
moleküler ağırlığına bağlıdır. 35.000 ila 50.000 moleküler ağırlığın üzerinde retikülohistiyositik
sistem içinde tutulma beklenebilir. Vücutta povidon birikimi ve povidon içeren ilaçların
intravenöz veya subkutan uygulamasını takiben görülebilen diğer değişiklikler, povidon-iyotun
topikal uygulamasından sonra meydana gelmez.
Dağılım:
Bulunmamaktadır.
Biyotransformasyon:
Bulunmamaktadır.
Eliminasyon:
İyot absorbe olduysa, böbrekler yoluyla atılır.
Doğrusallık/ Doğrusal olmayan durum:
Bulunmamaktadır.
5.3 Klinik öncesi güvenlilik verileri
Akut ve kronik toksisite ile ilgili konvansiyonel çalışmalara dayanan klinik olmayan veriler,
insanlar için özel bir tehlike ortaya koymamaktadır. Povidon iyot ile ilgili uzun süreli karsinojenik
çalışma mevcut değildir.
İyotun plasenta bariyerini geçebilme yeteneği ve fetüsün farmakolojik iyot dozlarına duyarlılığı
nedeniyle, hamilelik sırasında büyük miktarlarda iyotun potansiyel absorpsiyonundan
kaçınılmalıdır. İyot, seruma kıyasla sütte daha fazla birikir, bu nedenle povidon-iyot emzirme
döneminde sadece risk/fayda dikkatli bir şekilde değerlendirildikten sonra uygulanmalıdır.
6. FARMASÖTİK ÖZELLİKLER
6.1 Yardımcı maddelerin listesi
Fenopon CO 436
Potasyum İyodat
Potasyum Hidroksit
Saf su
6.2 Geçimsizlikler
Povidon-iyot indirgeyici maddeler, alkaloid tuzları, tannik asit, salisilik asit, gümüş, cıva ve
bizmut tuzları, taurolidin ve hidrojen peroksit ile geçimsizdir (bkz. Bölüm 4.5).
6.3 Raf ömrü
60 ay
6.4 Saklamaya yönelik özel tedbirler
25oC altındaki oda sıcaklığında saklanmalıdır.
86.5 Ambalajın niteliği ve içeriği
30 mL, 100 mL, plastik kapaklı Tip III bal rengi cam şişede piyasaya sunulmaktadır.
Ayrıca 1000 mL plastik kapaklı opak, kahverengi HDPE şişede sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ADEKA İlaç Sanayi ve Tic. A.Ş.
55020 – İlkadım / Samsun
8. RUHSAT NUMARASI
2023/40
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 17.02.2023
Ruhsat yenileme tarihi:
10. KÜB’ÜN YENİLENME TARİHİ
-
9