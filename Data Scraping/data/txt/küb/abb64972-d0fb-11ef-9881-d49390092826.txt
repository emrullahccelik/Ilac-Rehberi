KISA ÜRÜN BİLGİSİ
1. BEŞERİ TIBBİ ÜRÜNÜN ADI
UPSLACK 100 mg film kaplı tablet
2. KALİTATİF VE KANTİTATİF BİLEŞİM
Etkin madde:
Pinaveryum bromür 100 mg
Yardımcı madde(ler):
Laktoz monohidrat (sığır sütünden elde edilen) 36,3 mg
FD&C sarı #6 / gün batımı sarısı FCF alüminyum Lak 0,137 mg
Yardımcı maddeler için Bkz. Bölüm 6.1.
3. FARMASÖTİK FORM
Film kaplı tablet
Sarımsı-turuncu renkli yuvarlak bikonveks film kaplı tablet
4. KLİNİK ÖZELLİKLER
4.1. Terapötik endikasyonlar
 İrritabl (huzursuz) bağırsak sendromu ilişkili gelişen karın ağrısı, bağırsak ilişkili
rahatsızlıkların giderilmesinde ya da hafifletilmesinde,
 Safra yolunun fonksiyonel bozuklukları ilişkili belirtilerin tedavisinde
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinlerde:
 Önerilen doz günde iki kez, sabah 1 tablet akşam 1 tablettir
 Gerektiğinde bu doz günde üç defa 1 tablete kadar arttırılabilir.
Uygulama şekli:
Tabletler, pinaveryumun özofageal mukoza ile temasının önlenmesi için (özofageal lezyon
riski, Bkz. Bölüm 4.8) yemek sırasında veya ara öğünlerde bir bardak su ile alınmalıdır.
Tabletler çiğnenmemeli veya emilmemeli, yatar pozisyondayken veya yatmadan önce
yutulmamalıdır.
1/8Özel popülasyonlara ilişkin ek bilgiler:
Böbrek Yetmezliği:
UPSLACK'ın böbrek yetmezliği olan hastalardaki güvenlilik ve etkililiği incelenmemiştir.
UPSLACK'ın bu hasta grubunda kullanımına ilişkin özel bir veri bulunmamaktadır.
Karaciğer yetmezliği:
UPSLACK'ın karaciğer yetmezliği olan hastalardaki güvenlilik ve etkililiği incelenmemiştir.
UPSLACK'ın bu hasta grubunda kullanımına ilişkin özel bir veri bulunmamaktadır.
Pediyatrik popülasyon:
UPSLACK'ın çocuklardaki kullanımının etkililiği ve güvenliliği yeterli derecede
gösterilmemiştir ve deneyim sınırlıdır (Bkz. Bölüm 4.4).
Mevcut veriler bölüm 5.1'de tanımlanmıştır, fakat pozolojiye ilişkin tavsiye
verilememektedir.
Geriyatrik popülasyon:
Doz yetişkinlerde olduğu gibidir.
4.3. Kontrendikasyonlar
Pinaveryum bromür veya yardımcı maddelerden herhangi birine karşı aşırı duyarlılığı
olanlarda kontrendikedir (Bkz. bölüm 6.1).
4.4. Özel kullanım uyarıları ve önlemleri
 Özofageal lezyon riskinden dolayı, uygulama şekline yönelik talimatlar dikkatle
uygulanmalıdır. Önceden özofageal lezyon ve/veya hiatus hernisi görülen hastalar
UPSLACK'ın doğru şekilde uygulanmasına özellikle dikkat etmelidir.
 Çocuklardaki güvenliliği ve etkililiğinin yeterli şekilde belirlenmemesi ve deneyimin
sınırlı olmasından dolayı UPSLACK'ın çocuklarda kullanımı önerilmemektedir
 UPSLACK, laktoz monohidrat içermektedir. Nadir kalıtımsal galaktoz intoleransı,
Lapp laktoz yetmezliği ya da glukoz-galaktoz malabsorpsiyon problemi olan
hastaların bu ilacı kullanmamaları gerekir.
 UPSLACK, FD&C sarı #6 / gün batımı sarısı FCF alüminyum lak içermektedir.
Alerjik reaksiyonlara sebep olabilir.
 Altta yatan organik hastalığa bağlı motilite fonksiyon bozukluğunun düzelmesi için
kullanılmamalıdır.
4.5. Diğer tıbbi ürünler ile etkileşim ve diğer etkileşim şekilleri
Yapılan klinik çalışmalarda pinaveryum bromür ile dijitalis preparatlarının, oral anti-
diyabetiklerin, insülin, oral antikoagülan ve heparinin arasında bir etkileşim olmadığı
2/8gösterilmiştir.
Antikolinerjik ilaçlarla beraber kullanımı spazmolizi artırabilir.
İlaç miktar tayini için yapılan laboratuvar testlerinde herhangi bir etkileşim gözlenmemiştir.
Özel popülasyonlara ilişkin ek bilgiler:
Özel popülasyonlar üzerinde etkileşim çalışması yapılmamıştır.
Pediyatrik popülasyon:
Pediyatrik popülasyon üzerinde etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Herhangi bir veri bulunmamaktadır.
Gebelik dönemi
Pinaveryum bromürün gebe kadınlarda kullanılmasına ilişkin yeterli veri mevcut değildir.
Hayvanlar üzerinde yapılan çalışmalar, hamilelik ve/veya embriyonal/fetus gelişimi ve/veya
parturisyon ve/veya post-natal gelişim üzerindeki etkiler açısından yeterli değildir. İnsanlar
için olası risk bilinmemektedir. UPSLACK, mutlaka gerekli olmadığı sürece, gebelik
sırasında kullanılmamalıdır.
Ayrıca bromür varlığı dikkate alınmalıdır. Gebeliğin sonunda pinaveryum bromürün
uygulanması, yeni doğanı nörolojik açıdan etkileyebilir (hipotoni, sedasyon).
Laktasyon dönemi
Pinaveryum bromürün insanlarda veya hayvanlarda anne sütüne geçmesine ilişkin veriler
yetersizdir. Fiziksel, kimyasal ve mevcut farmakodinamik/toksikolojik veriler Pinaveryum
bromürün anne sütüne geçtiğine işaret etmektedir ve bu açıdan, anne sütü ile beslenen
çocuklarda söz konusu risk göz ardı edilmemelidir. Bu nedenle UPSLACK, emziren
annelerde kullanılmamalıdır.
Üreme yeteneği/Fertilite
Üreme yeteneği/fertilite üzerine etkisi bilinmemektedir.
3/84.7. Araç ve makine kullanımı üzerindeki etkiler
Pinaveryum bromürün araç ve makina kullanımı üzerine etkileri ile ilgili herhangi bir çalışma
yapılmamıştır.
Somnolans gibi ilaç advers reaksiyonları meydana gelebilir (Bkz. Bölüm 4.8). Bu durumda
tepki verme yeteneği azalabilir.
4.8. İstenmeyen etkiler
Pinaveryum bromür alan 3.755 hastanın dahil edildiği firma sponsorlu 46 hasta çalışmasından
elde edilen verilere dayanılarak, aşağıdaki istenmeyen etkiler rapor edilmiştir.
Advers olaylar aşağıdaki sıralamaya göre belirtilmiştir:
Çok Yaygın (>1/10), Yaygın (>1/100, <1/10), yaygın olmayan (>1/1,000, <1/100), seyrek
(>1/10,000, <1/1,000), Çok Seyrek (<1/10,000), bilinmiyor (eldeki verilerden hareketle
tahmin edilemiyor).
Sinir sistemi hastalıkları
Yaygın Baş ağrısı
Yaygın olmayan Somnolans
Gastrointestinal hastalıklar
Yaygın Karın ağrısı*#,
Kabızlık#,
Ağız kuruluğu#,
Dispepsi,
Bulantı
Yaygın olmayan Diyare, kusma
Genel bozukluklar ve uygulama bölgesine ilişkin hastalıklar
Yaygın olmayan Asteni
*Tercih edilen terimler kombinasyonu: ‘Karın ağrısı’, ‘alt karın ağrısı’ ve ‘üst karın ağrısı’
#Gastrointestinal bozukluklar temel olarak altta yatan hastalıkla ilişkilidir. Karın ağrısı,
kabızlık ve ağız kuruluğu için plaseboyla karşılaştırıldığında benzer veya daha düşük
insidanslar bildirilmiştir.
Aşağıda belirtilen istenmeyen etkiler pazarlama sonrası kullanım esnasında spontan olarak
bildirilmiştir. Mevcut verilerden kesin bir sıklık tahmin edilememektedir (bilinmemektedir).
Bağışıklık sistemi hastalıkları
Bilinmiyor: Aşırı duyarlılık
Gastrointestinal hastalıklar
4/8Bilinmiyor: Gastrointestinal rahatsızlıklar gözlenmiştir, örn. karın ağrısı, diyare, bulantı,
kusma, disfaji. Tavsiye edildiği şekilde uygulanmadığında özofageal lezyon oluşabilir (Bkz.
Bölüm 4.2).
Deri ve deri altı doku hastalıkları
Bilinmiyor: Deri rahatsızlıkları gözlenmiştir, örn. döküntü, kaşıntı, ürtiker ve deri üzerinde
kızarıklık.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi'ne (TÜFAM) bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99)
4.9. Doz aşımı ve tedavisi
Doz aşımı durumunda mide bulantısı, flatulans ve diyare gibi gastrointestinal şikayetler
meydana gelebilir. Spesifik antidotu bilinmemektedir, semptomatik tedavi önerilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Fonksiyonel Bağırsak Bozukluklarında Kullanılan Diğer İlaçlar
ATC kodu: A03AX04
Pinaveryum bromür, gastrointestinal kanal üzerine selektif olarak etki yapan antispazmodik
bir maddedir. Kalsiyum antogonistidir, bu şekilde kalsiyumun intestinal düz kas hücrelerine
girişini engeller. Hayvan çalışmalarında, duyarlı afferent yollarının stimulasyonuna bağlı
etkileri doğrudan veya dolaylı yollardan azalttığı görülmüştür. Pinaveryum bromürün
antikolinerjik tipte etkileri yoktur. Kardiyovasküler sistem üzerinde de herhangi bir etkisi söz
konusu değildir.
Pediyatrik popülasyon
Farmakodinamik ve etkililik çalışmaları başlıca yetişkinlerde yapılmıştır. Açık, başlangıç
kontrollü bir klinik çalışmada, 7-15 gün boyunca günlük 100-150 mg doz alan 5 ila 15
yaşındaki 29 çocukta etkililik ve güvenlilik değerlendirilmiştir. Güvenlilik ve tolerabilitenin
iyi olduğu gösterilmiştir. Etkililik yalnızca, organik lezyon veya önceki patolojik
semptomatoloji ile ilişkili abdominal ağrı çeken hasta grubunda (n=17) analiz edilmiştir.
Genel klinik yanıtlar, 9 hastada (%53) iyi, 6 hastada (%35) kısmi ve 2 hastada (%12) önemsiz
5/8olarak değerlendirilmiştir.
5.2. Farmakokinetik özellikler
Genel özellikler
Emilim:
Oral uygulamadan sonra, pinaveryum bromür, bir saat içinde pik plazma konsantrasyonuna
ulaşarak hızlıca emilir.
Dağılım:
Plazma proteinlerine yüksek oranda (%95-97) bağlanır.
Biyotrasformasyon:
Büyük ölçüde karaciğer yoluyla metabolize olur ve karaciğer yoluyla elimine edilir.
Eliminasyon:
Atılımı büyük ölçüde karaciğer yoluyla gerçekleşir. Eliminasyon yarılanma ömrü 1.5 saattir.
Oral formülasyon için mutlak biyoyararlanımı çok düşüktür (<%1). Ana atılım yolu feçesdir.
Doğrusallık/Doğrusal Olmayan Durum:
Veri bulunmamaktadır.
5.3. Klinik öncesi güvenlilik verileri
Toksisite
Hayvanlarda oral LD , 153,6 mg/kg ile 2,153 mg/kg vücut ağırlığı aralığındadır. Pinaveryum
50
bromürün oral uygulamayı takip eden toksisitesi düşüktür. Toksisite belirtileri çoğunlukla,
genel toksisite belirtileri, gastrointestinal semptomlar ve merkezi sinir sistemi (MSS)
semptomları ile sınırlıdır.
Genotoksisite, karsinojenik potensiyel, teratojenisite
Pinaveryum bromür, genotoksik veya karsinojenik özellikler göstermemiştir. Maksimum
tavsiye edilen klinik dozun 2 katı dozlarda pinaveryumun teratojenik potansiyeli
görülmemiştir.
Üreme toksisitesi
Maksimum tavsiye edilen klinik dozun 2 katı dozlarda pinaveryum bromür hamilelik
olasılığını azaltmıştır, ancak pre veya postnatal gelişim üzerinde bağlantılı etkisi
6/8bulunmamaktadır. Pinaveryum bromürün plasenta ile taşınması ve süte geçişi
incelenmemiştir.
Toksisite çalışmalarına dayalı olarak en düşük gözlenmeyen yan etki düzeyi; fareler, sıçanlar
ve köpekler için sırasıyla insan dozunun 50, 20 ve 5 katına eşdeğer 300, 100 ve 25 mg/kg
olmuştur.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin Selüloz Tip 102
Laktoz Monohidrat (sığır sütünden elde edilen)
Prejelatinize Mısır Nişastası
Kolloidal Silikon Dioksit
Talk
Magnezyum Stearat
Eudragit E PO ReadyMix 390.05 içeriği olarak;
Bazik Bütilize Metakrilat Kopolimeri
Talk
Stearik Asit
Silikon Dioksit
Sodyum Lauril Sülfat
Pigment Blend Orange PB-230020 içeriği olarak;
HPMC 2910/Hipromelloz (E464)
Titanyum Dioksit (E171)
Mikrokristalin Selüloz (E460i)
FD&C Yellow #6 /
gün batımı sarısı FCF alüminyum lak (E110)
6.2. Geçimsizlikler
Veri bulunmamaktadır.
6.3. Raf ömrü
36 ay
6.4. Saklamaya yönelik özel tedbirler
25ºC’nin altındaki oda sıcaklığında ve orijinal ambalajında saklayınız.
7/86.5. Ambalajın niteliği ve içeriği
Karton kutuda, Alüminyum folyo - Şeffaf PVC/PE/PVDC blisterde, 40 ve 80 tablet bulunan
ambalajda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Ad : Biofarma İlaç Sanayi ve Ticaret A.Ş.
Adres : Akpınar Mah. Osmangazi Cad. No: 156
Sancaktepe / İSTANBUL
Telefon : (0216) 398 10 63 / 4 hat
Faks : (0216) 419 27 80
8. RUHSAT NUMARASI (LARI)
2024/333
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 28.08.2024
Ruhsat yenileme tarihi:
10. KÜB’ÜN YENİLENME TARİHİ
8/8