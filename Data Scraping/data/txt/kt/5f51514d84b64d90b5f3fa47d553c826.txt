 
1/8 KULLANMA TALİMATI  
 
FERROSEL 100 mg/5 mL I.V. infüzyonluk konsantre çözelti içeren ampul  
Damar içine enjeksiyon veya yavaş infüzyon yoluyla uygulanır.  
Steril  
 
• Etkin madde: 5 mL’lik her bir ampul, 100 mg (20  mg/ mL) demir  (III)’ e eşdeğer 
1717,2 mg ferrik hidroksit sükroz kompleksi içerir.  
• Yardımcı maddeler: Sodyum hidroksit, enjeksiyonluk su.  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak  belirlenmesini  
sağlayacaktır.  Meydana  gelen  herhangi  bir yan etkiyi  raporlayarak  yardımcı olabilirsiniz. 
Yan etkilerin nasıl raporlanacağını öğrenmek için 4. Bölümün sonuna bakabilirsiniz.  
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için öne mli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına ve rmeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
 
Bu Kullanma Talimatında : 
1. FERROSEL nedir ve ne için  kullanılır?  
2. FERROSEL’i kullanmadan önce dikkat edilmesi  gerekenler  
3. FERROSEL nasıl kullanılır?  
4. Olası yan etkiler  nelerdir?  
5. FERROSEL’in  saklanması  
 
Başlıkları yer almaktadır.  
 
1. FERROSEL nedir ve ne için  kullanılır?  
FERROSEL her ampulde (5 m L) 100 mg (20 mg/  mL) demir (III)’e eşdeğer  1717,2 mg ferrik 
hidroksit sükroz kompleksi içerir.  
FERROSEL demir yetmezliğine bağlı kansızlık durumlarında damar içine uygulanmak üzere 
geliştirilmiş bir ilaçtır.  
FERROSEL her karton kutuda, 5 adet, 5 m L kahverengi çözelti içeren renksiz cam ampuller 
şeklinde sunulmaktadır.   
2/8 FERROSEL'in aktif maddesi olan demir, kanda oksijen taşınması için gerekli olan bir 
maddedir. Demir, kan hücreleri içinde “hemoglobin” adlı bir maddenin yapısında bulunur ve 
taşımakla görevlidir.  
• Mide ve bağırsak sisteminden demirin emilmesinde bozulma nedeniyle kansızlık (anemi) 
gelişmişse,  
• Mide -bağırsak sistemindeki şiddetli kanama nedeniyle demir eksikliğine bağlı kansızlık 
(anemi) gelişmişse,  
• Midenin tamamının veya bir kısmının alınması nedeniyle demir eksikliği ve kansızlık 
(anemi) gelişmişse,  
• Demir eksikliğine bağlı kansızlığı olan ve ağız yoluyla alınan demiri tolere edemeyen 
hastalarda,  
• Demir eksikliği nedeniyle kansızlık gelişen ve ağız y oluyla alınan demirin yeterli düzeyde 
etki göstermediği hastalarda,  
• Doktorunuz demir depolarınızın hızla doldurulmasının gerektiğine ve bu nedenle demir 
uygulanmasına karar verdiyse,  
• Eritropoetin (EPO) (kan yapımını uyaran bir hormon) tedavisi alan diyaliz  (kanın 
temizlenmesi işlemi)e bağımlı olan veya olmayan kronik böbrek yetmezliği hastalarında 
demir eksikliği varlığında,  
 
FERROSEL  gebeliğin ilk 3 aylık döneminde önerilmemelidir. Gebeliğin ikinci ve üçüncü  
3 aylık döneminde ise hekimin zorunlu bulduğu h allerde kullanılmalıdır . 
 
2. FERROSEL'i kullanmadan önce dikkat edilmesi gerekenler  
FERROSEL'i aşağıdaki durumlarda  KULLANMAYINIZ  
Eğer;  
• FERROSEL’e ya da içindeki maddelerden birine alerjik (aşırı duyarlı)  iseniz  
• Damar içine uygulanan diğer demir ilaçlarına karşı bilinen aşırı duyarlılık söz konusu ise  
• Vücudunuzda aşırı demir yüklenmesi söz konusu  ise 
• Kansızlığınız demir eksikliğine bağlı  değilse  
• Astım, ekzema gibi alerjik hastalıklarınız  varsa  
• Hamileliğinizin ilk  3 ayındaysanız FERROSEL'i  kullanmayınız.  
 
FERROSEL'i aşağıdaki durumlarda DİKKATLİ KULLANINIZ  
• Damar içine uygulanan demir ilaçları, ciddi ve potansiyel aşırı duyarlılık reaksiyonlarına 
(alerjik şok vb.) neden olabilir. FERROSEL uygulandıktan sonra nadiren  de olsa bayılma, 
tansiyon düşmesi, solunum sıkıntısı, havale gibi hayatı tehdit edebilen alerjik olaylar 
görülebilir. Bu tip olaylar demir içeren pek çok ilacın damar içi kullanılması sırasında 
gözlenmektedir . Bu nedenle damar içine FERROSEL uygulaması sı rasında da bir önlem 
olarak acil yaşam desteği  için gerekli donanımlar hazır edilmelidir.  
• Şiddetli astım, egzema veya diğer atopik  (alerjiye genetik olarak yatkın olma) alerji 
öyküsü ile ilaç alerjisi olduğu bilinen hastalarda risk artmaktadır. Bağışıklık sistemi 
hastalıkları (örn. sistemik lupus eritematozus, romatoid artrit) ya da enfeksiyon  
3/8 durumlarında parenteral demir kompleksle rine karşı aşırı duyarlılık reaksiyonlarında da 
artış olmaktadır.  
• FERROSEL sadece alerjik şok gibi durumları acilen değerlendirme ve yönetme eğitimi 
almış personelin varlığında, tüm resüsitasyon (yeniden canlandırma) araçlarının 
sağlandığı yerlerde uygula nmalıdır. Her FERROSEL enjeksiyonunu takiben en az 30 
dakika boyunca ilaca bağlı yan etkiler açısından gözlemlenmeniz gerekmektedir. 
Uygulama esnasında aşırı duyarlılık reaksiyonları (bağışıklık sisteminin verdiği aşırı 
yanıt) veya intolerans belirtileri m eydana gelirse tedaviniz hemen durdurulmalıdır. Hızlı 
gelişen alerjik şok ve benzeri reaksiyonları yönetmek için, kalp -solunum resüsitasyon 
araçları ve 1:1000 enjektabl adrenalin çözeltisini de içeren malzemeler hazır 
bulundurulmalıdır. Gerekli olduğu duru mlarda, tedavinize antihistaminikler (alerji 
tedavisinde kullanılan ilaçlar) ve/veya kortikosteroidler (bağışıklık sistemini baskılamak 
için kullanılan ilaçlar) eklenebilir.  
• Vücuttan demir atılımı sınırlı olduğundan ve dokulardaki demir fazlalığı tehlikel i 
olabileceğinden, FERROSEL uygulanan hastalarda, düzenli olarak kan tetkiklerinin 
(hemoglobin, hematokrit, serum ferritin ve transferrin saturasyonu) yapılması gereklidir.  
Aşırı demir yüklenmesi şüphesi olan tüm hastalarda demir tedavisi kesilmelidir . 
• Karaciğer yetmezliği olan hastalarda dikkatli kullanılmalıdır.  
• Akut ve kronik enfeksiyonu olan hastalarda dikkatli uygulanmalıdır.  
• İstenmeyen yan etkilerin meydana gelme olasılığını azaltmak için FERROSEL 
önerilen dozda kullanılmalıdır.  
• Çocuk larda demir içeren ürünlerin yanlışlıkla alınması ölümcül zehirlenmeye yol 
açabilir.  
Çocukların erişemeyeceği yerlerde saklayınız.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen  
doktorunuza danışınız.  
 
Hamilelik  
İlacı kullanmadan önce doktorunuza veya eczacınıza danışınız . 
 
FERROSEL’in  gebe kadınlarda kullanımı ile ilgili yeterli ve iyi kontrol edilmiş çalışma 
bulunmamaktadır. Bu nedenle gebelik sırasında kullanılmadan önce, dikkatli bir yarar/risk 
değerlendirmesi yapılmalı ve açık bir biçimde gerekli değilse gebelik sırasında FERROSEL 
kullanılmamalıdır.  
 
Hamileliğin ilk trimesterinde (3 aylık dönem) ortaya çıkan demir eksikliği anemisi, birçok 
vakada oral demir ile tedavi edilebilir.  
 
Gebeliğin ilk 3 ayında FERROSEL kullanılmamalıdır. Gebeliğin 4. ayından itibaren 
kullanılabilir. Hamileliğinin 4. ayından sonra kansızlık tespit edilen birçok gebede 
FERROSEL kullanılmıştır ve ilacın gebelik üzerinde ya da fetusun/yeni doğan çocuğun sağlığ ı  
4/8 üzerinde yan etkileri olduğu görülmemiştir. Bugüne kadar herhangi önemli bir yan etki 
bildirilmemiştir.  
 
Gebe kadınlara verilirken tedbirli  olunmalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız  
 
FERROSEL'in içindeki demirin anne sütüne geçip geçmediği ve eğer geçiyorsa bu demirin 
bebekteki etkileri bilinmemektedir. Bu nedenle FERROSEL emzirme döneminde annenin 
sağlayacağı fayda i le bebeğe olabilecek etkiler değerlendirilerek kullanılmalıdır.  
 
Araç ve makine kullanımı  
Damar içi yolla FERROSEL kullanan  hastalarda  bazen baş dönmesi, kafa karışıklığı ya da 
sersemlik gibi belirtiler olabilir. Bu belirtiler geçinceye kadar araç ya da makine 
kullanmayınız.  
 
FERROSEL'in içeriğinde bulunan bazı yardımcı maddeler hakkında önemli bilgiler 
FERROSEL, her bir dozunda 1 mmol (23 mg)'den daha az sodyum ihtiva eder ; yani esasında 
“sodyum içermez”.  
 
Diğer ilaçlar ile birlikte kullanımı  
Ağız yolundan alınan demirin barsaklardan emilimini azaltabileceği için FERROSEL oral 
demir ilaçlan ile birlikte kullanılmamalıdır. Ağız yolundan alınan demir tedavisi son 
FERROSEL dozun dan en az 5 gün sonra başlanmalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. FERROSEL nasıl kullan ılır? 
Uygun kullanım ve doz / uygulama sıklığı için talimatlar:  
FERROSEL sadece konusunda deneyimli sağlık uzmanları tarafından, yeterli teknik donanıma 
sahip merkezlerde uygulanmalıdır.  
 
Erişkinlerde; 1 -2 ampul (100 -200 mg demir) FERROSEL, haftada 1 -3 kez şeklinde uygulanır. 
Hemodiyaliz hastalarında toplam doz, 10 dozda uygulanacak şekilde 1000 mg'dır. 
Gerektiğinde önerilen doz tekrarlanabilir. Doz uygulama sıklığı haftada 3 defadan fazla 
olmamalıdır.  
  
5/8 Uygulama süresince oral demir alımı kesilmelidir.  
 
FERROSEL  uygulanması sırasında ve her bir uygulamayı takiben aşırı duyarlılık 
reaksiyonlarının semptomları ve belirtileri açısından dikkatli olunmalıdır. Her FERROSEL  
enjeksiyonunu takiben en az 30 dakika boyunca ilgili sağlık merkezinde kalınmalı, herhang i 
bir yan etki şüphesi olduğunda sağlık çalışanlarına danışılmalıdır.  
 
Uygulama yolu ve metodu:  
FERROSEL, sadece damar içi yoldan uygulanması gereken bir ilaçtır.  
 
Değişik yaş grupları:  
Çocuklarda kullanımı:  
Yeterli klinik deneyim olmaması nedeniyle 14 yaş  altındaki çocuklarda parenteral demir 
preparatlarının kullanımı önerilmez.  
 
Yaşlılarda kullanımı:  
Yaşlı hastalarda doz ayarlamasına gerek yoktur.  
 
Özel kullanım durumları:  
Böbrek / Karaciğer yetmezliği:  
Böbrek hastasıysanız doktorunuz doz ayarlaması yapacaktır.  
Gerektiğinde önerilen doz tekrarlanabilir. Doz uygulama sıklığı haftada 3 defadan fazla 
olmamalıdır.  
Karaciğer hastalarında FERROSEL , ancak çok gerekli olduğunda yarar -risk 
değerlendirmesinden sonra kullanılmalıdır.  
 
Eğer FERROSEL'in  etkisinin çok güçlü veya zayıf olduğuna dair bir izleniminiz varsa 
doktorunuz veya eczacınız ile konuşunuz.  
 
Kullanmanız gerekenden fazla FERROSEL kullandıysanız  
Doktorunuz sizin için en uygun dozu belirleyecek ve damar içi yoldan uygulayacaktır.  
 
FERROSE L'den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
FERROSEL'i kullanmayı unutursanız  
Unutulan dozları dengelemek için çift doz almayınız.  
 
FERROSEL ile tedavi sonlandırıldığında oluşabilecek etkiler  
Bulunmamaktadır.  
   
6/8 4. Olası yan etkiler  nelerdir?  
Tüm ilaçlar gibi, FERROSEL'in içeriğinde bulunan maddelere duyarlı olan kişilerde yan 
etkiler olabilir.  
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın   : 10 hastanın en az birinde görülebilir.  
Yaygın   : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek   : 1.000 hastanın birinden az fakat 10.000 hasta nın birinden fazla görülebilir.  
Çok seyrek   : 10.000 hastanın birinden az görülebilir.  
Bilinmiyor   : Eldeki verilerden hareketle tahmin edilemiyor.  
 
Aşağıdakilerden biri olursa, FERROSEL'i  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Eller, ayaklar, bilekler, yüz, dudakların şişmesi ya da özellikle ağız veya boğazın yutmayı 
veya nefes almayı zorlaştıracak şekilde şişmelerinde.  
 
Bunların hepsi çok ciddi yan etkilerdir.  
 
Eğer bunlardan biri sizde mevcut ise, sizin FERROSEL'e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 
Bu çok ciddi yan etkilerin hepsi oldukça  seyrek görülür.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
• Derinizin herhangi bir yerinde veya dudaklarınızda şişme veya kızarıklık olması durumunda.  
 
Bunların heps i ciddi yan etkilerdir. Acil tıbbi müdahale gerekebilir.  Ciddi yan etkiler çok 
seyrek görülür.  
 
Yaygın  
• Uygulama sırasında geçici tat bozuklukları (özellikle metalik tat)  
• Enjeksiyon bölgesinde ağrı  
 
Yaygın olmayan  
• Bulantı  
• Kusma  
• Karın ağrısı  
• İshal  
• Tansiyon düşüklüğü  
• Kas krampları, kas ağrısı   
7/8 • Ateş ve titreme  
• Çarpıntı, kalp atım hızının artması  
• Nefes almada zorluk  
• Yanma, şişme gibi enjeksiyon yeri bozuklukları  
• Deri döküntüleri, kaşıntı, deride uyuşma, kızarıklık ve şişme  
• Baş ağrısı  
• Göğüs ağrısı ve sık ışması  
• Kurdeşen  
 
Seyrek  
• Tansiyon yüksekliği  
• Bayılma  
• Ateş basması  
• Halsizlik, güçsüzlük  
 
Nadir vakalar  
• Sersemlik hissi, bilinç düzeyinde azalma  
• Eklem şişmesi  
 
Bunlar FERROSEL'in hafif yan etkileridir.  
 
Bu yan etki doz azaltıldığında veya tedavi kesildiğinde kaybolur.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer al an “İlaç Yan Etkileri Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta  
olduğunuz ilacın güvenliliği hakk ında daha fazla bilgi edinilmesine katkı sağlamış olacaksınız.  
 
5. FERROSEL'in  saklanması  
FERROSEL'i çocukların göremeyeceği, erişemeyeceği yerlerde ve ambalajında saklayınız.  
 
25°C’nin altındaki oda sıcaklığında ve kuru bir yerde ışıktan koruyarak saklayınız. 
Dondurmayınız.  
 
Son kullanma tarihiyle uyumlu olarak kullanınız.  
  
8/8 Kutu üzerinde yazılı olan son kullanma tarihinden sonra FERROSEL’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi:  
HAVER FARMA İlaç A.Ş.  
Akbaba Mah. Maraş Cad. No:52/2/1  
Beykoz / İstanbul  
 
Üretim yeri:  
Osel İlaç San. ve Tic. A.Ş.  
Akbaba Mah. Maraş Cad. No: 52  
Beykoz / İstanbul  
 
Bu kullanma talimatı ../../…. tarihinde onaylanmıştır.  