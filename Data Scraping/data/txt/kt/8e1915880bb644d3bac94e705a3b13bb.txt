 
 
1 / 6  KULLANMA TALİMATI  
 
 
NAZOBEC® 100 mcg burun spreyi, süspansiyon 
Burun içine uygulanır. 
 
 Etkin madde:  Her püskürtme dozu, 100 mikrogram Beklometazon dipropiyonat içerir. 
100 ml süspansiyon, 77 mg Beklometazon dipropiyonat ihtiva eder. 
 
 Yardımcı maddeler:  Mikrokristalin selüloz/Karmelloz sodyum, glikoz (susuz), feniletil alkol, 
disodyum edetat, polisorbat 80, benzalkonyum klorür, hidroklorik asit, sodyum hidroksit, saf 
su. 
 
 
 
Bu Kullanma Talimatında:  
1. NAZOBEC® nedir ve ne için kullanılır?  
2. NAZOBEC®'i kullanmadan önce dikkat edilmesi gerekenler  
3. NAZOBEC® nasıl kullanılır?  
4. Olasıyan etkiler nelerdir?  
5. NAZOBEC®'in saklanması  
 
Başlıkları yer almaktadır. 
 
1. NAZOBEC® nedir ve ne için kullanılır? 
NAZOBEC® kortizon grubuna ait bir aktif madde olan beklometazon dipropiyonat içeren ve 
solunum yollarında şişliği ve iltihabı (enflamasyonu) azaltan bir ilaçtır. 
 
NAZOBEC® 30 mL’lik PET şişede 120 ve 200 püskürtme sağlayan ambalaj halinde sunulur. 
Burun içine uygulanan her bir püskürtme dozu, 100 mikrogram beklometazon dipropiyonat 
içerir. 
 
NAZOBEC®, yıl boyunca devam eden nezle (Pereniyal Alerjik Rinit), saman nezlesi 
(Mevsimsel Alerjik Rinit) ve hapşırma, koku alma duyusunun azalması, burunda daimi 
akıntı, kaşıntı ve tıkanıklığın (Vazomotor Rinit) tedavisinde ve önlenmesinde kullanılır. 
 
2. NAZOBEC®’i kullanmadan önce dikkat edilmesi gerekenler  
NAZOBEC®'i aşağıdaki durumlarda KULLANMAYINIZ   
Eğer 
 NAZOBEC®’in içeriğindeki herhangi bir maddeye aşırı duyarlı (alerjik) iseniz  
 6 yaşın altındaki çocuklarda kullanılmamalıdır. 
 
 
 
Bu kullanma talimatını saklayınız. Daha sonra  tekrar okumaya ihtiyaç duyabilirsiniz.  
Eğer ilave sorularınız olursa lütfen doktorunuza veya eczacınıza danışınız.  
Bu ilaç kişisel olarak sizin için reçete edilmiştir, başkalarına vermeyiniz.  
Bu ilacın kullanımı  sırasında,  doktora veya hastaneye  gittiğinizde  doktorunuza  bu ilacı
 
Bu talimatta yazılanlara aynen  uyunuz. İlaç hakkında size önerilen dozun dışında yüksek
veya düşük doz kullanmayınız.   
 
2 / 6   NAZOBEC® ile tedaviye başlamadan önce burun ve burun boşluğu iltihaplanmaları, 
akciğer veremi, tedavi edilmemiş mantar hastalığı, deride mikrobik iltihaplanmalar ve 
uçuklar uygun bir şekilde tedavi edilmelidir. 
 
NAZOBEC®'i aşağıdaki durumlarda DİKKATLİ KULLANINIZ  
Eğer  
 Saman Nezlesi ve yıl boyunca devam eden nezle tedavisinde üç hafta kullanmanıza 
rağmen belirtilerde önemli düzelme olmazsa NAZOBEC® kullanımına son veriniz. 
NAZOBEC®’i doktorunuza danışmadan 1 aydan daha uzun süre kullanmayınız. 
 Burun yollarında ve sinüslerde infeksiyon varsa, bu durum yara iyileşmesini 
geciktireceğinden NAZOBEC® kullanmadan önce bu durumlar uygun olarak tedavi 
edilmelidir. 
 Sistemik kortikosteroid tedavisi görüyorsanız ve böbrek üstü bezinin işlevlerinin 
etkilendiğini düşündürecek bir neden (yorgunluk, kilo kaybı, iştahsızlık, deri ve 
mukozanın renginin değişmesi v.b.) varlığı durumunda NAZOBEC® tedavisine 
başlayacaksanız. 
 NAZOBEC®’den kullanmanız gerekenden fazla ve uzun süre kullanmışsanız veya özel 
hassasiyetiniz varsa veya yakın bir geçmişte uygulanan sistemik steroid tedavisi nedeniyle 
hassaslaşmış iseniz, NAZOBEC® kemik erimesi (osteoporoz), mide veya onikiparmak 
bağırsağında yara (peptik ülser) ya da sekonder adrenal yetmezlik belirtileri (iştah kaybı, 
kan basıncında düşme, karın ağrısı, kilo kaybı, yorgunluk, baş ağrısı, mide bulantısı ve 
kusma) gibi yan etkiler gösterebilir. 
 Burun ameliyatı sonrası ve burunda yaralar bulunması halinde yara iyileşmesini 
geciktirebileceğinden yara iyileşene dek NAZOBEC® kullanılmamalıdır. 
 Ağır polen alerjisine maruz kalmışsanız özellikle gözdeki alerji belirtileri için ilave tedavi 
almanız gerekebilir. 
 6 yaş üzeri çocuklarda kullanımı büyüme hızında yavaşlamaya sebep olabilir. Uzun süreli 
kullanımlarda doktor gözetiminde olunmalıdır. 
 Nazal kortikosteroidlerde, özellikle yüksek doz ve uzun süreli tedavilerde, sistemik etkiler 
ortaya çıkabilir . Bu etkilerin ortaya çıkma olasılığı ağız yoluyla alınan (oral) 
kortikosteroidlere göre daha azdır ve gerek kişiler arasında gerekse kortikosteroid ilaçlar 
arasında farklılık göstermektedir. Olası sistemik etkiler; kilo artışı, yüzde yuvarlaklaşma 
ve kan basıncında artışla kendini gösteren bazı böbrek üstü bezi hastalıkları (sırtta kambura 
benzer yağ birikimi, yüzde yuvarlaklaşma, aşırı kıllanma ve özellikle bel ve leğen 
kemiklerinde kemik erimesi gibi belirtilerle seyreden Cushing Sendromu, Cushing benzeri 
belirtiler), böbrek üstü (adrenal) bezlerin yeterli miktarda steroid hormonu üretememesi 
durumu (adrenal baskılanma), çocuklarda ve ergenlerde büyüme geriliği, kemik mineral 
yoğunluğunda azalma, katarakt, göz tansiyonu (glokom) ve daha nadiren fiziksel ve ruhsal 
aşırı hareketlilik durumu (psikomotor hiperaktivite), uyku bozuklukları, aşırı endişe 
(anksiyete), depresyon veya saldırganlık hali (özellikle çocuklarda) dahil bir dizi 
psikolojik bozukluk veya davranış bozukluklarıdır.  
 NAZOBEC® kullanımı esnasında bulanık görme veya diğer görme bozuklukları meydana 
gelirse derhal bir göz doktoruna başvurunuz.  
 
Bu uyarılar, geçmişte herhangi bir dönemde dahi olsa sizin için geçerliyse lütfen doktorunuza 
danışınız. 
 
NAZOBEC®'in yiyecek ve içecek ile kullanılması 
Besinlerle bilinen bir etkileşimi yoktur. Aç veya tok karnına kullanılabilir. 
 
Hamilelik 
İlacı kullanmadan önce doktorunuza veya eczacınıza danışınız. 
 
  
 
3 / 6  Doktorunuz aksini söylemedikçe hamile iseniz, hamile kalmayı planlıyorsanız ya da hamile 
olduğunuzdan şüpheleniyorsanız NAZOBEC® kullanmayınız. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme  
İlacı kullanmadan önce doktorunuza veya eczacınıza danışınız. 
 
Emziren annelerde kullanımında anne ve bebeğe olabilecek zararları, sağlayacağı yararları ile 
karşılaştırılmalıdır. 
 
Araç ve makine kullanımı 
NAZOBEC®’in araç ve makine kullanma yeteneğinizi etkilemesi beklenmez. 
 
NAZOBEC®'in içeriğinde bulunan bazı yardımcı maddeler hakkında önemli bilgiler  
NAZOBEC® her püskürtmede 0,02 mg benzalkonyum klorür içermektedir. Benzalkonyum 
klorür miktarı verilen doz başına 10 mg’ı geçtiğinde hava yollarının geçici daralmasına 
(bronkospazm) ve irritan, deri enfeksiyonlarına neden olabilir. 
 
Diğer ilaçlar ile birlikte kullanımı 
Reçetesiz olarak kullanılan ilaçlar da dahil olmak üzere başka bir ilaç kullanıyorsanız veya 
yakın zamanda kullandıysanız doktorunuza bildiriniz.  
 
Böbrek üstü bezinin fonksiyonunda değişiklik (adrenal baskılanma) riskini artırabileceğinden 
kortizon içeren sistemik (örn. tablet) veya burun içine uygulanan (nazal) ilaçla r 
kullanıyorsanız doktorunuzu bilgilendirmeniz özellikle önemlidir.  
 
Ritonavir ve kobisistat gibi AİDS tedavisinde kullanılanlar da dahil bazı ilaçlar 
NAZOBEC®’in etkilerini artırabilir ve bu ilaçları kullanıyorsanız doktorunuz durumunuzu 
yakından takip etmek isteyebilir. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
 
3. NAZOBEC® nasıl kullanılır?  
 
Uygun kullanım ve doz/uygulama sıklığı için talimatlar: 
NAZOBEC®’i daima doktorunuzun söylediği şekilde kullanın ve emin değilseniz 
doktorunuza veya eczacınıza danışın. 
Yetişkinler ve 6 yaş üzerindeki çocuklar için kullanım günde 1  kez her burun deliğine 2 
püskürtmedir. 6 yaş üzerindeki çocuklar için doktorunuz, her bir burun deliğine günde 2 kez 
1 püskürtme yapılmasını da önerebilir . Ancak Günlük toplam doz 4 püskürtmeyi 
geçmemelidir. 
 
NAZOBEC® 6 yaşından küçük çocuklarda kullanılmamalıdır. 
 
Tam bir tedavi için NAZOBEC®’i düzenli kullanınız. Doktorunuzun belirttiği doz 
uygulamalarına uymalısınız, ilk birkaç günlük uygulamadan sonra maksimum rahatlama 
hissedeceksiniz. 
 
Doktorunuz aksini söylemedikçe NAZOBEC®’i bir aydan daha uzun süre kullanmayın. 
 
Uygulama yolu ve metodu:  
NAZOBEC® burun içine uygulanır.  
 
4 / 6    
Her kullanım öncesi şişeyi kuvvetlice çalkalayınız. Ayrıca tedaviye başlamadan önce, 
püskürtme mekanizmasını çalıştırmak üzere koruyucu kapağı (2), koruyucu halkayı (3) 
çıkarınız ve sprey pompasını (4) birkaç kez çalıştırınız. 
  
NAZOBEC® uygulaması için aşağıdaki işlemleri yapınız: 
  
1. Burnunuzu özenle temizleyiniz. Şişeyi iyice çalkalayınız. 
2. Koruyucu kapağı çıkarınız. 
3. Pompayı bloke eden yandaki koruma halkasını çıkarınız.  
4. Şişeyi şekilde gösterildiği gibi tutunuz. Püskürtme mekanizmasını çalıştırmak için 
 sprey pompasını birkaç kez bastırınız ve püskürtme oluştuğunu görünüz. 
5. Uygulama ucunu (nazal aplikatör) burun deliğine sokunuz ve diğer burun deliğini 
parmağınızla kapatınız. Nefes alınız ve aynı zamanda şekilde görüldüğü gibi nazal 
aplikatöre bastırınız. Bu şekilde, tam olarak ölçülmüş tek bir doz verilir. Aynı işlemi 
diğer burun deliği için tekrarlayınız. 
6. Doz uygulamalarınız bittikten sonra, koruyucu kapağı ve mavi halkayı yerlerine takınız. 
Uygulama ucunun (nazal aplikatör) tıkanmış olması halinde uçtaki deliği sivri cisimle 
açmayınız, ılık su ile hafif ve dikkatli yıkayınız. 
 
 
 
 
 
Değişik yaş grupları  
Çocuklarda kullanım: 
6 yaşın altındaki çocuklarda kullanılmaz. 
 
Yaşlılarda kullanımı: 
Veri yoktur. 
 
Özel kullanım durumları: 
Böbrek/Karaciğer y etmezliği: 
Özel kullanımı yoktur. 
 
Eğer NAZOBEC®’in etkisinin çok güçlü veya zayıf olduğuna dait bir izleminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla NAZOBEC® kullandıysanız: 
NAZOBEC® yanlışlıkla çok fazla kullanılırsa yan etkilerin görülme riski artar. Böyle bir 
durumda uygun önlemlerin alınabilmesi için derhal doktorunuzla iletişime geçmeniz 
önemlidir. 
 
NAZOBEC®’den kullanmanız gerekenden fazlasını kullanmışsanız, bir doctor veya eczacı ile 
konuşunuz. 
 
 
 
 
5 / 6  NAZOBEC®'i kullanmayı unutursanız: 
Unutulan dozları dengelemek için çift doz almayınız. 
 
NAZOBEC® ile tedavi sonlandırıldığındaki oluşabilecek etkiler 
NAZOBEC®’i doktorunuzun size söylediği sürece kullanın. Tedavi sonlandırıldığında 
herhangi bir olumsuz etkinin görülmesi beklenmez. 
 
4. Olası yan etkiler nelerdir?  
Tüm ilaçlar gibi NAZOBEC®’in içeriğinde bulunan maddelere duyarlı olan kişilerde yan 
etkiler olabilir. 
 
Aşağıdakilerden biri olursa, NAZOBEC®’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz.  
 
 Aşırı duyarlılık reaksiyonları (Anafilaktik reaksiyonlar). Bu reaksiyonlar: 
 Döküntü 
 Ürtiker (kurdeşen) 
 Kaşıntı 
 Kızarıklık 
 Gözlerde, yüzde, dudaklarda ve boğazda şişlik 
 Nefes darlığı (dispne) 
 Bronşların daralması (bronkospazm) 
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin NAZOBEC®’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
 
Bu çok ciddi yan etkilerin hepsi oldukça seyrek görülür. 
 
NAZOBEC® tedavisi esnasında karşılaşabileceğiniz diğer olası yan etkiler, sıklıklarına göre 
aşağıdaki gibidir. 
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
 
Yan etki sıklığı aşağıdaki şekilde gruplanmıştır: 
Çok yaygın  : 10 hastanın en az 1’inde görülebilir. 
Yaygın   : 10 hastanın birinden az, fakat 100 hastanın birinden fazla  
  görülebilir. 
Yaygın olmayan  : 100 hastanın birinden az, fakat 1000 hastanın birinden fazla 
görülebilir. 
Seyrek  : 1000 hastanın birinden az, fakat 10.000 hastanın birinden fazla 
görülebilir. 
Çok seyrek  : 10.000 hastanın birinden az görülebilir. 
Bilinmiyor : Eldeki verilerden hareketle tahmin edilemiyor. 
 
Yaygın 
 Döküntü 
 Kurdeşen (Ürtiker) 
 Kaşıntı 
 Kızarıklık 
 Hoş olmayan tat ve koku 
 Burun kanaması 
 Burun kuruluğu ve tahrişi  
 
6 / 6   Boğaz kuruluğu ve tahrişi 
 
Çok seyrek 
 Göz içi basıncında artış (glokom) ve göze perde inmesi (katarakt) 
 Burun boşluğunun iç duvarının hasarı (nazal septal perforasyon) 
 
Çok nadir olarak vücudunuzun normalde salgılamakta olduğu steroid hormonunun üretimi 
etkilenebilir. Bu durum, uzun süre ve yüksek doz kullanımda daha olasıdır. Bu nedenle 
doktorunuz, belirtilerinizi kontrol altına alan en düşük steroid dozunu kullandığınızdan emin 
olarak tedavinizi sürdürmek isteyecektir. Çocuklarda bu yan etki nadiren diğerlerinden daha 
yavaş büyümelerine neden olabilir. Bu tedaviyi uzun süre gören çocukların gelişimleri, 
doktorları tarafından düzenli olarak kontrol edilecektir. 
 
Bilinmiyor  
 Bulanık görme 
 
Bunların hepsi ciddi yan etkilerdir. Acil tıbbi müdahale gerekebilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya 
da o 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız. 
 
Meydana gelen yan etkileri bildirerek kullanmakta olduğunuz ilacın güvenliliği hakkında daha 
fazla bilgi edinilmesine katkı sağlamış olacaksını z. 
 
5. NAZOBEC®'in saklanması  
NAZOBEC® 25°C altında, oda sıcaklığında ve ambalajında saklanmalıdır. 
 
NAZOBEC®’i çocukların göremeyeceği, erişemeyeceği yerlerde ve ambalajında saklayınız. 
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra  NAZOBEC®'i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik 
ve İklim Değişikliği Bakanlığınca belirlenen toplama sistemine veriniz. 
 
Ruhsat sahibi: 
Pharmet İlaç San. A.Ş. 
Bağcılar/İstanbul 
 
Üretim yeri:  
Merkez Lab. İlaç San. ve Tic.A.Ş. 
Çekmeköy/İSTANBUL 
 
 Bu kullanma talimatı ……/…../….tarihinde onaylanmıştır.  
 