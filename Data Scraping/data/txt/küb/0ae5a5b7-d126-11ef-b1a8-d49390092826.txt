KISA ÜRÜN BİLGİSİ
1. BEŞERİ TIBBİ ÜRÜNÜN ADI
SYNACTHEN DEPOT 1 mg/ml İ.M. enjeksiyonluk süspansiyon
2. KALİTATİF VE KANTİTATİF BİLEŞİM
Etkin madde:
1 ampulde;
1 mg tetrakosaktid’e eşdeğer 1,02 mg tetrakosaktid asetat
Yardımcı maddeler:
SYNACTHEN DEPOT 1ml’de (1 ampul);
Benzilalkol 10 mg
Disodyum hidrojen fosfat dihidrat 1,050 mg
Sodyum klorür 2 mg
Enjeksiyonluk sodyum hidroksit k.m.
Yardımcı maddelerin tam listesi için 6.1.’e bakınız.
3. FARMASÖTİK FORM
Enjeksiyonluk süspansiyon içeren ampul.
1 ml’lik ampul içinde süt-beyazı süspansiyon.
4. KLİNİK ÖZELLİKLER
4.1. Terapötik endikasyonlar
Terapötik kullanım:
Nörolojik hastalıklar: Mültipl sklerozlu hastalardaki akut alevlenmeler, West sendromu
(hipsaritmili infantil miyoklonik ensefalopati).
Romatizmal hastalıklar: Glukokortikoidlerin normal olarak endike oldukları durumların kısa-
süreli tedavisinde; oral glukokortikoidlere zayıf gastrointestinal tolerans gösteren hastalarda;
normal dozda verilen glukokortikoidlere yeterli cevabın alınamadığı hallerde.
Deri hastalıkları: Glukokortikoidlere cevap veren deri hastalıklarının uzun süreli tedavileri,
örneğin pemfigus, şiddetli kronik egzama, bazı eritrodermal veya püstüler psoriazis formları.
Sindirim sistemi hastalıkları: Ülseratif kolit, bölgesel enterit.
Onkoloji: Kemoterapinin tolerabilitesini artırmak için yardımcı tedavi olarak kullanılır.
Adrenokortikal yetersizliğin araştırılmasında teşhis amacıyla kullanım:
SYNACTHEN DEPOT adrenokortikal işlevin ölçülmesinde kullanılır.
4.2. Pozoloji ve uygulama şekli
Doktor tarafından başka şekilde tavsiye edilmediği takdirde;
Pozoloji / uygulama sıklığı ve süresi:
Terapötik kullanım:
Tedavi, SYNACTHEN DEPOT’nun günlük dozları ile başlatılır ve 3 gün kadar sonra tedaviye
aralıklı dozlarla devam edilir.
1/10Yetişkinler: Başlangıçta günlük doz 1 mg (i.m.) dır; akut olgularda ve onkolojik
endikasyonlarda tedavi, her 12 saatte bir 1 mg dozla başlatılabilir. Akut belirtiler geçtikten
sonra mutat doz 2-3 günde bir 1 mg dır; tedaviye iyi cevap veren hastalarda doz 2-3 günde bir
0,5 mg veya haftada 1 defa 1 mg a kadar azaltılabilir.
Adrenokortikal yetersizliğin araştırılmasında teşhis amacıyla kullanım:
5- saatlik SYNACTHEN DEPOT testi: Plazma kortizol (hidrokortizon) düzeyleri 1 mg i.m.
SYNACTHEN DEPOT verilmesinden hemen önce ve 0,5, 1, 2, 3, 4 ve 5 saat sonra ölçülür.
Adrenal kortekslerin fonksiyonu normalse, başlangıçtaki plazma kortizol (hidrokortizon)
düzeyleri (normalde >200 nanomol/L), birinci saatin sonunda ikiye katlanır ve daha sonra da
aşağıda belirtilen şekilde yavaş yavaş yükselmeye devam eder:
Saat başı kortizol düzeyleri
1.saatin sonunda 600-1250 nmol/L
2.saatin sonunda 750-1500 nmol/L
3.saatin sonunda 800-1550 nmol/L
4.saatin sonunda 950-1650 nmol/L
5.saatin sonunda 1.000-1.800 nmol/L
Plazma kortizol düzeylerinin yukarıda belirtilenden daha yavaş yükselmesinin nedeni Addison
hastalığı; hipotalamus-hipofiz fonksiyonundaki bir bozukluğa bağlı sekonder adrenokortikal
yetersizlik ve aşırı dozda kortikosteroid kullanılması olabilir. Primer ve sekonder
adrenokortikal hipofonksiyonu birbirinden ayırt etmek için, SYNACTHEN DEPOT ile 3
günlük bir test yapılabilir. Tüm plazma örnekleri, plazma kortizol düzeyi tayinine kadar
buzdolabında saklanmalıdır.
Uygulama şekli:
Ampul kullanılmadan önce çalkalanmalıdır ve enjeksiyon intramusküler yolla yapılmalıdır (bkz
Bölüm 6.6.Beşeri Tıbbi üründen arta kalan maddelerin imhası ve diğer özel önlemler).
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda herhangi bir çalışma gerçekleştirilmemiştir.
Karaciğer yetmezliği:
Karaciğer yetmezliği olan hastalarda herhangi bir çalışma gerçekleştirilmemiştir.
Pediyatrik popülasyon:
Benzilalkol içermesi nedeniyle SYNACTHEN DEPOT, prematüre bebeklerde ve
yenidoğanlarda (1 ayın altı) kontrendikedir (bkz. Bölüm 4.4. “Özel kullanım uyarıları ve
önlemleri”).
1 ay - 2 yaş arası çocuklar:
Başlangıçta günde 0,25 mg i.m; idame dozu 2-8 günde bir 0,25mg dır.
2 - 5 yaş arası çocuklar:
Başlangıçta günde 0,25-0,5 mg i.m; idame dozu 2-8 günde bir 0,25-0,5 mg dır.
5 - 12 yaş arası çocuklar:
Başlangıçta günde 0,25-1 mg i.m.; idame dozu 2-8 günde bir 0,25-1 mg dır.
Geriyatrik popülasyon:
Yaşlılarda (65 yaş ve üzeri) dozun modifiye edilmesini gerektirebilecek bilgi bulunmamaktadır.
2/104.3. Kontrendikasyonlar
• Tetrakosaktide ve/veya ACTH’ye ya da yardımcı maddelerden herhangi birine bilinen aşırı
duyarlık
• Akut psikozlar
• Enfeksiyöz hastalıklar
• Peptik ülser
• Refrakter kalp yetmezliği
• Cushing sendromunun tedavisi
• Primer adrenokortikal yetersizlik tedavisi
• Adrenogenital sendrom
• Anafilaktik reaksiyon riskinin artması bakımından SYNACTHEN DEPOT astım ve diğer
alerjik hastalıkların tedavisinde kullanılmamalıdır. (ayrıca bkz. Bölüm 4.4. Özel kullanım
uyarıları ve önlemleri)
• SYNACTHEN DEPOT, içerdiği benzil alkol ağır zehirlenmelere neden olabileceği için,
prematüre ve yeni doğan bebeklerde (1 aylıktan küçük (ayrıca bkz. Bölüm 4.2 Pozoloji ve
uygulama şekli) kontrendikedir.
4.4. Özel kullanım uyarıları ve önlemleri
SYNACTHEN DEPOT, damar içine verilmemelidir.
SYNACTHEN DEPOT yalnız doktor gözetiminde kullanılmalıdır.
Tetrakosaktid kullanımına ait özel uyarılar ve önlemler
Aşırı duyarlılık reaksiyonları (bkz. Bölüm 4.3. “Kontrendikasyonlar”)
Alerjilere (özellikle astım) duyarlı olan hastalar, diğer terapötik önlemlerin yetersiz kaldığı ve
böyle bir tedaviyi gerektirecek kadar ağır durumlar dışında, SYNACTHEN DEPOT ile tedavi
edilmemelidirler.
SYNACTHEN DEPOT kullanılmadan önce doktor, hastanın alerjilere (özellikle astım) duyarlı
olup olmadığını araştırmalıdır. Ayrıca hastanın evvelce ACTH preparatı ile tedavi edilip
edilmediği; eğer edilmişse, bunun aşırı duyarlık reaksiyonlarını başlatmadığı teyit edilmelidir.
Enjeksiyon sırasında veya enjeksiyondan sonra sistemik veya lokal aşırı duyarlık reaksiyonları
ortaya çıkarsa (örneğin; enjeksiyon yapılan bölgede belirgin kızarıklık ve ağrı, ürtiker, pruritus,
ateş basması, şiddetli kırıklık veya dispne) tetrakosaktid ile tedaviye son verilmeli ve ilerde
ACTH preparatı kullanmaktan kaçınılmalıdır.
Aşırı duyarlık reaksiyonları, enjeksiyondan sonra 30 dakika içinde başlama eğilimindedir. Bu
yüzden hasta bu süre içinde gözetim altında tutulmalıdır. Eğer ciddi bir anafilaktik reaksiyon
meydana gelirse derhal adrenalin (1mg/ml’lik çözeltisinden 0,4-1 ml i.m. veya 0,1-0,2 ml, 10
ml fizyolojik serum içinde, damar içine yavaşça) ve kortikosteroidler, damardan yüksek dozda
enjekte edilir. Gerekirse doz tekrarlanır.
Tanısal kesinliğin olmayışı
Kortizole bağlanan globulin düzeylerindeki değişme nedeniyle bazı özel klinik durumlarda
SYNACTHEN DEPOT testi sırasında, uygulama sonrası toplam plazma kortizol düzeyleri
yanlış yönlendirici olabilir. Bu durumlar arasında oral kontraseptif kullanmakta olan hastalar,
cerrahi sonrası dönemde olan hastalar, kritik hastalık, şiddetli karaciğer hastalığı ve nefrotik
sendrom yer alır. Dolayısıyla bu durumlarda HPA aksının bütünlüğünü değerlendirmede
alternatif parametreler kullanılabilir (örn., tükürükte kortizol, serbest kortizol endeksi,
plazmada serbest kortizol).
3/10Glukokortikoid ve mineralokortikoid etkilerle ilgili özel uyarılar ve önlemler
SYNACTHEN DEPOT’ya cevaben görülen su ve tuz retansiyonu düşük tuz diyeti ile
önlenebilir veya giderilebilir. Uzun süreli tedavilerde bazen potasyum vermek gerekebilir.
Hipotiroidizm veya karaciğer sirozu hastalarında tetrakosaktid tedavisinin etkisi artırılabilir.
Uzun süreli tetrakosaktid tedavisi, posterior subkapsüler kataraktların ve glokomun gelişimine
neden olabilir.
Tetrakosaktid ile tedavi altında psikolojik bozukluklar (örneğin; öfori, uykusuzluk, ruh hali
değişimleri, kişilik değişiklikleri ve şiddetli depresyon veya hatta aşikar psikotik belirtiler)
meydana gelebilir. Emosyonal değişkenlik veya psikotik eğilimler şiddetlenebilir.
SYNACTHEN DEPOT korneal perforasyon ihtimali nedeniyle, oküler herpes simpleksi olan
hastalarda dikkatle kullanılmalıdır.
SYNACTHEN DEPOT, latent amebiasisi aktive edebilir. Bundan dolayı tedaviye başlamadan
önce latent veya aktif amebiasisin bertaraf edilmesi tavsiye edilir.
SYNACTHEN DEPOT, latent tüberkülozlu veya tüberküline reaksiyon gösteren hastalarda
endike ise, hastalık tekrar aktif hale gelebileceğinden, yakın bir gözetim gereklidir. Uzun süreli
tedavi esnasında, bu hastalara kemoprofilaksi yapılmalıdır.
Antikor cevabındaki azalmadan dolayı SYNACTHEN DEPOT tedavisi sırasında canlı virüs
bağışıklama işlemleri gerçekleştirilmemelidir.
Doz hastaya göre dikkatle düzenlendiği takdirde, SYNACTHEN DEPOT çocukların gelişimini
engellemez. Bununla birlikte uzun süreli tedavi uygulanan çocukların büyümeleri takip
edilmelidir.
Yüksek dozlarla uzun süreli tedavilerde reversibl kardiyak hipertrofi görülebileceğinden,
bebeklere ve küçük çocuklara düzenli aralıklarla ekokordiyografi uygulanmalıdır (ayrıca bkz.
Bölüm 4.8. İstenmeyen etkiler).
Aşağıdaki durumların herhangi birinde SYNACTHEN DEPOT kullanılması gerektiğinde,
muhtemel yararlara karşı tedavi riski ölçülür: ülseratif kolit, divertikülit, yakında geçirilmiş
intestinal anastomoz, renal yetmezlik, hipertansiyon, tromboembolizme yatkınlık, osteoporoz
ve miyastenia gravis.
Tedavi sırasında veya tedaviden sonra 1 yıl içinde yaralanan veya ameliyat geçiren hastalarda,
bunlara bağlı olarak oluşan stres, SYNACTHEN DEPOT tedavisini artırarak veya yeniden
başlatarak giderilmelidir. Buna ilave olarak, hızlı etki gösteren kortikosteroidlerin kullanılması
gerekebilir. Tedavi altındaki durumun kontrolü için, etkili en düşük doz kullanılmalıdır.
Gerektiğinde doz tedricen azaltılmalıdır.
İlacın uzun süreli kullanımında hipofiz-adrenal aksın göreceli yetersizliği ortaya çıkar ve
tedavinin kesilmesinden sonra aylarca sürebilir, bu yüzden adrenokortikal tedavi
düşünülmelidir.
SYNACTHEN DEPOT 1ml’de (1 ampul) 10 mg benzilalkol içermesi nedeniyle bebeklerde ve
3 yaşına kadar olan çocuklarda toksik ve alerjik (anaflaktoid) reaksiyonlara sebebiyet verebilir.
Prematüre bebekler ve yeni doğanlara uygulanmaması gerekir.
Bu tıbbi ürün her 1 ml dozunda 1 mmol (23mg)’dan az sodyum ihtiva eder; yani esasında
“sodyum içermez” olarak kabul edilebilir.
4/104.5. Diğer tıbbi ürünler ile etkileşimler ve diğer etkileşim şekilleri
Göz önünde bulundurulması gereken gözlemlenmiş etkileşimler
SYNACTHEN DEPOT ile diğer antikonvülsanların (örn. fenitoin, klonazepam, nitrazepam,
fenobarbital, primidon) bir arada kullanımı, karaciğer hasarı riskini arttırabilir; bu nedenle
SYNACTHEN DEPOT eşzamanlı tedavide dikkatle ve mümkün olan en düşük dozlarda ve
minimum süreyle kullanılmalıdır.
Endojen ve sentetik östrojenler total kortizol düzeylerinde artışa neden olabilir ve bu nedenle
HPA aksı incelemelerinin sonuçlarının yorumlanması için alternatif yöntemlerin (örn.,
tükürükte kortizol, serbest kortizol endeksi, plazmada serbest kortizol) kullanımın uygun
olduğu kabul edilmektedir (ayrıca bkz. Bölüm 4.4. Özel kullanım uyarıları ve önlemleri).
Göz önünde bulundurulması gereken beklenen etkileşimler
SYNACTHEN DEPOT, glukokortikoidler ve mineralokortikoidlerin adrenokortikal
üretiminde artışa neden olduğundan bu kortikosteroidlerde görülen tipte ilaç etkileşimleri
görülebilir. Diabetes mellitus veya orta şiddette-şiddetli hipertansiyon için ilaç tedavisi gören
hastalarda eğer SYNACTHEN DEPOT ile tedavi başlatılırsa, ilaçların dozları ayarlanmalıdır.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediatrik popülasyonda SYNACTHEN DEPOT ile valproatın eşzamanlı kullanımında şiddetli
sarılık gözlenmiştir. Bunların bir arada kullanımından kaçınılmalıdır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Özel bir öneri bulunmamaktadır.
Gebelik dönemi
Gebe hastalarda SYNACTHEN DEPOT kullanımına ilişkin sınırlı miktarda veri mevcuttur.
Hayvan çalışmalarından bildirilen veriler, üreme toksisitesi/teratojenisite açısından yetersizdir.
SYNACTHEN DEPOT gebelik sırasında ancak beklenen fayda, fetüse potansiyel riske ağır
bastığında kullanılmalıdır.
Laktasyon dönemi
Bu ilacın anne sütü ile atılıp atılmadığı bilinmemektedir. Birçok ilaç anne sütü ile atıldığından,
emzirmekte olan bir kadına SYNACTHEN DEPOT uygulanırken dikkatli olunmalıdır.
Üreme yeteneği / Fertilite
SYNACTHEN DEPOT’un üreme yeteneği/fertilite üzerindeki etkilerini değerlendirmek için
veri mevcut değildir.
4.7. Araç ve makine kullanımı üzerindeki etkiler
SYNACTHEN DEPOT’un taşıt ve makine kullanma becerisini etkilemesi olası değildir.
5/104.8. İstenmeyen etkiler
Advers ilaç reaksiyonları tetrakosaktidle, benzilalkolle veya SYNACTHEN DEPOT tedavisi
sırasında glukokortikoid ve mineralokortikoid salgısının artmasıyla ilişkili olabilir.
Aşağıdaki advers ilaç reaksiyonları, KOAH güvenlilik veritabanında MedDRA sistem organ
sınıfına göre sıralanmıştır. Advers reaksiyonlar her bir sistem organ sınıfı içinde aşağıdaki
kategoriler altında azalan sıklık sırasına göre dizilmiştir (CIOMS III): Çok yaygın (≥1/10);
yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila
<1/1.000); çok seyrek (<1/10.000), bilinmiyor (eldeki verilerden hareketle tahmin edilemiyor).
Enfeksiyonlar ve enfestasyonlar:
Bilinmiyor:
Enfeksiyona karşı duyarlılığın artması, abse.
Kan ve lenf sistemi hastalıkları:
Bilinmiyor:
Lökositoz.
Bağışıklık sistemi hastalıkları
Bilinmiyor:
Aşırı hassasiyet*
Endokrin hastalıkları
Bilinmiyor:
Adrenal hemoraji, menstrüel düzensizlikler, Cushing sendromu, adrenokortikal ve hipofizer
yanıtta sekonder bozulma, özellikle stresli zamanlarda (örn. travma, ameliyat veya hastalıktan
sonra) azalmış karbonhidrat toleransı, hiperglisemi, latent diabetes mellitus belirtileri, kıllanma.
Metabolizma ve beslenme hastalıkları:
Bilinmiyor: İştah artışı, hipokalemik alkaloz ve kalsiyum kaybı, tuz retansiyonu, sıvı
retansiyonu.
Psikiyatrik hastalıklar:
Bilinmiyor:
Ruhsal bozukluk1)
Sinir sistemi hastalıkları:
Bilinmiyor:
Vertigo, baş ağrısı, konvülsiyonlar.
Genellikle tedaviden sonra papilla ödemi ile birlikte görülen benign intrakraniyal basınç artışı.
Göz hastalıkları:
Bilinmiyor:
Subkapsüler kataraktlar, yükselmiş intraoküler basınç, glokom, ekzoftalmi.
Kardiyak hastalıklar:
Bilinmiyor:
Konjestif kalp yetmezliği
Yüksek dozlarla uzun süreli tedavi edilen çocuklarda ve bebeklerde çok ender olarak reversibl
kardiyak hipertrofi görülebilir.
Vasküler hastalıklar:
Bilinmiyor:
Tromboembolizm, nekrozlu damar iltihabı, hipertansiyon.
6/10Gastrointestinal hastalıklar:
Bilinmiyor:
Perforasyon ve hemoraji ihtimali olan peptik ülser, pankreatit, karında gerginlik, ülseratif
özofajit.
Deri ve deri altı doku hastalıkları:
Bilinmiyor:
Deri atrofisi, peteşi ve ekimoz, eritem, terlemede artma, akne ve deri pigmentasyonu.
Kas iskelet bozukluklar, bağ doku ve kemik hastalıkları:
Bilinmiyor:
Osteoporoz, kas zayıflığı, miyopati, kas atrofisi, spinal kompresyon kırıkları, femur ve humerus
başlarının aseptik nekrozu, uzun kemiklerde patolojik kırık, tendon kopması.
Genel bozukluklar ve uygulama bölgesine ilişkin hastalıklar:
Bilinmiyor:
Aşırı duyarlık reaksiyonları2), kilo artışı, yara iyileşmesinde gecikme, çocuklarda gelişmenin
baskılanması.
Araştırmalar:
Protein katabolizmasına bağlı negatif azot dengesi, deri test reaksiyonlarının baskılanması.
1) bkz. Bölüm 4.4. “Özel kullanım uyarıları ve önlemleri”
2) bkz. Bölüm 4.4. “Özel kullanım uyarıları ve önlemleri” ve Bölüm 4.8. “Tetrakosaktide bağlı
istenmeyen etkiler”
*Tetrakosaktid, alerjilere (özellikle astım) duyarlı kişilerde daha şiddetli (anafilaktik şok) olma
eğiliminde olan, aşırı duyarlık reaksiyonlarını başlatabilir. Aşırı duyarlık reaksiyonları
enjeksiyon yerinde deri reaksiyonları, baş dönmesi, bulantı, kusma, ürtiker, kaşıntı, ateş
basması, keyifsizlik, dispne ve anjiyonörotik ödem veya Quincke ödemini içerebilir. (bkz.
Bölüm 4.4. “Özel kullanım uyarıları ve önlemleri”)
SYNACTHEN DEPOT’un içerdiği yardımcı maddeler arasında bulunan benzilalkol, 3
yaşından küçük çocuklarda toksik reaksiyonlara ve allerji reaksiyonlarına neden olabilir (bkz.
Bölüm 4.3. “Kontrendikasyonlar” ve Bölüm 4.4. “Özel kullanım uyarıları ve önlemleri”).
SYNACTHEN DEPOT, glukokortikoidler ve mineralokortikoidlerin üretimlerinde artışa neden
olduğundan, bu kortikosteroidlerin neden olduğu tipte yan etkiler görülebilir.
SYNACTHEN DEPOT’un teşhis amacıyla kısa süreli kullanımına eşlik etme olasılığı pek
bulunmayan bu gibi advers ilaç reaksiyonları terapötik endikasyon amaçlı SYNACTEN
DEPOT kullanımı sırasında görülebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Belirtiler: Su tutulmasına (kilo artışı) veya aşırı adrenokortikal aktiviteye (Cushing sendromu)
dair belirtiler görülürse, SYNACTHEN DEPOT kullanımına bir süre ara verilmeli veya dozu
7/10yarıya indirmek veya enjeksiyonlar arasındaki süreyi uzatmak (5-7 güne kadar) suretiyle daha
düşük doz uygulanmalıdır.
Tedavi: Bilinen antidotu yoktur. Semptomatik tedavi uygulanır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Ön hipofiz lobu hormonları ve analogları -ACTH-
ATC kodu: H01AA02
Tetrakosaktid doğal kortikotrop hormon ACTH’da bulunan ilk 24 amino asitten meydana
gelmiştir. ACTH gibi glukokortikoidlerin, mineralokortikoidlerin ve daha az ölçüde
androjenlerin adrenokortikal üretimini uyarır. Bu özelliği, glukokortikoid tedavisine cevap
veren şartlardaki terapötik etkisini açıklar. Bununla birlikte farmakolojik aktivitesi
kortikosteroidlerin etkisi ile kıyaslanamaz. Çünkü ACTH tedavisi altında, tek bir
glukokortikoid ile tedavinin aksine, dokular fizyolojik kortikosteroid spektrumuna maruz
kalırlar. SYNACTHEN DEPOT’un yüksek dozları, farmakodinamik yanıtı arttırmamaktadır
ancak etki süresini uzatmaktadır. Uzun süreli SYNACTHEN DEPOT kullanımının, uzun süreli
kortikosteroidlere kıyasla, hipotalamik/pitüiter/adrenal aks üzerinde minimal baskılama
etkisine sahip olduğu bildirilmiştir.
ACTH’un etki yeri, özel bir reseptöre bağlandığı, adrenokortikal hücrelerin plazma
membranıdır. Hormon-reseptör kompleksi adenilat siklazı aktive eder, siklik AMP (Adenozin
monofosfat) üretimini uyarır ve böylece kolesterolden pregnenolon sentezini artırır. Farklı
enzimatik yollarla pregnenolondan çeşitli kortikosteroidler üretilir.
1 mg SYNACTHEN DEPOT i.m. uygulamasının ardından kortizol düzeyleri yükselir ve en
yüksek değerler, enjeksiyonu takip eden ilk 8 ila 12 saat içinde kaydedilir. Yüksek kortizol
düzeyleri 24 saate kadar devam eder ve yaklaşık 36-48 saatte başlangıçtaki düzeylere geri
döner.
5.2. Farmakokinetik özellikler
Genel özellikler
Tetrakosaktidin çinko fosfata adsorpsiyonu intramüsküler zerk yerinden etken maddenin
sürekli bir şekilde salıverilmesini temin eder.
Emilim: Serbest tetrakosaktid i.m. enjeksiyon bölgesinden hızla emilir. 1 mg SYNACTHEN
DEPOT i.m. enjeksiyonundan sonra tetrakosaktidin radyo-immunolojik olarak tayin edilen
plazma konsantrasyonlarının 200-300 pg/ml olduğu ve 12 saat sürdürüldüğü belirlenmiştir.
Dağılım: Tetrakosaktid hızla dağılır ve adrenal bezlerde ve böbreklere yoğunlaşır, bu da plazma
düzeylerinde hızlı düşüşe yol açar.
ACTH’nin belirli herhangi bir plazma proteinine bağlandığı yönüne bir kanıt bulunmamaktadır.
Tetrakosaktidin sanal dağılım hacmi yaklaşık 0,4 L/kg dır.
Tetrakosaktidin plasentayı geçmediği görülmektedir ve tetrakosaktidin anne sütüne geçip
geçmediği bilinmemektedir.
Biyotransformasyon: Tetrakosaktid serumda enzimatik hidroliz ile önce inaktif oligopeptidlere,
sonra serbest aminoasitlere hızla parçalanır. Plazmadan hızlı atılımı, bu nispeten yavaş süreçle
muhtemelen ilişkili değildir; etkin maddenin adrenal bezlerde ve böbreklerde hızla
yoğunlaşması bu durumu daha iyi açıklayabilmektedir.
8/10Eliminasyon: 131-Ι ile işaretli i.v. β1-24-kortikotropin verilişini müteakip, radyoaktivitenin % 95-
100’ ü 24 saat içinde idrarla atılır.
Doğrusallık/Doğrusal Olmayan Durum: SYNACTHEN DEPOT için doğrusallık /doğrusal
olmayan durum konusunda veri mevcut değildir.
5.3. Klinik öncesi güvenlilik verileri
Tetrakosaktidin mutajenik veya karsinojenik potansiyelini değerlendirme amaçlı herhangi bir
çalışma gerçekleştirilmemiştir. Tetrakosaktid ile fertilite ve üreme toksisitesi üzerinde standart
hayvan çalışmaları gerçekleştirilmemiştir.
6. FARMASÖTİK ÖZELLİKLER
6.1. Yardımcı maddelerin listesi
• Çinko+2
• Disodyum hidrojen fosfat dihidrat
• Sodyum klorür
• Benzilalkol
• Enjeksiyonluk sodyum hidroksit.
• Hidroklorik asit.
• Enjeksiyonluk su(
• Saf azot (koruyucu gaz)
6.2. Geçimsizlikler
Bilinen geçimsizliği yoktur.
6.3. Raf ömrü
Raf ömrü 24 aydır.
6.4. Saklamaya yönelik özel tedbirler
Buzdolabında 2-8 °C arasında saklayınız. Işıktan koruyunuz.
6.5. Ambalajın niteliği ve içeriği
1 ml’lik renksiz cam ampul
6.6. Beşeri Tıbbi üründen arta kalan maddelerin imhası ve diğer özel önlemler
Kullanmadan önce ampul çalkalanmalıdır.
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik
Bakanlığınca belirlenen toplama sistemine veriniz.
7. RUHSAT SAHİBİ
VLD Danışmanlık, Tıbbi Ürünler ve Tanıtım Hizmetleri A.Ş.
Büyükdere Caddesi No:197 Astoria İş Merkezi A Blok Kat 8
Esentepe, Şişli – İstanbul
Tel no: 0 212 340 76 84
9/108. RUHSAT NUMARASI
08.09.2015 – 2015/710
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi:
Ruhsat yenileme tarihi:
10. KÜB’ÜN YENİLENME TARİHİ
10/10