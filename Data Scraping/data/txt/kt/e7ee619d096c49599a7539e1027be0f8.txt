1 / 7 
 KULLANMA TALİMATI  
  
GENTA SOL  %0,3 göz  kulak damlası    
Göze ve kulağa uygulanır.  
Steril  
  
• Etkin madde: Her bir şişede (5ml), 25,42 mg Gentamisin sülfat (15 mg Gentamisine 
eşdeğer)   
• Yardımcı maddeler: Disodyum hidrojen fosfat.7H 2O, benzalkonyum klorür, sodyum 
klorür, enjeksiyonluk su (k.m.)    
  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kull anımı sırasında, doktora veya hastaneye gittiğinizde doktorunuza bu ilacı  
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında       
yüksek veya düşük doz  kullanmayınız.  
  
  
Bu Kullanma Talimatında:    
  
1. GENTASOL nedir ve ne için kullanılır?   
2. GENTASOL’ü  kullanmadan önce dikkat edilmesi gerekenler   
3. GENTASOL nasıl kullanılır?   
4. Olası yan etkiler nelerdir?   
5. GENTASOL’ün  saklanması   
  
Başlıkları yer almaktadır.  
  1. GENTASOL nedir ve ne için kullanılır?  
    
GENTA, aminoglikozit antibiyotikler grubundan olan Gentamisin adlı etkin maddeyi 
içermektedir.   
  
GENTA, bazı organizmaların neden olduğu göz ve kulak enfeksiyonlarının tedavisinde ve 
göz ya da kulak travmasında enfeksiyon oluşumunu önlemek amacıyla kullanılır.  
  
GENTA, hemen hemen renksizden çok açık sarı renge kadar berrak bir çözeltidir.  
  
GENTA, topikal (bölgesel) olarak kullanılan bir ilaçtır.  
  
GENTA, 5 ml göz ve kulak damlası çözeltisi içeren renkli cam  şişelerde sunulmaktadır.  
  
 
2 / 7 
 2. GENTASOL’ü  kullanmadan önce dikkat edilmesi gerekenler  
    
GENTASOL’ü  aşağıdaki durumlarda KULLANMAYINIZ  
  
Eğer;  
• Etkin madde ya da yardımcı maddelerden birine karşı alerjiniz varsa,  
• Kulak zarınızda delinme varsa ya da bundan şüpheleniliyorsa,  
  
GENTAS OL kullanmayınız.  
  
GENTASOL’ü  aşağıdaki durumlarda DİKKATLİ KULLANINIZ  
  
 Ağır bir enfeksiyon geçiriyorsanız, doktorunuz topikal gentamisin kullanımına uygun bir 
sistemik (kan dolaşımına katılan) antibiyotik tedavisi ekleyecektir.  
 
 Diğer aminoglikozit antibiyotiklerden birini kullanıy orsanız doktorunuzu bu konuda 
bilgilendiriniz.  
 
 Uzun süreli GENTASOL tedavisinden kaçınınız.  
 
 Gentamisin, sistemik olarak verildiğinde ya da açık yaraya  ya da hasarlı deriye topikal 
olarak uygulandığında geri dönüşümsüz kısmi ya da tam bir sağırlığa neden olabilir ve bu 
etkisi doza bağlıdır. Böbrek ve/veya karaciğer yetmezliğ iniz var ise bu etki artar ve yaşlı 
iseniz görülmesi daha muhtemeldir.  
 
 GENTASOL size reçetelenmeden önce doktorunuz kulak zarınızın durumunu mutlaka  
kontrol  etmelidir. Kulak zarının sağlamlığı garanti edilemiyorsa  GENTASOL 
kullanmamalısınız.  
 
 Gentamisinin orta ve iç kulakla direkt temasından dolayı geri dönüşümsüz toksik etkiler 
meydana gelebilir. Doktorunuz, işitme kaybına neden olan enfeksiyon riskine  karşılık 
gentamisin tedavisinin yararını dikkate alıp GENTASOL tedavisine başlamalıdır.  
 
 Göz enfeksiyonlarının tedavi süresi boyunca kontakt lenslerinizi çıkartmalısınız.  
 
 Doktor tarafından belirtilmediği sürece diğer nefrotoksik  (böbreğe zararlı) ya da  ototoksik 
(kulağa zararlı) ilaçlarla birlikte kullanımından kaçınılmalıdır.  
   
Bu uyarılar geçmişteki herhangi bir dönemde dahi olsa sizin için geçerli ise lütfen 
doktorunuza danışın.  
 
GENTASOL’ün  yiyecek ve içecek ile kullanılma sı  
Kullanım yolu (topikal) nedeniyle yiyecek ve içeceklerle etkileşimi yoktur.  
  
Hamilelik  
İlacı kullanmadan önce doktorunuza veya eczanıza danışınız.  
  
3 / 7 
 • Gebelik döneminde, ancak potansiyel riskleri ve yararları dikkatli bir şekilde  
değerlendirilip, kullanımı doktor tarafından gerekli görüldüğünde kullanılmalıdır.  
  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
  
Emzirme  
İlacı kullanmadan önce doktorunuza veya eczacınıza danışınız.  
  
• Emzirme döne minde, ancak potansiyel riskleri ve yararları dikkatli bir şekilde  
değerlendirilip, kullanımı doktor tarafından gerekli görüldüğünde kullanılmalıdır.  
    
Araç ve makine kullanımı  
GENTASOL kullanımı gözde geçici bulanık görmeye neden olabilir. Eğer bu belirti sizde 
varsa araç ya da makine kullanmadan önce bu belirtinin yok olmasını beklemelisiniz.  
  
GENTASOL’ün  içeriğinde bulunan bazı yardımcı maddeler hakkında önemli bilgiler  
GENTASOL’ün  içerdiği benzalkonyum klorür, gözde iritasyona sebebiyet verebilir. 
Yumuşak kontakt lenslerle temasından kaçınınız. Uygulamadan önce kontakt lensi çıkartınız 
ve lensi takmak için en azından 15 dakika bekleyiniz. Yumuşak kontakt lenslerin renklerinin bozulm asına neden olduğu bilinmektedir. Benzalkonyum klorür tahriş edici bir maddedir, 
deri reaksiyonlarına sebep olabilir.   
  
Diğer ilaçlar ile birlikte kullanımı  
Doktor tarafından belirtilmediği sürece diğer nefrotoksik ya da ototoksik  ilaçlarla birlikte 
kullanımından kaçınılmalıdır.  
  
Etakrinik asit ve furosemid gibi güçlü diüretiklerin kulak üzerine olan zararlı etkilerini 
artırabilir. Amfoterisin B, sisplatin ve siklosporin, böbrek üzerine olan zararlı etkileri artırır.  
  
Kürar tip i kas gevşeticilerden sonra uygulanması sonucu nöromüsküler blokaj ve solunum 
felci gelişebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.  
   
3. GENTASOL nasıl kullanılır?  
Her zaman doktorunuzun söylediği şekilde kullanınız. Emin değilseniz doktorunuz veya 
eczacınıza danışınız.   
  
Uygun kullanım ve doz/uygulama sıklığı için talimatlar:  
Göz: Etkilenmiş göze günde en fazla 6 kere ya da gerektiğinde daha sık olmak üzere her 
defasında 1 ila 2 damla şeklinde uygulanmalıdır (Ağır enfeksiyonlarda başlangıç olarak her 
15-20 dakikada 1 ila 2 damla uygulanır, enfeksiyon kontrol altına alındıkça uygulama sıklığı 
yavaş yavaş azaltılır ).  
  
Kulak: Etkilenmiş kulaktaki bölge temizlenmeli, günde 3 -4 kez ve gece olmak üzere her 
defasında 2- 3 damla şeklinde uygulanmalıdır. Gerektiğinde daha sık damlatılabilir.  
4 / 7 
 Uygulama yolu ve metodu:  
Göze ya da kulağa damlatılarak uygulanır.  
Uygulamadan  önce daima ellerinizi yıkamalısınız.  
  
GENTASOL steril bir ilaç olduğundan damlalığın ucu göz ya da kulak çevresine temas 
ettirilmemelidir.  
  
Şişedeki çözelti ilk açıldıktan sonra 15 gün içinde kullanılmalıdır.  
 
Yumuşak kontakt  lenslerle temasından kaçınınız. Uygulamadan önce varsa kontakt lensi 
çıkartınız ve tekrar takmak için en azından 15 dakika bekleyiniz.   
  
GENTASOL steril bir ilaç olduğundan damlalığın ucu göz ya da kulak çevresine temas 
ettirilmemelidir.  
 
Kullanım için aşağıdaki şekilde hareket ediniz:  
- Kapağı açınız (Şekil 1).  
- İlk uygulamada kapağın altındaki halkayı atınız (Şekil 2).   
- Kapağı tekrar tamamen ve sıkıca vidalayınız (Şekil 3). Böylece damlalıktaki zar delinir ve 
damlalık akmaya başlar.  
- Şişeyi baş ve orta parmaklarınız arasında tutarak ters çeviriniz.  
- Ters çevrilmiş şişenin üzerine işaret parmağınız ile bir kerede uygulayacağınız hafif basınç ile GENTASOL’ün bir damlası akacaktır (Şekil 4).  
  
       
 Şekil 1  Şekil 2  Şekil 3  Şekil 4  
  
Gözde kullanımında;  
- Kafanızı hafifçe geriye doğru yatırınız. Göz kapağı ve gözünüz arasında bir kese oluşacak kadar parmağınızla alt göz kapağınızı aşağı doğru çekiniz. Damlanın oluşan kese içine 
damlatılması gerekmektedir (Şekil 5).  
- Damlalık ucunu göze yaklaştırınız. Eğer yardımcı olacaksa bir ayna kullanınız.  
- Damlalığı gözünüze, göz kapağınıza, gözünüzün etrafındaki yüzeylere veya diğer yüzeylere değdirmeyiniz. Değdirirseniz, damlalığa mikroorganizmalar bulaşabilir.  
- GENTASOL’ü damlattıktan sonra alt göz kapağınızı yavaşça serbest bırakınız, gözünüzü 
kapatınız ve göz -burun arası bölgeye bir parmağınız ile hafifçe bastırınız (Şekil 6). Bu 
önlem GENTASOL’ün vücudun diğer bölgelerine yayılımını önleyecektir.  
- Eğer damlayı iki gözünüze de kullanm anız gerekiyorsa yukarıdaki adımları diğer gözünüz 
için de tekrarlayınız.  
- Eğer damla gözünüze gelmezse tekrar deneyiniz.  
- Kullandıktan sonra GENTASOL
’ün kapağını sıkıca kapatınız.  
- Gözünüz için kullandığınız başka bir ilaç daha varsa, her iki ilaç uygulam ası arasında 10-
15 dakikalık ara veriniz.  
  
5 / 7 
      
        Şekil 5                               Şekil 6   
    
Kulakta kullanımında;  
- Dış kulak yolu temizlenip kurulandıktan sonra, çözelti damlalıkla kulağa damlatılır (Şekil 7).  
 
Değişik yaş grupları:  
  
Çocuklarda kullanımı:  
Çocuklarda dozaj ayarlaması gerekmez.  
  
Yaşlılarda kullanımı:  
Yaşlılarda dikkatli kullanılmalı ve doz ayarı yapılmalıdır.  
  
Özel kullanım durumlar:  
  
Böbrek/Karaciğer yetmezliği:  
GENTASOL , böbrek/karac iğer yetmezliği olan hastalarda dikkatle kullanılmalıdır.  
  
Eğer GENTASOL’ün etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
  
Kullanmanız gerekenden daha fazla GENTASOL kullandıysanız: 
GENTAS OL ile doz aşımı beklenmez.  
 
GENTA SOL’ den kullanmanız gerekenden fazlasını kullanmışsanız bir doktor veya eczacı ile 
konuşunuz.  
  
GENTASOL’ü  kullanmayı unutursanız:  
Eğer bir dozu almayı unutursanız, hatırlar hatırlamaz damlatınız. Ancak bir sonraki dozun 
uygulanmasına çok yakın bir zamanda hatırlanırsa, atlanan dozu tamamen göz ardı edip 
normal rutin uygulamayı izleyiniz.  
  
Unutulan dozları dengelemek için çift doz almayınız.  
  
 
  
  
  
Şekil 7  
  
6 / 7 
 GENTASOL ile tedavi sonlandırıldığında oluşabilecek etkiler:  
GENTASOL’ün  etkili olması için her gün kullanılması gerekir. Doktorunuz size söyleyene 
kadar GENTASOL tedavisini sonlandırmayınız.  
  
Eğer ilaç ile ilgili ilave sorularınız olursa doktorunuza veya eczacınıza danışınız.  
  
4.  Olası yan etkiler nelerdir?  
Tüm ilaçlar gibi, GENTASOL’ün  da içeriğinde bulunan maddelere duyarlı olan kişilerde yan 
etkiler olabilir.  
  
Çok yaygın: 10 hastanın en az birinde görülebilir.   
Yaygın: 10 hastanın birinden az, fakat 100 hastanın birinden fazla görülebilir.   
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az görülebilir fakat 10.000 hastanın birinden fazl a görülebilir.   
Çok seyrek: 10.000 hastanın birinden az görülebilir.   
Bilinmiyor: Eldeki verilerden hareketle sıklık derecesi tahmin edilemiyor.  
  
Yaygın olmayan:  
• Gözde yanma  
• Gözde batma  
• Gözde tahriş  
  
Seyrek:   
• Cilt iltihabı  
  
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
  
Tahriş, duyarlılık kazanma ya da süperenfeksiyon (mevcut bir enfeksiyonun seyrinde görülen 
ikinci bir enfeksiyon) durumlarında derhal doktorunuzu bilgilendiriniz. Doktorunuz 
GENTASOL kullanımını durduracak ve uygun tedaviyi başlatacaktır.  
  
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.   
  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
  
Yan etkilerin raporlanması   
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczac ınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFA M)‘ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
  
 
7 / 7 
 5. GENTASOL’ün  saklanması:  
    
GENTASOL’ü  çocukların göremeyeceği, erişemeyeceği yerlerde ve ambalajında saklayınız.  
  
25°C altındaki oda sıcaklığında saklayınız.  
  
GENTA, ambalaj açıldıktan sonra 15 gün içinde kullanılmalıdır.  
Son kullanma tarihiyle uyumlu olarak kullanınız.  
  
Ambalajın üzerinde belirtilen son kullanma tarihinden sonra GENTASOL’ü  kullanmayınız.  
  
Eğer üründe ve/veya ambalajında bozukluklar fark ederseniz GENTASOL’ü  kullanmayınız.  
  
Son kullanma tarihi geçmiş veya kullanılmayan ilaçları çöpe atmayınız! Çevre, Ş ehircilik ve 
İklim Değişikliği Bakanlığınca belirlenen toplama sistemine veriniz  
  
Ruhsat sahibi: 
Toprak İlaç ve Kimyevi Mad. S an. v e Tic. A.Ş. 
Hobyar Mah. Ank ara Cad. Hoş ağası İşhanı 
No: 31/516 Fa tih/İstanbul 
 
Üretim y eri: 
Toprak İlaç ve Kimyevi Mad. S an. v e Tic. A.Ş. 
Hanlıköy Mah. Ferman Sok. No:18 54580 
Arifiye/Sakarya 
  
Bu kullanma talimatı …….. tarihinde onaylanmıştır.    
 
