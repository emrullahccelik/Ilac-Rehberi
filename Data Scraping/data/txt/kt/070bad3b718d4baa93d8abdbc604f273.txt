1/13  KULLANMA TALİMATI  
ALQUİRA %5 krem  
Deri üzerine uygulanır.  
 
• Etkin madde : Her bir saşe, 250 mg krem içerisinde 12,5 mg imikimod içerir (%5; her 100 mg 
krem 5 mg imikimod  içerir).  
• Yardımcı maddeler: Benzil  alkol, Metil Paraben, Propil Paraben, Propilen Glikol, Gliserin, 
Beyaz yumuşak vazelin, Setil alkol, Stearil alkol, Polisorbat 60, Sorbitan Stearat 60, İsostearik asit, 
ksantan zamk, saf  su. 
 
 
Bu Kullanma Talimatında:  
 
1. ALQUİRA nedir ve ne için kullanılır?  
2. ALQUİRA’ yı kullanmadan önce dikkat edilmesi  gerekenler  
3. ALQUİRA nasıl  kullanılır?  
4. Olası yan etkiler  nelerdir?  
5. ALQUİRA’ nın  saklanması  
 
Başlıkları yer almaktadır. 
 1. ALQUİRA nedir ve ne için kullanılır? 
ALQUİRA, beyazdan hafif sarıya kadar renkte bir kremdir. Saşe adı verilen küçük tek kullanımlık  
ambalajlar içinde paketlenmiştir. ALQUİRA, her birinde 250 mg krem bulunan 12 saşe içeren bir  
üründür.  
ALQUİRA, etkin madde olarak imikimod içerir.  
İmikimod bağışıklık yanıt düzenleyicisidir. Siğil oluşturan virüslere ve tümöre karşı (antitümör)  
etkili bir ajandır.  
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. 2/13  ALQUİRA, üç farklı durumda kullanılabilir. Doktorunuz aşağıdaki durumların tedavisi için size  
ALQUİRA reçeteleyebilir:  
• Genital bölgenin (cinsel organlar) ve anüs çevresindeki deri yüzeyindeki siğiller (kondilomata 
akuminata)  
• Yüzeyel bazal hücreli  karsinom  
Bu, yaygın görülen, vücudun diğer bölümlerine yayılma olasılığı çok düşük olan yavaş gelişen 
bir deri kanseridir. Genellikle orta yaş ve yaşlı kişilerde, özellikle açık tenlilerde ortaya çıkmaktadır 
ve çok fazla güneş ışığına maruziyet nedeniyle oluşmaktadır. Eğer tedavi edilmezse bazal hücreli 
karsinom özellikle yüzde şekil bozukluğuna neden olabilir. Bu nedenle erken tanı ve tedavisi  
önemlidir.  
• Aktinik  keratoz  
Aktinik keratoz, yaşamları boyunca çok fazla güneş ışınlarına maruz kalmış kişilerde bulunan kaba 
deri alanlarıdır. Bazıları renkli deridir, grimsi, pembe kırmızı veya kahverengi olabilir. Lezyonlar 
düz ve pullu ya da yüzeyden kabarık, kaba, sert ve siğil gibi olabilir.  ALQUİRA sadece sağlıklı 
bir bağışıklık sistemine sahip olan hastalardaki yüz ve saçlı deri üzerindeki düz aktinik keratozda  
kullanılır.  
ALQUİRA, bazal hücreli karsinom, aktinik keratoz veya siğile neden olan virüsle savaşta rol 
oynayan doğal maddelerin, vücudunuzun kendi bağışıklık sistemi tarafından üretimine yardım eder.  
 
2. ALQUİRA kullanmadan önce dikkat edilmesi gerekenler  
Herhangi  bir ilacı kullanmadan önce  doktorunuza  ya da eczacınıza danışınız.  
 
ALQUİRA’yı aşağıdaki durumlarda  KULLANMAYINIZ  
Eğer imikimoda  (etkin madde) veya kremin içerdiği maddelerden herhangi birine alerjiniz varsa.  
 
ALQUİRA’yı aşağıdaki durumlarda DİKKATLİ KULLANINIZ  
• Eğer daha önce ALQUİRA veya diğer benzer ilaçlar kullandıysanız bu tedaviye  başlamadan  
• Bağışıklık sisteminizle ilgili sorunlarınız varsa doktorunuza  söyleyiniz.  
• Uygulanacak olan bölgeye daha önce bir ilaç kullandıysanız veya aynı bölgede cerrahi tedavi 
gördüyseniz, bölge iyileşinceye kadar ALQUİRA  kullanmayınız. 
• Burun deliği, dudak ve göze temas ettirmeyiniz. Kazaen temas ettirirseniz, su ile yıkayarak kremi  
o bölgeden uzaklaştırınız.  
• ALQUİRA, sadece deri üzerinde  kullanım  içindir,  vajina  veya anüs iç kısımlarına 
uygulamayınız. 
• Doktorunuzun önerdiğinden daha fazla krem  kullanmayınız.  
• ALQUİRA’yı  uyguladıktan sonra üzerini bandaj veya benzeri materyalle  kapatmayınız.  
• Tedavi edilen bölge çok rahatsız edici hale gelirse, üzerindeki kremi sabun ve su ile yıkayarak 
uzaklaştırınız. Problem ortadan kalkar kalkmaz, kremi yeniden uygulamaya  başlayabilirsiniz.  
• Eğer kan sayımınızda bir anormallik varsa doktorunuza  söyleyiniz.  3/13  ALQUİRA’nın  etki şekli nedeniyle, tedavi edilen alandaki var olan inflamasyonu (yangıyı) 
kötüleştirme olasılığı vardır.  
• Eğer genital bölgedeki siğiller için kullanıyorsanız aşağıdaki uyarıları takip ediniz:  
Sünnet derisi altında siğilleri olan erkekler, her gün sünnet derisini geri çekip bölgeyi 
temizlemelidir. Günlük olarak yıkanmazsa sünnet derisi gerginlik, şişkinlik ve derinin aşınması 
gibi belirtiler gösterebilir ve geri çekmede zorlanma ile sonuçlanabilir. Bu belirtiler ortaya çıkarsa hemen tedaviyi durdurunuz ve doktorunuza  söyleyiniz. 
Açık yaralarınız varsa, bu yaralar iyileşmeden ALQUİRA kullanmaya başlamayınız.  
Genital ve anüs bölgenizde iç kısımlarda siğilleriniz varsa: İdrar yolu içi kısmı, vajina (doğum 
kanalı), rahim ağzı veya anüs içerisinde ALQUİRA kullanmayınız. Bir hastalık nedeniyle veya halihazırda almakta olduğunuz ilaçlardan dolayı bağışıklık sisteminizle 
ilgili sorunlarınız varsa bu ilacı bir tedavi küründen daha fazla kullanmayınız. Doktorunuza  
danışınız. 
Eğer HIV (AIDS’in etkeni) pozitif iseniz, doktorunuzu bilgilendiriniz, zira ALQUİRA kremin HIV pozitif hastalarda etkili olduğu gösterilmemiştir. Siğilleriniz varken cinsel ilişkiye girmeye karar 
verirseniz, cinsel aktiviteden önce ALQUİRA uygulamayınız, c insel aktiviteden sonra kullanınız. 
ALQUİRA, doğum kontrolü için kullanılan prezervatif/kondom ve diaframları zayıflatabilir; bu 
nedenle cinsel aktivite sırasında krem temizlenmelidir. Unutmayınız  ALQUİRA,  
HIV veya cinsel yolla bulaşan diğer hastalıkları başkasına bulaştırmaya karşı korumaz.  
• Bazal  hücreli  karsinom  veya  aktinik  keratoz için tedavi  oluyorsanız, aşağıdaki  uyarıları  takip  
ediniz:  
Güneş lambaları veya bronzlaşma yatakları (solaryum) kullanmayınız ve ALQUİRA ile tedavi sırasında olabildiğince güneş ışığından kaçınınız. Dışarı çıktığınızda koruyucu giysiler ve geniş siperli şapkalar giyiniz.  
ALQUİRA kullanırken ve iyileşinceye kadar, tedavi edilen alan normal deriden belirgin şekilde 
farklı görünecektir.  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız. 
 
ALQUİRA’ nın yiyecek ve içecek ile kullanılması  
Deri üzerine sürülerek uygulandığından, yiyecek ve içecekler ile etkileşmesi beklenmemektedir.  
 
Hamilelik  
İlacı kullanmadan önce doktorunuza veya eczacınıza danışınız . 
Eğer hamileyseniz veya hamile kalmak niyetindeyseniz mutlaka doktorunuza söyleyiniz. Hamilelik esnasında ALQUİRA kullanımının yarar ve risklerini doktorunuza sorunuz. 
Hayvanlarda yapılan çalışmalar gebelikte doğrudan veya dolaylı zararlı etkiler  göstermemiştir.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
 4/13  Emzirme  
İlacı kullanmadan önce doktorunuza veya eczacınıza danışınız.  
ALQUİRA’yla  tedavi sırasında bebeğinizi emzirmeyiniz, zira imikimodun (etkin madde) anne 
sütüne geçip geçmediği bilinmemektedir. 
 Araç ve makine kullanımı  
ALQUİRA’  nın araç ve makine  kullanımı üzerine herhangi  bir etkisinin  olması beklenmemektedir.  
 
ALQUİRA’ nın içeriğinde bulunan bazı yardımcı maddeler hakkında önemli bilgiler  
Metil paraben, propil paraben alerjik reaksiyonlara (muhtemelen gecikmiş) neden olabilir.  
 
Diğer ilaçlar ile birlikte kullanımı  
Doktor veya eczacınıza yakın zamanda veya şu anda kullandığınız veya kullanabileceğiniz ilaçları  
bildiriniz.  
ALQUİRA ile uyumsuzluğu olan ilaç bilinmemektedir. Deri üzerine sürülerek kullanımı ile ilgili olarak herhangi bir ilaç etkileşim çalışması yapılmamıştır.  
Bağışıklık sistemini uyarıcı özelliği nedeniyle, bağışıklık sistemini baskılayan ilaç kullanan hastalarda dikkatli kullanılmalıdır.  
 Eğer reçeteli ya da  reçetesiz  herhangi  bir ilacı su anda kullanıyorsanız  veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ALQUİRA nasıl kullanılır?  
Daima doktorunuzun belirttiği şekilde kullanınız.  
Uygun kullanım ve doz/uygulama sıklığı için talimatlar:  
Bu ilacı doktorunuzun belirttiği şekilde kullanınız. Emin değilseniz doktor veya eczacınıza 
danışınız. 
Uygulamadan önce ve sonra ellerinizi iyice yıkayınız. ALQUİRA’yı uyguladıktan sonra üzerini 
bandaj veya benzeri materyalle kapatmayınız.  
Kullanacağınız zaman daima yeni bir saşe açınız. Kullandıktan sonra kalan kremi atınız. Kullandıktan sonra, açılmış saşeyi daha sonra kullanmak için saklamayınız. 
ALQUİRA’ nın uygulama sıklığı ve süresi genital siğiller, bazal hücreli karsinom veya aktinik 
keratoz için farklıdır.  
  
 
 
 
 5/13  
Uygulama yolu ve metodu:  
 
 
 
   
 
   
• Genital siğiller için tedavi oluyorsanız:  
Uygulama talimatları – (Pazartesi, Çarşamba ve Cuma)  
 
1. Yatmadan önce ellerinizi ve tedavi bölgesini sabun ve su ile yıkayıp, kurulayınız. 
2. Yeni bir saşe açınız ve parmak ucunuza kremi  sıkınız. 
3. Temiz, kuru siğil üzerine ALQUİRA’yı ince bir tabaka şeklinde uygulayınız ve krem  deri 
üzerinde kayboluncaya kadar yedirerek sürünüz.  
4. Kremi uyguladıktan sonra açtığınız saşeyi atınız ve ellerinizi sabun ve su ile  yıkayınız. 
5. ALQUİRA siğillerin üzerinde 6 –10 saat kalmalıdır. Bu zaman içerisinde duş veya banyo 
yapmayınız.  
6. ALQUİRA uyguladığınız  alanı  6-10 saat sonra  sabun ve su ile yıkayınız. 
ALQUİRA’yı  haftada 3 kez uygulayınız. Örneğin Pazartesi, Çarşamba ve  Cuma günleri 
uygulayabilirsiniz. Bir saşe krem, 20 cm2’lik bir siğil alanı için yeterlidir.  
Sünnet derisinde siğili olan erkekler her gün sünnet derisini geri çekmeli ve altını su ile yıkamalı 
ve temizlemelidir.  
Siğilleriniz tamamen temizleninceye kadar size söylendiği gibi ALQUİRA kullanımına devam 
ediniz (tedavi gören kadınların yarısında 8 hafta içerisinde, erkeklerin yarısında ise 12 hafta 
içerisinde lezyonlar tamamen temizlenmektedir; bazı hastalarda siğiller 4 haftada temizlenebilir)  
ALQUİRA her bir siğil dönemi tedavisinde 16 haftadan fazla kullanmayınız. 
Eğer ALQUİRA’nın etkisinin çok fazla veya çok az olduğunu düşünüyorsanız doktor veya 
eczacınıza danışınız.  
 
• Bazal hücreli karsinom için tedavi  oluyorsanız:  
Uygulama talimatları – (Pazartesi, Salı, Çarşamba, Perşembe ve Cuma)  
1. Yatmadan önce ellerinizi ve tedavi bölgesini sabun ve su ile yıkayıp kurulayınız. 
2. Yeni bir saşe açınız ve parmak ucunuza kremi  sıkınız.  
3. Tedavi edilecek alana ve bunun 1 cm’lik çevresine ALQUİRA’yı uygulayınız. Krem  deri 
üzerinde kayboluncaya kadar yedirerek nazikçe sürünüz.  
4. Kremi uyguladıktan sonra açtığınız saşeyi atınız ve ellerinizi sabun ve su ile  yıkayınız. 
5. ALQUİRA derinin üzerinde 8 saat kalmalıdır.  Bu zaman içerisinde duş veya  banyo 6/11  6. ALQUİRA uyguladığınız  alanı  8 saat sonra  sabun  ve su ile yıkayınız.  
ALQUİRA‘yı, 6 hafta süreyle, haftada 5 kez, birbirini takip eden 5 gün boyunca her gün tedavi 
edilen alanı ve 1 cm’ye kadar çevresini de içine alarak yeterli miktarda uygulayınız. Örneğin 
Pazartesi’den Cuma’ya kadar her gün uygulayabilirsiniz. Bu durumda Cumartesi ve Pazar günü 
kullanmayınız.  
• Aktinik keratoz için tedavi  oluyorsanız:  
Uygulama talimatları – (Pazartesi, Çarşamba ve Cuma)  
1. Yatmadan önce ellerinizi ve tedavi bölgesini sabun ve su ile yıkayıp kurulayınız. 
2. Yeni bir saşe açınız ve parmak ucunuza kremi  sıkınız. 
3. Tedavi edilecek alana ALQUİRA’yı  uygulayınız ve  krem  bölge  üzerinde  kayboluncaya kadar  
yedirerek nazikçe sürünüz. 
4. Kremi uyguladıktan sonra açtığınız saşeyi atınız ve ellerinizi sabun ve su ile  yıkayınız.  
5. ALQUİRA deri üzerinde yaklaşık 8 saat kalmalıdır. Bu zaman içerisinde duş veya banyo 
yapmayınız.  
6. ALQUİRA uyguladığınız  alanı  8 saat sonra  sabun  ve su ile yıkayınız. 
ALQUİRA’u  haftada 3 kez uygulayınız. Örneğin Pazartesi, Çarşamba ve Cuma günleri 
uygulayabilirsiniz. Bir saşe krem, 25 cm2’lik bir alan için yeterlidir.  
Tedavinizi 4 hafta sürdürünüz. İlk tedaviniz bittikten 4 hafta sonra doktorunuz cildinizi değerlendirecektir. Tüm lezyonlar tamamen kaybolmadıysa, bir diğer 4 hafta daha tedavi görmeniz  
gerekebilir.  
 
Değişik yaş grupları:  
Çocuklarda kullanımı:  
Çocuklarda kullanımı önerilmemektedir. Genital siğiller, bazal hücreli karsinom ve aktinik  
keratozda çocuklar ve ergenlerde imikimod kullanımına ait mevcut veri bulunmamaktadır.  
Yaşlılarda kullanımı:  
ALQUİRA tedavisinde yaşlı hastalarla genç hastalar arasında güvenilirlik ya da etkinlik açısından 
bir fark  gözlenmemiştir.  
 Özel kullanım durumları:  
Böbrek ve karaciğer yetmezliği:
 
Özel kullanımı yoktur. Doktorunuz ALQUİRA ile tedavinizin ne kadar süreceğini size bildirecektir. Tedaviyi erken kesmeyiniz, çünkü tedavi başarısı önerilen süre ve şekilde kullanmanıza  bağlıdır.  
 
Eğer ALQUİRA'  nın etkisinin çok güçlü veya zayıf olduğuna dair bir izleminiz var ise, doktorunuz 
veya eczacınız ile konuşunuz. 
 
 7/11  Kullanmanız gerekenden daha fazla ALQUİRA kullandıysanız  
ALQUİRA'dan  kullanmanız gerekenden fazlasını kullanmışsanız bir doktor veya eczacı ile 
konuşunuz. 
Fazlasını sabun ve su ile yıkayarak  uzaklaştırınız.  Deri reaksiyonu geçtikten sonra tedavinize 
devam  edebilirsiniz.  
Eğer kazara ALQUİRA’u yutarsanız doktorunuza danışınız. 
 
ALQUİRA’yı kullanmayı unutursanız  
Eğer  bir dozu atlarsanız, hatırlar hatırlamaz kremi uygulayınız ve daha sonra düzenli tedavi  
şemanıza devam ediniz. Kremi günde bir defadan fazla uygulamayınız.  
Unutulan dozları dengelemek için çift doz uygulamayınız. 
 
ALQUİRA ile tedavi sonlandırıldığındaki oluşabilecek etkiler  
Herhangi bir etki bildirilmemiştir.  
 
4. Olası yan etkiler  nelerdir?  
Tüm ilaçlar gibi ALQUİRA' un içeriğinde bulunan maddelere duyarlı olan kişilerde yan etkiler 
olabilir.  
 Aşağıdakilerden  biri olursa,  ALQUİRA’yı  kullanmayı  durdurunuz  ve DERHAL  
doktorunuza bildiriniz veya size en yakın hastanenin acil bölümüne  başvurunuz:  
• ‘Eller, ayaklar, bilekler, yüz, dudakların şişmesi ya da özellikle ağız veya boğazın yutmayı veya 
nefes almayı zorlaştıracak şekilde şişmelerinde’  
Bunla rın hepsi çok ciddi yan etkilerdir . Eğer bunlardan biri s izde mevcut ise, sizin ALQUİRA'ya 
karşı ciddi alerjiniz var demektir. Acil tıbbi müdahaleye veya hasta neye yatırılmanıza gerek 
olabilir.  
Bu çok ciddi yan etkilerin hepsi oldukça seyrek görülür.  
Aşağıdakilerden herhangi birini fark ederseniz, doktorunuza söyleyiniz:  
• Cildinizde küçük kırmızı alanlar şeklinde başlayan ve küçük hedeflere benzer görünüme ilerleyen 
deri lezyonları veya benekler, aşağıdaki belirtilerle  birlikte  
• Kaşıntı 
• Ateş 
• Genel hastalık  hali 
• Eklemlerde  ağrı 
• Görme  sorunları  
• Yanma hissi 
• Ağrılı veya kaşıntılı  gözler  
• Ağız  yaraları  
• Kadınlarda ağrılı idrar  yapma  8/11  Bunların hepsi ciddi yan etkilerdir. Acil tıbbi müdahale gerekebilir. Ciddi yan etkiler çok seyrek 
görülür. 
 
Bazı hastalar ALQUİRA uygulanan bölgedeki deride renk değişimi yaşayabilirler. Bu değişiklikler 
zamanla iyileşme eğilimindedir ancak, bazı kişilerde kalıcı olabilir. Eğer ALQUİRA kullanırken 
cildiniz kötü reaksiyon verirse, kremi kullanmayı durdurunuz, o bölgeyi sabun ve su ile yıkayınız; doktor veya eczacınıza  bildiriniz.  
Bazı kişilerde kan sayımında düşme gözlenebilir. Bu durum  sizi enfeksiyonlara daha duyarlı hale 
getirebilir, daha kolay zedelenme ve berelenmenize neden olabilir veya sizi halsiz yapabilir. Bu 
belirtilerden herhangi birini fark ederseniz doktorunuza  bildiriniz.  
Çok az sayıda hasta tedavi bölgesinde veya çevresinde saç veya kıl dökülmesi yaşamıştır. Bunlar ALQUİRA’nın hafif yan etkileridir. 
 
ALQUİRA ile görülen yan etkiler görülme sıklığına göre aşağıdaki gibi sınıflandırılmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir. 
Bilinmiyor: Eldeki verilerden hareketle tahmin edilemiyor.  
ALQUİRA kullanırken kendinizi iyi hissetmediğinizde olabildiğince çabuk doktorunuza veya 
eczacınıza bildiriniz.  
 
• Genital siğiller için tedavi oluyorsanız:  
ALQUİRA’ nın istenmeyen etkilerinin çoğu cildinizdeki lokal etkilerinden dolayıdır. Çok yaygın:  
• Kızarıklık  
• Ciltte aşınma, pul pul dökülme ve şişkinlik  
• Cilt altında sertleşme, küçük açık yaralar, iyileşme esnasında kabuk bağlama ve deri altında küçük 
kabarcıklar  
• Kaşıntı, yanma hissi, uygulama yerinde  ağrı 
Bu reaksiyonların çoğu hafiftir ve cildiniz, tedavi durdurulduktan yaklaşık 2 hafta içinde normale  
dönecektir.  
Yaygın:  
• Baş ağrısı  
Yaygın olmayan:  
• Ateş ve nezle benzeri  belirtiler  
• Eklem ve kas ağrısı  
• Rahim  sarkması  
• Ereksiyon güçlükleri  9/11  • Kadınlarda cinsel ilişki sırasında  ağrı 
• Terlemede artış 
• Hasta hissetme  
• Mide ve barsak semptomları 
• Kulaklarda  çınlama  
• Yüz ve boyunda  kızarma  
• Yorgunluk 
• Baş dönmesi  
• Migren  
• Karıncalanma ve uyuşma  
• Uykusuzluk, depresyon  
• Lenf bezlerinde  şişme  
• Bakteriyel, viral (herpes simplex) veya mantar  enfeksiyonları  
• Pamukçuk dahil vajinal  enfeksiyon 
• Boğaz ağrısı ile birlikte öksürme ve soğuk algınlığı 
Çok seyrek:  
Özellikle önerilenden daha fazla krem kullanıldığında ortaya çıkan şiddetli ve ağrılı deri 
reaksiyonları. Bazı kadınlarda vajina ağzındaki ağrılı deri reaksiyonları, çok nadiren idrar çıkışında 
ağrıya neden olabilir. Böyle bir  durumda derhal medikal yardım alınmalıdır. 
 
• Bazal hücreli karsinom için tedavi  oluyorsanız:  
ALQUİRA’ nın  istenmeyen etkilerinin çoğu cildinizdeki lokal etkilerinden dolayıdır. Lokal deri  
reaksiyonları ilacın istendiği şekilde çalıştığının bir işareti olabilir.  
Çok yaygın:  
• Hafif  kaşıntı  
Yaygın:  
• Ciltte uyuşma ve  karıncalanma  
• Deride küçük şişmiş  bölgeler  
• Ağrı, yanma hissi, iritasyon, kanama, kızarıklık veya deri  döküntüsü 
 Eğer tedavi sırasında cilt reaksiyonu çok rahatsız edici hale gelirse, doktorunuzla konuşunuz. Birkaç gün için ALQUİRA uygulamasına ara vermenizi önerebilir.  
Eğer   irin   veya   enfeksiyonunun   diğer   belirtileri   varsa  doktorunuzla   konuşunuz.  Derideki  
reaksiyonlardan başka diğer yaygın yan etkiler, lenf bezlerinde şişme ve sırt ağrısıdır.  
Yaygın olmayan:  
• Uygulama  yerinde  akıntı, inflamasyon, şişkinlik, kabuklanma, cilt bozukluğu, kabarcıklar,  
dermatit (deri iltihabı) veya  rahatsızlık  
• Kendini hasta hissetme  
• Ağız  kuruluğu  
• Nezle benzeri  belirtileri  10/11  • Yorgunluk  
 
• Aktinik keratoz için tedavi oluyorsanız:  
ALQUİRA kremin istenmeyen etkilerinin çoğu cildinizdeki lokal etkilerinden dolayıdır. Lokal deri 
reaksiyonları ilacın istendiği şekilde çalıştığının bir işareti olabilir.  
Çok yaygın:  
• Uygulama yerinde  kaşıntı  
Yaygın:  
• Uygulama yerinde ağrı, yanma, iritasyon veya  kızarıklık.  
Eğer tedavi sırasında cilt reaksiyonu çok rahatsız edici hale gelirse, doktorunuzla konuşunuz. Birkaç gün için ALQUİRA krem uygulamasını durdurmanızı önerebilir.  
Eğer irin veya enfeksiyonunun diğer belirtileri varsa doktorunuzla konuşunuz. Derideki 
reaksiyonlardan başka diğer yaygın yan etkiler baş ağrısı, iştahsızlık, bulantı, kas ağrısı, eklem 
ağrısı ve yorgunluktur.  
Yaygın olmayan:  
• Uygulama yerinde kanama, inflamasyon, akıntı, hassasiyet, şişkinlik, deride küçük şişmiş 
bölgeler, uyuşma ve karıncalanma, kabuklanma, yara izi oluşumu, ülserasyon veya sıcaklık 
veya rahatsızlık  hissi  
• Burun içi inflamasyon, burun tıkanıklığı, nezle veya nezle benzeri  semptomlar  
• Depresyon  
• Göz iritasyonu  
• Göz kapaklarında  şişme  
• Boğaz  ağrısı  
• Diyare  
• Aktinik keratoz (yaşamları boyunca çok fazla güneş ışınlarına maruz kalmış kişilerde bulunan 
kaba deri  alanları)  
• Kızarıklık  
• Yüzde  şişkinlik  
• Ülserler  
• Kol ve bacaklarda ağrı 
• Ateş  
• Halsizlik  
• Titreme  
 Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri  11/11  www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güve nliliği 
hakkında daha fazla bilgi edinilmesine katkı sağlamış olacaksınız.  
5. ALQUİRA’ nın saklanması  
ALQUİRA’yı  çocukların göremeyeceği, erişemeyeceği yerlerde ve ambalajında saklayınız. 
25ºC altındaki oda sıcaklığında saklayınız.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra ALQUİRA’yı kullanmayınız. Saşeleri  açılıp bir kez kullanıldıktan sonra tekrar kullanmayınız. 
Son kullanma tarihi geçmiş veya kullanılmayan ilaçları çöpe atmayınız! T.C. Çevre Şehircilik ve  
İklim Değişikliği Bakanlığınca belirlenen toplama sistemine veriniz.  
 Ruhsat  sahibi:  
BEYMED İLAÇ SAN. ve TİC. A.Ş. Yakuplu Mah. Osmangazi Cad. No: 3/1 Beylikdüzü/İSTANBUL/TÜRKİYE  
Tel: (0 850 ) 711 11 00 
Fax: (0 212 ) 433 22 25 
 Üretim Yeri:  
ARGİS İLAÇ SAN. ve TİC. A.Ş.  
Batı Sitesi Mahallesi 2307. Cadde Gersan Sanayi Sitesi No: 80- 82-86 
Yenimahalle/Ankara/TÜRKİYE  
Tel: 0 312 255 54 74 Fax: 0 312 255 54 72  
 
Bu kullanm a talimatı … ./…../……  tarihinde onaylanmıştır.  