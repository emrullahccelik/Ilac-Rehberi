KISA ÜRÜN BİLGİSİ
1. BEŞERİ TIBBİ ÜRÜNÜN ADI
ECOPİRİN 100 mg enterik kaplı tablet
2. KALİTATİF VE KANTİTATİF BİLEŞİM
Etkin madde: 100 mg asetilsalisilik asit
Yardımcı madde:
Sunset yellow (gün batımı sarısı) 0,076 mg/tablet
Yardımcı maddeler için 6.1’e bakınız.
3. FARMASÖTİK FORM
Enterik Kaplı Tablet
Turuncu renkli tabletler
4. KLİNİK BİLGİLER
4.1 Terapötik endikasyonlar
- Anstabil anjina pektoriste standart tedavinin bir parçası olarak,
- Akut miyokard infarktüsünde standart tedavinin bir parçası olarak,
- Reinfarktüs profilaksisinde,
- Arteriyel kan damarları ile ilgili operasyon ve diğer girişimleri takiben [Perkütan
translüminal koroner anjiyoplasti (PTKA), koroner arter by-pass grefti (KABG)]
- Riskli hasta gruplarında geçici iskemik ataklar ve serebral infarktüsün önlenmesinde
kullanılır.
4.2 Pozoloji ve uygulama şekli
Pozoloji/uygulama sıklığı ve süresi
Doktor tarafından başka şekilde tavsiye edilmediği takdirde:
- Anstabil anjina pektoriste standart tedavinin bir parçası olarak günde 1 kez 75-300 mg,
- Akut miyokard infarktüsünde standart tedavinin bir parçası olarak günde 1 kez 75-300
mg,
- Reinfarktüs profilaksisinde günde 1 kez 75-300 mg,
-Arteriyel kan damarları ile ilgili operasyon ve diğer girişimleri takiben [Perkütan
translüminal koroner anjiyoplasti (PTKA), koroner arter by-pass grefti (KABG)] günde 1
kez 75-300 mg,
- Riskli hasta gruplarında geçici iskemik ataklar ve serebral infarktüsün önlenmesinde
günde 1 kez 75-300 mg,
ECOPİRİN uzun süreli kullanım için tasarlanmıştır. Tedavi süresine hekim tarafından
karar verilmelidir.
1Uygulama şekli
Oral kullanım içindir. Tabletler tercihen yemeklerden en az 30 dakika önce bolca suyla
alınmalı ve bir bütün olarak yutulmalıdır. Tabletler bağırsakların alkali ortamında
salınmalarını sağlamak için ezilmemeli, kırılmamalı veya çiğnenmemelidir.
Özel popülasyonlara ilişkin ek bilgiler
Böbrek yetmezliği:
Asetilsalisilik asit böbrek fonksiyon bozukluğu ve akut böbrek yetmezliği riskini daha da
artırır. Böbrek fonksiyon bozukluğu olan hastalarda dikkatle kullanılmalıdır. (Bkz.
Bölüm 4.4). ECOPİRİN, ciddi böbrek yetmezliği olan hastalarda kullanılmamalıdır (bkz.
4.3).
Karaciğer yetmezliği:
Karaciğer fonksiyon bozukluğu olan hastalarda dikkatle kullanılmalıdır. (Bkz. Bölüm
4.4). ECOPİRİN, ciddi karaciğer yetmezliği olan hastalarda kullanılmamalıdır (Bkz.
Bölüm 4.3).
Pediyatrik popülasyon:
ECOPİRİN'in 18 yaş altı çocuklarda güvenlilik ve etkililiği kanıtlanmamıştır. Bu yaş
grubu için veri yoktur. Bu nedenle, 18 yaş altı çocuklarda ECOPİRİN kullanımı
önerilmez.
4.3 Kontrendikasyonlar
ECOPİRİN aşağıda belirtilen durumlarda kullanılmamalıdır:
• Asetilsalisilik aside, diğer salisilatlara veya ilacın herhangi bir bileşenine karşı aşırı
duyarlık (bkz. bölüm 6.1)
• Salisilatların veya benzer etkiye sahip maddelerin, özellikle de non-steroid
antiinflamatuvar ilaçların kullanımıyla tetiklenen astım öyküsü varlığında
• Akut gastrointestinal ülserler
• Kanama diyatezi (hemofili veya diğer hemorajik bozukluklar)
• Şiddetli böbrek yetmezliği
• Şiddetli karaciğer yetmezliği
• Şiddetli kardiyak yetmezlik
• 15 mg/hafta veya daha yüksek dozda metotreksat ile kombine kullanım
• Gebeliğin son trimesteri (bkz. bölüm 4.6)
24.4 Özel kullanım uyarıları ve önlemleri
ECOPİRİN aşağıdaki durumlarda özel bir dikkat gösterilerek kullanılmalıdır:
• Analjeziklere/antiinflamatuvar ajanlara/antiromatizmal ilaçlara karşı aşırı duyarlık
durumunda ve diğer alerjilerin varlığında.
• Kronik ve tekrarlayan ülser hastalığı da dahil olmak üzere gastrointestinal ülser öyküsü
ya da gastrointestinal kanama öyküsü varlığında.
• Antikoagülanlarla eşzamanlı tedavi söz konusu olduğunda (Diğer tıbbi ürünlerle
etkileşimler ve diğer etkileşim türleri kısmına bakınız).
• Renal fonksiyonun ya da kardiyovasküler dolaşımın bozulmuş olduğu hastalarda (örn,
renal vasküler hastalık, konjestif kalp yetmezliği, hacim deplesyonu, majör cerrahi,
sepsis ya da majör hemorajik olaylar); keza asetilsalisilik asit, böbrek yetmezliği ve akut
renal yetmezlik riskini daha da artırabilir.
• Şiddetli glikoz-6-fosfat dehidrogenaz (G6PD) eksikliği olan hastalarda asetilsalisilik asit
hemolizi veya hemolitik anemiyi indükleyebilir. Hemoliz riskini artıran faktörler yüksek
doz, ateş ve akut enfeksiyonlardır.
• Bozulmuş karaciğer fonksiyonu varlığında.
• İbuprofen ve naproksen gibi bazı NSAİİ’ler ve metamizol, asetilsalisilik asidin platelet
agregasyonu üzerindeki inhibitör etkisini azaltabilir. Asetilsalisilik asit kullanırken
metamizol veya NSAİİ almayı planlayan hastalara doktorları ile konuşmaları tavsiye
edilmelidir (Bkz. Bölüm 4.5).
• Asetilsalisilik asit bronkospazm gelişimini, astım ataklarını ya da diğer aşırı duyarlık
reaksiyonlarını tetikleyebilir. Risk faktörleri arasında önceden var olan astım, saman
nezlesi, nazal polipler ya da kronik solunum yolu hastalıkları yer alır. Aynı durum diğer
maddelere karşı alerjik reaksiyon (deri reaksiyonları, kaşıntı, ürtiker gibi) sergileyen
hastalar için de geçerlidir.
• Uygulama sonrasında trombosit agregasyonu üzerinde birkaç gün süreyle devam eden
inhibitör etkisine bağlı olarak, asetilsalisilik asit, cerrahi müdahaleler (diş çekimi gibi
küçük operasyonlar dahil) sırasında ya da sonrasında kanama eğiliminde artışa yol
açabilir.
• Düşük dozlarda, asetilsalisilik asit ürik asit atılımını azaltır. Bu durum, yatkınlığı olan
kişilerde gut ataklarını tetikleyebilir.
• Asetilsalisilik asit içeren ürünler çocuklarda ve ergenlerde görülen, ateşli veya ateşsiz
seyreden viral enfeksiyonlarda bir doktora danışılmadan kullanılmamalıdır. Bazı viral
hastalıklarda, özellikle de influenza A, influenza B ve varisella enfeksiyonlarında, çok
seyrek görülen ancak acil tıbbi müdahale gerektiren Reye sendromu riski söz konusudur.
Eşzamanlı olarak asetilsalisilik asit kullanıldığında bu risk artabilir; bununla birlikte
3herhangi bir nedensellik ilişkisi gösterilmemiştir. Bu hastalıklarda gözlenen sürekli
kusma Reye sendromunun bir işareti olabilir. Çocuklarda doktor tavsiyesi olmadan
kullanılmamalıdır. 18 yaşından küçükler için kullanılması önerilmez.
• Kardiyovasküler ya da serebrovasküler hastalıkların tedavisi için uzun süreli ECOPİRİN
tedavisine başlamadan önce her bir hasta için bireysel yarar risk değerlendirmesi
yapılmalıdır.
• Yeterli olarak kontrol edilmemiş hipertansiyon hastaları dikkatlice izlenmelidir.
• Yardımcı madde olarak içerdiği sunset yellow (günbatımı sarısı) alerjik reaksiyonlara
sebep olabilir.
4.5 Diğer tıbbi ürünler ile etkileşimler ve diğer etkileşim şekilleri
Eşzamanlı kullanımı kontrendike olan ilaçlar:
15 mg/hafta ya da daha yüksek dozlarda kullanılan metotreksat:
Metotreksatın hemotolojik toksisitesinde artış (genel olarak antiinflamatuvar ilaçlar
metotreksatın renal klirensini azaltırlar ve salisilatlar metotreksatın plazma proteinlerine
bağlanmasını inhibe ederler; bkz. bölüm 4.3).
Kullanım önlemleri gerektiren kombinasyonlar:
15 mg/hafta'dan daha düşük dozda kullanılan metotreksat:
Metotreksatın hematolojik toksisitesinde artış (genel olarak antiinflamatuvar ilaçlar
metotreksatın renal klirensini azaltırlar ve salisilatlar metotreksatın plazma proteinlerine
bağlanmasını inhibe ederler).
Metamizol ve NSAİİ:
İbuprofenin ve naproksen gibi metamizol ve bazı NSAİİ’lerin eşzamanlı (aynı gün)
kullanımı, asetilsalisilik asit tarafından indüklenen geri dönüşümsüz platelet
inhibisyonunu antagonize eder. Bu etkileşimlerin klinik ilgisi bilinmemektedir. Yüksek
kardiyovasküler risk taşıyan hastalarda ibuprofen ve naproksen gibi metamizol veya bazı
NSAİİ’ler ile tedavi, asetilsalisilik asidin kardiyovasküler koruyucu özelliklerini
sınırlayabilir (Bkz. Bölüm 4.4).
Antikoagülanlar, trombolitikler, antiplatelet ilaçlar (tiklodipin, klopidogrel gibi):
Kanama zamanı uzayabilir. Asetilsalisilik asitin trombolitiklerden önce alınması kanama
riskini arttırabilir. Bundan dolayı, trombolitik tedavi planlanan hastalarda dış veya iç
kanama (örn. morarma) belirtilerine dikkat edilmelidir.
Metamizol eş zamanlı alındığında asetilsalisilik asidin trombosit agregasyonu üzerindeki
etkisini azaltabilir. Bundan dolayı, bu kombinasyon kardiyak koruma için düşük dozda
aspirin alan hastalarda dikkatle kullanılmalıdır.
4Diğer non-steroid antiinflamatuvar ilaçlar ile birlikte salisilat kullanımı:
Sinerjistik etkiye bağlı olarak ülser ve gastrointestinal kanama riski artabilir.
Selektif Serotonin Re-uptake İnhibitörleri (SSRI):
Sinerjik etkiye bağlı olarak ülser ve üst gastrointestinal kanama riskini artırabilir.
Digoksin:
Renal atılımındaki azalmaya bağlı olarak, digoksinin plazma konsantrasyonu
yükselebilir.
Antidiyabetikler, örn: İnsülin, sülfonilüre - yüksek dozlarda asetilsalisilik asit ile
kombinasyon halinde:
Yüksek asetilsalisilik asit dozları, asetilsalisilik asidin hipoglisemik etkisi ve sülfonilüre
grubu oral antidiyabetiklerin plazma proteinine bağlanma yerinden uzaklaştırılması ile
hipoglisemik etkiyi artırabilir.
Diüretiklerin asetilsalisilik asit ile kombinasyonu:
Renal prostaglandin sentezinin azalmasına bağlı olarak glomeruler filtrasyonda azalma
olur.
Addisson hastalığında yerine koyma tedavisi için kullanılan hidrokortizon dışındaki
sistemik glukokortikoidler:
Kortikosteroid tedavisi sırasında kandaki salisilat düzeyleri azalır ve kortikosteroidler ile
salisilatların eliminasyonunun artması nedeniyle kortikosteroid tedavisi sonlandırıldıktan
sonra salisilat doz aşımı riski ortaya çıkabilir. Eş zamanlı kullanımında gastrointestinal
kanama ve ülser riskinde artış olabilir.
Anjiotensin dönüştürücü enzim inhibitörlerinin (ADE) asetilsalisilik asit ile
kombinasyonu: Vazodilatör prostaglandinlerin inhibisyonuna bağlı olarak glomeruler
filtrasyonda azalma olur. Ayrıca, antihipertansif etki azalır.
Valproik asit:
Valproik asidi proteinlere bağlanma yerinden uzaklaştırarak valproik asit toksisitesine
yol açabilir.
Alkol:
Asetilsalisilik asidin ve alkolün aditif etkisine bağlı olarak gastrointestinal mukoza
hasarında artış ve kanama süresinde uzama olabilir.
Karbonik anhidraz enzimleri:
Her ne kadar yüksek dozlar için bazı bilgiler spesifiğe edilmiş olsa da bu etkileşim
potansiyel olarak bulunabilir, ancak klinik olarak önemi bulunmamaktadır.
Sülfinpirazon, benzbromaron, probenesid gibi ürikozürikler: Ürikozürik etki azalır (renal
tübüler ürik asit eliminasyon çekişmesi).
5Özel popülasyonlara ilişkin ek bilgiler:
Özel popülasyona ilişkin etkileşim çalışması yapılmamıştır.
Böbrek yetmezliği:
Asetilsalisilik asit böbrek fonksiyon bozukluğu ve akut böbrek yetmezliği riskini daha da
artırır. Böbrek fonksiyon bozukluğu olan hastalarda özellikle dikkatle kullanılmalıdır
(Bkz. Bölüm 4.4). ECOPİRİN, ciddi böbrek yetmezliği olan hastalarda
kullanılmamalıdır (Bkz. Bölüm 4.3).
Karaciğer yetmezliği:
Karaciğer fonksiyon bozukluğu olan hastalarda dikkatle kullanılmalıdır (Bkz. Bölüm
4.4). ECOPİRİN, ciddi karaciğer yetmezliği olan hastalarda kullanılmamalıdır (Bkz.
Bölüm 4.3).
4.6 Gebelik ve laktasyon
Genel tavsiye: Gebelik kategorisi, gebeliğin son trimesteri için D; birinci ve ikinci
trimesteri için C'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Düşük doz asetilsalisilikasitin kontraseptif metodlarla klinik olarak ilişkili etkileşimini
gösteren klinik ve klinik öncesi çalışma mevcut değildir. Çocuk doğurma potansiyeli
bulunan kadınlar, uygun bir doğum kontrol yöntemi kullanmalıdır.
Gebelik dönemi
Hayvan çalışmalarında reprodüktif toksisite gösterilmiştir (Bkz. bölüm 5.3).
İkinci trimesterde tedavinin ardından duktus arteriyozus daralmasıyla ilgili raporlar
bulunmaktadır ve tedavi kesildikten sonra bunların çoğu düzelmiştir. Asetilsalisilik asit
birinci ve ikinci trimesterde açıkça zorunlu olmadığı müddetçe kullanılmamalıdır.
Hamile kalmayı düşünen ya da gebeliğin ilk ve ikinci trimesterindeki kadınlar tarafından
asetilsalisilik asit içeren ilaçlar kullanılıyorsa, doz mümkün olduğunca düşük ve tedavi
süresi de mümkün olduğunca kısa tutulmalıdır.
20. gebelik haftası ve devamından itibaren asetil salisilik aside maruziyetin ardından
duktus arteriyozus daralması için doğum öncesi takip düşünülmelidir. Duktus arteriyozus
daralması bulunursa asetil salisilik asit ile tedavi kesilmelidir.
Gebeliğin üçüncü trimesterinde ise asetilsalisilik asit kullanımı kontrendikedir (Bkz.
bölüm 4.3).
Prostaglandin sentezinin inhibisyonu, gebelik ve/veya embriyonal/fetal gelişimini
istenmeyen şekilde etkileyebilir. Epidemiyolojik çalışmalar erken gebelik döneminde
prostaglandin sentezini inhibe eden ilaçların kullanılmasının düşük ve malformasyon
6riskini artırabileceğini düşündürür. Riskin doz ve tedavi süresine göre artış gösterdiğine
inanılır (Eldeki veriler asetilsalisilik asit alımı ile düşük riskinin arttığına dair ilişkiyi
destekler nitelikte değildir). Asetilsalisilik asit için malformasyona yönelik
epidemiyolojik çalışma verileri tutarlı olmamakla birlikte, artan gastroşizis (karın
duvarının doğuştan yarık şeklinde açık olması) riski göz ardı edilmemelidir. 14.800 anne
ve çocuğunda yapılan prospektif çalışmalarda erken gebelikte (1. ve 4. aylar)
kullanımının malformasyon oranında artış ile ilişkisi bulunmamıştır.
Gebeliğin üçüncü trimesterinde kullanıldığında, tüm prostaglandin sentezi inhibitörleri
fetüste aşağıdaki etkilere neden olabilir:
-Kardiyopulmoner toksisite (duktus arteriosusun erken kapanması ve pulmoner
hipertansiyon)
-Oligohidramniozun eşlik ettiği renal yetmezliğe kadar varabilen renal fonksiyon
bozukluğu
Anne ve yeni doğan üzerinde ise aşağıdaki etkilere neden olabilir:
-Kanama zamanının uzamasına ve düşük dozlarda dahi antiagregan etkiye neden
olabilir.
-Rahim kasılmalarının inhibisyonuna, böylece de geç ya da uzun doğuma neden
olabilir.
Sonuç olarak gebeliğin üçüncü trimesterinde asetilsalisilik asit kullanımı kontrendikedir.
Laktasyon dönemi
Salisilatlar ve metabolitleri düşük miktarlarda anne sütüne geçer.
Bugüne kadar hiçbir yeni doğanda nadir kullanımları takiben advers etki
görülmediğinden, süt vermenin kesilmesi genellikle gerekli değildir. Bununla birlikte
düzenli kullanımda ya da yüksek dozlardan sonra emzirmeye devam edilmemelidir.
Üreme yeteneği / Fertilite
Salisilatların çeşitli hayvan türlerinde teratojenik etkileri olduğu bulunmuştur. Prenatal
maruziyet sonucunda, implantasyon bozuklukları, embriyotoksik ve fetotoksik etkiler
ve öğrenme kapasitesinde bozukluklar bildirilmiştir.
4.7 Araç ve makine kullanımı üzerindeki etkiler
Araç ve makine kullanma becerisi üzerinde hiçbir etki gözlemlenmemiştir.
4.8 İstenmeyen etkiler
İstenmeyen etkiler sıklık ve sistem organ sınıfı açısından aşağıdaki şekilde
sınıflandırılmıştır:
Çok yaygın (>1/10); yaygın (>1/100 ila <1/10); yaygın olmayan (>1/1.000 ila <1/100);
seyrek (>1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
7Kan ve lenf sistemi hastalıkları
Seyrek/Çok seyrek: Özellikle hipertansiyonu kontrol edilemeyen ve / veya münferit
vakalarda potansiyel olarak yaşamı tehdit edebilecek, antikoagülanlarla eş zamanlı tedavi
gören hastalarda serebral kanama gibi ciddi kanamalar bildirilmiştir.
Şiddetli glukoz-6-fosfat dehidrogenaz (G6DP) eksikliği formları olan hastalarda hemoliz
ve hemolitik anemi bildirilmiştir.
Muhtemelen kanama süresinin uzadığı, burun kanaması, dişeti kanaması, kütanöz
kanama veya ürogenital kanama gibi kanamalar (bkz. bölüm 4.4). Bu etki, kullanımdan
sonra 4 ila 8 gün kadar sürebilir.
Bağışıklık sistemi hastalıkları:
Seyrek: Özellikle astım hastalarında cilt, solunum yolları, gastrointestinal kanal ve
kardiyovasküler sistemde aşırı duyarlılık reaksiyonları. Semptomlar arasında
hipotansiyon, dispne atakları, rinit, geniz tıkanması, anafilaktik şok ve anjiyonörotik
ödem bulunabilir.
Metabolizma ve beslenme hastalıkları:
Çok seyrek: Hipoglisemi.
Düşük dozlarda asetilsalisilik asit ürik asit atılımını azaltır. Bu durum eğilimi olan
hastalarda gut ataklarına neden olabilir.
Sinir sistemi hastalıkları:
Bilinmiyor: Baş ağrısı, baş dönmesi, işitme bozukluğu, kulak çınlaması veya zihin
karışıklığı aşırı doz belirtileri olabilir (bkz. bölüm 4.9).
Gastrointestinal hastalıklar:
Yaygın: Mide yanması, mide bulantısı, kusma, karın ağrısı ve ishal gastrointestinal
kanaldan az miktarda kan kaybı (mikro hemoraj)
Yaygın olmayan: Çok seyrek vakalarda perforasyona yol açabilecek gastrointestinal
ülserler, gastrointestinal kanama (uzun süreli ECOPİRİN 100 mg kullanımı,
gastrointestinal kanaldan gizli kan kaybına bağlı olarak demir eksikliği anemisine neden
olabilir), gastrointestinal enflamasyon.
Bilinmiyor: İntestinal mukozada daha önceden bir hasar varsa, intestinal kavitede,
muhtemelen müteakip stenozla birlikte, çoklu membran oluşumu meydana gelebilir.
Dışkınızın koyu renkli olması (melena) veya kan kusmanız durumunda (her ikisi de ciddi
mide kanamasının belirtileridir) derhal doktorunuza bildirmelisiniz.
Hepato-bilier hastalıklar:
Çok seyrek: Yüksek karaciğer değerleri.
8Deri ve deri altı doku hastalıkları:
Yaygın olmayan: Cilt reaksiyonları (eritema eksudativum multiformeye kadar varan çok
seyrek vakalar).
Böbrek ve idrar yolu hastalıkları:
Çok seyrek: Böbrek fonksiyon bozukluğu ve akut böbrek yetmezliği
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)'ne bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35
99).
4.9 Doz aşımı ve tedavisi
Salisilat toksisitesi (2 gün süreyle >100 mg/kg/günlük doz toksisite oluşturabilir) kronik,
terapötik olarak kazanılmış intoksikasyondan ve çocukların ilacı kazara yutması ya da
rastlantısal intoksikasyonlar da dahil olmak üzere potansiyel olarak yaşamı tehdit
edebilecek akut intoksikasyonlardan (doz aşımı) kaynaklanabilir.
Belirti ve semptomların özgül olmaması nedeniyle kronik salisilat zehirlenmesi sinsi
seyredebilir. Hafif kronik salisilat toksisitesi ya da salisilizm genel olarak yalnızca
yüksek dozların tekrarlayan kullanımlarından sonra oluşur. Semptomları; baş dönmesi,
vertigo, kulak çınlaması, sağırlık, terleme, bulantı ve kusma, baş ağrısı ve konfüzyondur;
bunlar dozun düşürülmesiyle kontrol edilebilir. Kulak çınlaması, 150 ila 300
mikrogram/ml düzeyindeki plazma konsantrasyonlarında oluşabilir. Daha ciddi advers
olaylar 300 mikrogram/ml'nin üzerindeki konsantrasyonlarda gözlenir.
Akut intoksikasyonun temel özelliği asit-baz dengesinde yaşa ve intoksikasyonun
şiddetine göre değişebilecek şiddetli bozulmadır. Çocuklardaki en yaygın görünüm
metabolik asidozdur. Zehirlenmenin şiddeti tek başına plazma konsantrasyonlarından
kestirilemez. Asetilsalisilik asidin emilimi gastrik boşalmanın azalmasına, midede
konkresyon oluşumuna bağlı olarak ya da enterik (gastro resistant) preparatların alımı
sonucu gecikebilir. Asetilsalisilik asit intoksikasyonunun yönetimi, durumun düzeyi,
evresi ve klinik semptomları göz önünde bulundurularak ve standart zehirlenme yönetimi
tekniklerine uygun olarak belirlenir. Öncelikli olarak yapılması gerekenler ilacın
atılımının hızlandırılması ile elektrolit ve asit- baz metabolizmasının düzeltilmesi
olmalıdır.
Salisilat zehirlenmesinin karmaşık patofizyolojik etkilerine bağlı olarak belirti ve
semptomlar/tetkiklere ilişkin bulgular aşağıdakileri kapsayabilir:
9Belirti ve semptomlar Tetkiklere ilişkin Terapötik
bulgular önlemler
HAFİF ve orta şiddetli Gastrik lavaj,
İNTOKSİKASYON tekrarlayan aktif
kömür
uygulaması, zorlu
alkali diürez
Taşipne, hiperventilasyon, Alkalemi, alkalüri Sıvı ve elektrolit
solunumsal alkaloz dengesinin
sağlanması
Diyaforez
Bulantı, kusma
ORTA VE ŞİDDETLİ Gastrik lavaj,
İNTOKSİKASYON tekrarlayan aktif
kömür
uygulaması, zorlu
alkalin diürez,
şiddetli olgularda
hemodiyaliz
Kompansatuvar metabolik Asidemi, asidüri Sıvı ve elektrolit
asidozun eşlik ettiği dengesinin
solunumsal alkaloz sağlanması
Hiperpireksi Sıvı ve elektrolit
dengesinin
sağlanması
Solunumsal:
hiperventilasyon, non-
kardiyojenik pulmoner
ödemden solunum
durması, asfiksiye kadar
değişir
Kardiyovasküler: Kan basıncında,
disaritmiler, EKG'de değişiklikler
hipotansiyondan gibi
kardiyovasküler areste
kadar değişir
Sıvı ve elektrolit kaybı; Hipokalemi, Sıvı ve elektrolit
dehidratasyon, oligüri ila hipernatremi, dengesinin
böbrek yetmezliği hiponatremi, böbrek sağlanması
fonksiyonunda
değişiklikler gibi
Glukoz metabolizmasında Hiperglisemi,hipoglise
bozulma, ketoz mi (özellikle
çocuklarda)
10Keton düzeylerinde
artış
Kulak çınlaması, sağırlık
Gastrointestinal kanama
Hematolojik: trombosit Örnek; PT'de uzama,
inhibisyonundan hipoprotrombinemi
koagülopatiye kadar
değişir
Nörolojik: letarji,
konfüzyondan koma ve
nöbetlere uzanan bir
aralıkta klinik
görünümlerle seyreden
toksik ensefalopati ve
MSS baskılanması
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antitrombotik ajanlar, trombosit agregasyon inhibitörü (Heparin
hariç)
ATC kodu: B01AC06
Etki mekanizması
Asetilsalisilik asit, trombositlerde tromboksan A2 sentezini engelleyerek trombosit
agregasyonunu inhibe eder. Etki mekanizması, siklooksijenaz-1 ve 2 (COX-1 ve 2) geri
döndürülemez şekilde inhibisyonuna dayanır. Trombositlerin bu enzimi yeniden
sentezlemesi mümkün olmadığından, bu inhibe edici etki özellikle trombositlerde
belirgindir. Asetilsalisilik asidin, trombositler üzerinde ayrıca diğer inhibe edici etkileri
olduğu düşünülmektedir. Bu nedenle, çeşitli vasküler endikasyonlarda kullanılır.
Asetilsalisilik asit, analjezik, antipiretik ve antiinflamatuvar özellikleri ile asidik, steroid
olmayan antiinflamatuvar ilaçlar grubuna aittir. Daha yüksek oral dozlar, ağrıyı
dindirmek ve soğuk algınlıkları veya grip gibi hafif ateşli durumlarda, ateşin düşürülmesi
ve eklem ve kas ağrılarının dindirilmesi ve akut veya romatoid artrit, osteoartrit ve
ankilozan spondilit gibi kronik inflamatuvar bozukluklarda kullanılır.
5.2 Farmakokinetik özellikler
Emilim:
Asetilsalisilik asit oral uygulama sonrası, gastrointestinal kanaldan hızla ve tamamen
emilir. Asetilsalisilik asit emilim sırasında ve sonrasında ana metaboliti olan salisilik
aside dönüşür. ECOPİRİN enterik kaplı (gastro resistant) tabletlerin aside dayanıklı
11formülasyonları nedeniyle, etkin madde mide yerine bağırsağın alkali ortamında
salıverilir. Bu sebeple, asetilsalisilik asidin C değerine enterik (gastro resistant)
maks
tabletlerin alınmasının ardından 2-7 saat içinde ulaşılır, yani çabuk salımlı tabletlere göre
daha geç olur.
Eş zamanlı yemek sindirimi asetilsalisilik asidin gecikmeli ancak tam emilimine yol
açar, bu da yemeklerle birlikte alımın, emilim miktarından ziyade emilin hızını
değiştirdiğini gösterir. Bununla birlikte, asetilsalisilik asidin total plazma maruziyeti ile
trombosit agregasyonu üzerindeki engelleyici etkisi arasındaki mekanik ilişki
dolayısıyla, ECOPİRİN emilimindeki gecikme uygun trombosit agregasyonu
inhibisyonu sağlamak üzere düşük dozda Aspirin ile yapılan kronik tedavi için uygun
kabul edilmez. Ancak, formülasyonun mide asidine dayanıklılığını sağlamak üzere,
ECOPİRİN tercihen yemeklerden (en az 30 dakika) önce bolca sıvı ile alınmalıdır (Bkz.
Bölüm 4.2).
Dağılım:
Asetilsalisilik asit ve salisilik asit, plazma proteinlerine geniş ölçüde bağlanır ve hızla
vücuda dağılır.
İnsan plazmasındaki protein başlanması, konsantrasyona bağlıdır; %49 ile %70 üzeri
aralığındaki değerler (asetilsalisilik asit) ve %66 ile %98 aralığındaki değerler (salisilik
asit) bildirilmiştir.
Asetilsalisilik asit tüketiminden sonra, serebrospinal sıvıda ve sinoviyal sıvıda salisilik
asit tespit edilmiştir.
Salisilik asit anne sütüne geçer ve plasenta bariyerini geçer (Bkz. Bölüm 4.6).
Biyotransformasyon:
Asetilsalisilik asit, emilim sırasında ve sonrasında, ana etkin metaboliti olan salisilik
aside dönüşür.
Ana ilaç asetilsalisilik asit, emilim sırasında ve sonrasında, ana metaboliti olan salisilik
aside dönüşür. Asetisalisilik asidin asetil grubu, intestinal mukozadan geçerken bile
hidrolitik olarak ayrışmaya başlar ama bu işlem esas olarak karaciğerde gerçekleşir. Ana
metabolit olan salisilik asit, ağırlıklı olarak hepatik metabolizma tarafından elimine
edilir. Metabolitleri, salisilurik asit, salisilik fenolik glukuronid, salisilasil glukuronid,
gentisik asit ve gentisurik asittir.
Eliminasyon:
Salisilik asidin metabolizması karaciğer enzimi kapasitesi ile sınırlı olduğundan
eliminasyon kinetiği doza bağlıdır. Eliminasyon yarı ömrü, bu nedenle, düşük dozlar
sonrasında 2 - 3 saat arasında değişir ve yüksek dozlar sonrasında yaklaşık 15 saate
çıkar. Salisilik asit ve metabolitleri, esas olarak böbrek yoluyla atılır.
Doğrusallık / doğrusal olmayan durum:
Asetilsalisilik asit kinetiği ilk geçiş sürecini takip eder. Bu sebeple, terapotik dozlarda
farmakokinetiği doğrusaldır. Asetilsalisilik asidin mevcut farmakokinetik verileri 100
mg ila 500 mg doz aralığında, doz oransallığı açısından klinik bir anlamlı sapma
göstermez.
125.3 Klinik öncesi güvenlilik verileri
Asetilsalisilik asidin klinik öncesi güvenlilik profili iyi belgelenmiştir.
Hayvan çalışmalarında salisilatlar böbrek hasarına ve gastrointestinal ülserlere yol
açmıştır.
Asetilsalisilik asit, mutajenik potansiyeline bağlı olarak, in vitro ve in vivo olarak
mutajenisite yönünden ayrıntılı şekilde incelenmiştir. Genel bulgular, mutajenik etkiye
ilişkin herhangi bir kanıt ortaya çıkarmamıştır. Aynı durum karsinojenisite çalışmaları
açısından da geçerlidir.
Salisilatlar, hayvan çalışmalarındaki birkaç hayvan numunesinde, teratojenik etkiler
göstermiştir. Doğum öncesi maruz kalma sonrasında, implantasyon bozuklukları,
embriyotoksik ve fetotoksik etkiler ve yavrularda öğrenme yeteneği bozukluğu
tanımlanmıştır.
6. FARMASÖTİK BİLGİLER
6.1 Yardımcı maddelerin listesi
Mikrokristalin Selüloz (112)
Nişasta
Ac-Di-sol (kroskarmelloz sodyum)
Hidroksipropil metil selüloz
Trietil Sitrat
Talk 8070
Talk
Sunset Yellow
Eudragit-L30D Solids
6.2 Geçimsizlikler
Bilinen herhangi bir geçimsizliği yoktur.
6.3 Raf ömrü
24 ay
6.4 Saklamaya yönelik özel uyarılar
25oC altındaki oda sıcaklığında saklayınız.
6.5 Ambalajın niteliği ve içeriği
30 ve 90 tabletlik blister ambalajlarda.
136.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü
Yönetmeliği" ve "Ambalaj Atıklarının Kontrolü Yönetmeliği"ne uygun olarak imha
edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mahallesi, Eski Büyükdere Caddesi No:4 34467
Maslak/Sarıyer/İstanbul
Tel: 0212 366 84 00
Faks: 0212 276 20 20
8. RUHSAT NUMARASI
180/85
9. İLK RUHSAT TARİHİ
İlk ruhsat tarihi: 23.12.1996
Ruhsat yenilenme tarihi:
10. KÜB'ÜN YENİLENME TARİHİ
…/…/…
14