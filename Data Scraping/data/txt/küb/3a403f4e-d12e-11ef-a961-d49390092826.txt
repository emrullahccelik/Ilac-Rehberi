KISA ÜRÜN BİLGİSİ
1. BEŞERİ TIBBİ ÜRÜNÜN ADI
DUOPROST göz damlası
2. KALİTATİF VE KANTİTATİF BİLEŞİM
Her 1 ml çözeltide:
Etkin madde:
Latanoprost 50 mikrogram
Timolol maleat 6,83 mg*
Yardımcı maddeler:
Benzalkonyum klorür 200 mikrogram
Sodyum dihidrojen fosfat dihidrat 5,20 mg
Disodyum fosfat dodekahidrat 11,85 mg
Sodyum klorür 4,10 mg
1M Hidroklorik asit pH 6,0 için k.m.
1M Sodyum hidroksit pH 6,0 için k.m.
Saf su, k.m. 1,00 ml
* 5 mg/ml timolol eşdeğeri.
Yardımcı maddeler için, 6.1’e bakınız.
3. FARMASÖTİK FORM
Göz damlası çözeltisi
DUOPROST berrak, renksiz çözeltidir. Görünür partikül olmamalıdır.
4. KLİNİK ÖZELLİKLER
4.1 Terapötik endikasyonlar
Beta-blokerler, prostaglandinler veya intraoküler basıncı azaltan diğer topikal ilaçlara yeterli
yanıt vermeyen oküler hipertansiyonu ve açık-açılı glokomu olan hastalarda intraoküler
basıncı düşürmede endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Erişkinler için önerilen tedavi, hastalıktan etkilenmiş göz(ler)e günde bir kez, bir damla
damlatılması şeklindedir.
Bir doz atlandığında, tedaviye bir sonraki dozu önceden planlandığı zamanda uygulayarak
devam edilmelidir. Latanoprostun günde 1 kereden fazla kullanılması göz tansiyonu düşürücü
etkisini azalttığı bilindiğinden DUOPROST günde bir kereden fazla kullanılmamalıdır.
1DUOPROST damlatılmadan önce kontakt lensler çıkartılmalıdır. Lensler 15 dakika sonra
yeniden takılabilir (bkz. Bölüm 4.4 Özel kullanım uyarıları ve önlemleri).
Nazolakrimal kanalın tıkanması ile veya göz kapağını iki dakika kapalı tutarak kullanımı,
sistemik absorbsiyonu düşürür. Bu uygulama sistemik istenmeyen etkileri azaltıp, lokal etkiyi
artırabilir.
Birden fazla göz damlası kullanılıyorsa, ilaçlar en az beş dakika arayla uygulanmalıdır.
Uygulama şekli:
Göze damlatılarak aşağıdaki şekilde uygulanır.
1 2 3
1. Ellerinizi yıkayınız ve rahat bir şekilde oturunuz ya da ayakta durunuz.
2. Şişenin kapağını döndürerek açınız. Bu kapak saklanmalıdır.
3. Parmağınızın uç bölümünü kullanarak, hasta gözünüzün alt göz kapağını aşağıya
doğru yavaşça çekiniz (Şekil 1).
4. Damlatıcının ucunu gözünüze yaklaştırın ancak gözünüze değdirmeyiniz (Şekil 2).
5. Damlatıcıyı yavaşça sıkınız ve gözünüze sadece bir damla damlatınız. Daha sonra göz
kapağını serbest bırakınız.
6. DUOPROST kullanımından sonra, parmağınız ile gözünüzün kenarından burnunuza
doğru 2 dakika bastırınız (Şekil 3). Bu latanoprost ve timololün vücudunuzun diğer
bölümlerine geçişini engellemeye yardımcı olacaktır.
7. Doktorunuz diğer gözünüze de uygulamanızı söyledi ise, ona da aynı şekilde
uygulama yapınız.
8. Şişenin kapağı ile şişeyi kapatınız.
Özel popülasyonlara ilişkin ek bilgiler:
Böbrek/Karaciğer yetmezliği:
Mevcut değildir.
Pediyatrik popülasyon:
Çocuklar ve adolesanlardaki güvenlilik ve etkililik saptanmadığından, DUOPROST’un bu yaş
gruplarında kullanımı önerilmez.
Geriyatrik popülasyon:
Doz erişkin dozu ile aynıdır.
24.3 Kontrendikasyonlar
DUOPROST aşağıda belirtilen hastalarda kontrendikedir:
 Ciddi kronik obstrüktif akciğer hastalığı, bronşiyal astım veya bronşiyal astım
hikayesinin de dahil olduğu reaktif havayolu hastalıkları.
 Sinüs bradikardisi, hasta sinüs sendromu, sinoatriyal blok, kalp pili ile kontrol altına
alınamayan ikinci veya üçüncü derece atriyoventriküler blok, belirgin kalp yetmezliği,
kardiyojenik şok.
 DUOPROST’un bileşiminde bulunan latanoprost, timolol maleat veya ürünün
bileşimindeki maddelerden herhangi birine karşı aşırı duyarlılık.
4.4 Özel kullanım uyarıları ve önlemleri
Sistemik etkiler:
Diğer topikal uygulanan oftalmik ilaçlar gibi DUOPROST göz damlası çözeltisi de sistemik
olarak emilir. İlacın bileşiminde bulunan beta adrenerjik etkili timolole bağlı olarak, sistemik
beta adrenerjik blokerlerle ortaya çıkan kardiyovasküler, pulmoner ve diğer advers etkilerle
aynı tipte etkiler görülebilir. Topikal oftalmik kullanım sonrasında görülen sistemik advers
olayların oranı sistemik kullanıma göre daha azdır.
Kardiyak bozukluklar:
Kardiyovasküler hastalıkları (koroner kalp hastalığı Prinzmetal anjina ve kalp yetmezliği gibi)
ve hipotansiyonu olan hastalarda beta blokerler ile tedavi dikkatli değerlendirmeli ve diğer
aktif maddeler ile tedavi düşünülmelidir. Kardiyovasküler hastalıkları olan hastalar, hastalığın
kötüye gitmesi ve advers reaksiyonlar açısından izlenmelidir.
İletim zamanına negatif etkilerinden dolayı beta blokörler, birinci derece kalp bloğu olan
hastalarda dikkatli kullanılmalıdır.
Timolol uygulamasını takiben, kardiyak reaksiyonlar ve nadir olarak kalp yetmezliğine bağlı
ölüm vakaları bildirilmiştir.
Vasküler bozukluklar:
Periferik dolaşım bozukluğu/düzensizliği (Raynaud hastalığı veya Raynaud sendromunun ağır
formları gibi) olan hastalar tedavi edilirken dikkatli olunmalıdır.
Solunum bozuklukları:
Bazı oftalmik beta blokörlerin kullanımı ile astım hastalarında bronkospazma bağlı ölüm ile
sonuçlanan solunum reaksiyonları bildirilmiştir. DUOPROST hafif/orta derecede kronik
obstruktif akciğer hastalığı (KOAH) olan hastalarda dikkatli olarak ve sadece hastaya yararı,
potansiyel riskin üzerinde ise kullanılmalıdır.
Hipoglisemi/diyabet:
Beta blokerler, spontan hipoglisemiye eğilimli hastalarda veya labil diyabeti olanlarda, akut
hipogliseminin belirti ve semptomlarını maskeleyebileceğinden dikkatli kullanılmalıdır.
Beta blokerler ayrıca hipertriodizm belirtilerini de maskeleyebilirler.
Korneal bozukluklar:
Oftalmik beta blokörler göz kuruluğunu indükleyebilirler. Kornea ile ilgili hastalığı olanlarda
dikkatli kullanılmalıdır.
3Diğer beta blokör ajanlar:
Timololün sistemik beta blokör ilaç alan hastalarda kullanılması halinde, intraoküler basınç
üzerine veya sistemik beta blokaja bağlı olarak bilinen etkilerinde artış gözlenebilir. Hastanın
cevabı yakinen takip edilmelidir. İki lokal beta blokörün bir arada kullanılması önerilmez.
Anafilaktik reaksiyonlar:
Beta blokerlerle tedavi sırasında, çeşitli alerjenlere karşı atopi hikayesi veya ciddi anafilaktik
reaksiyon hikayesi olan hastalar, bu alerjenlerle tekrarlanan maruziyetlerle daha duyarlı hale
gelebilir ve anafilaktik reaksiyonları tedavi etmek için uygulanan alışılmış adrenalin
(epinefrin) dozlarına yanıt vermeyebilirler.
Koroidal ayrılma
Filtrasyon cerrahileri sonrasında aköz baskılayıcı tedavi (ör. timolol, asetazolamid gibi)
uygulanmasıyla koroidde ayrılma bildirilmiştir.
Cerrahi anestezi
Beta-blokör oftalmik preperatlar adrenalinin sistemik beta agonist etkisini bloke edebilirler.
Hastanın timolol kullandığı anestezi doktoruna bildirilmelidir.
Birlikte uygulanan tedaviler:
Timolol diğer ilaçlar ile etkileşebilir (bkz. Bölüm 4.5 Diğer tıbbi ürünler ile etkileşimler ve
diğer etkileşim şekilleri).
İki lokal beta blokerin veya iki lokal prostaglandinin bir arada kullanılması önerilmez.
Oküler etkiler
Latanoprost, iristeki kahverengi pigmentin miktarını artırarak, zamanla göz rengini
değiştirebilir. Latanoprost göz damlalarıyla edinilen deneyime benzer olarak, DUOPROST ile
bir yıla kadar tedavi edilen tüm hastaların %16-20’sinde artan iris pigmentasyonu
görülmüştür (fotoğraflara dayanarak). Bu etki özellikle irisin yeşil-kahverengi, sarı-
kahverengi veya mavi/gri-kahverengi gibi karışık renkli olduğu hastalarda gözlenmiştir ve
irisin stromal melanositlerindeki melanin içeriğinin artmasına bağlıdır. Etkilenmiş gözde tipik
olarak pupillaların çevresindeki kahverengi pigmentasyon merkezden perifere doğru genişler,
ancak irisin tümü veya bir bölümü daha kahverengi bir görünüm alabilir. Latanoprostla
gerçekleştirilen klinik çalışmalarda, göz renginin homojen mavi, gri, yeşil veya kahverengi
olduğu hastalarda, iki yıllık tedavi süresince nadiren değişiklik gözlenmiştir. İris renk
değişikliği yavaş oluşur ve birkaç aydan birkaç yıla kadar fark edilmeyebilir. Renk
değişikliğinin herhangi bir semptom veya patolojik değişikliğe neden olduğu saptanmamıştır.
Beş sene süreyle iris pigmentasyonunu değerlendirmek için yapılan bir klinik çalışmada,
latanoprostun kullanımına devam edildiği zaman bile artmış pigmentasyondan dolayı advers
sonuç olduğuna dair delil yoktur. Bu sonuçlar 1996’dan itibaren elde edilen pazarlama sonrası
deneyimle uyumludur. Ayrıca, artmış iris pigmentasyonu gelişmesinden bağımsız olarak
intraoküler basınç azalmaları benzerdir. Böylelikle, artmış iris pigmentasyonu gelişen
hastalarda latanoprost ile tedaviye devam edilebilir. Bu hastalar düzenli olarak kontrol
edilmeli ve klinik duruma göre gerekirse tedavi kesilmelidir.
Artmış iris pigmentasyonunun başlangıcı tipik olarak tedavinin ilk yılı içinde, nadiren ikinci
veya üçüncü yılında olur ve tedavinin dördüncü yılından sonra görülmez. İris pigmentasyonu
4gelişme hızı zamanla azalır ve beş yılda stabil olur. Artan pigmentasyonun etkisi beş yıldan
sonraki dönemde değerlendirilmemiştir.
Tedavinin kesilmesini takiben kahverengi iris pigmentindeki artış devam etmez, ancak ortaya
çıkmış olan renk değişikliği kalıcı olabilir.
İris üzerindeki ben ve çiller ise tedaviden etkilenmez.
Trabeküler ağ veya ön kamarada başka bir yerde pigment birikimi gözlenmemiştir, ancak
hastalar düzenli olarak muayene edilmeli ve iris pigmentasyonunda artış ortaya çıkarsa tedavi
kesilmelidir.
Tedavinin uygulamaya konulmasından önce hastalar, göz renginde değişiklik olabileceği
konusunda bilgilendirilmelidir. Tek taraflı tedavi, iki gözün kalıcı olarak birbirinden farklı
renkte olmasına neden olabilir.
Enflamatuvar, neovasküler veya kronik açı kapanması glokomda, psödofakik hastalardaki
açık açılı glokomda ve pigmenter glokomda latanoprost ile klinik deneyim yoktur.
Latanoprostun pupilla üzerinde etkisi yoktur veya azdır, ancak akut kapalı açılı glokom
ataklarında klinik deneyim bulunmamaktadır. Bu nedenle, daha fazla deneyim elde edilinceye
kadar DUOPROST’un bu durumlarda dikkatli kullanılması önerilir.
Latanoprostla tedavi sırasında, kistoid maküler ödemin de dahil olduğu maküler ödem
vakaları bildirilmiştir. Bu raporlar çoğunlukla afakik hastalarla, posterior lens kapsülünde
yırtılma olan psödofakik hastalarla veya maküler ödem açısından risk faktörü bulunan
hastaları kapsamaktadır. DUOPROST bu hastalarda dikkatli kullanılmalıdır.
DUOPROST kullanımı ile ilişkili olarak geri dönüşümü olabilen göz kapağı derisinde
koyulaşma bildirilmiştir.
DUOPROST ile tedavi edilen gözün kirpiklerinde ve ayva tüylerinde tedrici değişiklikler
olabilir; bu değişiklikler uzunluk, kalınlık, pigmentasyon ve kirpik veya vellus kıllarının
sayısında artış ve kirpiklerin yanlış yönde büyümesidir. Kirpik değişiklikleri tedavi
kesildikten sonra geri dönüşümlüdür.
Kontakt lens kullanımı
DUOPROST oftalmik ürünlerde koruyucu madde olarak yaygın kullanılan benzalkonyum
klorür içerir. Benzalkonyum klorürün noktalı keratopati ve/veya toksik ülseratif keratopatiye
yol açtığı bildirilmiştir. Gözde iritasyona sebebiyet verebilir. Yumuşak kontakt lenslerle
temasından kaçınılmalıdır (bkz. Bölüm 4.2 Pozoloji ve uygulama şekli). Uygulamadan önce
kontakt lensler çıkartılmalı ve lensleri takmak için en azından 15 dakika beklenmelidir.
Yumuşak kontakt lenslerin renklerinin bozulmasına neden olduğu bilinmektedir. Göz
kuruluğu olan hastalarda veya korneanın risk altında olduğu koşullarda sık veya uzun süreli
DUOPROST kullanımı yakından izleme gerektirir (bkz. Bölüm 4.2 Pozoloji ve uygulama
şekli).
DUOPROST, herpetik keratit öyküsü olan hastalarda dikkatli kullanılmalıdır, aktif herpes
simpleks keratiti olgularında ve özellikle prostaglandin analogları ile ilişkili yineleyen
herpetik keratit öyküsü olan hastalarda kullanımından kaçınılmalıdır.
5DUOPROST sodyum içermektedir ancak, uygulama yolu nedeniyle herhangi bir uyarı
gerekmemektedir.
4.5 Diğer tıbbi ürünler ile etkileşimler ve diğer etkileşim şekilleri
DUOPROST ile hiçbir spesifik ilaç etkileşim çalışması gerçekleştirilmemiştir.
İki prostaglandin analoğunun birlikte oftalmik uygulanmasını takiben intraoküler basınçta
çelişkili yükselme olduğuna dair raporlar mevcuttur. Dolayısıyla, iki veya daha fazla
prostaglandinin, prostaglandin analoğunun veya prostaglandin türevlerinin kullanımı
önerilmez.
Timolol ile CYP2D6 inhibitörleri (kinidin, fluoksetin, paroksetin gibi) birlikte kullanıldığında
sistemik beta blokaj etkisini (kalp hızında düşüş, depresyon) potansiyelize ettiği
raporlanmıştır.
Halen bir oral beta adrenerjik bloker ajan almakta olan hastalara DUOPROST verildiğinde
intraoküler basınç üzerindeki etki veya sistemik beta blokajın bilinen etkileri
kuvvetlenebileceğinden iki veya daha fazla topikal beta adrenerjik bloker ajanın birlikte
kullanımı önerilmez.
Oftalmik beta-blokerlerin adrenalin ile eşzamanlı kullanılması halinde bazen midriazise neden
olduğu bildirilmiştir.
Timolol içeren göz damlalarının oral kalsiyum kanal blokerleri, beta adrenerjik blokörler,
antiaritmikler (amiodaron dahil), dijital glikozidler, parasempatomimetikler ve guanetidin ile
birlikte uygulanması halinde, hipotansiyon ve/veya belirgin bradikardiye yol açan aditif etki
olasılığı vardır.
Beta blokerler alınırken, klonidinin ani kesilmesine karşı hipertansif reaksiyon
kuvvetlenebilir.
Beta blokerler antidiyabetik ajanların hipoglisemik etkilerini artırabilir. Beta blokerler
hipoglisemi belirti ve semptomlarını maskeleyebilirler (bkz. Bölüm 4.4 Özel kullanım
uyarıları ve önlemleri).
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli bilgi bulunmamaktadır.
Gebelik dönemi
Fertilite:
Hayvan çalışmalarında, latanoprost ve timololün, kadın veya erkek fertilitesi üzerinde bir
etkisi bulunmamıştır.
6Latanoprost:
Latanoprostun gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
Bölüm 5.3 Klinik öncesi güvenlilik verileri). İnsanlara yönelik potansiyel risk
bilinmemektedir.
Timolol:
Timololün gebe kadınlarda kullanımına ilişkin yeterli veri mevcut değildir. Timolol gebe
kadınlarda sadece eğer gerçekten gerekli ise kullanılmalıdır. Sistemik emilimi düşürmek için
bölüm 4.2’ye bakınız.
Beta blokörlerin kullanımı ile ilgili yapılan epidemiyolojik çalışmalarda malformatif etki
izlenmezken, beta blokörlerin oral yolla alımı sonucunda rahim içi büyüme geriliği için risk
gözlenmiştir. Ayrıca, doğum öncesi beta blokör alımı sonucu yeni doğanlarda beta blokaj
(bradikardi, hipotansiyon, solunum baskılanması ve hipoglisemi gibi) bulgu ve belirtileri
gözlenmiştir.
Eğer doğum öncesinde DUOPROST kullanılmış ise, yeni doğan, hayatının ilk günlerinde
dikkatlice izlenmelidir.
Bu nedenlerle DUOPROST gebelik sırasında kullanılmamalıdır (bkz. Bölüm 5.3 Klinik
öncesi güvenlilik verileri).
Laktasyon dönemi
Beta blokörler anne sütüne geçerler. Ancak timolol göz damlasının terapötik dozunun, yeni
doğanda beta blokaj etkisi yaratacak miktarda anne sütüne geçmesi beklenmez. Sistemik
emilimi azaltmak için bölüm 4.2’ye bakınız.
Latanoprost ve metabolitleri anne sütüne geçebilir. Bu nedenle DUOPROST emziren
kadınlarda kullanılmamalıdır.
Üreme yeteneği/Fertilite
Hayvan çalışmalarında latanoprostun erkek ve dişi sıçanlarda üreme yeteneği üzerine etkisi
görülmezken, tavşan ve sıçanlarda teratojenik potansiyeli olduğu görülmemiştir. Sıçanlara
intravenöz yolla verilen 250 mikrogram/kg/gün’e kadar olan dozlarda embriyotoksisite
görülmemiştir. Ancak latanoprost tavşanlara 5 mikrogram/kg/gün (klinik dozun yaklaşık 100
katı) ve daha yüksek dozlarda verildiğinde gecikmiş rezorpsiyon, düşük (aborsiyon) ve düşük
doğum ağırlığı insidansında artışla karakterize embriyofetal toksisiteye neden olmuştur.
Timolol ile sıçanlar üzerinde yapılan üreme ve fertilite çalışmalarında, dişi ve erkek sıçanların
fertilitesi üzerinde herhangi bir advers etki görülmemiştir (bkz. Bölüm 5.3 Klinik öncesi
güvenlik verileri).
4.7 Araç ve makine kullanımı üzerindeki etkiler
Göz damlasının damlatılması, diğer göz ilaçlarında da olduğu gibi, geçici olarak görme
bulanıklığına neden olur. Bu durum geçinceye kadar, hastalar araç ve makine
kullanmamalıdır.
74.8 İstenmeyen etkiler
Latanoprost için, yan etkilerin çoğu oküler sistemle ilgilidir. Latanoprostun önemli
çalışmalarının uzun dönemli takiplerinde latanoprost kullanan hastaların %16-20’sinde kalıcı
olabilen iris pigmentasyonunda artışı olduğu görülmüştür. Açık etiketli, 5 yıllık bir
latanoprost güvenlilik çalışmasında hastaların %33’ünde iris pigmentasyonu gelişmiştir (bkz.
Bölüm 4.4 Özel kullanım uyarıları ve önlemleri). Diğer oküler etkiler genellikle geçici ve ilaç
uygulaması sırasında ortaya çıkmaktadır. Timolol için en ciddi advers olaylar sistemik olup
bunlar bradikardi, aritmi, konjestif kalp yetmezliği, bronkospazm ve alerjik reaksiyonlardır.
Diğer topikal oftalmik ilaçlarda olduğu gibi timolol sistematik dolaşıma geçebilir. Bu durum
sistemik beta blokörlerde görülen benzer yan etkilerin görülmesine neden olabilir. Sistemik
advers etkilerin oranı, topikal oftalmik preparatlarda, sistemik alıma göre daha düşüktür.
Listelenmiş advers reaksiyonlar oftalmik beta blokörler grup etkisi ile görülen advers etkileri
de içermektedir.
DUOPROST ile yapılan klinik çalışmalarda görülen tedavi ile ilgili advers olaylar sistem,
organ sınıfı ve sıklık gruplandırmasına göre şu şekilde verilmiştir: (çok yaygın (≥ 1/10);
yaygın (≥ 1/100 ila < 1/10); yaygın olmayan (≥ 1/1.000 ila < 1/100); seyrek (≥ 1/10.000 ila <
1/1.000); çok seyrek (< 1/10.000); bilinmiyor (eldeki verilerden hareketle tahmin edilemiyor)
açısından aşağıda listelenmiştir:
Sinir sistemi hastalıkları
Yaygın olmayan: Baş ağrısı
Göz hastalıkları
Çok yaygın: İriste pigmentasyon artışı
Yaygın: Gözde iritasyon (batma, yanma ve kaşınma dahil), göz ağrısı
Yaygın olmayan: Göz hiperemisi, konjonktivit, bulanık görme, gözyaşı salgılanmasında artış,
blefarit, korneada bozulma
Deri ve deri altı doku hastalıkları
Yaygın olmayan: Deri döküntüsü, kaşıntı
Aşağıdaki advers olaylar DUOPROST’un bileşimindeki ilaçlar ile yapılan klinik
çalışmalardan, spontan bildirimlerden ve mevcut literatürlerden elde edilen bilgilere
dayanmaktadır.
Latanoprost için bu advers olaylar şunlardır:
Enfeksiyon ve Enfestasyonlar
Bilinmiyor: Herpetik keratit
Sinir sistemi hastalıkları
Bilinmiyor: Sersemlik, baş dönmesi
Göz hastalıkları
Bilinmiyor: Kirpik ve vellus kıllarında değişiklikler (uzunluk, kalınlık, pigmentasyon, sayı
artışı), punktat epiteliyal erezyonlar, periorbital ödem, irit/üveit, maküler ödem (afakik
hastalar, lens arka kapsül yırtığı olan hastalar veya maküler ödem gelişme açısından risk
faktörleri taşıdığı bilinen hastalar), kuru göz, keratit, kornea ödemi ve erezyonları, bazen
8gözde tahrişine neden olabilen kirpiklerin yanlış yöne uzaması, iris kisti, fotofobi, göz kapağı
kıvrımının derinleşmesi ile sonuçlanan periorbital ve göz kapağı değişiklikleri
Kardiyak hastalıklar
Bilinmiyor: Önceden hastalığı olanlarda anjinanın şiddetlenmesi, çarpıntı
Solunum sistemi, göğüs boşluğu ve mediastinal hastalıklar
Bilinmiyor: Astım, astımın kötüleşmesi, dispne
Deri ve deri altı doku hastalıkları
Bilinmiyor: Palpebral deri renginde koyulaşma
Kas-iskelet hastalıkları, bağ doku ve kemik hastalıkları
Bilinmiyor: Eklem ve kas ağrısı
Genel bozukluklar ve uygulama bölgesine ilişkin hastalıklar
Bilinmiyor: Göğüs ağrısı
Timolol için bu advers olaylar şunlardır:
Bağışıklık sistemi hastalıkları
Bilinmiyor: Anjiyoödem, ürtiker, lokalize ve yaygın döküntü, kaşıntı, anafilaktik reaksiyonlar
dahil sistemik alerjik reaksiyonların belirti ve bulguları
Metabolizma ve beslenme hastalıkları
Bilinmiyor: Hipoglisemi
Psikiyatrik hastalıklar
Bilinmiyor: Davranışlarda değişiklik, konfüzyon, halüsinasyon, anksiyete, disoryantasyon,
gerginlik ve hafıza kaybını içeren ruhsal dengesizlik, depresyon, libido azalması, insomnia,
kabus görme.
Sinir sistemi hastalıkları
Bilinmiyor: Sersemlik, parestezi, serebral iskemi, serebrovasküler olay, myastenia gravis
semptomlarının kötüleşmesi, bayılma, baş ağrısı.
Göz hastalıkları
Bilinmiyor: Oküler iritasyon belirti ve bulguları (yanma, batma, kaşıntı, sulanma, kızarıklık
gibi), blefarit, keratit, görmede bulanıklık, korneal duyarlılığın azalması, kuru göz, çift
görme, pitoz, koroidal ayrılma (filtrasyon cerrahisini takiben), korneal erozyon.
Kulak ve iç kulak hastalıkları
Bilinmiyor: Kulak çınlaması.
Kardiyak hastalıklar
Bilinmiyor: Göğüs ağrısı, çarpıntı, ödem, aritmi, bradikardi, kardiyak arrest, kalp bloğu,
konjestif kalp yetmezliği, atrioventriküler blok, kalp yetmezliği, anjina pektorisin
kötüleşmesi.
Vasküler hastalıklar
Bilinmiyor: Kladikasyon, hipotansiyon, Raynaud fenomeni, soğuk el ve ayaklar.
9Solunum, göğüs boşluğu ve mediastinal hastalıklar
Bilinmiyor: Bronkospazm (özellikle önceden bronkospastik hastalığı olan hastalarda), dispne,
öksürük, nazal konjesyon, pulmoner ödem ve solunum yetmezliği
Gastrointestinal hastalıklar:
Bilinmiyor: Bulantı, diyare, dispepsi, ağız kuruluğu, tat alma duyusunda bozulma, kusma,
karın ağrısı, retroperitonal fibrozis
Deri ve deri altı doku hastalıkları
Bilinmiyor: Alopesi, psöriatik döküntü ve psöriazisin alevlenmesi, deri döküntüsü,
pseudopemphigoid
Kas – iskelet hastalıkları, bağ doku ve kemik hastalıkları
Bilinmiyor: Sispemik lupus eritromatozus, miyalji
Üreme sistemi ve meme hastalıkları
Bilinmiyor: Seksüel fonksiyon bozukluğu, libido azalması, impotans, Peyronie hastalığı
Genel bozukluklar ve uygulama bölgesine ilişkin hastalıklar
Bilinmiyor: Asteni/yorgunluk, göğüs ağrısı, ödem
Ciddi kornea hasarı olan bazı hastalarda, fosfat içeren göz damlalarının kullanımına bağlı
olarak korneal kalsifikasyon oluştuğu çok nadir rapor edilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
İnsanlarda DUOPROST’a bağlı doz aşımıyla ilgili veri yoktur.
Sistemik timolol doz aşımının semptomları: Bradikardi, hipotansiyon, bronkospazm ve kalp
durmasıdır. Bu semptomlar ortaya çıktığı takdirde semptomatik ve destekleyici tedavi
uygulanmalıdır. In vitro olarak yapılan hemodiyaliz çalışmasında timololün kan plazmasından
veya tüm vücuttan kolayca diyaliz edilemediği gösterilmiştir. Böbrek yetmezliği olan
hastalarda yapılan bir çalışmada timololun kolayca diyaliz edilemediği gösterilmiştir.
Latanoprost ile doz aşımına bağlı olarak, göz iritasyonu ve konjonktiva hiperemisi dışında
oküler veya sistemik bir yan etki bilinmemektedir.
Latanoprostun kazara içilmesi halinde, şu bilgiler faydalı olabilir:
Tedavi: Gerekli ise gastrik lavaj. Semptomatik tedavi. Latanoprost karaciğerden ilk geçiş
sırasında büyük oranda (% 90’dan fazlası) metabolize olur. Sağlıklı gönüllülerde 3
mikrogram/kg dozunda intravenöz infüzyon herhangi bir semptoma yol açmazken, 5,5-10
mikrogram/kg dozunda bulantı, abdominal ağrı, baş dönmesi, yorgunluk, sıcak basması ve
10terlemeye neden olmuştur. Bu etkiler hafif ila orta şiddette olup, enfüzyonun sona ermesinden
4 saat sonra, tedaviye gerek olmadan ortadan kalkmıştır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Oftalmolojik- beta bloker ajanlar- timolol, kombinasyonlar
ATC kodu: S01ED51
Etki mekanizması
DUOPROST iki aktif madde ihtiva eder: Latanoprost ve timolol maleat. Bu iki madde artmış
intraoküler basıncı farklı etki mekanizmalarıyla düşürür ve her iki etkinin birleşmesi
sonucunda intraoküler basınçta maddelerden biriyle tek başına elde edilebilenden daha fazla
bir düşme sağlanabilir.
Latanoprost:
Bir prostaglandin F analoğu olan latanoprost, aköz hümörün dışa akışını artırarak göz içi
2α
basıncı düşüren, selektif bir prostanoid FP reseptör agonistidir. Başlıca etki mekanizması
uveoskleral dışa akımı arttırmasıdır. Buna ek olarak insanlarda, trabeküler dışa akım direncini
düşürerek dışa akımın kolaylaşmasını bir miktar arttırdığı da bildirilmiştir. Latanoprostun,
aköz hümör üretimi, kan-aköz hümör bariyeri veya göziçi kan dolaşımı üzerinde belirgin
etkisi yoktur. Ekstrakapsüler lens ekstraksiyonu geçirmiş maymun gözlerinde latanoprost ile
kronik tedavi, floresein anjiyografisi ile yapılan belirlemeye göre retinal kan damarlarını
etkilememiştir. Latanoprost, kısa süreli tedavi sırasında psödofakik insan gözlerinin arka
segmentinde floresein sızıntısını indüklememiştir.
Timolol:
Non-selektif bir β-1 ve β-2 adrenerjik reseptör blokeri olan timolol, intrinsik sempatomimetik
etkisi, doğrudan miyokard üzerinde depresan etkisi veya membran-stabilizasyonu etkisi
bulunmayan bir ajandır. Timolol, siliyer epitelde aköz hümör üretimini azaltarak intraoküler
basıncı düşürür. Kesin etki mekanizması tam olarak bilinmemekle beraber, endojen beta-
adrenerjik stimülasyonun neden olduğu siklik AMP sentez oranındaki artışı baskılaması
olasıdır. Timololun kan-aköz hümör bariyerinin plazma proteinlerine karşı permeabilitesini
belirgin olarak etkilemediği bulunmuştur. Tavşanlarda, kronik tedaviden sonra timololun
bölgesel oküler kan akışı üzerinde etkisi olmamıştır.
Bronşlarda ve bronşiyollerde beta adrenerjik reseptör blokajı, karşı koyulmamış parasempatik
aktivite kaynaklı olarak artan solunum yolu direncine neden olur. Astım veya diğer
bronkospatik koşulların bulunduğu hastalarda böyle bir etki potansiyel olarak tehlikelidir
(bkz. Bölüm 4.3 Kontrendikasyonlar ve Bölüm 4.4 Özel kullanım uyarıları ve önlemleri).
Timolol maleat oftalmik çözeltisi göze topikal olarak uygulandığında, glokom eşlik etsin ya
da etmesin, yüksek ve normal intraoküler basıncı azaltma etkisine sahiptir. Yüksek
intraoküler basınç, glokomatöz görüş alanı kaybının patogenezinde önemli bir risk faktörüdür.
İntraoküler basınç düzeyi arttıkça, glokomatöz görüş alanı kaybı ve optik sinir hasarı olasılığı
da artar.
Timolol maleatın oküler hipotansif etkisinin tam mekanizması şu an için net bir şekilde
belirlenmemiştir. İnsanlar üzerinde yapılan tonografi ve florofotometri çalışmaları, baskın
etkisinin düşük sıvı oluşumuyla ilgili olabileceğini ortaya koymaktadır. Bununla birlikte, bazı
çalışmalarda dışa akımda hafif bir artış da gözlenmiştir.
11Klinik etkiler
Doz bulma çalışmalarında, günde bir kez monoterapi olarak uygulanan latanoprost ve
timolole göre DUOPROST ortalama günlük intraoküler basınçta anlamlı ölçüde daha büyük
düşüşler oluşturmuştur. İyi kontrollü, çift maskeli altı aylık iki klinik çalışmada, intraoküler
basıncı en az 25 mmHg veya üzeri olan hastalarda DUOPROST’un intraoküler basınç
düşürücü etkisi latanoprost ve timolol monoterapisi ile karşılaştırılmıştır. Timolol ile 2-4
haftalık alıştırma süresinin ardından (çalışmaya kayıttan itibaren intraoküler basınçtaki
ortalama düşüş 5 mmHg), 6 aylık tedaviden sonra ortalama diurnal günlük intraoküler basınç
değerlerinde DUOPROST, latanoprost ve timolol (günde iki kez) için sırasıyla 3.1, 2.0 ve 0.6
mmHg’lık ilave azalmalar gözlenmiştir. DUOPROST’un intraoküler basınç düşürücü etkisi,
bu çalışmaların 6 aylık açık etiketli uzatma döneminde korunmuştur.
Mevcut veriler, akşam dozunun intraoküler basıncı düşürmede sabah dozundan daha etkili
olabileceğini ortaya koymaktadır. Ancak, gerek sabah gerekse akşam dozlaması için bir
öneride bulunurken, hastanın yaşam tarzı ve uyumluluk olasılıkları yeterince dikkate
alınmalıdır.
Sabit kombinasyonun etkililiğinin yetersiz olması durumunda, çalışmalardan elde edilen
sonuçların ayrı ayrı günde iki kez timolol ve günde bir kez latanoprost uygulamasının
kullanılmasının da etkili olabileceğini gösterdiği akılda tutulmalıdır.
DUOPROST’un etki başlangıcı bir saat içindedir ve maksimum etki altı ila sekiz saat içinde
meydana gelir. Birkaç günlük uygulamadan sonra yeterli intraoküler basıncı düşürücü etkinin
24 saate kadar devam ettiği kanıtlanmıştır.
5.2 Farmakokinetik özellikler
Genel özellikler
DUOPROST’un etkisi 1 saat içinde başlar ve maksimum etki 6-8 saat içinde ortaya çıkar.
Tekrarlayan tedavi sonrasında, intraoküler basıncı düşürücü etkinin, dozu takiben 24 saate
kadar devam ettiği gösterilmiştir.
Monoterapi ile karşılaştırıldığında latanoprost-timolol maleat uygulamasından 1 ila 4 saat
sonra aköz hümördeki latanoprost asidinin konsantrasyonu yaklaşık iki kat yüksek olmasına
karşın, latanoprost ile timolol maleat arasında farmakokinetik etkileşim gözlenmemiştir.
Latanoprost
Emilim:
Latanoprost kendi başına inaktif olan, fakat korneadaki esterazlarla hidrolizi sonucunda asit
formuna dönüşerek biyolojik olarak aktif özellik kazanan bir izopropil ester ön ilacıdır. Ön
ilaç formundaki latanoprost korneadan iyi absorbe olur ve aköz hümöre geçen ilacın tümü,
korneadan geçiş sırasında hidrolize uğrar. İnsanlarda yapılan çalışmalarda, aköz hümörde
yaklaşık 15-30 ng/ml olan maksimum konsantrasyona, latanoprostun tek başına topikal
uygulamasından 2 saat sonra erişilmiştir.
Dağılım:
Latanoprost asidinin plazma klerensi 0,40 l/s/kg olup, dağılım hacmi düşüktür (0,16 l/kg).
İnsanlarda dağılım hacmi 0,16±0,02 l/kg’dır. Lokal uygulamadan sonra latanoprostun asit
12formu aköz hümörde ilk dört saatte ve plazmada ise sadece ilk saatte ölçülebilir.
Latanoprostun asidi plazma proteinlerine %87 oranında bağlanır. Maymunlarda topikal
uygulama sonrasında latanoprost esasen ön segmente, konjunktivaya ve göz kapaklarına
ulaşmıştır. Maymunlarda topikal uygulamadan sonra latanoprost öncelikle ön segmente,
konjuktivaya ve göz kapaklarına dağılır.
Biyotransformasyon:
Bir izopropil ester pro-ilacı olan latanoprost, korneada esterazlar tarafından biyolojik olarak
aktif aside hidrolize edilir. Topikal uygulamadan sonra aktif asidin biyoyaralanımı %45’dir.
Latanoprost asidi gözde pratik olarak metabolize olmaz. Metabolizma esas olarak karaciğerde
gerçekleşir. Latanoprostun sistemik dolaşıma ulaşan aktif asidi, esasen karaciğer tarafından
yağ asidi β-oksidasyonu aracılığıyla 1,2-dinor ve 1,2,3,4-tetranor metabolitlerine metabolize
edilir. Hayvan çalışmalarında, başlıca metabolitleri olan 1,2-dinor ve 1,2,3,4-tetranor
metabolitlerinin hemen hemen hiç biyolojik etkinliğe sahip olmadıkları gösterilmiştir.
Eliminasyon:
Hem intravenöz hem de topikal uygulama sonrasında, latanoprostun asit formunun insan
plazmasından eliminasyonu hızlıdır (t = 17 dk). Sistemik klerensi yaklaşık 7 ml/dak/kg’dır.
½
Hepatik β-oksidasyonu takiben, metabolitler başlıca böbrekler yoluyla elimine edilir. Topikal
ve intravenöz dozdan sonra, uygulanan dozun sırasıyla %88 ve %98’i idrarda bulunur.
Timolol
Emilim:
Göz damlasının topikal uygulamasından yaklaşık 1 saat sonra, timolol aköz hümörde
maksimum konsantrasyonuna ulaşır. Dozun bir bölümü sistemik olarak absorbe edilir.
Dağılım:
Her bir göze günde bir damla (300 mikrogram/gün) topikal uygulamadan 10-20 dakika sonra
1 ng/ml düzeyindeki maksimum plazma konsantrasyonuna ulaşılır.
Biyotransformasyon:
Timolol büyük oranda karaciğerde metabolize edilir. Metabolitler, metabolize olmamış
timololle birlikte idrarla atılır.
Eliminasyon:
Timololün plazma yarılanma ömrü yaklaşık 6 saattir.
Farmakokinetik ilişkiler
DUOPROST uygulamasından 1-4 saat sonra aköz hümördeki latanoprost asidi
konsantrasyonları, monoterapiye kıyasla iki kat daha yüksek olmaya eğilimliyse de,
latanoprost ve timolol arasında farmakokinetik bir etkileşme gözlenmemiştir.
5.3 Klinik öncesi güvenlilik verileri
DUOPROST’un bileşenlerini oluşturan latanoprost ve timolol’ün güvenlilik profilleri iyi
bilinmektedir. Tavşanlarda latanoprost ve timololün oftalmik solusyonlarının sabit
kombinasyon şeklinde veya bileşenlerin ard arda kullanılması sonrası oküler veya sistemik
advers olay gelişmemiştir. Timolol ve latanoprostun her biri ile yapılan güvenlilik
farmakolojisi, genotoksisitesi ve karsinojenite çalışmaları insanlar için özel bir zararı
13olmadığını göstermiştir. Göze günde birden fazla latanoprost uygulanması korneal yara
iyileşmesini tavşanlarda etkilemezken, timolol uygulanması tavşan ve maymun gözlerinde
korneal yara iyileşmesini inhibe etmiştir.
6. FARMASÖTİK ÖZELLİKLER
6.1 Yardımcı maddelerin listesi
Benzalkonyum klorür
Sodyum klorür
Sodyum dihidrojen fosfat dihidrat
Disodyum fosfat dodekahidrat
1M Sodyum hidroksit çözeltisi ya da 1M Hidroklorik asit çözeltisi (pH ayarlamak için)
Saf su
6.2 Geçimsizlikler
İn vitro olarak yapılan çalışmalar, tiomersal içeren göz damlalarının DUOPROST ile
karıştırılması sonucu çökeltiler oluşabileceğini göstermiştir. Bu tür göz damlaları
DUOPROST ile birlikte kullanıldığında, damlaların en az 5 dakika aralıklarla uygulanması
gerekir.
6.3 Raf ömrü
Şişe açılmadan önce: 24 ay
Şişe ilk açıldıktan sonra: 28 gün (4 hafta)
6.4 Saklamaya yönelik özel tedbirler
Şişe açılmadan önce 2-8°C arasında buzdolabında, ışıktan koruyarak saklayınız.
Şişe açıldıktan sonra 25°C’nin altındaki oda sıcaklığında saklayınız.
6.5 Ambalajın niteliği ve içeriği
Karton kutuda, şeffaf LDPE damlalıklı şeffaf LDPE şişeler ve beyaz HDPE vidalı kapak (1
adet). Her bir şişe 2,5 ml’lik dolum hacmine sahiptir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
ROMPHARM İLAÇ Sanayi ve Ticaret Ltd. Şti.
Gazi Osman Paşa Mah., Çerkezköy Organize Sanayi Bölgesi
5. Cad. No:17 Çerkezköy, Tekirdağ
Tel: 0282 758 22 23
Faks: 0282 758 22 40
148. RUHSAT NUMARASI
2017/94
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 01.03.2017
Ruhsat yenileme tarihi:
10. KÜB’ÜN YENİLENME TARİHİ
15