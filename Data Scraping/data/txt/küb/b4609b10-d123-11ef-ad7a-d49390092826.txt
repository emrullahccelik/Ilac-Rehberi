KISA ÜRÜN BİLGİSİ
1.BEŞERİ TIBBİ ÜRÜNÜN ADI
SANTAFER® Fort 100 mg/ 0,35 mg film kaplı tablet
2.KALİTATİF VE KANTİTATİF BİLEŞİM
Etkin maddeler:
1 film kaplı tablette, 100 mg elementer demir’e eşdeğer 322,58 mg demir III hidroksit
polimaltoz kompleksi ve 0.35 mg folik asit içerir.
Yardımcı maddeler:
Ponceau 4R lak (E124) 0,111 mg
Yardımcı maddeler için 6.1’e bakınız.
3.FARMASÖTİK FORM
Film kaplı tablet
Kırmızı-kahverenkli, bikonveks, yuvarlak film kaplı tabletler
4. KLİNİK ÖZELLİKLER
4.1. Terapötik endikasyonlar
 Gebelik ve laktasyon dönemlerinde demir ve folik asit ihtiyacının giderilmesi,
 Değişik nedenli tüm demir eksiklikleri ve demir eksikliğine bağlı anemilerin tedavisi için
kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
SANTAFER® FORT için tavsiye edilen normal doz, günde 1 tablettir. Doktor tarafından uygun
görüldüğünde günde 2 defa 1 tablet alınabilir.
Tedavi süresi doktor tarafından belirlenir. Genel olarak demir eksikliği belirtilerinin klinik
olarak ortadan kalkmasından sonra vücuttaki demir depolarının dolması için en az 1 ay daha
kullanılması önerilir.
Uygulama şekli:
SANTAFER FORT yemekle birlikte veya yemeklerden sonra alınmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
SANTAFER FORT, ciddi karaciğer ve böbrek hastalıklarında kullanılmamalıdır.
Pediyatrik popülasyon:
Pediyatrik popülasyonda demir hidroksit polimaltoz kompleksi içeren şurup 10 mg/ ml ve demir
hidroksit polimaltoz kompleksi içeren oral damla 50 mg/1 ml formları kullanılabilir.
Geriyatrik popülasyon:
Normal dozlar kullanılabilir, doz ayarlamasına gerek yoktur.
1/84.3. Kontrendikasyonlar
 İçerdiği aktif veya yardımcı maddelerden birine karşı aşırı duyarlılığı olduğu bilinenler
 Demir eksikliği olmayan tüm anemiler (örn: hemolitik anemi)
 Demir yüklenmesi (hemokromatozis, kronik hemolizis),
 Demire karşı aşırı duyarlılık, demir kullanım bozukluğu (kurşun anemisi, sidero-akrestik
anemi),
 Talasemi
 Ciddi karaciğer ve böbrek hastalıkları
 Düzenli olarak devamlı kan transfüzyonları
 HIV infeksiyonlu hastalarda, demir eksikliğine bağlı anemi klinik olarak
kesinleştirilmedikçe günlük demir desteği tedavisi yapılmamalıdır.
4.4. Özel kullanım uyarıları ve önlemleri
 Anemi her zaman bir doktor gözetiminde tedavi edilmelidir.
 Tedavi başarılı olmazsa (3 hafta sonra hemoglobin düzeyindeki artış aşağı yukarı 2-3 gr/dL
olmazsa), tedavi tekrar gözden geçirilmelidir.
 Tekrarlayan kan transfüzyonu yapılan hastalar, eritrositle birlikte demir verildiğinden, aşırı
demir yüklenmesine karşı uyarılmalıdır.
 Alkolizm ve intestinal inflamasyonlu durumlarda dikkatli kullanılmalıdır.
 Mide ülseri bulunan hastalara dikkatle verilmelidir.
 Oral demir preparatlarının kullanımı sırasında dışkının rengi koyulaşabilir, bu durum
normal olup herhangi bir önlem gerektirmez. Dışkıda gizli kan aranması sırasında yanılgıya
neden olmaz. Bu nedenle bu inceleme sırasında tedavinin kesilmesine gerek yoktur.
 Enfeksiyon veya malignensiye bağlı anemide, alınan demir retiküloendotelyal sistemde
depolanır ve primer hastalığın tedavisini takiben mobilize olarak kullanılır.
 Süt ile beraber alınmamalıdır.
 Çocuklarda demir içeren ürünlerin yanlışlıkla alınması/yutulması fatal zehirlenmelere yol
açabilir. Aşırı dozda alınması halinde hastalar, doktor ya da Ulusal Zehir Danışma Merkezi
(UZEM)’ni aramaları konusunda uyarılmalıdır. Çocukların erişemeyeceği yerlerde
saklayınız.
 SANTAFER® FORT’un içeriğinde bulunan ponceau 4R lak (E124), alerjik reaksiyonlara
sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
Demir III hidroksit polimaltoz kompleksindeki demir III iyonu kompleks bir iyon olduğundan
besinler ve birlikte uygulanan ilaçlarla (tetrasiklinler, antasitler) iyonik etkileşme beklenmez.
Ancak kalsiyum içeren preparatlarla etkileşme olabileceğinden ikisi arasında en az 2 saat zaman
geçmelidir.
Levotiroksin içeren ilaçlar demir ile birlikte alındığında emilimi bozulduğundan, iki ilacın en
az 2 saat ara verilerek alınması gerekmektedir.
Özel popülasyonlara ilişkin ek bilgiler
Pediyatrik popülasyon:
Çocuklarda ilaç etkileşimlerine ait herhangi özel bir uyarı bulunmamaktadır.
2/84.6. Gebelik ve laktasyon
Genel tavsiye
Gebelik kategorisi: A
Bu gebelik kategorisine rağmen hekim, gebenin ilacı kullanıp kullanmaması konusundaki nihai
kararını; gebelik haftasına, gebenin var olan/tespit edilen hastalığına ve diğer özelliklerine göre
ayrıntılı yarar-risk değerlendirmesi yaparak vermelidir.
Risk kategorileri ilacın gebelikteki potansiyel riski konusunda sağlık personeline yardımcı
olmakla birlikte, hekimin değerlendirmesi esastır.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanılmamasına ait herhangi bir bilgi
bulunmamaktadır.
Gebelik dönemi
Hamilelikte demir desteği olarak kullanılır.
İyi yönetilmiş epidemiyolojik çalışmalar Demir III Hidroksit Polimaltoz Kompleksi’nin gebelik
üzerinde ya da fetusun/yeni doğan çocuğun sağlığı üzerinde advers etkileri olduğunu
göstermemektedir.
SANTAFER FORT hekime danışıldıktan sonra gebelik döneminde kullanılabilir.
Laktasyon dönemi
Demir, anne sütüne geçmektedir. Bu geçiş, annenin mevcut demir seviyesine ve gıda ile alınan
demir miktarına göre değişmez. Bu sebeple, emziren anneye demir preparatı verilmesi, bebekte
bir demir intoksikasyonuna veya bebekte var olan demir eksikliğinin ortadan kaldırılmasına
sebep olmaz. SANTAFER FORT hekime danışıldıktan sonra laktasyon döneminde
kullanılabilir.
Üreme yeteneği/Fertilite
SANTAFER FORT’un üreme yeteneği ve fertilite üzerinde bir etkisi tespit edilmemiştir.
4.7. Araç ve makine kullanımı üzerindeki etkiler
SANTAFER FORT’un araç ve makine kullanımı üzerinde hiçbir etkisi yoktur.
4.8. İstenmeyen etkiler
Çok yaygın ( ≥1/10); yaygın (≥1/100 ila < 1/10); yaygın olmayan (≥ 1/1.000 ila < 1/100); seyrek
(≥1/10.000 ila < 1/1.000); çok seyrek (< 1/10.000); bilinmiyor (eldeki verilerden hareketle
tahmin edilemiyor)
Bağışıklık sistemi hastalıkları
Çok seyrek: Alerjik reaksiyonlar, astım
Sinir sistemi hastalıkları
Yaygın olmayan: Baş ağrısı
Gastrointestinal hastalıklar
Yaygın olmayan: Tokluk hissi, epigastrik ağırlık hissi, bulantı, kabızlık, ishal, abdominal ağrı,
kusma, geri dönüşümlü dişlerde renk değişikliği
3/8Deri ve deri altı doku hastalıkları
Yaygın olmayan: Ürtiker, deri döküntüsü, ekzantem, kaşıntı
Çok seyrek: Lokalize cilt reaksiyonları
Böbrek ve idrar yolu hastalıkları
Seyrek: İdrar renginde değişiklik
Not: Demirden dolayı sıklıkla dışkıda renk değişikliği görülebilir.
Demir III hidroksit polimaltoz iki değerlikli iyonize demir tuzu içeren ilaçlarla oluşan diş
boyanması ve ağızda metalik tad oluşması gibi istenmeyen yan etkilere neden olmaz.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; eposta:
tufam@titck.gov.tr; tel: 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı durumunda başlangıçta epigastrik ağrı, ishal ve kusma oluşabilir ve daha ileri
durumlarda metabolik asidoz, konvülsiyonlar ve koma görülebilir. Doz aşımı durumlarında
desferroksamin (I.V. olarak başlangıçta 1000 mg, sonra iki doza kadar her 4 saatte bir 500 mg)
veya kalsiyum disodyum EDTA (I.M. olarak her 4 saatte bir 167 mg/m2; I.V. olarak 8-24 saatlik
infüzyon halinde ya da her 12 saatte bire bölünmüş olarak 1 mg/m2) kullanılması
önerilmektedir.
Desferroksamin, teratojenik etkiye sahiptir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antianemik preparatlar, Demir ve folik asit kombinasyonu
ATC kodu: B03AD04
SANTAFER FORT, 100 mg elementer demire eşdeğer demir (III değerlikli) ve 0,35 mg folik
asit içerir. Bu kombinasyon, özellikle gebelik ve laktasyon dönemlerindeki demir eksikliğinin
önlenmesi ve tedavisi için geliştirilmiştir; Demir vücutta bütün hücrelerde bulunur ve hayati
işlevlere sahiptir. İyonik demir enerji transferinde rol oynayan enzimlerin (sitokrom oksidaz,
ksantin oksidaz, süksinik dehidrojenaz gibi) yapısında mevcuttur. Demir eksikliği durumunda
bu hayati işlevlerin eksiklikleri ortaya çıkmaktadır.
Gebelikte ve laktasyon süresince demir uygulaması ile anne ve bebeğin artan demir ihtiyacı
karşılanmakta veya eksiklik oluşmuşsa tedavi edilmektedir. Folik asit (vitamin B9) vücutta
tetrahidrofolat’a çevrilerek pürin ve pirimidin nükleotidleri ve bağlı olarak DNA sentezi de
dahil olmak üzere çeşitli metabolik işlemlerde ve bazı amino asit çevrilmelerinde ve format
oluşması ve kullanılmasında rol oynar.
4/8Önerilen günlük alım miktarları (RDA):
Yaş grubu Demir Folat
(mg) (mcg/gün)
Çocuklar
0-6 ay 6 65
7-12 ay 10 80
1-3 yaş 10 150
4-6 yaş 10 200
7-10 yaş 10 200-300
Erkekler
11-14 yaş 12 300
15-18 yaş 12 400
19-50 yaş 10 400
51+ 10 400
Kadınlar
11-14 yaş 15 300
15-18 yaş 15 400
19-50 yaş 15 400
51+ 10 400
Hamileler 30 600
Emziren anneler 15 500
1 mcg folat, 0,6 mcg folik aside eşittir.
Günlük maksimum müsaade edilebilecek toplam miktar:
Yaş grubu Folat
(mcg/gün)
Çocuklar
0-6 ay ST
7-12 ay ST
1-3 yaş 300
4-6 yaş 400
7-10 yaş 400-600
Erkekler ve Kadınlar
11-14 yaş 600
15-18 yaş 800
19-50 yaş 1000
51+ 1000
Hamileler
≤ 18 yaş 800
19-50 yaş 1000
Emziren anneler
≤ 18 yaş 800
19-50 yaş 1000
ST: Saptanmamış
1 mcg folat, 0,6 mcg folik aside eşittir.
5/85.2. Farmakokinetik özellikler
Demir:
Genel özellikler
Demir III hidroksit polimaltoz kompleksi molekülünde, demir III hidroksit çekirdekleri
yüzeysel olarak nonkovalent bağlanmış polimaltoz molekülleri ile sarılmıştır. Bu şekilde
fizyolojik ortamda iyonik demir salınmaz ve aktif şekilde absorbe olması sağlanır.
Emilim:
Demir barsaklardan duodenum ve proksimal jejunumdan emilir. Bağırsaklardan demirin
absorbsiyonu kişiden kişiye ve demir eksikliği ihtiyacı miktarına bağlı olarak değişmektedir.
Normal yetişkin bir insanın günlük demir ihtiyacı 0,5-1 mg’dır. Bu oran menstrüasyon sırasında
kadınlarda günlük 1-2 mg’a kadar yükselmektedir.
Dağılım:
Toplam vücut demirinin % 70’i kırmızı kan hücreleri içinde hemoglobin şeklinde, % 10-20’si
ferritin ve hemosiderin halinde depolanmış olarak, % 10 kadarı da miyoglobin içinde bulunur.
% 1’den daha az bir kısmı eser miktarlarda sitokromlar ve diğer demir içeren enzimlerde
bulunur.
Biyotransformasyon:
İlgili herhangi bir bilgi bildirilmemiştir.
Eliminasyon:
Demirin emilmeyen kısmı dışkı ile atılır.
Doğrusallık/ Doğrusal olmayan durum:
İlgili herhangi bir bilgi bildirilmemiştir.
Folik asit:
Genel özellikler
Folik asit, B grubu vitaminlerin bir üyesidir. Folik asit, vücutta tetrahidrofolata indirgenir.
Tetrahidrofolat, purin ve pirimidin nükleotidlerinin dolayısıyla DNA sentezi dahil çeşitli
metabolik işlemlerin bir koenzimidir; ayrıca bazı amino asit dönüşümlerinde ve format
oluşumunda ve kullanımında rol alır. Eksikliği, megaloblastik anemi ile sonuçlanır.
Emilim:
Folik asit, gastrointestinal sistemden esas olarak duodenum ve jejunumdan hızla emilir ve
değişmeden portal dolaşıma dahil olur.
Dağılım:
Plazma ve karaciğerde metabolik olarak aktif şekli olan 5-metiltetrahidrofolata çevrilir. Folat
metabolitleri enterohepatik dolaşıma girer. Folat anne sütüne geçer.
Biyotransformasyon:
İlgili herhangi bir bilgi bildirilmemiştir.
Eliminasyon:
Vücut ihtiyacının fazlası folat metabolitleri idrarla değişmeden atılır.
6/8Doğrusallık/ Doğrusal olmayan durum:
İlgili herhangi bir bilgi bildirilmemiştir.
5.3. Klinik öncesi güvenlilik verileri
Demir III hidroksit polimaltoz kompleksi + folik asit kombinasyonu antianemik olarak uzun
yıllardır klinikte kullanılmakta olup, etkinlik ve güvenliliği bilinmektedir.
6.FARMASÖTİK ÖZELLİKLER
6.1. Yardımcı maddelerin listesi
Krospovidon (Kollidon CL)
Polietilen glikol 6000
Polivinil pirolidon
Magnezyum Stearat
Mikrokristalin Selüloz
Kaplama: Opadry II 85F26721:
Polivinilalkol (% 40)
Polietilen glikol 3350 (% 20,2)
Titanyum dioksit (E171) (% 14,94)
Talk (% 14,8)
Kırmızı demiroksit (E172) (% 7,34)
Sarı demiroksit (E172) (% 1,98)
Ponceau 4R lak (E124) (% 0,74)
6.2. Geçimsizlikler
Geçerli değil.
6.3. Raf ömrü
36 ay
6.4. Saklamaya yönelik özel tedbirler
25ºC’nin altındaki oda sıcaklığında saklayınız.
6.5. Ambalajın niteliği ve içeriği
Kutuda, PVC/PE/PVDC/Al blister ambalajda, 30 film kaplı tablet
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7/87.RUHSAT SAHİBİ
Santa Farma İlaç Sanayii A.Ş.
Okmeydanı, Boruçiçeği Sokak, No: 16 34382 Şişli-İSTANBUL
Tel: (+90 212) 220 64 00
Fax: (+90 212) 222 57 59
8.RUHSAT NUMARASI
207/54
9.İLK RUHSAT TARİHİ/RUHSAT YENİLEME TARİHİ
İlk ruhsat tarihi: 24.02.2006
Ruhsat Yenileme Tarihi: 13.3.2014
10.KÜB’ÜN YENİLENME TARİHİ
---
8/8