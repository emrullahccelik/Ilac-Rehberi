KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
JİDREN 30 mg + 90 mg tablet, tedavi paketi
2. KALİTATİF VE KANTİTATİF BİLEŞİM
Etkin madde:
JİDREN 30 mg tablet
Tolvaptan………………………………………...…30 mg
JİDREN 90 mg tablet
Tolvaptan………………………………………...… 90 mg
Yardımcı maddeler:
JİDREN 30 mg Tablet
Laktoz monohidrat (sığır sütünden elde edilen)….....90,55 mg
JİDREN 90 mg Tablet
Laktoz monohidrat (sığır sütünden elde edilen)….....271,65 mg
Yardımcı maddeler için Bölüm 6.1’e bakınız.
3. FARMASÖTİK FORM
JİDREN 30 mg Tablet
Mavi renkli, yuvarlak, bikonveks tablet
JİDREN 90 mg Tablet
Mavi renkli, beşgen, düz tablet
4. KLİNİK ÖZELLİKLER
4.1. Terapötik endikasyonlar
JİDREN, hızlı ilerlediği kanıtlanmış 1 ilâ 4. evre kronik böbrek yetmezliği (KBY) olan
yetişkinlerde tedavi başlangıcında otozomal dominant polikistik böbrek hastalığı (ODPBH)
kistlerinin gelişiminin ve böbrek yetmezliğinin ilerlemesini yavaşlatmak için endikedir (bölüm
5.1’e bakınız).
1/224.2. Pozoloji ve uygulama şekli
Tolvaptan tedavisi, ODPBH’yı tedavi etme konusunda uzmanlığa sahip ve hepatik toksisite de
dahil olmak üzere, tolvaptan tedavisinin risklerini ve izleme gerekliliklerini tamamen kavramış
olan doktorların gözetimi altında başlatılmalı ve izlenmelidir (bölüm 4.4’e bakınız).
Pozoloji/uygulama sıklığı ve süresi:
JİDREN, 45 mg+15 mg, 60 mg+30 mg ya da 90 mg+30 mg’lık bölünmüş doz rejimleri hâlinde
günde iki kez uygulanmalıdır. Sabah dozu kahvaltıdan en az 30 dakika önce aç karnına alınmalı,
ikinci doz ilk dozdan 8 saat sonra aç veya tok karnına alınmalıdır. Bölünmüş doz rejimleri 60, 90
veya 120 mg/gün toplam dozlarında alınmalıdır.
Doz titrasyonu:
Tolvaptan başlangıç dozu: 45 mg+15 mg bölünmüş doz rejiminde 60 mg/gün (uyandıktan hemen
sonra veya kahvaltıdan önce alınan 45 mg ve bu dozdan 8 saat sonra alınan 15 mg) şeklinde
olmalıdır. Başlangıç dozunun tolere edilmesi durumunda, en az birer hafta arayla bölünmüş dozlar
şeklinde, 90 mg/gün (60 mg+30 mg) ve hedef 120 mg/gün (90 mg+30 mg) doz için yukarı doğru
titre edilmelidir. Aşırı hızlı titrasyon sonucu yüksek doza karşı zayıf tolerans gelişmesini önlemek
amacıyla, doz titrasyonu dikkatli yapılmalıdır. Hastalarda oluşabilecek tolerans durumuna göre,
kullanılan doz bir düşük doz rejimine düşürülebilir. Hastalar tolere edebilecekleri en yüksek
tolvaptan doz rejimi ile tedavi edilmelidir.
Doz titrasyonunun amacı, bir yandan sıvı dengesini korurken, diğer yandan renal V2
reseptöründeki vazopresin aktivitesini, mümkün olduğunca, tamamen ve sürekli olarak bloke
etmektir (bölüm 4.4’e bakınız).
Vazopresin inhibisyonunun yeterli olup olmadığını izlemek için idrar ozmolalitesinin ölçülmesi
tavsiye edilir. Hastanın su tüketiminin yetersiz olması durumunda, tolvaptanın sıvı atılımını
arttırıcı etkisine bağlı olarak görülebilecek dehidrasyon riskini izlemek amacıyla plazma
ozmolalitesi veya serum sodyum düzeyi ve/veya vücut ağırlığı periyodik olarak takip edilmelidir.
JİDREN’in 5. evre KBY hastaları için güvenliliği ve etkililiği ile ilgili araştırma yapılmamıştır,
dolayısıyla 5. evre KBY’ye ilerleyen hastalarda tedavi sonlandırılmalıdır (bölüm 4.4’e bakınız).
Su içme kabiliyeti ya da suya erişim kısıtlıysa, tedavi kesilmelidir (bölüm 4.4’e bakınız).
Tolvaptan greyfurt suyuyla birlikte alınmamalıdır (bölüm 4.5’e bakınız). Hastalara, yeterli
miktarda su içmesi veya başka sıvıları tüketmesi söylenmelidir (bölüm 4.4’e bakınız).
Güçlü CYP3A inhibitörleri alan hastalar için doz ayarlaması:
Tolvaptan dozları, güçlü CYP3A inhibitörleri (bölüm 4.5’e bakınız) alan hastalarda şu şekilde
düşürülmelidir:
2/22Günlük tolvaptan bölünmüş dozu Düşürülmüş doz (günde bir kez)
90 mg+30 mg 30 mg
(30 mg’a karşı tolerans gösteremeyen
hastalarda doz 15 mg’a düşürülmelidir)
60 mg+30 mg 30 mg
(30 mg’a karşı tolerans gösteremeyen
hastalarda doz 15 mg’a düşürülmelidir)
45 mg+15 mg 15 mg
Orta dereceli CYP3A inhibitörleri alan hastalar için doz ayarlaması:
Tolvaptan dozları, orta dereceli CYP3A inhibitörleri alan hastalarda şu şekilde düşürülmelidir:
Günlük tolvaptan bölünmüş dozu Düşürülmüş bölünmüş doz
90 mg+30 mg 45 mg+15 mg
60 mg+30 mg 30 mg+15 mg
45 mg+15 mg 15 mg+15 mg
Eğer hastalar düşürülmüş tolvaptan doz seviyelerini tolere edemezlerse, doz seviyelerinin daha
fazla düşürülmesi düşünülmelidir.
Uygulama şekli:
Oral yoldan kullanılır.
Tabletler çiğnenmeden, bir bardak suyla alınmalıdır.
Özel popülasyonlara ilişkin ek bilgiler
Böbrek yetmezliği:
Tolvaptan, anürik hastalarda kontrendikedir (bölüm 4.3’e bakınız).
Böbrek yetmezliği olan hastalarda, doz ayarlanmasına gerek yoktur.
Glomerüler filtrasyon indeksi hızı <10 mL/dk olan kişiler veya diyalize giren hastalarla hiçbir
klinik deney yapılmamıştır. Böbrek fonksiyonu ciddi düzeyde azalmış (yani tahmini glomerüler
filtrasyon hızı (eGFR <20) hastalarda karaciğer toksisitesi riski artacağından, bu hastalarda
dikkatli olunmalıdır. Erken 4. evre KBY hastalarındaki veriler, 1, 2 veya 3. evre KBY hastalarında
elde edilen verilere göre daha kısıtlı bulunmuştur (bölüm 5.1’e bakınız). Geç 4. evre KBY (eGFR
3/22<25 mL/dk/1,73 m2) hastaları için kısıtlı veri bulunmaktadır. 5. evre KBY hastaları için veri
bulunmamaktadır. Böbrek yetmezliği 5. evre KBY’ye ilerlemesi durumunda tolvaptan tedavisi
durdurulmalıdır (bölüm 4.4’e bakınız).
Karaciğer yetmezliği:
JİDREN tedavisinin fayda ve riskleri şiddetli karaciğer yetmezliği olan hastalarda dikkatli bir
şekilde değerlendirilmelidir. Hastalar dikkatle takip edilerek tedavi edilmeli ve karaciğer
enzimleri düzenli olarak izlenmelidir (bölüm 4.4’e bakınız).
JİDREN, tolvaptan tedavisinin tamamen kesilmesi koşullarını içeren tedaviye başlamadan önce
yüksek karaciğer enzimleri olan ve/veya karaciğer hasarı belirtileri ve semptomları olan
hastalarda kontrendikedir (bölüm 4.3 ve 4.4’e bakınız).
Hafif veya orta dereceli karaciğer yetmezliği (Child-Pugh Sınıf A ve B) olan hastalarda, doz
ayarlanmasına gerek yoktur.
Pediyatrik popülasyon:
Tolvaptanın, çocuk ve adolesan hastalarda etkililik ve güvenliliği ile ilgili veri bulunmamaktadır.
Bu yaş grubu hastalarda tolvaptan kullanması önerilmemektedir.
Geriyatrik popülasyon:
Yaş artışının tolvaptan plazma konsantrasyonları üzerine etkisi bulunmamaktadır. Tolvaptanın
55 yaş üzeri otozomal dominant polikistik böbrek hastalarında güvenlilik ve etkililiği ile ilişkili
sınırlı veriler bulunmaktadır (bölüm 5.1’e bakınız).
4.3. Kontrendikasyonlar
JİDREN, aşağıdaki durumlarda kontrendikedir:
• Etkin maddeye ya da bölüm 6.1’de listelenen herhangi bir yardımcı maddeye veya
benzazepin veya benzazepin türevlerine (bölüm 4.4’e bakınız) karşı aşırı hassasiyeti
olanlarda,
• Tolvaptan tedavisinin kalıcı olarak kesilme koşulları: Tedavi öncesinde karaciğer
enzimlerinin yükselmesi ve/veya karaciğer hasarı belirtileri ve semptomları (bölüm 4.4’e
bakınız)
• Hacim deplesyonu
• Hipernatremi
• Susadığını hissedemeyen veya hissettiğinde bir tepki vermeyen hastalarda
• Hamilelik (bölüm 4.6’ya bakınız)
• Emzirme (bölüm 4.6’ya bakınız)
• Anüri
4/224.4. Özel kullanım uyarıları ve önlemleri
İdiyosenkratik Karaciğer Toksisitesi
Tolvaptan, nadir görülen vakalarda total bilirubin seviyesindeki eş zamanlı yükselmelerle birlikte,
kan alanin ve aspartat aminotransferaz (ALT ve AST) seviyelerinin idiyosenkratik yükselmesiyle
ilişkilendirilir.
Tolvaptan ile otozomal dominant polikistik böbrek hastalığında pazarlama sonrası deneyimlere
bakıldığında nakil gerektiren karaciğer hasarı raporlanmıştır.
ODPBH’si bulunan hastalarla yapılan bir çift-kör, plasebo kontrollü çalışmada, hepatoselüler
hasarın başlama periyodu (>3xNÜS ALT yükselmelerine bağlı), tedavinin başlamasından itibaren
3-14 ay içerisindedir ve ALT’deki bu artış, 1–4 ay içerisinde normal seviyesine geri dönmektedir.
Her ne kadar ALT’de meydana gelen yükselmeler tolvaptan tedavisinin kesilmesiyle geriye dönse
de, bu hastalarda potansiyel karaciğer hasarı olabilmektedir. Diğer tıbbi ürünlerle gözlemlenen
benzer değişiklikler, irreversibl ve potansiyel olarak yaşamı tehdit edici karaciğer hasarına neden
olma potansiyeliyle ilişkilendirilir (bölüm 4.8’e bakınız).
İlacı yazan doktorların aşağıda belirtilen güvenlik tedbirlerine harfiyen uyması gerekir
Önemli ve/veya irreversibl karaciğer hasarı riskini hafifletmek için, JİDREN tedavisine
başlamadan önce hepatik transaminazlar ve bilirubin için kan testleri yapılmalı ve 18 ay boyunca
ayda bir kez ve sonrasında düzenli 3 aylık aralıklarla bu testlere devam edilmelidir. Karaciğer
hasarı olduğunu gösterebilecek semptomların (örneğin halsizlik, anoreksi, mide bulantısı, sağ
üst abdominal bölgede rahatsızlık hissi, kusma, ateş, döküntü, kaşıntı, koyu renkli idrar veya
sarılık) eş zamanlı olarak izlenmesi tavsiye edilir.
Şayet hastada tedaviye başlamadan önce tedavinin kalıcı olarak kesilmesi kriterlerini (aşağıya
bakınız) destekleyen anormal ALT, AST veya total bilürubin seviyeleri gözlenirse, tolvaptan
kullanılması kontrendikedir (bölüm 4.3’e bakınız). Tedaviyi kalıcı olarak kesmek için
belirlenmiş limitlerin altında kalan anormal taban çizgisi seviyeleri gözlemlenmesi durumunda,
tedavi, ancak tedavinin potansiyel faydalarının potansiyel risklere ağır basması şartıyla
başlatılabilir ve karaciğer fonksiyon testlerine sıklığı arttırılarak devam edilmelidir. Bu
durumdaki hastalar için hepatolog ya da gastroenteroloğa danışılması tavsiye edilir. JİDREN
tedavisi, tedavinin ilk 18 ayı boyunca sadece doktorları karaciğer fonksiyonlarının tedaviyi
kaldırabileceğini belirten hastalarda kullanılmalıdır.
5/22Karaciğer hasarıyla tutarlı semptom veya belirtilerin başlangıcında ya da tedavi süresince ALT
veya AST seviyelerinde anormal yükselişler olduğu tespit edilirse, JİDREN uygulamaları
kesilmeli ve ALT, AST, böbrek hacmi (BH) ve alkalin fosfataz (AP) testleri de dahil olmak
üzere, mümkün olan en kısa zamanda testler tekrarlanmalıdır (tercihen 48-72 saat içerisinde).
Semptomlar, belirtiler ve laboratuvar stabilize edilene veya tamamen çözülene kadar, testlerin
sıklığı arttırarak devam edilmelidir. JİDREN tedavisine testler normale döndükten sonra devam
edilebilir.
ALT ve AST seviyelerinin normal üst sınırın (NÜS) 3 kat altında olması durumunda, aynı veya
daha düşük doz seviyeleri verilen hastalar daha sık yapılan ölçümlerle izlendiğinde, JİDREN
tedavisine dikkatli bir şekilde tekrar başlanabilir, çünkü sürekli tedavi sırasında transaminaz
seviyelerinin bazı hastalarda stabilize olduğu görünmektedir.
Güncel klinik uygulama, transaminaz seviyelerinin aynı kaldığının veya arttığının teyit edilmesi
üzerine, JİDREN tedavisinin yarıda kesilmesi ve anlamlı artışların ve/veya karaciğer hasarına
yönelik klinik semptomların kalıcı olması durumunda, tedavinin tamamen kesilmesi gerektiğini
belirtmektedir.
Kılavuzlar, tolvaptan tedavisinin tamamen sonlandırılması için aşağıdaki tavsiyeleri
sunmaktadır.
• ALT veya AST >8xNÜS olması,
• ALT veya AST >2 haftadan daha uzun bir süre boyunca 5xNÜS olması,
• ALT veya AST >3xNÜS ve böbrek hacmi (BH) >2xNÜS ya da >1,5xUluslararası
Normalize Oranın olması,
• ALT veya AST >3xNÜS ve karaciğer hasarıyla ilgili kalıcı semptomlar ile birlikte olması.
Su tüketimi
Tolvaptan, örneğin susuzluk, poliüri, noktüri ve pollaküri (bölüm 4.8’e bakınız) gibi sıvı kaybına
bağlı advers reaksiyonlara sebep olabilir. Bundan dolayı, hastaların suya (veya diğer sıvılara)
erişimi olmalı ve bu sıvıları yeterli miktarda tüketmelidir. Hastalara, aşırı susuzluk veya
dehidrasyonu önlemek için, ilk susuzluk belirtisinde su içmeleri veya diğer sıvıları tüketmeleri
söylenmelidir.
Buna ek olarak, hastalar, susadıklarını hissetseler de hissetmeseler de yatmadan önce 1-2 bardak
sıvı tüketmeli ve gece idrara kalktıktan sonra yeniden sıvı almalıdırlar.
6/22Dehidrasyon
Tolvaptan kullanan hastalarda hacim durumu izlenmelidir, çünkü tolvaptan tedavisi renal
bozukluk için bir risk faktörü teşkil eden aşırı dehidrasyona sebep olabilir. Vücut kilosunun doğru
takibi önerilmektedir. İlerleyen kilo kaybı, ilerleyen dehidrasyonun erken belirtisi olabilir.
Dehidrasyon durumu belirgin hâle gelirse, uygun tedbirler alınmalıdır. Bu tedbirler, tolvaptan
tedavisinin yarıda bırakılması veya tolvaptan doz seviyesinin düşürülmesini ve sıvı tüketiminin
arttırılmasını içerebilir. Uygun düzeyde sıvı tüketmesini engelleyen hastalıkları olanlarda ya da
örneğin kusma veya ishal gibi durumlara bağlı olarak su kaybetme riski artan hastalarla özel olarak
ilgilenilmelidir.
İdrar çıkışını engelleyen durumlar
İdrar çıkışı sürmelidir. Örneğin prostatik hipertrofi veya miktürisyon bozukluğu olan hastalar gibi
kısmı idrar çıkışı obstrüksiyonu olan hastaların akut idrar retansiyonu geliştirme riski artmaktadır.
Sıvı ve elektrolit dengesi
Tüm hastaların sıvı ve elektrolit durumu izlenmelidir. Tolvaptan uygulaması sıvı atılımını tetikler
ve dehidrasyona neden olabilir. Bu duruma bağlı olarak serum sodyum seviyesi
yükselebileceğinden, hipernatramik hastalarda kontrendikedir. Bundan dolayı, dehidrasyon
durumunu izlemek amacıyla, serum kreatinin, elektrolitler ve elektrolit dengesizliğine yönelik
semptomlar (Örn. baş dönmesi, baygınlık, palpitasyon, kafa karışıklığı, halsizlik, yürüyüş
bozukluğu, reflekslerde aşırı artış, nöbetler, koma gibi) tolvaptan tedavisi öncesinde ve sonrasında
değerlendirilmelidir.
Uzun süreli tedavi sırasında, en az her üç ayda bir elektrolit düzeyleri ölçülmeli ve izlenmelidir.
Serum sodyum anormallikleri
Tolvaptan tedavisine başlamadan önce sodyum anormallikleri (hipo ya da hipernatremi), tedavi
edilmelidir.
Anafilaksi
Pazarlama sonrası çalışmalarda, tolvaptan uygulaması sonrasında rapor edilen anafilaksi (genel
döküntü ve anafilaktik şok dahil) vakası çok nadir bulunmuştur. Bu tür reaksiyonlar, ilk tolvaptan
uygulaması sonrasında görülmüştür. Hastalar tedavi süresince dikkatle gözlenmelidir. Benzazepin
veya benzazepin türevlerine (Örn. benazepril, konivaptan, fenoldopam mesilat veya mirtazapin)
karşı aşırı hassasiyeti olduğu bilinen hastalar, tolvaptana karşı aşırı duyarlılık reaksiyonu riski
altında olabilirler (bölüm 4.3’e bakınız).
Anafilaktik ya da başka ciddi alerjik reaksiyon gözlemlenmesi halinde, tolvaptan uygulaması
derhal kesilmeli ve uygun tedavi başlatılmalıdır. Aşırı hassasiyet kontrendike bir durum
7/22olduğundan, bir anafilaktik reaksiyon ya da başka ciddi alerjik reaksiyonlar sonrasında tedavi asla
yeniden başlatılmamalıdır.
Diabetes mellitus
Kan glukoz düzeyi yüksek (>300 mg/dL) olan diyabet hastalarında psödohiponatremi durumu
gözlenebilir. Tolvaptan tedavisi öncesi ve tedavi sırasında bu durum göz önünde
bulundurulmalıdır.
Tolvaptan hiperglisemiye neden olabilir (bölüm 4.8’e bakınız). Bundan dolayı, tolvaptan ile tedavi
edilen diyabet hastaları dikkatli şekilde değerlendirilmelidir. Bu durum, özellikle, yeterli şekilde
kontrol edilmeyen tip II diyabet hastaları için geçerlidir.
Ürik asit artışları
Böbreklerin ürik asit klirensinde azalma tolvaptan ilacının bilinen bir etkisidir. ODPBH’si olan
hastalarla yapılan çift-kör, plasebo kontrollü çalışmada, plasebo ile tedavi edilen hastalara (%1,7)
kıyasla, tolvaptan ile tedavi edilen hastalarda (%6,2) potansiyel olarak artmış (>10 mg/dL) ürik
asit seviyeleri, daha yüksek oranda rapor edilmiştir. Gut advers reaksiyonu plasebo verilen
hastalara (7/483, %1,4) kıyasla, tolvaptan ile tedavi edilen hastalarda (28/961, %2,9) daha sık rapor
edilmiştir. Çalışmada buna ek olarak, gut hastalığını tedavi etmek için kullanılan allopurinol
seviyesinde artış olduğu ve başka tıbbi ürünler de kullanıldığı gözlemlendi. Serum ürik asit
üzerinde gözlemlenen etkiler, tolvaptanın idrar ozmolalitesi üzerindeki etkilerine karşı meydana
gelen reversibl renal hemodinamik değişikliklere atfedilir ve klinik açıdan ilgili olabilir. Bununla
birlikte çalışmada gözlenen ürik asit miktarındaki artış ve/veya gut vakaları ciddi düzeyde olmamış
ve tedavinin devamına engel teşkil etmemiştir.
JİDREN tedavisi öncesinde ve semptomlara bağlı olarak tedavi sırasında ürik asit
konsantrasyonları değerlendirilmelidir.
Tolvaptanın glomerular filtrasyon hızı (GFR) üzerindeki etkisi
Tolvaptan tedavisi başlangıcında, ODPBH çalışmalarında, GFR düzeyinde reversibl bir azalma
gözlemlenmiştir.
Kronik böbrek hastalığı
Geç 4. evre KBY (GFR <25 mL/dk/1,73 m2) hastaları için kısıtlı veri bulunmaktadır. 5. evre KBY
hastaları için veri bulunmamaktadır. Böbrek yetmezliğinin 5. evreye ilerlemesi durumunda
tolvaptan tedavisi durdurulmalıdır.
8/22Laktoz intoleransı
JİDREN, yardımcı madde olarak laktoz monohidrat içermektedir. Nadir kalıtımsal galaktoz
intoleransı, Lapp laktaz yetmezliği ya da glukoz-galaktoz malabsorpsiyon problemi olan hastaların
bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Diğer Tıbbi Ürünlerin Tolvaptan Farmakokinetiği Üzerine Etkileri
CYP3A4 tolvaptan metabolizmasındaki baskın enzimdir. Tolvaptan diğer CYP3A4 substratlarının
farmakokinetiğini anlamlı olarak değiştirmemektedir.
CYP3A inhibitörleri
Orta dereceli (Örn. amprenavir, aprepitant, atazanavir, siprofloksasin, krizotinib,
darunavir/ritonavir, diltiazem, eritromisin, flukonazol, fosamprenavir, imatinib, verapamil) veya
güçlü (Örn. itrakonazol, ketokonazol, ritonavir, klaritromisin) CYP3A inhibitörü olan ilaçlarla
birlikte kullanılması, tolvaptan konsantrasyonunda artışa neden olmaktadır.
Ketokonazol
Tolvaptan ve ketokonazol ilaçlarının birlikte uygulanması, tolvaptan için eğri altında kalan alanda
(EAA) %440’lık bir artış ve maksimum plazma konsantrasyonunda (C ) %248’lik bir artış
maks
gözlenmiştir.
Tolvaptan ve orta dereceli CYP3A inhibitörü flukonazol ilaçlarının birlikte uygulanması, C ve
maks
EAA değerlerinde sırasıyla %80 ve %200 artış ile sonuçlanmıştır.
Greyfurt suyu
Tolvaptan ile birlikte orta veya güçlü derecede CYP3A inhibitörü etkisini gösteren greyfurt
suyunun tüketimi, tolvaptan maksimum konsantrasyonunun (C ) iki katına çıkması ile
maks
sonuçlanmıştır.
Orta veya güçlü derecede CYP3A inhibitörü aldıkları süre boyunca hastalara verilen tolvaptanın
doz seviyesinin düşürülmesi tavsiye edilir (bölüm 4.2’ye bakınız). Günde bir defadan sık orta veya
güçlü derecede CYP3A inhibitörü ilaç kullananlarda, tolvaptan tedavisi dikkatli şekilde
değerlendirilmelidir.
CYP3A indükleyiciler
Güçlü CYP3A indükleyici (Örn. rifampisin) olan tıbbi ürünlerle eş zamanlı kullanılması, tolvaptan
maruziyet seviyesini ve etkililiğini azaltacaktır. Tolvaptan ve rifampisin ilaçlarının birlikte
alınması, tolvaptan için ölçülen C ve EAA değerlerini yaklaşık %85 oranında azalmaktadır.
maks
Bundan dolayı, tolvaptanın güçlü CYP3A indükleyicileriyle (Örn. rifampisin, rifabutin, rifapentin,
9/22fenitoin, karbamazepin ve St John's Wort (sarı kantaron)) eş zamanlı kullanılmasından
kaçınılmalıdır.
Serum sodyum konsantrasyonunu arttıran tıbbi ürünlerle birlikte kullanılması
Tolvaptanın hipertonik salin, oral sodyum formülasyonları ve serum sodyum konsantrasyonunu
arttıran tıbbi ürünlerle birlikte uygulandığı klinik çalışmalardan elde edilmiş deneyim ve bilgi
bulunmamaktadır. Efervesan analjezik preparatlar gibi yüksek sodyum içerikli tıbbi ürünler ve
dispepsi için sodyum içeren belirli tedaviler de serum sodyum konsantrasyonunu arttırabilir.
Tolvaptanın serum sodyum konsantrasyonunu arttıran tıbbi ürünlerle eş zamanlı kullanılması
sonrasında, hipernatremi gelişme riskinden dolayı tavsiye edilmemektedir.
Diüretik
Diüretik kombinasyonuyla birlikte tolvaptan ODPBH hastalarında geniş ve kapsamlı bir şekilde
araştırılmamıştır. Her ne kadar tolvaptan ile loop veya tiazid grubu diüretiklerin eş zamanlı
kullanılmasının bir sinerjik veya aditif etkisi varmış gibi görünmese de, bu ilaç sınıflarının
dehidrasyona yol açma potansiyelinden dolayı, renal bozukluk açısından risk teşkil
edebilmektedir. Dehidrasyon veya renal bozukluk gelişmesi halinde; tolvaptan tedavisinin yarıda
kesilmesi, tolvaptan ve/veya diüretik dozlarının düşürülmesi, su tüketiminin arttırılması, renal
bozukluk veya dehidrasyonun potansiyel nedenleri değerlendirilmelidir. Renal bozukluğun veya
dehidrasyonun potansiyel diğer nedenleri ele alınarak değerlendirilmelidir.
Tolvaptanın Diğer Ürünlerin Farmakokinetik Özellikleri Üzerindeki Etkisi
CYP3A substratlar
Sağlıklı deneklerde, bir CYP3A substratı olan tolvaptanın bazı diğer CYP3A substratlarının (Örn.
varfarin veya amiodaron) plazma konsantrasyonları üzerinde hiçbir etki göstermemiştir.
Tolvaptan, lovastatin plazma seviyelerini 1,3-1,5 kat arttırmıştır. Her ne kadar bu artış klinik
açıdan ilgili olmasa da, tolvaptanın CYP3A4 substratlarına karşı maruziyet seviyesini potansiyel
olarak arttırabileceğini göstermektedir.
Transporter substratlar
P-glikoprotein substratlar: İn-vitro çalışmalar, tolvaptanın bir P-glikoprotein (P-gp) substratı ve
kompetitif inhibitörü olduğunu göstermiştir. Tolvaptan 60 mg/gün dozu ile birlikte digoksinin
maksimum plazma konsantrasyonu (C ) 1,3 kat ve plazma eğri altındaki alanı (EAA) 1,2 kat
maks
artmıştır. Bundan dolayı, digoksin veya diğer dar terapötik P-pg substratları (Örn. dabigatran)
kullanan hastalar, tolvaptan ile tedavi edildiğinde dikkatli olunmalı ve yan etkiler açısından
değerlendirilmelidir.
OATP1B1/OAT3/BCRP ve OCT1: İn-vitro çalışmalar, tolvaptan veya onun oksobütirik
metabolitinin OATP1B1, OAT3, BCRP ve OCT1 transporterlarını inhibe etme potansiyeli
olabileceğini göstermiştir. Tolvaptan (90 mg) ile rosuvastatin (5 mg) birlikte kullanımıyla, BCRP
10/22substratı, rosuvastatin C değeri %54 ve EAA değeri %69 artmıştır. Eğer BCRP substratları
maks
(Örn. sülfasalazin) ile tolvaptan uygulanan hastalar iyi değerlendirilmeli ve yan etkilere karşı
dikkatli olunmalıdır.
Oksobutirik asit metabolit (OATP1B1 ve OAT3 inhibitörleri) plazma konsantrasyonu yükselmiş
sağlıklı hastalarda, rosuvastatin (OATP1B1 substratı) veya furosemid (OAT3 substratı) kullanımı
rosuvastatin veya furosemid farmakokinetiğini anlamlı olarak değiştirmemiştir. ODPBH
hastalarında yapılan faz 3 klinik çalışmalarda, tolvaptan ile birlikte kullanılan statinler (Örn.
rosuvastatin ve pitavastatin), (OATP1B1 ve OAT3P1B3 substratları) advers etki profilinde
değişiklik gözlemlenmemiştir.
Eğer OCT1 substratları (Örn. metformin) ile tolvaptan uygulanan hastalar iyi değerlendirilmeli ve
yan etkilere karşı dikkatli olunmalıdır.
Diüretik veya diüretik olmayan anti-hipertansifler
ODPBH hastalarıyla yapılan klinik rutin tansiyon ölçümü değerlendirilmemiştir. Bundan dolayı,
farmakodinamik etkileşime bağlı olarak tolvaptan ile ortostatik/postural hipotansiyon riski göz
ardı edilmemelidir.
Vazopresin analogları ile birlikte kullanım
Tolvaptan, renal sıvı atılımı etkisinin yanı sıra, endotelyal hücrelerden koagülasyon faktörleri
(Örn. von Willebrand faktörü) salınımında yer alan vasküler vazopresin V2 reseptörlerini bloke
edebilir. Bundan dolayı, tolvaptan ile birlikte kanamayı önlemek veya kontrol etmek amacıyla
vazopresin analogları (Örn. desmopressin) kullanan hastalarda, vazopressin analoglarının etkisi
azalabilir. JİDREN’in vazopresin analoglarıyla birlikte uygulanması tavsiye edilmez.
Sigara ve alkol kullanımı
ODPBH’li hastalarda yapılan klinik çalışmalar, tolvaptan ile sigara ve alkol kullanımının tedavinin
etkililiği ve güvenliliğindeki etkisini tespit etmek için oldukça kısıtlıdır.
Özel popülasyonlara ilişkin ek bilgiler
Pediyatrik popülasyon:
Pediyatrik hastalarda etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C.
11/22Çocuk doğurma potansiyeli bulunan kadınlar/Doğum kontrolü (Kontrasepsiyon)
JİDREN’in doğum kontrolü uygulamayan çocuk doğurma potansiyeli olan kadınlarda kullanımı
önerilmemektedir.
Gebelik dönemi
Gebe kadınlarda tolvaptan kullanımıyla ilgili yeterli veri mevcut değildir. Hayvanlarla yapılan
çalışmalar üreme toksisitesi göstermiştir.
JİDREN’in gebelerde kullanımı kontrendikedir (bölüm 4.3’e bakınız).
Laktasyon dönemi
Tolvaptanın anne sütüne geçip geçmediği bilinmemektedir. Sıçanlarla yapılan çalışmalarda
tolvaptanın süte geçtiği gösterilmiştir. Yenidoğan için bu risk göz ardı edilmemelidir.
JİDREN, emzirme döneminde kontrendikedir.
Üreme yeteneği/Fertilite
Hayvanlarla yapılan çalışmalar, fertilite üzerinde etkisi olduğunu göstermiştir (bölüm 5.3’e
bakınız). İnsanlara yönelik potansiyel risk bilinmemektedir.
4.7. Araç ve makine kullanımı üzerindeki etkiler
JİDREN’in araç veya makine kullanımı üzerindeki etkisi azdır. Bununla birlikte, araç veya makine
kullanırken, ara sıra baş dönmesi, asteni veya halsizlik meydana gelebileceği göz önünde
bulundurulmalıdır.
4.8. İstenmeyen etkiler
Güvenlik profili özeti
Farmakodinamik olarak tahmin edilen ve çoğunlukla rapor edilen advers reaksiyonlar; susuzluk
(%55), poliüri (%38), noktüri (%29) ve polaküri (%23) olarak bildirilmiştir. Ayrıca tolvaptan, total
bilirubin (%0,2), alanin aminotransferaz (ALT; %4,4) ve aspartat aminotransferaz (AST; %3,1)
yükselmeleri ile ilişkili bulunmuştur.
Advers Reaksiyon Tablosu
Tolvaptan tedavisi ile ilişkili advers ilaç reaksiyonları sıklıkları aşağıdaki tabloda verilmektedir.
Tablo, klinik çalışma veya pazarlama sonrası raporlanan advers ilaç reaksiyonlarını içermektedir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor). Her sıklık grubunda istenmeyen etkiler daha ciddi istenmeyen etkilerle başlanıp
istenmeyen olayın ciddiyeti azalacak şekilde devam edilmiştir.
12/22Pazarlama sonrası raporlanan istenmeyen etkilerin sıklığı spontan raporlama ile gerçekleştiği için
mümkün olamamaktadır. Bu nedenle pazarlama sonrası raporlanan istenmeyen etkilerin sıklığı
“bilinmiyor” olarak sınıflanmaktadır.
Çok Yaygın Yaygın Yaygın Bilinmiyor
Olmayan
Bağışıklık Anafilaktik şok
sistemi Yaygın
hastalıkları döküntü
Metabolizma ve Polidipsi Dehidratasyon
beslenme Hipernatremi
hastalıkları İştahsızlık
Hiperürisemi
Hiperglisemi
Gut
hastalığı
Psikiyatrik Uykusuzluk
hastalıklar
Sinir sistemi Baş ağrısı Disguzi
hastalıkları Baş dönmesi Senkop
Kardiyak Çarpıntı
hastalıklar
Solunum Dispne
sistemi
bozuklukları,
göğüs ve
mediasten
hastalıkları
Gastrointestinal İshal Karın ağrısı
hastalıklar Ağızda kuruluk Abdominal
distansiyon
Kabızlık
Dispepsi
13/22Gastroözofajeal
reflü
Hepato-bilier Anormal Akut karaciğer
hastalıklar hepatik yetmezliği*
fonksiyon
Deri ve deri altı Kuru cilt
doku Döküntü
hastalıkları Kaşıntı
Ürtiker
Kas-iskelet
bozuklukları, Artralji
bağ doku ve Kas spazmları
kemik Miyalji
hastalıkları
Böbrek ve idrar Noktüri
yolu Pollaküri
hastalıkları Poliüri
Genel Halsizlik Asteni
bozukluklar ve Susuzluk
uygulama
bölgesine ilişkin
semptomlar
Klinik ALT ya da AST Bilirubin
çalışmalarda düzeylerinde seviyesinde artış
(faz-3) gözlenen artış
semptomlar Vücut
ağırlığında
azalma
ya da artış
*Tolvaptan ile ODPBH hastalarında pazarlama sonrası klinik çalışmalar sırasında
gözlenmiştir. Bu hastalara karaciğer transplantasyonu ihtiyacı olmuştur.
14/22Seçilen advers reaksiyonların açıklaması
Laboratuvar sonuçları
Tolvaptan alan hastaların %4,4’ünde (42/958) ve plasebo alan hastaların %1’inde (5/484) ALT
seviyesinin yükseldiği (>3xnormal [NÜS] üst sınırı) gözlemlenirken, tolvaptan alan hastaların
%3,1’inde (30/958) ve plasebo alan hastaların %0,8’inde (4/484) AST seviyesinin yükseldiği
(>3xNÜS) gözlemlenmiştir. Tolvaptan ile tedavi edilen bu hastalardan ikisi (2/957, %0,2) ve bu
çalışmanın uzantısı olarak yapılan açık etiketli çalışmada yer alan bir hastayla birlikte toplam üç
hasta, böbrek hacmi (BH) seviyesinde gözlemlenen eş zamanlı yükselmeyle (>2xNÜS) birlikte
karaciğer enzimleri seviyesinde artış (>3xNÜS) gözlenmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Sağlıklı deneklerde yapılan çalışmalarda, 480 mg’a kadar olan tek oral dozlar (tavsiye edilen
maksimum günlük dozun 4 katı) ve 5 gün boyunca günde bir defa 300 mg’a kadar olan çoklu-
dozlar iyi tolere edilmiştir. Tolvaptan entoksikasyonuna yönelik spesifik bir antidotu
bulunmamaktadır. Akut doz aşımının belirti ve semptomları (serum sodyum konsantrasyonunda
artış, poliüri, susuzluk ve dehidratasyon/hipovolemi), aşırı farmakolojik etkinin bir göstergesi
olabilir.
Tolvaptan 2000 mg/kg oral dozdan (kabul edilen maksimum doz) sonra, sıçan ve köpeklerde
mortalite gözlemlenmemiştir. 2000 mg/kg oral doz farelerde letal bulunmuştur. Farelerde toksisite
semptomları arasında, lokomotor aktivitede azalma, sendeleyerek yürüme, tremor ve hipotermi
gözlenmiştir.
Aşırı dozdan şüphelenilen hastalarda; vital bulgular, elektrolit konsantrasyonları, EKG ve sıvı
durumu değerlendirilmesi tavsiye edilmektedir. Sıvı atılımı normal düzeye gelinceye kadar, uygun
sıvı ve/veya elektrolit verilmelidir. Tolvaptanın plazma proteinlerine yüksek bağlanma (> %98)
afinitesinden dolayı, diyaliz etkili olmayabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diüretikler, diğer diüretikler, vazopressin antagonistleri
ATC kodu: C03XA01
15/22Etki mekanizması
Tolvaptan, spesifik olarak nefronun distal kısımlarında bulunan V2 reseptörlerindeki arginin
vazopresin (AVP) bağlanmasını bloke eden bir vazopresin antagonistidir. Tolvaptan, insan V2-
reseptörleri için doğal AVP’e göre 1,8 kat daha fazla afinite göstermiştir.
Farmakodinamik etkiler
Sağlıklı deneklerde ve ODPBH görülen hastalarda KBY 1 ilâ 4. evre boyunca tolvaptanın
farmakodinamik etkileri değerlendirilmiştir. Tolvaptanın serbest sıvı klirensi ve idrar hacmi
üzerindeki mutlak etkileri, daha sonraki safhalarda gözlemlenen tüm KBY evrelerinde boyunca
benzer bulunmuştur. Bu durum, işlev gösteren nefron sayısının azalmasıyla tutarlıdır. Ayrıca, 3
haftalık tedaviyi takiben, tüm KBY evrelerinde ortalama toplam böbrek hacminde akut azalmalar
gözlemlenmiş ve evre 1 KBY hastalarında %4,6 ve evre 4 hastalarda %1,9 oranında azalma
gözlenmiştir.
Klinik etkililik ve güvenlilik
Tolvaptan tabletlerin ODPBH tedavisi için geliştirilmesine yönelik klinik programda, çok uluslu,
faz 3, randomize, plasebo kontrollü pivotal çalışmada değerlendirilmiştir. Bu çalışmada 1.445
hastada bölünmüş (6-120 mg/gün arasında titre edilmiş) dozda tolvaptan ile plasebo tedavisinin,
uzun dönem güvenlilik ve etkililiği karşılaştırılmıştır. Dünya çapında ODPBH hastalarında
tolvaptan ile yapılmış 14 (ABD 8, Hollanda 1, Japonya 3, Kore 1 ve çok uluslu faz 3 pivotal) klinik
çalışma tamamlanmıştır.
TEMPO 3:4 klinik çalışmasına (faz 3 pivotal), Amerika kıtası, Japonya, Avrupa ve diğer
ülkelerden olmak üzere toplam 129 merkezden hastalar dahil edilmiştir. Bu çalışmada plasebo ile
tedavi edilenlere kıyasla, tolvaptan tedavisi alan hastalarda, tolvaptanın ODPBH hastalarındaki
uzun süreli etkililiği, böbrek hacmindeki toplam değişiklik oranı (yüzdelik olarak; %) ile
değerlendirilmiştir. Bu çalışmada hızlı ilerleyen, erken ODPBH (modifiye edilmiş Ravine
kriterlerini karşılayan TBH ≥750 mL, tahmin edilen kreatinin klirensi ≥60 mL/dk) kanıt ve
bulgularını gösteren toplam 1.445 yetişkin (18-50 yaş) hasta, 2:1 oranıyla tolvaptan ve plasebo
tedavilerine randomize edilmiş ve 3 yıl kadar tedavi almışlardır. Hastalar 3 yıla kadar tedavi
edilmiştir. Tolvaptan (n=961) ve plasebo (n=484) grupları, cinsiyet ve yaş (ortalama 39) açısından
benzer düzeyde eşleştirilmiştir. Dahil etme kriteri olarak, tedavi başlangıcında erken hastalık
ilerlemesi kanıt ve bulgularını gösteren hastalar tanımlamıştır. Çalışma başlangıcında, hastaların
ortalama glomerüler filtrasyon hızı 82 mL/dk/1,73 m2 (kronik böbrek hastalığı), ortalama toplam
böbrek hacmi (TBH) 1692 mL ve %79’da hipertansiyon tespit edilmiştir. Çalışmaya dahil
edilenlerin %35’i evre 1, %48’i evre 2 ve %17’si evre 3 KBY hastalarından seçilmiştir. Bu kriterler
çalışma popülasyonunda hızlı progresyon gösteren hastalarda zenginleştirilmesi açısından faydalı
olsa da, genç hastalarda stratifikasyon (yaş, TBH, GFR, albüminüri, hipertansiyon) kriterlerinin
daha hızlı progresyon olduğu gösterilmiştir.
16/22Primer sonlanım noktasına ait sonuçlar ve total böbrek hacmi (TBH)’de, plasebo alan gruba
kıyasla tolvaptan grubunda düzelme oranı istatistiksel olarak oldukça anlamlı bulunmuştur.
Çalışmada 3 yıl boyunca gözlemlenen TBH artış oranı, plasebo kullanan deneklere (yılda %5,51)
kıyasla, tolvaptan tedavisi alanlarda (yılda %2,8) anlamlı derecede (geometrik ortalama oranı
0,974; %95 GA: 0,969–0,98; p<0,0001) daha düşük bulunmuştur.
Sekonder sonlanım noktaları: bileşik ikincil sonlanım noktası (ODPBH progresyonu) ve aşağıda
belirtilen çoklu klinik progresyon vakalarına kadar geçen zaman olarak değerlendirilmiştir:
1) Titrasyon işlemi bitiminden son ilaç vizitine kadar (2 haftada bir tekrarlanan) serum kreatinin
seviyesinde %25’lik kalıcı azalma olarak tanımlan böbrek fonksiyonunda kötüleşme,
2) Medikal olarak tanımlanan (hastalık izni, analjezik, narkotik ve anti-nosiseptif ilaç kullanımı,
radyolojik veya cerrahi müdahale gerektiren durumlar) böbrek ağrısı,
3) Kötüleşen hipertansiyon,
4) Kötüleşen albüminüri.
Tolvaptan ile tedavi edilen hastalarda, ODPBH’ye bağlı vaka oranı %13,5 azalmıştır (HR: 0,87
%95 GA: 0,78–0,97 p=0,0095).
Bileşik sekonder sonlanım noktası, öncelikle kötüleşen böbrek fonksiyonu ve medikal olarak
anlamlı böbrek ağrısı üzerindeki etkilere atfedilmiştir. Tolvaptan ile tedavi edilen hastalarda
kötüleşen renal fonksiyon görülme olasılığı, plaseboya kıyasla %61,4 daha düşük olmuştur. (HR:
0,39; %95 GA 0,2 –0,57; p<0,0001); Tolvaptan ile tedavi edilen hastalarda böbrek ağrısı görülme
olasılığı, plaseboya kıyasla %35,8 daha düşük olmuştur. (HR: 0,64; %95 GA, 0,47–0,89; p=0,007).
Öte yandan tolvaptanın hipertansiyon ve albüminüri progresyonu üzerine etkisi olmamıştır.
TEMPO 4:4 çalışması; 13 ülke, 106 merkezden 871 hastanın katılımıyla tamamlanmış olan
TEMPO 3:4 çalışmasının uzatılmış açık etiketli değerlendirmesidir. Bu çalışmada tolvaptanın, 5
yıl boyunca (erken tedavi edilen) aktif tedavi alan hastalar ile 3 yıl süreyle plasebo alıp sonradan
2 yıl süreyle aktif tedaviye döndürülen (geç tedavi edilen) hastalar üzerinde güvenlilik, TBH
(toplam böbrek hacmi) ve eGFR üzerine etkililiği karşılaştırılmıştır.
Birincil sonlanım noktası olan toplam böbrek hacmi (TBH)’de 5 yıllık sürede, erken tedavi alan
ve geç tedavi alan grupta değişimde, önceden belirlenen istatistiksel anlamlılık eşiğine (p=0,3580)
ulaşan bir fark oluşmamıştır (-%1,7). Her iki grupta da TBH’deki büyüme yavaşlamıştır, bu ilk 3
yılda plaseboya göre olmuştur. Hem erken hem geç tedavideki hastalar tolvaptan tedavisinden
benzer düzeyde fayda görmüşlerdir.
Böbrek fonksiyonları üzerine olan olumlu etkilerin kalıcılığının değerlendirildiği ikincil sonlanım
noktasına bakıldığında; TEMPO 3:4 pivot çalışmasının sonunda eGFR’de gözlenen koruma, (takip
17/22viziti 1 ve 2’de 3,01’den 3,34 mL/dk/1,73 m2’ye) açık etiketli çalışmada da devam etti. Önceden
belirlenmiş karışık etki modeli tekrarlama ölçümü analizinde (3,15 mL/dk/1,73 m2 %95 GA:
1,462–4,836, p=0,0003) ve başlangıç eGFR verisinin ileriye taşındığı duyarlılık analizinde (2,64
mL/dk/1,73 m2 %95 GA: 0,672–4,603 p=0,0086) fark devam etmiştir. Bu veriler tolvaptanın
böbrek fonksiyonundaki bozulmayı yavaşlatabileceğini ve bu faydaların tedaviden sonrada devam
edebileceğini göstermektedir.
JİDREN tedavisi ile böbrek fonksiyonlarındaki yavaşlama oranının sürüp sürmeyeceği ve son
dönem böbrek yetmezliğinin başlamasını geciktirme gibi ODPBH’nin klinik sonuçlarına etkisi
ile ilgili daha uzun süreli veriler şu anda bulunmamaktadır.
Tempo 4:4 açık etiketli uzatma çalışmasına dahil edilen hastaların çoğunda, PKD1 ve PKD2
genotiplemesi yapılmış, fakat sonuçları henüz açıklanmamıştır.
2 yıllık ilave tolvaptan tedavisi sonrasındaki toplam 5 yıllık tolvaptan tedavisi sonrasında
sonucunda yeni güvenlilik uyarısı tanımlanmamıştır.
Çok uluslu, çok merkezli, randomize, plasebo kontrollü, çift kör, faz 3 çalışmada, tolvaptan 45–
120 mg/gün tedavisinin plaseboya karşı etkililik ve güvenliliği değerlendirilmiştir. Bu çalışmaya
tedavi öncesindeki 5 haftalık dönemde tolvaptan dozları yukarıya doğru titre edilen ve bu doz
şemasını tolere edebilen hastalar dâhil edilmişlerdir. Çalışmada tedavi bırakma metodundan
yararlanılmasının nedeni; randomizasyondan önceki 2 hafta tek kör doz titrasyonu ve çalışmaya
alınma dönemi 3 hafta olmak üzere toplam 5 haftalık dönemde, hastaların tolvaptanı daha fazla
tolere etmesini sağlamak amaçlanmıştır. Çalışma metodu, tedavinin erken bırakılması ve çalışma
sonlanım noktasındaki eksik verilerin en aza indirgenmesine yönelik olmuştur.
Kronik böbrek yetmezliği bulunan (18-65 yaş arası) 1370 hasta, (eGFR düzeyi 25-65 mL/dk/1,73
m2 olan <56 yaş veya 56-65 yaş arası eGFR düzeyi 25-44 mL/dk/1,73 m2 ve yıllık eGFR düşüş
hızı >2 mL/dk/1,73 m2) olan hastalar, 12 ay boyunca tolvaptan (n=683) veya plasebo (n=687)
almak üzere randomize edilmişlerdir. Randomize edilen hastalardan 318 hastanın (%23) başlangıç
ortalama eGFR düzeyleri 41 mL/dk/1,73 m2 ve TBH (toplam böbrek hacmi) ortalama değeri 2,026
mL ölçülmüştür. Çalışmaya dahil edilen hastaların %5’inin eGFR düzeyi >60 mL/dk/1,73 m2 (evre
2 KBY), %75’inin eGFR düzeyi 30-60 mL/dk/1,73 m2 (evre 3 KBY) %20’sinin eGFR düzeyi 15-
30 mL/dk/1,73 m2 arasında (evre 4 KBY) ölçülmüştür.
KBY evre 3 olan hastaların, %30’u evre 3a (eGFR 45-60 mL/dk/1,73 m2) ve %45’i 3b (eGFR 30-
45 mL/dk/1,73 m2) olarak iki alt gruba ayrılmıştır.
Çalışmanın primer sonlanım noktası olarak, başlangıç noktasına göre tedavi sonunda eGFR
düzeyinde değişim belirlenmiştir. Tolvaptan ile tedavi edilen hastalarda eGFR düzeyinde azalma
18/22plasebo ile tedavi edilen hastalara göre anlamlı olarak (p<0,0001) daha düşük bulunmuştur.
Çalışmada eGFR düzeyinde 1,27 mL/dk/1,73 m2’lik azalma ve tolvaptan alan hastalarda plasebo
alanlara göre %35 daha fazla azalmaya denk gelmiştir. Birinci yılın sonunda tolvaptan alan grupta
eGFR düzeyindeki azalma -2,34 mL/dk/1,73 m2, plasebo grubunda ise -3,61 mL/dk/1,73 m2
olarak gözlenmiştir. Çalışmanın birleşik ikincil sonlanım noktası; çalışma boyunca yıllık eGFR
eğrisindeki tüm ölçüm değerlerinde tolvaptan ile plasebonun etkinliğinin karşılaştırılması
olmuştur. Bu veriler değerlendirildiğinde tolvaptan plaseboya göre belirgin fayda (p<0,0001)
göstermiştir.
Çalışmanın birinci, ikinci sonlanım noktaları ve alt grup analizlerine bakıldığında; KBY'nin tüm
(2, 3a, 3b ve erken 4 (eGFR 25-29 mL/dk/1,73 m2)) evrelerinde, tedavi etkinliği plasebo ile benzer
bulunmuştur.
Önceden tanımlanmış bir alt grup analizinde, >55 yaş ve nispeten daha yavaş GFR düşüşü olan
hastaların olduğu alt grupta tolvaptanın daha az etkili olduğu gözlenmiştir.
Pediyatrik popülasyon
Avrupa İlaç Ajansı, polikistik böbrek hastalığı olan bir veya birden fazla pediyatrik popülasyon
altkümesinde tolvaptanla yapılan çalışmaların sonuçlarını sunma yükümlülüğünü ertelemiştir.
5.2. Farmakokinetik özellikler
Genel özellikler
Emilim:
Tolvaptan, oral uygulamayı takiben, hızla emilerek dozlama işleminden yaklaşık 2 saat sonra pik
plazma konsantrasyonlarına ulaşır. Tolvaptanın mutlak biyoyararlanımı yaklaşık %56’dır.
Yağ oranı yüksek yemeklerle birlikte uygulandığında, tolvaptanın maksimum konsantrasyonu
(C ) 2 kat kadar artmakta, ancak EAA değeri değişmemektedir. Klinik çalışmalarda bu durumun
maks
ilacın emilimi üzerine olumsuz etkisi olmadığı bilinse de, maksimal etki için tolvaptanın sabah
dozu aç karnına alınmalıdır (bölüm 4.2’ye bakınız).
Dağılım:
Tolvaptanın emilim satürasyonu nedeniyle ≥300 mg oral dozu takiben, maksimum plazma
konsantrasyonu stabil duruma gelmektedir. Tolvaptan, plazma proteinlerine %98 oranında
reversibl olarak bağlanmaktadır.
Biyotransformasyon:
Tolvaptan, neredeyse sadece CYP3A ile karaciğerde kapsamlı olarak metabolize edilir. Tolvaptan
zayıf bir CYP3A4 substratıdır ve herhangi bir inhibitör aktivitesi olduğu görülmemiştir.
19/22Tolvaptanın CYP3A’ya yönelik hiçbir aktivitesinin olmadığı in-vitro çalışmalarda gösterilmiştir
Plazma, idrar ve dışkıda tayin edilen 14 metabolitten birisi dışında hepsi, CYP3A enzimi ile
metabolize edilmektedir. Toplam plazma radyoaktivitesinin %10’dan daha fazlası oksobütirik asit
metabolitinde bulunmuş, diğer metabolitlerin konsantrasyonları ise tolvaptandan daha düşük
saptanmıştır.
Tolvaptan metabolitlerinin farmakolojik etkiye katkısı çok az ya da yoktur. Tolvaptan ile
kıyaslandığında, metabolitlerin insan V2 reseptörlerine yönelik antagonist aktivitesi hiç yok ya
da zayıf bulunmuştur. Terminal eliminasyon yarılanma ömrü yaklaşık 8 saattir ve ilk dozun
ardından tolvaptan kararlı durum konsantrasyonları elde edilir.
Eliminasyon:
İntakt etkin maddenin %1’inden daha azı idrarda değişmeden atılır. Tolvaptan ile yapılan
radyoaktif etiket çalışmalarında, tolvaptanın değişmeden atılan kısmının %40’ının idrarda ve
%59’unun dışkıda geri kazanıldığı gösterilmiş; küçük bir kısmı plazmada bulunmuştur.
Tolvaptanın yalnızca %3’lük bileşeni plazmada bulunmaktadır.
Doğrusallık/doğrusal olmayan durum:
Tolvaptan 30-240 mg dozlarda C değerinde daha az artış gözlenmiş, 240-480 mg dozlarda
maks
EAA doğrusal olarak artmış, C stabil kalmıştır.
maks
Tolvaptan 30 mg doza kıyasla, 300 mg/gün çoklu dozunu takiben EAA sadece 6,4 kat artmıştır.
ODPBH hastalarında Tolvaptan 30 mg, 60 mg ve 120 mg bölünmüş günlük doz rejimlerinde,
EAA doğrusal olarak artmıştır.
Özel Popülasyonlardaki Farmakokinetik Özellikleri
Yaş:
Hastanın yaşı tolvaptan klirensini anlamlı düzeyde etkilememiştir.
Karaciğer yetmezliği:
Tolvaptanın hafif ya da orta derecede hepatik yetmezliği (Child-Pugh A ve B) olan hastalardaki
farmakokinetik etkisi, farklı nedenlere bağlı karaciğer hastalığı olan 87 hastada değerlendirilmiştir.
Klinik olarak 5-60 mg’a kadar çeşitlilik gösteren dozlarda klirenste anlamlı değişiklik
gözlenmemiştir. Şiddetli hepatik bozukluğu (Child-Pugh C) olan hastalar için mevcut bilgiler
oldukça kısıtlıdır. Hepatik ödemi olan hastalarla yapılan popülasyon farmakokinetik analizinde,
sağlıklı deneklere kıyasla tolvaptan alan şiddetli (Child-Pugh C) ve hafif veya orta dereceli (Child-
Pugh A ve B) hepatik bozukluğu olan hastalarda, EAA değer 3,1 kat ve 2,3 kat daha yüksek
bulunmuştur.
20/22Böbrek yetmezliği:
Bir popülasyon farmakokinetik analizinde, sağlıklı deneklerle kıyaslandığında, ODPBH’si olan
renal fonksiyon 60 mL/dk/1,73 m2 eGFR değerinin altına düşmüş hastalarda tolvaptan seviyeleri
yüksek bulunmuştur. KBY hastalarında eGFR’de 72,2’den 9,79 mL/dk/1,73 m2’ye doğru düşüş,
vücut klirensinde %32’lik azalma ile ilişkilendirilmiştir.
5.3. Klinik öncesi güvenlilik verileri
Güvenlilik farmakolojisi, tekrarlanan doz toksisitesi, genotoksisite veya karsinojenik potansiyele
yönelik geleneksel çalışmalar temelinde, klinik dışı veriler insanlara yönelik özel hiçbir tehlike
göstermemiştir.
Tavşanlarda 1000 mg/kg/gün (insanlarda önerilen maksimum (120 mg/gün) dozun 2,6 katı)
dozunda uygulandığında, teratojenik etki kaydedilmiştir. Yine tavşanlarda 300 mg/kg/gün
(insanlarda önerilen maksimum (120 mg/gün) dozun 1,2 katı) dozunda teratojenik etki
gözlenmemiştir.
Peri ve postnatal sıçanlarda tolvaptan 1000 mg/kg/gün doz uygulanan çalışmada, yavruda kemik
gelişiminin geciktiği ve vücut ağırlığının azaldığı gözlenmiştir
Sıçanlarla yapılan iki adet fertilite çalışmasında yeni doğan yavrular üzerinde (besin tüketimi,
vücut ağırlığında azalma ve salivasyon) etkiler gözlenmiştir. Ancak tolvaptan erkeklerde üreme
performansını etkilememiş ve fetüs üzerinde etkisi olmamıştır. Her iki çalışmada da, dişilerde
anormal östrojen döngüleri gözlenmiştir.
Dişi sıçanlarda (100 mg/kg/gün dozunda) üreme fonksiyonuna ilişkin ortay çıkan advers etki,
insanlarda önerilen maksimum dozun (120 mg/gün) yaklaşık 4,4 katında gözlenmiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (sığır sütünden elde edilen)
Mikrokristalin selüloz
Mısır nişastası
Povidon K-30
Kroskarmelloz sodyum
Magnezyum stearat
Pigment karışımı PB-205042 mavi:
FD&C mavi no:2 indigo karmin alüminyum lak
Prejelatinize nişasta
Demir oksit sarı
21/226.2. Geçimsizlikler
Geçerli değil.
6.3. Raf ömrü
24 ay.
6.4. Saklamaya yönelik özel tedbirler
25°C’nin altındaki oda sıcaklığında, ışık ve nemden korumak için orijinal ambalajında
saklanmalıdır.
6.5. Ambalajın niteliği ve içeriği
28 adet 30 mg tablet ve 28 adet 90 mg tablet içeren toplamda 56 tabletlik PVC/PE/PVDC-
alüminyum folyo blister ambalajlarda kullanıma sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürün ya da atık materyaller, ''Tıbbi Atıkların Kontrolü Yönetmeliği" ve
"Ambalaj Atıklarının Kontrolü Yönetmelikleri"ne uygun olarak imha edilmelidir.
7. RUHSAT SAHİBİ
Biofarma İlaç Sanayi ve Ticaret A.Ş.
Akpınar Mah. Osmangazi Cad. No: 156
Sancaktepe/İstanbul
Telefon: (0216) 398 10 63
Faks: (0216) 398 10 20
8. RUHSAT NUMARASI(LARI)
2024/254
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 02.08.2024
Ruhsat yenileme tarihi:
10. KÜB’ÜN YENİLENME TARİHİ
22/22