 1 KULLANMA TALİMATI  
 
NEOSTİGMİN 0.5 mg/ml Enjeksiyonluk Çözelti  
Kas içine  (i.m.) , cilt altına (s.c.)  ve damar içine (i.v.)  uygulanır.  
Steril  
 
• Etkin madde: Her l ml ampul, 0,5 mg  neostigmin metilsülfat içerir.  
 
• Yardımcı maddeler: Enjeksiyonluk su, sodyum sitrat dihidrat, sitrik asit monohidrat 
 
 
Bu Kullanma Talimatında:  
1. NEOSTİGMİN nedir ve ne için kullanılır?  
2. NEOSTİGMİN'i kullanmadan önce dikkat edilmesi gerekenler  
3. NEOSTİGMİN nasıl kullanılır?  
4. Olası yan etkiler nelerdir? 
5. NEOSTİGMİN'in saklanması  
 
Başlıkları yer almaktadır. 
 
1. NEOSTİGMİN nedir ve ne için kullanılır?  
 
NEOSTİGMİN, ampul formunda olup, neostigmin metilsülfat adlı etken maddeyi içerir ve  sinir 
sistemi ilaçları grubuna dahildir. 
 
NEOSTİGMİN, her l  ml ampulde 0,5 mg neostigmin metilsülfat içerir.  6 ampullük kutularda 
bulunur. 
 
NEOSTİGMİN, aşağıda belirtilen durumların tedavisinde kullanılır:  
• Bir tür kas zafiyeti hastalığı olan Miyasteniya Gravis  tedavisinde , 
• Bağırsak hareketlerinin sinirsel olarak yavaşlamasından dolayı oluşan bağırsak tıkanması 
(paralitik ileus) , 
• Ameliyat sonrası idrar tutulmaları,  
• Uzuvlardaki damarların bozukluğu ve tıkanıklığı,  
• Bağırsak hareketlerinin zaafi yeti ( bağırsak atonisi) , 
• Vücudun sağ ya da sol yarısında  istemli hareketin kaybı ve felci (hemipleji) ve yalnızca bir 
organın, bir grup kasın ya da tek bir kasın felci  (monopleji)  
 Bu ilacı kullanmaya başlamadan önce  bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size öneril en dozun dışında 
yüksek veya düşük doz kullanmayınız.   2 2. NEOSTİGMİN'i kullanmadan önce dikkat edilmesi gerekenler  
 
NEOSTİGMİN'i aşağıdaki durumlarda KULLANMAYINIZ  
Eğer,  
• NEOSTİGMİN'e karşı aşırı duyarlılığınız varsa , 
• Karın zarının iltihaplanması (peritonit), kangrende , 
• Sindirim sistemi kanalında veya idrar yollarındaki tıkanıklığın mekanik nedenli  
olduğu durumlarda , 
• Suksame tonyum gibi kas gevşeticiler kullanmaktaysanız . 
 
NEOSTİGMİN'i aşağıdaki durumlarda DİKKATLİ KULLANINIZ  
Eğer,  
• Sara hastalığı (epilepsi)  
• Astım 
• Nabız yavaşlaması  
• Kalbi besleyen damarlarda yeni oluşmuş tıkanma  
• Tiroid hormonunun fazlalığı  
• Kalp ritminin bozulması  
• Mide ve onikiparmak bağırsağında oluşan yaralar (ülser)  
• Vagus sinirinin aşırı aktivitesi 
• Titremeyle giden bir kas - sinir hastalığı olan Parkinson hastasıysanız  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
NEOSTİGMİN'in yiyecek ve içecek ile kullanılması  
NEOSTİGMİN ağızdan kullanılmadığı için yiyeceklerle bir etkileşime girmesi beklenmez.  
 
Hamilelik  
İlacı kullanmadan önce doktorunuza veya eczacınıza danışınız.  
 
NEOSTİGMİN ile deney hayvanları veya gebe kadınlar üzerinde gerçekleştirilmiş yeterli 
çalışma bulunmamaktadır. Bu nedenle hamile bir kadına verildiğinde önemli bir zarar yapıp 
yapmayacağı; üreme yeteneği üzerinde etkisi olup olmayacağı bilinmemektedir. 
 
Bu nedenle hamile bir kadına NEOSTİGMİN ancak sorumlu hekimin kar zarar dengesini 
değerlendirmesinden sonra gerekiyorsa verilmelidir. NEOSTİGMİN ve benzeri ilaçlar doğumu 
yakın olan gebe kadınlara damar yoluyla verildiğinde erken doğum riskine ve/veya rahmin 
yersiz kasılmasına neden olurlar.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
NEOSTİGMİN ’in anne sütüne geçip geçmediği bilinmem ektedir.  
 
Bebeklerde NEOSTİGMİN’ in ciddi yan etkileri fazla olduğundan; anne sütüne geçme riskine  3 karşı, ilaç alımının zorunluluğu de göz önüne alınarak ya emzirmenin ya da ilaç al ımının 
kesilmesi gerektiğine hekim görüşüne göre karar verilmelidir.  
 
Araç ve makine kullanımı  
Vücudunuzun NEOSTİGMİN tedavisine karşı nasıl bir tepki vereceğini öğreninceye kadar araç 
ve makine kullanımından sakınmalısınız.  
 
NEOS TİGMİ N’in içeriğinde bulunan bazı yardımcı maddeler hakkında önemli bilgiler:  
NEOSTİGMİN, 1 ml’lik her ampulde, 1 mm (23  mg)’ den daha az sodyum ihtiva eder; yani 
esasında “sodyum içermez”.  
 
Diğer ilaçlarla birlikte kullanımı 
Özellikle neomisin, streptomisin, kanamisin gibi bazı antibiyotiklerle mutlaka birlikte 
kullanılması gerekiyors a bu ilaçların dozajlarında dikkatli bir ayarlama yapılması gerekir. Ağrı 
duyulmasını en gelleyen anestezik ilaçlarla, kalp ritmini düzenleyen ilaçlarla  ve kasların sinirler 
tarafından uyarılma durumunu değiştiren di ğer ilaçlar la birlikte kullanımında dikka tli 
olunmalıdır.  
 
Nöromüsküler blokaj yapan ajanlar: NEOSTİGMİN depolarizan olmayan (Tubokürarin, 
gallamin veya p anküronyum gibi) kas gevşeticilerin etkilerine ciddi biçimde karşıt etki gösterir 
ve bu etkileşim ameliyat sonrasında kas gevşemesini tersine çevirmek için tedavide bir  avantaj 
olarak kullanılabilir. NEOSTİGMİN, süksinilkolin gibi depolarizan kas gev şeticilerin etkisine 
karşıt etki  göstermez , aksine etki süresini uzatabilir.  
 
Diğer ilaçlar: Atrop in, NEOSTİGMİN’ in zararlı muskarinik etkisinin bel irtilerinin (tük ürük, 
ter, gözyaşı ve bronşlarda daralma ve aşırı salgı, bulantı, kusma, ishal , kramplar tarzında karın 
ağrıları, idrar ve dışkı kaçırma ve kalp atımında aşırı yavaşlama gibi) giderilmesinde kullanılır.  
 
Miyaste niya Gravis'li hastalarda NEOSTİ GMİN dozu uygun şekilde ayarlanmalıdır. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. NEOSTİGMİN nasıl ku llanılır?  
 
Uygun kullanım ve doz / uygulama sıklığı için talimatlar:  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 
Değişik yaş grupları  
Çocuklarda kullanım  
Çocuklarda NEOSTİGMİN dozu hastanın bireysel ihtiyacına göre ayarlanabilir.  
  
Yaşlılarda kullanım  
Yaşlılarda NEOSTİGMİN kullanımı için spesifik bir doz önerisi bulunmamaktadır.  
 
Özel kullanım durumları:  
Böbrek / karaciğer yetmezliği  
Böbrek yetmezliği olan hastalarda NEOSTİ GMİN dozunun ayarlanmasına ihtiyaç duyulabilir.  
 
  4 Eğer NEOSTİGMİN'in etkisinin çok güçlü veya zayıf olduğuna dair bir izleniminiz var ise 
doktorunuz ve eczacınız ile konuşunuz. 
 
Kullanmanız gerekenden daha fazla NEOSTİGMİN kullandıysanız:  
NEOSTİGMİN'den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
Doz aşımı belirtileri:  
Terleme, g öz yaşarması , burun akıntısı , mideden gaz çıkışı , istem dışı dışkılama ve idrar yapma , 
yüzde kızarma, g öz bebeğinde küçülme , gözde kanam a, kirpiklerin irade dışı kasılması , 
gözlerin istem dışı, ritmik hareketleri, huzursuzluk, korku, b algam çıkarmada artış , nabzın 
yavaşlaması ve tansiyon düşmesi , kas kasılmaları , şiddetli güçsüzlük , belli bazı kasların görev 
yapamaması , kasların kısmi ya da genel olarak istemsiz kasılması , koma . 
 
Doz aşımı tedavisi:  
Doktorunuz  NEOSTİGMİN tedavisini  durduracak ve ihtiyaç  duyarsa  size NEOSTİGMİN’ in 
etkisini azaltacak ilaç uygulayacaktır.  
 
NEOSTİGMİN'i kullanmayı unutursanız  
Doktorunuz atlanan dozun ne zaman uygulanacağına karar verecektir.  
 
Takip eden dozun yeni uygulama zamanı için doktorunuzun talimatlarına uymanız önemlidir. 
 
Unutulan dozları dengelemek için çift doz almayınız. 
 
NEOSTİGMİN ile tedavi sonlandırıldığ ında oluşabilecek etkiler 
Herhangi bir etki beklenmemektedir.  
 
4. Olası yan etkiler nelerdir? 
 
Tüm ilaçlar gibi, NEOSTİGMİN’ in içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden birisi olursa, NEOSTİGMİN'i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Alerjik reaksiyonlar  
• Anaflaksi (yaşamı tehdit edici şok tablosuna yol açabilen, ani gelişen yaygın alerjik 
reaksiyon [örneğin nefes alıp vermede zorluk, kan basıncında düşme, nabızda hızla nma] dahil 
olmak üzere hafiften şiddetliye kadar değişen düzeylerde görülebilir)   
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin NEOSTİGMİN’ e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
Bu çok ciddi yan etkilerin hepsi oldukça seyrek görülür. 
Yan etkiler görülme sıklıklarına göre aşağıdaki şekilde sıralanmıştır:  
Çok yaygın:  10 hastanın en az 1'inde görülebilir.  
Yaygın : 10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, faka t 1.000 hastanın birinden fazla  görülebilir.  
Seyrek:1.000 hastanın birinden az, fakat 10.000 hastanın 1’inden fazla  görülebilir.   5 Çok seyrek: 10.000 hastanın birinden az görülebilir.  
Bilinmiyor : Eldeki verilerden hareketle tahmin edilemiyor . 
 
Yaygın olmayan:  
• Tükrük salgısında artış  
• Bulantı  
• Kusma , aşırı tükürük salgılanması  
• İshal , mide krampları  
 
Seyrek:  
• Baş dönmesi , baş ağrısı  
• Gözbebeği küçülmesi, göz yaşarması  
• Kalp ritminin bozulması, nabız hızlanması, nabız yavaşlaması, EKG değişimleri, bilinç 
kaybı  
• Tansiyon düşüklüğü  
• Nefes darlığı, ses tellerinin aniden kasılarak havayolunu tıkaması durumu (laringospazm), 
bronşlarda (soluk borusunun ikiye ayrılması ile başlayıp akciğerlere  kadar giden kısımlarından 
biri) daralma  
• Yutma güçlüğü, ş işkinlik  
• Deride kızarıklık , kurdeşen 
• Güçsüzlük, sinir sıkışması, kas krampları, spazmlar, e klem ağrısı  
• İdrara çıkma isteği  
• Terleme, kızarma  
 
Çok seyrek : 
• Koma, bilinç kaybı, sersemlik, disartri, konuşma güçlüğü, görme bozuklukları  
• Kalp durması  
•  Solunum kas felci , solunum depresyonu, s olunum durması ,bronşların daralması  
• Toplardamarların iltihabına bağlı kan pıhtısı oluşumu 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. NEOSTİGMİN'in saklanması  
 
NEOSTİGMİN'i çocukların göremeyeceği, erişemeyeceği yerlerde ve ambalajında saklayınız. 
 
NEOSTİGMİN ’i 25°C'nin altındaki oda sıcaklığında saklayınız.  
 
NEOSTİGMİN ’i orijinal ambalajında saklayınız.  
  6 Son kullanma tarihiyle uyumlu olarak kullanınız . 
 
Ambalajdaki son kullanma tarihinden sonra NEOSTİGMİN'i kullanmayınız. 
 
Eğer üründe ve/veya ambalajında bozukluklar fark ederseniz NEOSTİGMİN’ i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi:     ADEKA İlaç Sanayi ve Ticaret A.Ş. 55020 – İlkadım/SAMSUN  
 
Üretim Yeri : ADEKA İlaç Sanayi ve Ticaret A.Ş.  
                          55020 – İlkadım/SAMSUN  
 
Bu kullanma talimatı ............  tarihinde onaylanmıştır. 