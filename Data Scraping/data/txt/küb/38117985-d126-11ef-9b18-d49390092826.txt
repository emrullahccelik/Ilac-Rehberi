KISA ÜRÜN BİLGİSİ
1. BEŞERİ TIBBİ ÜRÜNÜN ADI
KLAROMİN XL 500 mg Değiştirilmiş Salımlı Film Kaplı Tablet
2. KALİTATİF VE KANTİTATİF BİLEŞİM
Etkin madde:
Klaritromisin………………………….500 mg
Yardımcı maddeler:
Laktoz………………………………..365 mg
Yardımcı maddeler için 6.1’e bakınız.
3. FARMASÖTİK FORM
Değiştirilmiş salımlı film tablet.
Günde bir defa doz uygulanmasını mümkün kılan 500 mg klaritromisin içeren sarı renkli,
oblong, çentiksiz film tablet.
4. KLİNİK ÖZELLİKLER
4.1. Terapötik endikasyonlar
KLAROMİN XL Değiştirilmiş Salımlı Film Tablet yetişkinlerde ve 12 yaşından büyük
çocuklarda aşağıda belirtilen endikasyonların tedavisinde kullanılır:
• Haemophilus influenzae, Moraxella catarrhalis, Streptococcus pneumoniae,
Streptococcus pyogenes'ten kaynaklanan sinüzit, farenjit gibi üst solunum yolu
enfeksiyonları.
• Haemophilus influenzae, Haemophilus parainfluenzae, Moraxella catarrhalis,
Streptococcus pneumoniae, Mycoplasma pneumoniae ve Chlamydia pneumoniae’dan
kaynaklanan pnömoni, kronik bronşit gibi alt solunum yolu enfeksiyonları.
• Staphylococcus aureus ve Streptococcus pyogenes'ten kaynaklanan folikülit, selülit,
erizipel gibi deri ve yumuşak doku enfeksiyonları.
4.2. Pozoloji ve uygulama şekli
Pozoloji
KLAROMİN XL Tablet’in yetişkinler için önerilen genel dozu yiyeceklerle birlikte, günde
bir defa 500 mg'dır. Daha şiddetli hastalıklarda, doz günde bir defada 2 tablete (1000 mg)
çıkartılabilir.
Yetişkinler İçin Doz Rehberi
Enfeksiyon Doz Tedavi Süresi
-Farenjit Günde 500 mg veya 5 -14 gün
ciddi enfeksiyonlarda
-Akut maksiller sinüzit 6 -14 gün
günde 1000 mg
-Kronik bronşitin akut 5 -14 gün
(2x500 mg)
alevlenmesi
-Toplumdan kazanılmış pnömoni 6 -14 gün
-Komplike olmayan deri ve 5 -14 gün
yumuşak doku enfeksiyonları
1 / 19Uygulama sıklığı ve süresi
Toplumdan kazanılmış pnömoni ve sinüzit için gereken 6 – 14 günlük tedavinin dışında,
normal tedavi süresi 5 - 14 gündür.
Uygulama şekli
Tablet bütün olarak kırılmadan ve çiğnenmeden her gün aynı saatte yutulmalıdır.
Özel popülasyonlara ilişkin ek bilgiler
Böbrek/karaciğer yetmezliği:
Böbrek bozukluğu olan hastalarda (kreatinin klerensi 30ml/dak. altında olan) klaritromisin
dozu %50 oranında azaltılmalıdır. Örneğin, günde bir kez 250 mg veya şiddetli
enfeksiyonlarda günde 2 kez 250 mg gibi. MR tablet bölünemediğinden, günlük 500 mg
dozu azaltılamamaktadır. KLAROMİN XL böbrek bozukluğu olan hastalarda (kreatinin
klerensi 30 ml/dak. altında olan) kullanılmamalıdır (bkz. bölüm 4.3 Kontrendikasyonlar).
Bu hasta grubunda hemen salınan KLAROMİN tabletleri kullanılmalıdır.
Orta derecede böbrek bozukluğu olan hastalarda (kreatinin klerensi 30 – 60 ml/dak), günde
en çok bir klaritromisin kontrollü salım tablet olacak şekilde doz %50 azaltılmalıdır (bkz.
bölüm 4.4 Özel kullanım uyarıları ve önlemleri).
Karaciğer fonksiyonu bozuk hastalara klaritromisin uygulanırken dikkatli olunmalıdır.
Klaritromisin böbrek fonksiyonları normal, ama karaciğer bozukluğu olan hastalarda doz
ayarlaması yapılmadan uygulanabilir (bkz. bölüm 4.4. Özel kullanım uyarıları ve
önlemleri).
Pediyatrik popülasyon:
6 ay - 12 yaş arasındaki çocuklarda yapılan çalışmalarda süspansiyon kullanılmıştır.
KLAROMİN XL Film Tablet 12 yaşından küçük çocuklarda çalışılmadığından bu yaş
altındaki çocuklara verilmemelidir. Çocuklarda kullanılmak üzere süspansiyon formları
bulunmaktadır.
Geriyatrik popülasyon:
Şiddetli böbrek bozukluğu olan yaşlı hastalarda doz ayarlaması düşünülmelidir.
4.3. Kontrendikasyonlar
KLAROMİN XL, makrolid antibiyotiklere ya da içindeki herhangi bir maddeye karşı
bilinen aşırı duyarlığı olan hastalarda kontrendikedir (Bkz. Bölüm 6.1).
Günde bir defa uygulanan 500 mg tablet ile doz azaltılması olanaksız olduğundan,
KLAROMİN XL, kreatinin klerensi 30 ml/dak. altında olan hastalarda kontrendikedir. Bu
hasta grubunda, klaritromisin hemen salınan formülleri kullanılabilir (Bkz. Bölüm 4.2).
Klaritromisinin şu ilaçlardan biri ile beraber kullanılması QT uzaması ve ventriküler
taşikardi, ventriküler fibrilasyon ve torsades de pointes gibi kardiyak aritmilere neden
olabileceğinden kontrendikedir: Astemizol, sisaprid, pimozid, terfenadin.
Klaritromisinin ergot alkaloidleri (örn. ergotamin ve dihidroergotamin) ile beraber
kullanılması ergot toksisitesine neden olabileceğinden kontrendikedir.
Klaritromisinin oral midazolam ile eşzamanlı kullanımı kontrendikedir.
2 / 19Klaritromisin QT uzaması ya da Torsades de Pointes dahil ventriküler kardiyak aritmi
öyküsü olan hastalara verilmemelidir (Bkz. Bölüm 4.4 ve 4.5).
Hipokalemi (QT aralık uzaması riski) olan hastalara klaritromisin verilmemelidir.
Böbrek bozukluğu ile birlikte şiddetli karaciğer yetmezliği olan hastalarda klaritromisin
kullanılmamalıdır.
Klaritromisin, rabdomiyolizi de içeren miyopati artışı riski sebebiyle, CYP3A4 ile büyük
ölçüde metabolize olan HMG-CoA redüktaz inhibitörleri (statinler; lovastatin veya
simvastatin) ile eşzamanlı olarak kullanılmamalıdır.
Kolşisinin renal ya da hepatik yetmezliği olan hastalarda, klaritromisin (ve diğer güçlü
CYP3A4 inhibitörleri) ile eşzamanlı kullanımı kontrendikedir (Bkz. Bölüm 4.4 ve 4.5).
4.4. Özel kullanım uyarıları ve önlemleri
Klaritromisin, diğer alternatif tedavilerden hiçbirinin uygun olmadığı klinik durumlar hariç,
hamilelerde kullanılmamalıdır. Eğer bu ilaç alımı esnasında hamilelik oluşursa hasta
fetusun uğrayacağı potansiyel zararlar konusunda bilgilendirilmelidir.
Diğer antibiyotik kullanımlarında görüldüğü gibi uzun dönem kullanımı duyarlı olmayan
bakteri ve mantarların sayısında artışa yol açar. Eğer süperenfeksiyon meydana gelirse,
uygun tedaviye başlanmalıdır.
Klaritromisin ile triazolam ve intravenöz midazolam gibi triazolobenzodiazepinlerin
eşzamanlı kullanımında dikkatli olunmalıdır (bkz. Diğer tıbbi ürünler ile etkileşimler
ve diğer etkileşim şekilleri).
QT uzaması riski nedeniyle, klaritromisin koroner arter hastalığı, şiddetli kalp yetmezliği,
hipomagnezemi, bradikardi (<50 vuru/dk) durumunda ya da QT uzaması ile ilişkili diğer
tıbbi ürünler ile eşzamanlı kullanımında dikkatli olunmalıdır (Bkz. Bölüm 4.5).
Klaritromisin konjenital ya da belgelenmiş kazanılmış QT uzaması ya da ventriküler aritmi
öyküsü olan hastalarda kullanılmamalıdır (Bkz. Bölüm 4.4).
Psödomembranöz kolit
Makrolidler dahil olmak üzere hemen hemen bütün antibakteriyel ajanlarla
psödomembranöz kolit görülmüştür ve şiddeti hafiften hayatı tehdit eden dereceye kadar
uzanabilir. Dolayısıyla, antibakteriyel ajanların uygulanmasından önce, diyaresi bulunan
hastalarda bu teşhisin değerlendirmeye alınması önem taşır.
Clostridium difficile ile ilişkili diyare (CDAD) klaritromisin de dahil olmak üzere hemen
hemen tüm antibakteriyel ajanların kullanımında bildirilmiştir ve diyarenin şiddeti hafiften
ölümcül kolite kadar değişmektedir. Antibakteriyel ajanların tedavisi C. difficile’nin
çoğalmasına yol açabilecek olan kolonun normal florasında değişikliğe yol açar.
CDAD antibiyotik kullanımını takiben gelişen diyare olan tüm hastalarda dikkate
alınmalıdır. Antibakteriyel ajanların uygulanmasını takiben 2 aydan uzun süre sonra bile
CDAD oluşumunun rapor edilmesi dikkatli bir medikal öykü alınmasını gerektirir. Bu
nedenle endikasyondan bağımsız olarak klaritromisin tedavisinin kesilmesi düşünülmelidir.
3 / 19Mikrobiyolojik test yapılmalı ve yeterli tedavi başlanmalıdır. Peristaltizmi baskılayan ilaç
kullanımından kaçınılmalıdır.
Klaritromisin tedavisi alan hastalarda myastenia gravis belirtilerinin şiddetlendiği
bildirilmiştir.
Böbrek ve karaciğer yetmezliği
Klaritromisin başlıca karaciğer ve böbrekler yoluyla atılır. Dolayısıyla bozuk karaciğer
fonksiyonlu hastalara klaritromisin uygulanırken dikkatli olunmalıdır. Klaritromisin ile
karaciğer enzimlerinde artış ve sarılık ile ya da tek başına hepatosellüler ve/veya kolestatik
hepatiti de içeren hepatik disfonksiyon bildirilmiştir. Bu hepatik disfonksiyon şiddetli
olabilir ve genellikle geri dönüşümlüdür. Bazı olgularda, ölümcül hepatik yetmezlik
bildirilmiştir ve genellikle altta yatan şiddetli hastalık ve/veya eşzamanlı ilaç kullanımı ile
ilişkilidir. Anoreksi, sarılık, koyu renkli idrar, kaşıntı ya da karında hassasiyet gibi hepatit
belirti ve semptomları ortaya çıktığında klaritromisin hemen kesilmelidir.
Günde bir defa uygulanan 500 mg tablet ile doz azaltılması olanaksız olduğundan,
KLAROMİN XL Tablet, kreatinin klerensi 30 ml/dak altında olan hastalarda
kontrendikedir. Bu hasta grubunda, klaritromisin hemen salınan formülleri kullanılabilir.
Şiddetli böbrek yetmezliği olan hastalarda dikkatli olunmalıdır.
Kolşisin
Klaritromisin ve kolşisin birlikte kullanıldığında, özellikle yaşlılarda olmak üzere ve
bazıları böbrek yetmezliği olan hastalarda ortaya çıkan kolşisin toksisitesi bildirimleri
bulunmaktadır. Bu hastaların bazılarında ölümler bildirilmiştir (bkz. bölüm 4.5 Diğer tıbbi
ürünler ile etkileşimler ve diğer etkileşim şekilleri). Klaritromisin ve kolşisinin birlikte
uygulanması gereken durumlarda hastalar kolşisin toksisitesi klinik belirtileri açısından
gözlenmelidir. Kolşisin dozu, kolşisin ile klaritromisini birlikte alan tüm hastalarda
azaltılmalıdır. Klaritromisin ve kolşisinin birlikte uygulanması, böbrek veya karaciğer
yetmezliği olan hastalarda kontrendikedir (Bkz. Bölüm 4.3).
Makrolid antibiyotikler
Klaritromisin ile linkomisin ve klindamisin ile olduğu gibi diğer makrolid antibiyotiklerle
çapraz rezistans olasılığı da düşünülmelidir.
Klaritromisin ile diğer ototoksik ilaçlar ve özellikle aminoglikozitlerin eşzamanlı
kullanımında dikkatli olunmalıdır. Tedavi sırasında ve sonrasında vestibular ve işitme
işlevleri izlenmelidir.
Oral hipoglisemik ajanlar/İnsülin
Klaritromisinin ve oral hipoglisemik ajanların ve/veya insülinin eşzamanlı kullanımı,
önemli ölçüde hipoglisemiye neden olabilir. Nateglinid, pioglitazon, repaglinid ve
rosiglitazon gibi belirli hipoglisemik ilaçlarla eşzamanlı olarak kullanıldığında,
klaritromisin CYP3A enziminin inhibisyonuna ve sonuç olarak da hipoglisemiye neden
olabilir. Bu gibi durumlarda glukoz seviyesinin dikkatle izlenmesi tavsiye edilir.
Oral antikoagülanlar
Klaritromisin varfarin ile birlikte uygulandığında, ciddi bir hemoraji riski ve INR,
protrombin zamanında önemli artış riski vardır. Hastalar eşzamanlı olarak klaritromisin ve
antikoagülan kullanırken, INR ve protrombin zamanları sık sık kontrol edilmelidir.
4 / 19HMG-CoA Redüktaz İnhibitörleri (Statinler)
Klaritromisinin lovastatin ya da simvastatin ile eşzamanlı kullanımı, bu statinlerin büyük
ölçüde CYP3A4 tarafından metabolize edilmesi ve klaritromisin ile eşzamanlı tedavinin
plazma konsantrasyonlarını arttırarak rabdomiyoliz dahil miyopati riskini arttırması
nedeniyle kontrendikedir (Bkz. Bölüm 4.3). Bu statinler ile eşzamanlı olarak klaritromisin
alan hastalarda rabdomiyoliz raporlanmıştır. Klaritromisin ile tedavi kaçınılmaz ise tedavi
sırasında lovastatin veya simvastatin ile terapiye ara verilmelidir.
Klaritromisini statinler ile birlikte reçetelerken dikkatli olunmalıdır. Klaritromisinin
statinler ile eşzamanlı kullanımının kaçınılmaz olduğu durumlarda, statinin kayıtlı olan en
düşük dozunun yazılması önerilmektedir. CYP3A metabolizmasına bağımlı olmayan
statinlerin (örn. fluvastatin) kullanımı değerlendirilebilir.
Klaritromisin, sitokrom CYP3A4 enzimini indükleyen ilaçlarla eşzamanlı kullanıldığında
dikkatli olunmalıdır (Bkz. Bölüm 4.5).
Pnömoni
Streptococcus pnömoninin makrolidlere karşı direnç geliştirmesi açısından, toplumda
kazanılmış pnömoni için klaritromisin verilmeden önce duyarlılık testi yapılması önemlidir.
Hastanede kazanılmış pnömonide klaritromisin uygun ek antibiyotiklerle kombinasyon
halinde kullanılmalıdır.
Hafif ve orta şiddette deri ve yumuşak doku enfeksiyonları
Bu enfeksiyonlara sıklıkla makrolidlere direnç geliştirebilen Staphylococcus aureus ve
Streptococcus pyogenes ya da her ikisi birlikte neden olur. Bu nedenle duyarlılık testinin
yapılması önemlidir. Beta–laktam antibiyotiklerin kullanılamadığı (örn. allerji nedeniyle)
olgularda, klindamisin gibi diğer antibiyotikler ilk seçenek ilaç olabilir. Güncel olarak
makrolidlerin yalnızca Corynebacterium minutissimum (eritrazma) kaynaklı enfeksiyonlar,
akne vulgaris ve erizipel gibi bazı deri ve yumuşak doku enfeksiyonlarda ve penisilin
tedavisinin kullanılamadığı durumlarda rol oynadığı düşünülmektedir.
Anafilaksi, Stevens-Johnson Sendromu, toksik epidermal nekroliz, DRESS ve Henoch-
Schonlein purpurası gibi şiddetli akut hipersensitivite reaksiyonları durumunda, hemen
klaritromisin tedavisi kesilmeli ve uygun tedaviye başlanmalıdır.
Laktoz:
KLAROMİN XL 365 mg laktoz içerir. Nadir kalıtımsal galaktoz intoleransı, Lapp
yetmezliği ya da glikoz-galaktoz malabsorpsiyon problemi olan hastalar bu ilacı
kullanmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Aşağıda yer alan ilaçların kullanımı ciddi ilaç etkileşimleri dolayısıyla kontrendikedir.
Sisaprid, pimozid, astemizol ve terfenadin:
Klaritromisin sisaprid ile birlikte uygulandığında, sisaprid seviyeleri yükselebilir. Bu durum
özellikle kalp hastalarında QT aralığı genişlemesi ile ventriküler taşikardi, ventriküler
fibrilasyon ve Torsades de Pointes dahil kardiyak aritmilerle sonuçlanabilir. Klaritromisin
pimozid ile birlikte kullanıldığında da benzer etkiler ortaya çıkabilir (Bkz. Bölüm 4.3).
Makrolidler, terfenadin ile uygulandıklarında, terfenadin seviyeleri yükselebilir ve
5 / 19terfenadin metabolizması etkilenebilir. Bu etkilenme sonucu kalp hastalarında QT aralığı
genişlemesi, ventriküler taşikardi, ventriküler fibrilasyon ve Torsades de Pointes dahil
kardiyak aritmiler gelişebilir (bkz. bölüm 4.3.). On dört sağlıklı gönüllüde yapılan bir
çalışmada klaritromisin tablet ve terfenadinin birlikte uygulanması, terfenadinin asit
metabolitinin serum düzeyinde 2-3 kat artışlarla ve QT aralığında klinik açıdan saptanabilir
bir etkiye yol açmayan uzamayla sonuçlanmıştır. Astemizol ve diğer makrolidlerin birlikte
uygulanmasıyla benzer etkiler görülmüştür.
Ergot alkaloidleri:
Pazarlama sonrası raporlarda klaritromisinin ergotamin veya dihidroergotaminin eş zamanlı
uygulanmasının kol ve bacaklarda ve merkezi sinir sistemi dahil diğer dokularda
vazospazm ve iskemiyle karakterize akut ergot toksisitesiyle ilişkili olduğuna işaret
edilmektedir. Klaritromisin ve bu tıbbi ürünlerin eş zamanlı verilmesi kontrendikedir (Bkz.
Bölüm 4.3).
Etravirin:
Klaritromisin maruziyeti etravirin ile azalmıştır; bununla birlikte aktif metabolit 14-
OHklaritromisin konsantrasyonu artmıştır. 14-OH-klaritromisin Mycobacterium avium
kompleksine (MAC) karşı etkinliği azalttığından, bu patojene karşı toplam aktivite
değişebilir; bu nedenle MAC tedavisi için klaritromisinin alternatifleri düşünülmelidir.
Diğer İlaçların Klaritromisin Üzerindeki Etkileri
CYP3A indükleyici ilaçlar:
CYP3A (örn. rifampisin, fenitoin, karbamazepin, fenobarbital, St. John Bitkisi)
indükleyicisi ilaçlar klaritromisin metabolizmasını artırabilir. Bu durum etkinliğinin
azalmasına yol açan subterapötik klaritromisin düzeylerine neden olabilir. Ayrıca, CYP3A
indükleyicisinin plazma düzeyinin de izlenmesi gerekebilir; klaritromisinin CYP3A
inhibisyonuna bağlı olarak bu ilacın düzeyi artabilir (bkz. kullanılan CYP3A4 indükleyicisi
ürün bilgisi). Rifabutin ve klaritromisinin eşzamanlı kullanımında, rifabutin serum düzeyi
artarken klaritromisin serum düzeyi azalarak üveit riski artışına yol açar.
Aşağıdaki ilaçlar dolaşımdaki klaritromisin konsantrasyonları üzerinde bilinen veya şüpheli
etki gösterir; klaritromisin doz ayarlaması veya alternatif tedaviye geçiş gerekli olabilir.
Efavirenz, nevirapin, rifampisin, rifabutin ve rifapentin
Sitokrom P450 metabolizma sisteminin kuvvetli uyaranları, örneğin efavirenz, nevirapin,
rifampisin, rifabutin ve rifapentin klaritromisinin metabolizmasını hızlandırabilir ve böylece
mikrobiyolojik olarak aktif olan 14(R)-hidroksi-klaritromisini (14-OH-klaritromisini)
arttırarak klaritromisinin plazma seviyelerini düşürür. Klaritromisin ve 14-OH-
klaritromisinin mikrobiyolojik aktiviteleri farklı bakteriler için farklılık gösterir.
Klaritromisin ile birlikte enzim uyaranlarının verilmesiyle amaçlanan terapötik aktivite
bozulabilir.
Flukonazol
200 mg flukonazol ile günde 2 kere 500 mg klaritromisinin birlikte uygulanması sonucu,
klaritromisin ortalama kararlı durum C ve eğri altında kalan alan (EAA) artmış olmasına
min
rağmen, 14-hidroksiklaritromisinin kararlı durum konsantrasyonu önemli derecede
etkilenmemiştir. 21 sağlıklı gönüllüye flukonazol 200 mg/gün ile birlikte klaritromisin 500
mg/günde 2 kez verilmiştir. Klaritromisinin ortalama sabit durum minimum konsantrasyonu
(C ) ve eğri altındaki alan (EAA) sırası ile %33 ve %18 olarak ölçülmüştür. Flukonazol
min
6 / 19ile eş zamanlı verilmesinden aktif metabolit 14-OH-klaritromisinin sabit durum
konsantrasyonları anlamlı derecede etkilenmemiştir. Klaritromisin için doz ayarlaması
yapılmasına gerek yoktur.
Ritonavir
8 saat ara ile 200 mg ritonavir ve 12 saat ara ile 500 mg klaritromisinin eşzamanlı
kullanıldığı bir farmakokinetik çalışma klaritromisin metabolizmasında belirgin
baskılanmayı göstermiştir. Klaritromisin C değeri %31, C %182 ve EAA değeri %77
maks min
artmıştır. 14-OH-klaritromisin oluşumunun tam olarak engellendiği bildirilmiştir. Böyle bir
durumda, klaritromisinin geniş terapötik penceresinden dolayı, böbrek fonksiyonu normal
olan hastalarda dozun azaltılmasına gerek yoktur. Bununla birlikte, böbrek bozukluğu olan
hastalarda su doz ayarı yapılmalıdır: CL 30 – 60 ml/dak. olan hastalarda günde en fazla 1
CR
adet kontrollü klaritromisin tablet kullanımını sağlayacak şekilde, klaritromisin dozu %50
azaltılmalı, CL < 30 ml/dak. olan şiddetli renal bozukluğu olan hastalarda ise, istenilen
CR
doz düşüklüğünün sağlanması KLAROMİN XL ile mümkün olmadığından, KLAROMİN
XL kullanılmamalıdır. Günde 1 g'dan daha yüksek klaritromisin dozları ritonavir ile
uygulanmamalıdır.
Renal işlevleri azalmış hastalarda farmakolojik bir artırıcı olarak ritonavir, atazanavir ve
sakinavir gibi diğer HIV proteaz inhibitörleri ile birlikte kullanıldığında benzer doz
ayarlamaları düşünülmelidir (Bkz. Bölüm 4.2).
Klaritromisinin Diğer İlaçlar Üzerindeki Etkileri:
Antiaritmikler
Klaritromisinin kinidin veya disopiramid ile birlikte kullanımı ile Torsades de Pointes
görülmüştür. Hastaların, bu ilaçlar ile birlikte klaritromisin verilmesi sırasında QTc uzaması
açısından elektrokardiyografi ile izlenmesi gereklidir. Klaritromisin tedavisi esnasında bu
ilaçların serum seviyeleri kontrol edilmelidir.
CYP3A-kaynaklı etkileşimler
CYP3A’yı inhibe ettiği bilinen klaritromisin ile öncelikli olarak CYP3A tarafından
metabolize edilen bir ilacın birlikte verilmesi, bu ilaçların konsantrasyonlarında hem
terapötik ve hem de advers etkilerin artışına veya uzamasına yol açabilecek artışlara neden
olabilir. CYP3A enzim substratları olarak bilinen, özellikle eğer CYP3A substratı dar
güvenlik sınırına sahipse (örneğin karbamazepin) ve/veya substrat bu enzim tarafından
geniş çaplı olarak metabolize ediliyorsa, diğer ilaç tedavileri alan hastalarda dikkatli
kullanılmalıdır. Eğer mümkünse, CYP3A tarafından öncelikli olarak metabolize edilen
ilaçların serum konsantrasyonları klaritromisin alan hastalarda yakından izlenmeli ve doz
ayarlaması düşünülmelidir.
Aşağıdaki ilaçların veya ilaç sınıflarının aynı CYP3A izozimi tarafından metabolize edildiği
bilinmekte veya bundan kuşkulanılmaktadır:
Alfentanil, bromokriptin, alprazolam, astemizol, karbamazepin, silostazol, sisaprid,
siklosporin, disopiramid, ergot alkaloidleri, lovastatin, metilprednizolon, midazolam,
omeprazol, oral antikoagülanlar (örneğin varfarin), pimozid, kinidin, rifabutin, sildenafil,
simvastatin, sirolimus, takrolimus, terfenadin, triazolam, vinblastin, fenitoin, heksobarbital,
teofilin ve valproat. Bu liste daha kapsamlı olabilir.
7 / 19Teofilin, Karbamazepin
Klinik çalışmalar teofilin ve karbamazepinin klaritromisin ile birlikte uygulanması
sonucunda, kanda bu ilaçların seviyelerinde orta derecede ama istatistiki olarak anlamlı (p ≤
0.05) artış olduğunu göstermiştir. Dozun azaltılması gerekebilir.
Omeprazol
Birlikte uygulandıklarında, klaritromisinin ve omeprazolün plazma konsantrasyonlarında
artış olabilirse de, doz ayarlamasına gerek yoktur. Ayrıca klaritromisin ve omeprazol
birlikte uygulandığında, dilde geçici renk değişikliği görülmüştür. Sağlıklı erişkin kişilere
klaritromisin (500 mg/8 saatte bir) omeprazol (40 mg/gün) ile kombine edilerek verilmiştir.
Omeprazolün sabit durum plazma konsantrasyonları (C , EAA ve t sırası ile %30,
maks 0-24 1/2
%89 ve %34) klaritromisinin eş zamanlı verilmesi ile yükselmiştir. Omeprazolün tek başına
verildiği durumda ortalama 24 saatlik gastrik pH 5,2 olarak bulunurken klaritromisin ile eş
zamanlı verilmesinde ise 5,7 olarak tespit edilmiştir.
Ranitidin bizmut sitrat
Klinik olarak önemsiz olmakla birlikte, ranitidin bizmut sitrat ile klaritromisinin birlikte
uygulanması ranitidin, bizmut ve 14-hidroksiklaritromisinin plazma konsantrasyonlarının
artışı ile sonuçlanmıştır.
Sildenafil, tadalafil ve vardenafil
Fosfodiesteraz inhibitörlerin her biri, en azından kısmi olarak, CYP3A ile metabolize
edilmektedir ve CYP3A klaritromisinin eş zamanlı verilmesi ile inhibe edilebilir.
Klaritromisinin sildenafil, tadalafil veya vardenafil ile birlikte verilmesi artmış
fosfodiesteraz inhibitör maruziyetine yol açabilir. Sildenafil, tadalafil ve vardenafil ile
birlikte klaritromisin verildiği zaman bu ilaçların dozlarının azaltılması düşünülmelidir.
Tolterodin
Tolterodin’in öncelikli metabolizma yolu sitokrom P450’nin 2D6 izoformu (CYP2D6)
aracılığı iledir. Fakat CYP2D6’sı bulunmayan bir alt grup topluluk için tespit edilmiş olan
metabolizma yolu CYP3A aracılığı iledir. Bu topluluk alt grubunda CYP3A’nın
inhibisyonu anlamlı derecede yüksek serum tolterodin konsantrasyonlarına yol açar.
Tolterodin dozajındaki bir düşüş CYP3A inhibitörleri, örneğin CYP2D6’yı zayıf metabolize
eden toplulukta klaritromisin kullanımı, varlığında gerekli olabilir.
Triazolobenzodiazepinler (örneğin, alprazolam, midazolam, triazolam)
Midazolam klaritromisin tablet (500 mg/günde 2 kez) ile birlikte verildiğinde, midazolamın
EAA değeri intravenöz uygulamadan sonra 2,7 kat ve oral verilmesinden sonra ise 7 kat
artmıştır. Oral midazolam ile klaritromisinin eş zamanlı olarak verilmesinden
kaçınılmalıdır. Eğer klaritromisin ile birlikte intravenöz midazolam veriliyorsa, hasta doz
ayarlaması için yakından izlenmelidir. Aynı önlemler CYP3A tarafından metabolize edilen
diğer benzodiazepinler için de uygulanmalıdır. Eliminasyon için CYP3A’ya bağımlı
olmayan benzodiazepinler (temazepam, nitrazepam, lorazepam) için klaritromisin ile klinik
olarak önemli etkileşim söz konusu değildir. Pazarlama sonrası klaritromisin ve triazolamın
eş zamanlı kullanımında ilaç etkileşimleri ve merkezi sinir sistemi (MSS) etkileri (örneğin
uykululuk hali ve konfüzyon) bildirilmiştir. Hastaların artmış MSS farmakolojik etkileri
açısından izlenmeleri önerilmektedir.
8 / 19Diğer İlaç Etkileşimleri
Kolşisin:
Kolşisin hem CYP3A hem de dışarıya-akış taşıyıcısı olan P-glikoproteinin (Pgp) bir
substratıdır. Klaritromisin ve diğer makrolidlerin CYP3A ve Pgp’yi inhibe ettikleri
bilinmektedir. Klaritromisin ve kolşisin birlikte uygulandıklarında Pgp ve/veya CYP3A’nın
klaritromisin tarafından inhibisyonu, kolşisine maruziyette artışa öncülük edebilir. Hastalar
kolşisin toksisitesinin klinik semptomları yönüyle izlenmelidir. Kolşisin, böbrek ve
karaciğer fonksiyonu normal olan hastalarda klaritromisin ile birlikte uygulandığında
kolşisin dozu azaltılmalıdır. Klaritromisin ve kolşisinin birlikte uygulanması, böbrek veya
karaciğer yetmezliği olan hastalarda kontrendikedir (Bkz. Bölüm 4.3 ve 4.4).
Digoksin:
Digoksinin dışarı akış taşıyıcısı (efflux transporter) olan P-glikoprotein (Pgp) için bir
substrat olduğu düşünülmektedir. Klaritromisinin Pgp’yi inhibe ettiği bilinmektedir.
Klaritromisin ile digoksin birlikte verildikleri zaman Pgp’nin klaritromisin tarafından inhibe
edilmesi digoksin maruziyetinde artışa yol açar. Klaritromisin ile eş zamanlı olarak
digoksin alan hastalarda artmış serum digoksin konsantrasyonları pazarlama sonrası gözlem
çalışmalarında bildirilmiştir. Bazı hastalarda potansiyel fatal aritmileri de kapsayan
digoksin toksisitesi ile uyumlu klinik bulgular gözlenmiştir. Hastalar digoksin ve
klaritromisini birlikte kullanırlarken serum digoksin konsantrasyonları dikkatli izlenmelidir.
Zidovudin:
HIV enfeksiyonlu yetişkinlere eş zamanlı oral klaritromisin ve zidovudin uygulanması,
zidovudinin kararlı durum seviyelerinde düşüşe sebep olabilir. Klaritromisin eşzamanlı
uygulanan oral zidovudin emilimini engellediğinden, bu etkileşim klaritromisin ve
zidovudin dozlarının 4 saatlik aralarla kullanılması sonucu önlenebilir. Bu etkileşim,
klaritromisin süspansiyon ile birlikte zidovudin veya dideoksinozin alan pediyatrik HIV-
enfekte hastalarda gözlenmemiştir. Bu etkileşim klaritromisin, intravenöz infüzyon ile
uygulandığında muhtemel değildir.
Fenitoin ve Valproat
Klaritromisin dahil olmak üzere CYP3A inhibitörleri ile CYP3A ile metabolize olduğu
düşünülmeyen ilaçlar (örn. fenitoin ve valproat) arasındaki etkileşime ilişkin spontan ya da
yayınlanmış bildirimler mevcuttur. Bu ilaçlar klaritromisin ile eşzamanlı kullanıldığında
serum düzeylerinin saptanması önerilir. Serum düzeylerinin artışı bildirilmiştir.
Klaritromisinin, aşağıdaki ilaçlarla etkileşimine dair in-vivo insan verisi bulunmamaktadır;
aprepitant, eletriptan, halofantrine ve ziprasidon. Fakat in-vitro verilerin bu ilaçların
CYP3A sübstratları olduğunu önermesi sebebiyle klaritromisinin bu ilaçlarla birlikte
uygulanmasında dikkatli olunmalıdır. Eletriptan, klaritromisin gibi CYP3A inhibitörleri ile
birlikte uygulanmamalıdır.
Klaritromisin dahil CYP3A inhibitörleri ile siklosporin, takrolimus, metilprednizolon,
vinblastin ve silostazol etkileşimlerine dair spontan veya yayınlanmış raporlar olmuştur.
Çift-yönlü İlaç Etkileşimleri
Atazanavir
Klaritromisin ve atazanavirin her ikisi de CYP3A’nın substrat ve inhibitörleridir ve çift
yönlü ilaç etkileşimine yol açtığı yönünde kanıt mevcuttur. Klaritromisinin (500 mg/günde
2 kez) atazanavir (400 mg/günde 1 kez) ile birlikte verilmesi klaritromisine maruziyette 2
kat artışa ve 14-OH-klaritromisin maruziyetinde %70 azalmaya ve atazanavirin EAA
9 / 19değerinde %28 artışa yol açar. Klaritromisinin geniş terapötik penceresi nedeni ile böbrek
fonksiyonları normal olan hastalarda doz düşürülmesi gerekmez. Orta dereceli böbrek
fonksiyonu olan hastalarda (kreatinin klerensi 30-60 ml/dak), klaritromisin dozu %50
azaltılmalıdır. Kreatinin klerensi <30 ml/dak olan hastalarda uygun klaritromisin
formülasyonu kullanılarak klaritromisin dozu %75 azaltılmalıdır. 1000 mg’dan yüksek
günlük dozlarda klaritromisin proteaz inhibitörleri ile birlikte verilmemelidir.
Kalsiyum Kanal Blokörleri
Hipotansiyon riskinden dolayı, klaritromisin ve CYP3A4 ile metabolize olan kalsiyum
kanal blokörleri (örn. verapamil, amlodipin, diltiazem) birlikte uygulanırken dikkatli
olunmalıdır. Etkileşimden dolayı klaritromisin ve kalsiyum kanal blokörlerinin plazma
konsantrasyonları artabilir. Klaritromisin ile verapamili birlikte alan hastalarda
hipotansiyon, bradiaritmi ve laktik asidoz gözlenmiştir.
İtrakonazol
Klaritromisin ve itrakonazolün her ikisi de CYP3A’nın substrat ve inhibitörleridir ve çift
yönlü ilaç etkileşimine yol açar. Klaritromisin itrakonazolün plazma seviyelerini
yükseltebilirken itrakonazol klaritromisinin plazma seviyelerini yükseltebilir. İtrakonazol ve
klaritromisini eş zamanlı olarak alan hastalar artmış veya uzamış farmakolojik etki
belirtileri açısından yakından izlenmelidir.
Sakinavir
Klaritromisin ve sakinavirin her ikisi de CYP3A’nın substrat ve inhibitörleridir ve çift
yönlü ilaç etkileşimine yol açtıkları yönünde delil vardır.
Klaritromisin (500 mg/günde 2 kez) ve sakinavir (yumuşak jel kapsüller, 1200 mg/günde 3
kez) eş zamanlı olarak 12 sağlıklı gönüllüye verilmiştir. Sakinavirin ortalama sabit durum
eğri altındaki alan (EAA) ve minimum konsantrasyonu (C ) tek başına sakinavir alımına
min
göre %177 ve % 187 olarak saptanmıştır. Klaritromisin EAA ve C değerleri tek başına
maks
klaritromisin alımına göre yaklaşık %40 daha yüksek olarak bulunmuştur. Her iki ilacın
çalışılmış olan dozlarda/formülasyonlarda sınırlı bir zaman için eş zamanlı olarak verilmesi
halinde doz ayarlamasına gerek yoktur. Yumuşak jelatin kapsül formülasyonu kullanımında
ilaç etkileşim çalışmalarının gözlemleri sakinavir sert jelatin kapsül kullanımındaki etkileri
temsil etmeyebilir. Tek başına sakinavir tedavisi ilaç etkileşim çalışmalarındaki gözlemler
sakinavir/ritonavir tedavisindeki etkileri temsil etmeyebilir. Sakinavir ritonavir ile birlikte
eş zamanlı olarak verildiğinde, ritonavirin klaritromisin üzerindeki potansiyel etkileri
düşünülmelidir (Bkz. Bölüm 4.4 ve 4.5 ).
Didanosin
KLAROMİN tabletlerinin didanosin ile eş zamanlı olarak HIV ile enfekte yetişkinlere
uygulandığında didanosinin farmakokinetiğinde istatistiksel olarak önemli bir değişiklik
olmadığı kaydedilmiştir.
4.6. Gebelik ve laktasyon
Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar /Doğum kontrolü/Kontrasepsiyon
Herhangi bir veri bulunmamaktadır.
10 / 19Gebelik dönemi
Klaritromisinin gebe kadınlarda kullanımına ilişkin yeterli veri mevcut olmadığından
gebelik sırasında kullanımının güvenilirliği saptanmamıştır. Bu nedenle, KLAROMİN Film
Tablet ‘in dikkatli biçimde yarar risk değerlendirmesi yapılmadan kullanılması önerilmez.
Laktasyon dönemi
Klaritromisinin emzirilen bebeklerdeki güvenilirliği saptanmamıştır. Klaritromisin anne
sütüne geçer.
Üreme yeteneği/Fertilite
Fertilite ve üreme çalışmalarında, 150-160 mg/kg/günlük dozlar erkek ve dişi sıçanların,
estrus siklusunda, fertilitede, doğumda ve yavruların sayı ve yaşamasında hiçbir advers
etkiye sebep olmamıştır (Bkz. Bölüm 5.3).
4.7. Araç ve makine kullanımı üzerindeki etkiler
Klaritromisinin araç ve makina kullanımı üzerine etkisi hakkında veri bulunmamaktadır.
İlaç ile baş dönmesi, vertigo, konfüzyon ve dezoryantasyon ortaya çıkma potansiyeli
hastaların araç ya da makine kullanması öncesinde dikkate alınmalıdır.
4.8. İstenmeyen etkiler
Klaritromisin tedavisinin yetişkinlerde ve pediyatrik popülasyonda en sık ve yaygın görülen
advers reaksiyonları karın ağrısı, diyare, bulantı, kusma ve tat değişiklikleridir. Bu advers
reaksiyonlar genellikle hafif şiddette olup makrolid antibiyotiklerinin bilinen güvenirlik
profili ile uyumludur.
Klinik çalışmalarda saptanan bu gastrointestinal advers reaksiyonların insidansı açısından
önceden mikobakteriyel enfeksiyon olan ve olmayan hasta popülasyonları arasında anlamlı
fark bulunmamıştır.
Klaritromisin ile en azından ilişkisi olası bulunan reaksiyonlar sistem organ sınıfına ve
aşağıdaki sıklığa göre gösterilmiştir: çok yaygın (≥1/10), yaygın (≥ 1/100 ile < 1/10),
yaygın olmayan (≥1/1,000 ile < 1/100) ve bilinmeyen (pazarlama sonrası deneyime ilişkin
advers reaksiyonlar; mevcut veri ile sıklığı hesaplanamayan). Her bir sıklık grubunda
advers reaksiyonlar şiddet değerlendirmesine göre azalan şiddete göre sunulmuştur.
Klaritromisin ile Bildirilen Advers Reaksiyonlar
Sistem Organ Çok yaygın Yaygın (≥ Yaygın olmayan Bilinmeyen
Sınıfı (≥1/10) 1/100 ile < (≥1/1,000 ile < 1/100) (mevcut veri ile
1/10) sıklığı
hesaplanamayan)*
Enfeksiyonlar Kandidiazis, Psödomembranöz
ve gastroenterit, vajinal kolit,
Enfestasyonlar enfeksiyon erizipel, eritrazma
Kan ve lenf Lökopeni Agranulositoz,
sistemi trombositopeni
hastalıkları
Bağışıklık Hipersensitivite Anafilaktik
sistemi reaksiyon
hastalıkları
11 / 19Metabolizma Anoreksi, iştah Hipoglisemi
ve beslenme azalması
hastalıkları
Psikiyatrik İnsomni Anksiyete Psikotik bozukluk,
hastalıklar konfüzyon
durumu,
depersonalizasyon,
depresyon,
dezoryantasyon,
halüsinasyon,
anormal
rüyalar, mani
Sinir sistemi Disjözi, Baş dönmesi, Konvülziyon,
hastalıkları baş ağrısı, tat somnolans, tremor agözi, parosmi,
değişikliği anosmi, parestezi
Kulak ve iç Vertigo, duyma Sağırlık
kulak bozukluğu,
hastalıkları tinnitus
Kardiyak Elektrokardiyogramda Torsade de
hastalıklar uzamış QT, pointes,
palpitasyonlar ventriküler
taşikardi
Vasküler Hemoraji
hastalıklar
Solunum, Epistaksis
göğüs
bozuklukları ve
mediastinal
hastalıklar
Gastrointestinal Diyare, Gastroözofageal reflü Akut pankreatit,
hastalıklar kusma, hastalığı, gastrit, dilde renk
dispepsi, proktalji, stomatit, değişikliği, dişte
bulantı, glossit, renk değişikliği
karın ağrısı konstipasyon, ağız
kuruluğu, erüktasyon,
flatulans
Hepatobilier Anormal Alanin Hepatik yetmezlik,
hastalıkları karaciğer aminotransferaz artışı, hepatosellüler
fonksiyon aspartat sarılık
testleri aminotransferaz artışı
Deri ve derialtı Döküntü, Pruritus, ürtiker Stevens-Johnson
doku hiperhidroz sendromu, toksik
hastalıkları epidermal
nekroliz,
eozinofili ve
sistemik
semptomlu ilaç
döküntüsü
(DRESS), akne,
12 / 19Henoch-Schonlein
purpurası
Kas iskelet Miyalji Rabdomiyoliz**
bozukluklar, Miyopati
bağ doku ve
kemik
hastalıkları
Böbrek ve idrar Renal yetmezlik,
yolu interstisyal nefrit
hastalıkları
Genel Asteni
bozukluklar ve
uygulama
bölgesine
ilişkin
hastalıklar
Araştırmalar Uluslararası
normalleştirilmiş
oranı artışı,
protrombin
zamanında uzama,
anormal renkte
idrar
*Bilinmeyen bir büyüklükteki popülasyonda gönüllü olarak bildirilen bu reaksiyonların
sıklıklarının ya da ilaç ile nedensel ilişkisinin saptanması her zaman mümkün
olmamaktadır. Klaritromisin için hasta kullanımı en az 1 milyar hasta tedavi günü olarak
hesaplanmıştır.
** Bazı rabdomiyoliz raporlarında klaritromisin, rabdomiyoliz ile ilişkili olduğu bilinen
ilaçlarla (statinler, fibratlar, kolşisin veya allopurinol gibi) eşzamanlı olarak uygulanmıştır.
Klaritromisin ve kolşisin birlikte kullanıldığında, özellikle yaşlılarda olmak üzere ve
bazıları böbrek yetmezliği olan hastalarda ortaya çıkan kolşisin toksisitesi bildirimleri
vardır. Bu hastaların bazılarında ölümler bildirilmiştir (Bkz. Bölüm 4.3 ve 4.4).
Bağışıklık Sistemi Bozulmuş Hastalardaki advers etkiler: Mikobakteriyel enfeksiyonlar
için uzun süre klaritromisinin yüksek dozları ile tedavi edilen AIDS hastaları veya
bağışıklık sistemi bozuk diğer hastalarda, olasılıkla klaritromisin uygulamasıyla alakalı
advers etkileri altta yatan HIV hastalığının veya seyir eden hastalığın belirtilerinden ayırt
etmek genellikle zordur.
1000 mg ve 2000 mg klaritromisin toplam günlük dozu ile tedavi edilen yetişkin hastalar
tarafından en sık bildirilen advers reaksiyonlar: bulantı, kusma, tat değişiklikleri, karın
ağrısı, diyare, döküntü, gaz, baş ağrısı, konstipasyon, duyma bozukluğu, SGOT ve SGPT
yükselmesidir. Daha düşük sıklıkta dispne, insomni ve ağız kuruluğu bildirilmiştir. İnsidans
açısından 1000mg ve 2000mg tedavisi arasında fark saptanmazken, günlük 4000mg
klaritromisin tedavisinde insidans 3-4 kat artmıştır.
Bağışıklık sistemi bozulmuş bu hastalarda testin en yüksek ya da en düşük düzeyi dışına
çıkan laboratuvar değerleri analiz edilmiştir. Bu analize göre günlük toplam 1000mg ya da
13 / 192000mg klaritromisin kullanan hastaların yaklaşık %2-3’ünde SGOT ve SGPT düzeyleri
yüksek ve beyaz kan hücresi ile trombosit sayısı normalden düşük bulunmuştur. Bu iki
tedavi grubunda daha az oranda kan üre nitrojeninde yükselme saptanmıştır. Günlük 4000
mg doz grubunda beyaz kan hücresi dışındaki tüm parametrelerde insidans biraz daha
yüksek olmuştur.
Laboratuvar bulgularında değişiklikler:
Klinik açıdan önemli olabilecek laboratuvar bulgularındaki değişimler şunlardır.
Karaciğer: Yükselmiş SGPT (ALT) < %1, SGOT (AST) < %1, GGT < %1, alkalen
fosfataz < %1, LDH < %1 ve total bilirubin < %1.
Hematoloji: Azalmış lökosit sayısı < %1 ve yüksek protromin zamanı %1.
Böbrek: Yüksek BUN %4 ve yüksek serum kreatinini < %1
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirilmesi gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99).
4.9. Doz aşımı ve tedavisi
Aşırı miktarlarda klaritromisin alımının, gastrointestinal (mide – bağırsak ile ilgili)
semptomları vermesi beklenebilir. Bipolar bozukluk öyküsü olan bir hasta 8 g klaritromisin
almış ve mental durumda değişmeler, paranoid davranışlar, hipokalemi ve hipoksemi
görülmüştür. Aşırı doza eşlik eden advers reaksiyonlar, absorbe edilmemiş ilacın uygun
eliminasyonu ve destekleyici tedavi ile kontrol altına alınmalıdır. Diğer makrolidlerle
olduğu gibi, klaritromisinin serum seviyeleri hemodiyaliz veya peritoneal diyalizden
etkilenmez.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanılan antibakteriyeller-Makrolidler
ATC Kodu: J01FA09
Klaritromisin bir semi-sentetik makrolid antibiyotiktir. Kimyasal adı 6-0 metileritromisin
A'dır.
Klaritromisin antibakteriyel etkisini duyarlı bakterinin 50S ribozomal alt ünitelerine
bağlanma yoluyla protein sentezini inhibe ederek gösterir.
14-OH klaritromisin metaboliti klinik açıdan anlamlı antimikrobiyal aktivitesi sayesinde
Haemophilus influenza’ya karşı ana bileşiğe nazaran 2 kat daha etkilidir.
Mikrobiyolojisi
Klaritromisinin aşağıdaki organizmaların suşlarına karşı, hem in vitro olarak, hem de klinik
enfeksiyonlarda etkili olduğu gösterilmiştir (Bkz. Bölüm 4.1).
Gram pozitif aeroblar: Staphylococcus aureus, Streptococcus pneumoniae, Streptococcus
pyogenes, Listeria monocytogenes
14 / 19Gram negatif aeroblar: Haemophilus influenzae, Haemophilus parainfluenzae
(Branhamella), Moraxella catarrhalis, Neisseria gonorrhoeae, Legionella pneumophila
Diğer mikroorganizmalar: Mycoplasma pneumoniae, Chlamydia pneumoniae (TWAR).
Mikobakteriler: Mycobacterium avium ve Mycobacterium intracellulare’den oluşan
Mycobacterium avium kompleksi (MAC), Mycobacterium kansasii, Mycobacterium
chelonae, Mycobacterium fortuitum, Mycobacterium leprae.
Beta laktamaz üretiminin klaritromisin aktivitesi üzerinde bir etkisi yoktur.
NOT: Metisiline dirençli ve oksasiline dirençli stafilokokların çoğu suşları klaritromisine
dirençlidir.
Klaritromisinin, aşağıdaki organizmaların çoğu suşlarına karşı in-vitro olarak etkili olduğu
gösterilmekle beraber, klinik açıdan önemi bilinmemektedir.
Gram pozitif aeroblar; Streptococcus agalactiae, Streptococci (Grup C.F.G), Viridans
grubu streptococci
Gram negatif aeroblar; Bordetella pertussis, Pasteurella multocida
Gram pozitif anaeroblar; Clostridium perfringens, Peptococcus niger, Propionibacterium
acnes
Gram negatif anaeroblar; Bacteroides melaninogenicus
Spiroketler: Borrelia burgdorferi, Treponema pallidum
Kampilobakterler: Campylobacter jejuni
Duyarlılık Testleri
Zon çaplarının ölçüldüğü kantitatif yöntemler antibiyotik duyarlılığının en hassas
tahminlerini vermektedir. Önerilen bir işlemde duyarlılık testi için 15 mikrogram
klaritromisin emdirilmiş diskler kullanılmaktadır; bu disk testindeki inhibisyon zon çapları
ile klaritromisinin MIC değerleri aralarında korelasyon vardır. MIC buyyon veya agar
dilüsyon yöntemiyle belirlenmektedir.
Bu prosedürle, laboratuvardan gelen bir rapordaki "duyarlı" ifadesi, enfeksiyon etkeni olan
organizmanın tedaviye yanıt verebileceğini göstermektedir. Rapordaki "dirençli" ifadesi,
enfeksiyon etkeni olan organizmanın tedaviye yanıt vermeyebileceğini göstermektedir.
Rapordaki "ara duyarlılık" ifadesi ilacın terapötik etkisinin belirsiz olabileceğini veya
yüksek dozlar kullanıldığında organizmanın duyarlı olabileceğini göstermektedir. (Bu son
ifade aynı zamanda orta derecede duyarlı olarak da belirtilebilir).
Duyarlı, dirençli ve ara duyarlılık için mutlak sınırlarla ilgili olarak ülkeye veya bölgeye
özgü bilgilere başvurunuz.
15 / 195.2. Farmakokinetik özellikler
Genel özellikler
Emilim:
Günde bir defa 500 mg kontrollü salımlı klaritromisin tabletleri verilen tok kişilerde,
klaritromisin ve 14-hidroksiklaritromisinin kararlı durum pik plazma konsantrasyonları
sırasıyla 1.3 ve 0.48 mcg/ml'dir. Ana ilaç ve metabolitinin eliminasyon yarı ömürleri
sırasıyla yaklaşık 5.3 ve 7.7 saattir. Klaritromisin kontrollü salım tablet bir defada 1000 mg
uygulandığında (2 x 500 mg) klaritromisin ve hidroksi-metabolitinin kararlı durum C
maks
değerleri sırasıyla 2.4 mcg/ml ve 0.67 mcg/ml'dir. 1000 mg doz seviyesinde ana ilacın yarı
ömrü yaklaşık 5.8 saatken, 14- hidroksiklaritromisininki yaklaşık 8.9 saattir. Hem 500 mg,
hem de 1000 mg dozlar için T değeri yaklaşık 6 saattir.
maks
Klaritromisin 500 mg kontrollü salım tabletin absorpsiyon derecesi, eşit dozlar
uygulandığında hemen salınan klaritromisin 250 mg ve 500 mg tablete eşdeğerdir. Mutlak
biyoyararlanım %50'dir.
Dağılım:
İnsan plazmasında klaritromisinin proteine bağlanma oranı, 0.45-4.5 mcg/ml'lik
konsantrasyonlarda, yaklaşık %70'dir. En yüksek klaritromisin konsantrasyonları genellikle
doku/plazma oranının 10 ila 20 olduğu akciğer ve karaciğerde bulunmuştur.
Biyotransformasyon:
Klaritromisin ve metaboliti 14-hidroksiklaritromisin vücut doku ve sıvılarına kolayca
dağılır. Klaritromisinin serebrospinal sıvıdaki konsantrasyonu önemli seviyede değildir.
Doku konsantrasyonları, genellikle serum konsantrasyonlarından bir kaç kat daha fazladır.
Eliminasyon:
Klaritromisin dozunun yaklaşık %40'ı üriner yolla atılır. Feçesle eliminasyon yaklaşık
%30'dur.
Doğrusallık / Doğrusal olmayan durum:
Klaritromisin doğrusal olmayan bir farmakokinetiğe sahiptir. Kararlı durumda 14-
hidroksiklaritromisin düzeyleri klaritromisin dozuyla orantılı olarak artmaz ve klaritromisin
ve hidroksillenmiş metabolitinin görünür yarılanma ömürleri daha yüksek dozlarda daha
uzun olma eğilimindedir. Klaritromisinin doğrusal olmayan bu farmakokinetik davranışı,
daha yüksek dozlarda 14-hidroksilasyon ve N-demetilasyon ürünlerinin oluşumundaki
genel azalmayla beraber, klaritromisinin doğrusal olmayan metabolizmasinin daha yüksek
dozlarda daha belirgin olduğunu göstermektedir.
Hastalardaki karakteristik özellikler
Karaciğer Yetmezliği: Sağlıklı bir insan grubunu karaciğer yetmezliği olan bir grubun
karşılaştırıldığı bir çalışmada günde iki defa 250 mg klaritromisin ve üçüncü gün tek doz
250 mg klaritromisin verildikten sonra gruplar arasında kararlı durum plazma düzeyleri ve
klaritromisinin sistemik klerensi yönünden anlamlı bir fark bulunmamıştır. Buna karşılık,
14-OH metabolitinin kararlı durum konsantrasyonları karaciğer yetmezliği olan olguların
grubunda belirgin ölçüde daha düşüktür. Ana bileşiğin 14-hidroksilasyon yoluyla metabolik
klerensindeki bu azalma, ana ilacın renal klerensindeki artışla kısmen dengelenmekte ve
sonuçta ana ilaç için, karaciğer yetmezliği olan ve sağlıklı bireylerde kıyaslanabilir kararlı
durum düzeyleri ortaya çıkmaktadır. Bu sonuçlar orta derecede veya şiddetli karaciğer
yetmezliği olan ama böbrek fonksiyonu normal bireylerde doz ayarlamasına gerek
olmadığını göstermektedir.
16 / 19Böbrek Yetmezliği: Böbrek yetmezliği olanlarda, klaritromisin ve 14-OH metaboliti için
plazma düzeyleri yarı ömür, C ve C daha yüksektir ve EAA daha büyüktür. K ve
maks min elim
üriner atılım düşüktür. Bu parametreler arasındaki farkın derecesi, böbrek bozukluğunun
derecesi ile orantılıdır; böbrek bozukluğu ne kadar şiddetli ise, fark o derecede anlamlıdır
(bkz. bölüm 4.3 Kontrendikasyonlar ve bölüm 4.2 Pozoloji ve Uygulama Şekli).
Yaşlılarda: Yaşlılarda, hem ana ilaç hem de 14-OH metaboliti için dolaşımdaki plazma
seviyeleri daha yüksek, eliminasyon ise daha yavaştır. Bununla birlikte, klaritromisin
klerensi yaşa değil, renal fonksiyona bağlıdır.
5.3. Klinik öncesi güvenlilik verileri
Akut, subkronik ve kronik toksisite: Oral olarak klaritromisin uygulanan fare, sıçan, köpek
ve/veya maymunlarda çalışmalar yapılmıştır. Uygulama süresi, 6 birbirine takip eden ay
süresince tek bir oral dozdan tekrarlanan günlük dozlara kadar uzanmıştır. Akut fare ve
sıçan çalışmalarında, 5 g/kg vücut ağırlığındaki tek bir gavajı takiben, 1 sıçan ölmüş, ölen
fare olmamıştır. Dolayısıyla, medyan letal doz 5 g/kg'dan (uygulanabilen en yüksek doz)
daha büyüktür.
14 gün süreyle 100 mg/kg/gün dozunda veya 1 ay süreyle 35 mg/kg/gün dozunda
klaritromisine maruz kalan primatlarda klaritromisine atfedilebilecek advers etki
görülmemiştir. Benzer şekilde 1 ay süreyle 75 mg/kg/gün dozuna; 3 ay süreyle 35
mg/kg/gün dozuna veya 6 ay süreyle 8 mg/kg/gün dozuna maruz kalan sıçanlarda da hiç bir
advers etki görülmemiştir. 50 mg/kg/gün dozunu 14 gün, 10 mg/kg/gün dozunu 1 ve 3 ay ve
4 mg/kg/gün dozunu 6 ay, advers etki görülmeksizin tolere eden köpekler, klaritromisine
daha duyarlı bulunmuştur.
Yukarıda bahsedilen bu klinik çalışmalarda, toksik dozlarda beliren önemli klinik belirtiler;
kusma, zayıflık, gıda tüketiminde düşüş ile kilo almada düşüş, salivasyon, dehidrasyon ve
hiperaktiviteyi içerir. 400 mg/kg/gün dozu uygulanan 10 maymundan ikisi 8'inci tedavi
günü ölmüştür; 28 gün boyunca 400 mg/kg/gün klaritromisin uygulanan bazı yaşayan
maymunlarda, bazı izole durumlarda sarı renkli feçes görülmüştür.
Bütün türlerdeki toksik dozlarda, primer hedef organı karaciğer olmuştur. Bütün türlerde
hepatotoksisite gelişimi, alkalin fosfataz, alanin ve aspartat amino transferaz, gamma-
glutamil transferaz ve/veya laktik dehidrogenazın serum konsantrasyonlarındaki erken
artışlarıyla saptanmıştır. İlacın kesilmesi, bu spesifik parametrelerin konsantrasyonlarının
normale dönüşü ile sonuçlanmıştır.
Çeşitli çalışmalarda daha az etkilenen organlar, mide, timus ile diğer lenf dokuları ve
böbreklerdir. Terapötik dozlara yakın dozları takiben, konjonktival enfeksiyon ve gözyaşı
akması sadece köpeklerde görüldü. 400 mg/kg/günlük yoğun dozda, bazı köpekler ve
maymunlarda, korneal donukluk ve/veya ödem görülmüştür.
Fertilite, Üreme ve Teratojenite: Fertilite ve üreme çalışmalarında, 150-160 mg/kg/günlük
dozlar erkek ve dişi sıçanların, estrus siklusunda, fertilitede, doğumda ve yavruların sayı ve
yaşamasında hiçbir advers etkiye sebep olmamıştır.
Wistar (po) ve Sprague-Dawley (po ve IV) sıçanlarında iki teratojenite çalışması, Yeni
Zelanda tavşanlarında bir çalışma ve sinomolog maymunlarda bir çalışma, klaritromisinden
kaynaklanan bir teratojenite göstermemiştir. Sadece, benzer dozlarda ve benzer koşullarda
17 / 19Sprague-Dawley sıçanlarda yapılan ilave bir çalışmada, istatistiksel olarak önemsiz
insidansta (yaklaşık %6) kardiyovasküler anomaliler oluşmuştur. Bu anomaliler, koloni
içindeki genetik değişimlerin spontan ifadesine bağlı görünmektedir. Sıçanlarda yapılan iki
çalışmada, insanlarda kullanılan günlük klinik dozun üst limitinin (500 mg BID) 70 katı doz
uygulanmasını takiben değişken insidansta (%3'den %30'a) konjenital damak yarığı
görülmüştür; günlük klinik dozun 35 katı uygulandığında bu anomalinin görülmemesi,
maternal ve fetal toksisite olduğunu, ama teratojenite olmadığını ifade eder.
Klaritromisin günlük insan dozunun (500 mg BID) üst limitinin yaklaşık 10 katı
uygulandığında, gebeliğin 20'inci gününden itibaren maymunlarda embriyonik kayba
(düşüğe) sebep olmuştur. Bu etki, ilacın çok yüksek dozlardaki maternal toksisitesine
bağlanmıştır. Maksimum günlük dozun yaklaşık 2.5 -5 katı uygulanan gebe maymunlardaki
ek bir çalışmada, fetusa herhangi bir zarar gelmemiştir.
1000 mg/kg/gün (maksimum insan günlük klinik dozunun yaklaşık 70 katı) dozunun
uygulandığı farelerdeki dominant letal test, mutajenik aktivite açısından açıkça negatiftir ve
80 gün boyunca günde kg başına 500 mg'a kadar doz (maksimum günlük insan klinik
dozunun yaklaşık 35 katı) uygulanan sıçanlardaki segment 1 çalışmasında, klaritromisinin
bu çok yüksek dozlarına böylesine uzun süre maruz kalmaktan dolayı erkek fertilitesinde
fonksiyonel bir bozukluğa rastlanmamıştır.
Mutajenite: Klaritromisinin mutajenik potansiyelini değerlendirmek için hem aktivite
edilmemiş hem de sıçan-karaciğer-mikrozom aktivite edilmiş test sistemleri (Ames Testi)
kullanılarak çalışmalar yapılmıştır. Bu çalışmaların sonucunda, 25mcg/petrik veya daha az
ilaç konsantrasyonlarında hiç bir mutajenik potansiyel deliline rastlanmadı. 50 mikrogram
konsantrasyonda ilaç test edilen bütün suşlar için toksiktir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat
Hidroksipropilmetilselüloz
Hidroksipropilselüloz (L-HPC)
Sorbik asit
Vanilin
Opadry II 31F22116 sarı (Laktoz monohidrat, HPMC 2910, titanyum dioksit (E171),
makrogol PEG 4000, kinolin sarısı lak (E104), demir oksit sarısı (E172), mavi no 2 (indigo
karmin lak)
6.2. Geçimsizlikler
Mevcut değil.
6.3. Raf ömrü
24 ay.
6.4. Saklamaya yönelik özel tedbirler
30°C’nin altındaki oda sıcaklığında saklanmalıdır.
6.5. Ambalajın niteliği ve içeriği
PVC/PVDC/Al blister
18 / 196.6. Tıbbi ürünlerden arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Avixa İlaç San. ve Tic. Ltd. Şti.
İkitelli Osb Mahallesi YTÜ İkitelli
Teknopark Sk. YTÜ Teknopark Apt. No: 1/134
Başakşehir/İstanbul
Tel : (0212) 429 03 33/34
Faks: (0212) 429 03 32
8. RUHSAT NUMARASI
2019/416
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 23.08.2019
Ruhsat yenileme tarihi:
10. KÜB’ÜN YENİLENME TARİHİ
02.09.2019
19 / 19