KISA ÜRÜN BİLGİSİ
1. BEŞERİ TIBBİ ÜRÜNÜN ADI
DERMATOP 2.5 mg/g yağlı merhem
2. KALİTATİF VE KANTİTATİF BİLEŞİM
Bir gram içeriği;
Etkin madde:
Prednikarbat 2,5 mg
Yardımcı maddeler:
Gliserol monodioleat 100 mg
Diğer yardımcı maddeler için 6.1’e bakınız.
3. FARMASÖTİK FORM
Yağlı merhem
Hemen hemen saydam, homojen merhem
4. KLİNİK ÖZELLİKLER
4.1. Terapötik endikasyonlar
Haricen kortikosteroid tedavisi gerektiren bütün deri enflamasyonları.Küçük çocukların
deri hastaklannda da kullanılabilir. Geniş alanlara kısa süreli uygulanabildiği gibi
tekrarlayan uygulamalara da elverişlidir.
4.2. Pozoloji ve uygulama şekli
Pozoloji/uygulama sıklığı ve süresi:
DERMATOP yağlı merhem, akut ve kronik deri hastalıklarının tedavisinde uygundur ve
derisi nemli, normal ve kuru olan hastalarda kullanılabilir.
Kullanım süresi ve sıklığı bakımından doktorun önerisine tam olarak uyulmalıdır.
Doktorun başka bir önerisi yoksa, derinin hasta olan kısmına DERMATOP günde 1 defa
ince bir tabaka halinde ve mümkünse hafifçe ovuşturularak sürülür. Gerektiği takdirde,
günde iki defa kullanılabilir.
Yüze uygulanacaksa göze temas etmemesine dikkat edilmelidir.
Uzun süreli devam tedavisi 4 haftayı geçmemelidir.
Doz hataları:
Doz şemasından kısa süreli sapmalar (çok geniş alanlara veya artan miktarlarda
uygulama, çok sık kullanım) veya unutulan tek bir doz zararlı etkilere yol açmaz.
Hastaların tedavi şemasından bu tür sapmaları, doktorlarına bilgi vermesi önerilir.
Uygulama şekli:
Derinin hasta olan kısmına DERMATOP günde 1 defa ince bir tabaka halinde ve
mümkünse hafifçe ovuşturularak sürülür.
Özel popülasyonlara ilişkin ek bilgiler
Böbrek/Karaciğer yetmezliği:
Yeterli klinik çalışma bulunmamaktadır.
1Pediyatrik popülasyon:
Kortikosteroid emilimine bağlı sistemik etki riski gözardı edilemeyeceğinden, infantlarda
ve küçük çocuklarda ancak zorunlu kalındığı takdirde kullanılmalıdır. Kullanımı
gerektiğinde dozaj etkili olan asgari miktarda tutulmalı ve uzun süre kullanımdan
kaçınılmalıdır.
Geriyatrik popülasyon:
Yeterli klinik çalışma bulunmamaktadır.
4.3. Kontrendikasyonlar
DERMATOP aşağıdaki durumlarda kesinlikle uygulanmamalıdır:
 Prednikarbat veya DERMATOP’un içeriğindeki diğer maddelere karşı aşırı
duyarlılığı olduğu bilinen hastalara
 Göz içine veya çevresine.
İnfantlarda ve küçük çocuklarda zorunlu kalınmadıkça DERMATOP kullanılmamalıdır.
Kullanımı gerektiğinde dozaj, etkili olan asgari miktarda tutulmalıdır.
DERMATOP hastalık tablosunu kötüleştirebileceğinden aşağıdaki durumlarda
kullanılmamalıdır:
 Aşıdan dolayı oluşan deri reaksiyonları
 Tüberküloz, sifiliz veya viral enfeksiyonlara (özellikle suçiçeği) bağlı deri
reaksiyonları
 Rosacea
 Perioral dermatit
Gebelikle ile ilgili durumlarda bölüm 4.6’ya bakınız.
4.4. Özel kullanım uyarıları ve önlemleri
Yüze sürülürken DERMATOP’un göze kaçmamasına dikkat edilmelidir.
Zamanla, düşük dozda uygulanan topikal kortikosteroidler – DERMATOP dahil –
konjunktiva ile tekrar tekrar temas ederse, göziçi basıncı artabilir. Bu nedenle, göz
çevresine uzun süreli veya tekrarlanan DERMATOP uygulaması dikkatli risk-yarar tayini
yapılarak ve sadece doktor gözetiminde gerçekleştirilmelidir.
Topikal kortikoidler (özellikle potent olanlar) ciltte geniş alanlara uygulanırsa, aşırı
miktarda tüketilirse veya uzun süre kullanılırsa emilimleri artarak sistemik yan etkilere,
hipotalamik-hipofiz-adrenal aks süpresyonuna neden olabilirler.
Cildin zedeli olması veya kapalı tedavi şeklinin (oklüzyon) uygulanması emilimi artırıcı
faktörlerdir. Kortikosteroid emilimine bağlı sistemik etki riski gözardı
edilemeyeceğinden, infantlarda ve küçük çocuklarda ancak zorunlu kalındığı takdirde
kullanılmalıdır. Kullanımı gerektiğinde dozaj etkili olan asgari miktarda tutulmalı ve
uzun süre kullanımdan kaçınılmalıdır.
Bakteri ve/veya mantar enfeksiyonlarının semptomatik tedavisinde, ancak antibakteriyel
veya antimikotik tedaviyle birlikte kombine olarak kullanmalıdır.
2TIBBİ ZORUNLULUK OLMADIKÇA GEBELERDE KULLANILMAMALIDIR.
Kullanılması gerektiğinde fazla miktarda veya uzun süre kullanımdan kaçınılmalıdır.
Özellikle gebelerde, bebek ve küçük çocuklarda aralıksız olarak 4 haftadan uzun süre
kullanılmamalıdır.
İkinci derece enfeksiyonların görüldüğü bildirilmiştir; böyle durumlarda tedavinin geçici
olarak durdurulması gerekebilir.
İrritant dermatitin görüldüğü bildirilmiştir; eğer irritasyon gelişirse tedavi durdurulur.
Prezervatif veya diyafram gibi lateks içeren ürünler; ilaç ve lateks ürünün teması lateksin
etkinliğini düşürebilir ve bundan kaçınılmalıdır; ilaç intravajinal kullanım için değildir.
DERMATOP, lateks prezervatiflerin yırtılmasına veya sızdırmasına neden olabilen
parafin maddesini içerir. Bu nedenle DERMATOP ile lateks prezervatiflerin temasından
kaçınılmalıdır.
Pediatrik hastalarda; topikal steroidlerle yapılan tedavi sırasında hipotalamik-hipofiz-
adrenal aks süpresyonu, Cushing sendromu ve intrakranial hipertansiyon riski artar ve
tedavinin bırakılmasını takiben glukokortikostreoid yetmezlik riski artar.
4.5. Diğer tıbbi ürünler ile etkileşim ve diğer etkileşim şekilleri
Şimdiye kadar diğer ilaçlarla böyle bir etkileşim bildirilmemiştir.
Özel popülasyonlara ilişkin ek bilgiler
Mevcut değildir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Prednikarbatın çocuk doğurma potansiyeli bulunan kadınlarda kullanımına ilişkin yeterli
veri mevcut değildir.
Gebelik dönemi
Prednikarbatın gebe kadınlarda kullanımına ilişkin yeterli veri mevcut değildir.Hayvanlar
üzerinde yapılan araştırmalar üreme toksisitesinin bulunduğunu göstermiştir (bkz. bölüm
5.3). İnsanlara yönelik potansiyel risk bilinmemektedir.
Gebeliğin ilk üç ayında sistemik glukokortikoid etki gözardı edilemeyeceğinden
DERMATOP yağlı merhemin geniş deri alanlarına (vücut yüzeyinin %30’undan fazla)
uygulanması kontrendikedir. Ancak zorunlu kalındığı takdirde küçük deri alanlarına
uygulanabilir. Klinik veri bulunmadığından gebeliğin diğer aylarında da geniş yüzey
alanlarına uygulanmamalıdır. 4 haftadan uzun süre gebelerde kullanılmamalıdır.
Laktasyon dönemi
Emzirme dönemindeki kullanımına dair yeterli klinik deneyim yoktur.
Bu ürün laktasyon sırasında meme çevresine uygulanmamalıdır.
3Üreme yeteneği /Fertilite
Fertilite, embriyotoksisite ve perinatal ve postnatal etkileri belirlemek için üreme
toksikolojisi çalışmaları sıçanlarda, daha ileri embriyotoksik testler ise tavşanlarda
yapılmıştır.
Kortikosteroidlerin bilinen teratojenik etkileri, prednikarbat ancak sistemik etki
oluşturacak kadar yüksek subkütan dozlarda verildiğinde ortaya çıkmıştır. Terapötik
dozaj aşılmadığı sürece ve prednikarbat topikal uygulama için kullanıldığında, bu
bulguların insanla ilişkili bir önemi bulunmamaktadır.
4.7. Araç ve makine kullanımı üzerindeki etkiler
Yeterli bilgi yoktur.
4.8. İstenmeyen etkiler
Advers ekiler MedDRA sistemine göre sıralandırılmışlardır.
Çok yaygın (≥ 1/10); yaygın (≥1/100 ila <1/10); yaygın olmayan (≥1/1000 ila <1/100);
seyrek (≥1/10000 ila <1/1000); çok seyrek (<1/10000), bilinmiyor (eldeki verilerden
hareketle tahmin edilemiyor).
Deri ve deri altı dokusu hastalıkları
DERMATOP yağlı merhem ürün bilgisine uygun olarak kullanıldığında, 4 haftalık bir
tedaviden sonra, atrofi, küçük yüzeysel damarların genişlemesi (telanjiektazi) veya çizgi
oluşması gibi yan etkilerle karşılaşılmamıştır.
Seyrek: Kaşıntı, folikülit, döküntü ve alerjik deri reaksiyonları (yanma, kızarıklık veya
sızıntı ile birlikte)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirilmesi gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99).
4.9. Doz aşımı ve tedavisi
Eğer önerilen dozlar önemli oranda aşılırsa, glukokortikoidlerin lokal yan etkileri (örn.
çizgi oluşması, deri atrofisi) gelişebilir. Ayrıca, karakteristik sistemik kortikoid etkiler
gözardı edilemez.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Topikal glukokortikoid
ATC kodu: D07AC18
DERMATOP’taki prednikarbat, özellikle topikal uygulama için geliştirilmiş yüksek
derecede aktif bir glukokortikoiddir. Antienflamatuar, antialerjik, antieksüdatif,
antiproliferatif ve antipruritik etkilerinin olduğu bildirilmiştir.
4DERMATOP özellikle kronik ve kuru deri hastalıklarının tedavisinde uygundur.
Glukokortikoidlerin antiproliferatif etkisi, etkilenen hücrelerin yenilenme hızının
düşmesine ve DNA sentezinin azalmasına bağlanmaktadır. Bu etkinin sonuçları çok iyi
bilinmektedir ve granülasyon, yara iyileşmesi ve fibroblast proliferasyonunun
inhibisyonunu içermektedir.
Glukokortikoid türevlerinin antialerjik etkileri, sahip oldukları immünosüpresif
etkilerinden ve antikor ve hücre aracılı hipersensitivite üzerine etkilerinden
kaynaklanmaktadır.
Glukokortikoidlerin immünosüpresif etkileri, esas olarak lenfositlerin (T ve B lenfositler)
aktivitelerinin ve sayılarının azalmasına bağlanmaktadır.
Antikor aracılı hipersensitivite, vazoaktif maddelerin (örn. histamin) salınımının
inhibisyonundan ve hücre aracılı hipersensitivite de lenfokin salınımının
azalmasındanetkilenmektedir.
Antienflamatuar etki, kısmen araşidonik asit metabolizmasına olan etkiye dayanmaktadır
ve prostaglandinler ve lökotrienler gibi inflamatuar maddelerinin yapımının azalması ile
bağlantılıdır; diğer yandan, aşırı hücre sinyalleri normal düzeye çekilir.
Yapılan çift-kör çalışmalarda, prednikarbat’ın halojen içermemesine rağmen betametazon
valerat, dezoksimetazon veya flukortolon gibi halojenli steroidlerle klinik etkinlik
bakımından denk olduğu gösterilmiştir.
Sistemik etkiler
Prednikarbat’ın kollajen sentezi ve insan deri fibroblastlarının büyümesi üzerine olan
zayıf etkisi nedeniyle, deride atrofi ortaya çıkartmaktadır. Prednikarbat geniş hastalıklı
deri bölgelerine (psöriasis, atopik dermatit) uygulansa da endojen kortizol sentezinin
baskılanması gözlenmemiştir.
5.2. Farmakokinetik özellikler
Emilim: Dermal uygulama sonrası düşük sistemik biyoyararlanım gösterir.
Dağılım: Prednizolon-17-etil karbonatın glukokortikoid reseptörüne olan afinitesi,
prednikarbatınkinden 8.3 kez daha fazladır.
Biyotransformasyon: Prednikarbat topikal uygulamayı takiben henüz daha derideyken,
prednizolon-17-etil karbonat’a metabolize olur. Prednizolon-17-etil karbonat yavaşça
prednizolona parçalanır.
Eliminasyon: Perkütan uygulamadan sonra ne prednikarbat ne de bilinen diğer
metabolitleri sistemik olarak saptanmamıştır.
5.3. Klinik öncesi güvenilirlik verileri
Akut toksisite
Toksisite çalışmaları, prednikarbatın solüsyon, krem ve yağlı merhem gibi değişik
formülasyonları ile yapılmıştır. Değerlendirme için temel olarak FDA ölçüm programı
5kullanıldığında, kobaylara ve tavşanlara uygulandığı zaman (24 saatlik yama testi)
prednikarbat formülasyonlarının, sağlam ve hastalıklı derinin her ikisi için de irritan
olmadığı kanıtlanmıştır.
Kronik toksisite
Sıçanlara ve köpeklere (günde 0.05-1.0 mg/kg) 3 ay boyunca deri altına prednikarbat
uygulamasından sonra beklenmedik advers olay görülmemiştir.
Prednikarbat merhemin tavşanlarda 20 gün süreyle sağlam ve hastalıklı deri bölgelerine
kutanöz uygulanması, herhangi bir görünür lezyona yol açmamıştır.
Üreme toksikolojisi
Fertilite, embriyotoksisite ve perinatal ve postnatal etkileri belirlemek için üreme
toksikolojisi çalışmaları sıçanlarda, daha ileri embriyotoksik testler ise tavşanlarda
yapılmıştır.
Kortikosteroidlerin bilinen teratojenik etkileri, prednikarbat ancak sistemik etki
oluşturacak kadar yüksek subkütan dozlarda verildiğinde ortaya çıkmıştır. Terapötik
dozaj aşılmadığı sürece ve prednikarbat topikal uygulama için kullanıldığında, bu
bulguların insanla ilişkili bir önemi bulunmamaktadır.
Mutajenisite
Prednikarbat, Ames testi ya da mikronükleus testinde herhangi bir mutajen aktivite
göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
2- oktil-1-dodekanol
Gliserol monodioleat
Beyaz vazelin
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel uyarılar
25°C’nin altındaki oda sıcaklığında saklayınız.
6.5. Ambalajın niteliği ve içeriği
10 gramlık alü-tüp içeren ambalajda.
Saf aluminyumdan içi koruyucu epoksi fenol reçine kombinasyon laklı tüp, vidalı
polietilen kapak. Tüpün dip kısmı lateks halka contalı.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’
ve ‘Ambalaj ve Ambalaj Atıklarının Kontrolü yönetmelikleri’ne uygun olarak imha
edilmelidir.
67. RUHSAT SAHİBİ
Aventis Pharma San. ve Tic. Ltd.Şti.
Büyükdere Cad. No:193 Levent
34394 Şişli-İstanbul
Tel: 0212 339 10 00
Faks: 0212 339 10 89
8. RUHSAT NUMARASI
202/39
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 17.09.2003
Ruhsat yenileme tarihi:
10. KÜB’ÜN YENİLENME TARİHİ
7