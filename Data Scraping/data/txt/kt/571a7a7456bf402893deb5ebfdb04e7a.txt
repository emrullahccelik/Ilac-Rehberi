1/9  KULLANMA TALİMATI  
COLBEVATE  %0,05 merhem  
Haricen kullanılır.  
 
Etkin madde: Her bir gramda, 0,5 mg klobeta zol 17-propiyonat (%0,05 a/a)  içerir.  
Yardımcı maddeler: Propilen glikol, sorbitan seskioleat, beyaz yumuşak parafin,  
  
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 
1. COLBEVATE nedir  ve ne için kullanılır?  
2. COLBEVATE ’i kullanmadan önce dikkat edilmesi  gerekenler  
3. COLBEVATE nasıl  kullanılır?  
4. Olası yan etkiler  nelerdir?  
5. COLBEVATE ’in saklanması  
 
Başlıkları yer almaktadır.  
 
1. COLBEVATE nedir  ve ne için  kullanılır?  
COLBEVATE , klobeta zol propiyonat  içeren, yumuşak, yarı şeffaf, çözünmemiş veya yabancı 
madde bulundurmayan beyaz bir merhemdir. COLBEVATE, topikal  steroidler denilen ve 
cilde sürülen bir ilaç grubunun üyesidir. Topikal  kortikosteroidler şişlik ve iritasyonu (tahrişi) 
azaltırlar.  
 
COLBEVATE merhem formunda, 50 g’lık tüplerde bulunmaktadır.  
 
COLBEVATE belirli deri problemlerinde kaşıntı ve kızarıklığı azaltır. Bu problemler;  
- Sıklıkla tekrarlayan egzama  
-Yaygın plak psöriyazisi hariç olmak üzere psöriyazis (genelde gümüşi pullarla kaplı, 
kalınlaşmış iltihaplı, kırmızı deri lekeleri)  
-Liken planus (bileklerde, kollarda veya alt bacaklarda kaşıntılı, kırmızımsı -mor, üstü düz 
kabarıklara neden olan bir deri hastalığı)  
-Diskoid lupus eritematozus (en sık olarak yüzü, kulakları ve kafa derisini etkileyen, yara 
izine ve etkilenen derinin güneş ışığına duyarlılığının artmasına neden olan bir deri hastalığı)  
2/9  -Hafif steroid krem veya merhemlere yanıt vermeyen dermatitler (iltihaplı deri hastalıkları) 
veya diğer deri hastalıkları  
 
2. COLBEVATE ’i kullanmadan önce dikkat edilmesi gerekenler  
COLBEVATE ’i aşağıdaki durumlarda KULLANMAYINIZ  
Eğer;  
• Klobetazol propiyonat veya COLBEVATE’in  bileşenlerinden herhangi birine karşı alerjiniz 
varsa,  
• 1 yaş altındaki çocuklarda,  
Aşağıdaki cilt problemlerinden birini tedavi etmek, onları daha da kötüleştirebilir:  
• Tedavi edilmemiş deri enfeksiyonunuz varsa  (Enfeksiyon aynı zamanda bir anti -infektif ilaç 
ile tedavi edilmiyorsa),  
• Akne  (sivilce)  veya rozasea ( gül hastalığı, ciltte ve burun çevresinde ciddi al basması) 
denilen bir durumunuz ya da perioral dermatit (ağız çevresinde kırmızı döküntülü  sivilceler)  
• İltihapsız (enflamasyonsuz) kaşıntınız  varsa  
• Hastalıklı bölge bir bandaj veya bebek beziyle  kapatılacaksa  
• Cinsel organlar ve makattaki kaşıntılı  durumlarda  
 
Yukarıdaki durumlardan herhangi biri sizin için geçerliyse COLBEVATE’i kullanmayınız. 
Eğer emin değilseniz, kullanmadan önce doktorunuza ya da eczacınıza danışınız.  
 
COLBEVATE ’i aşağıdaki durumlarda DİKKATLİ KULLANINIZ  
• Doktorunuz tavsiye etmedikçe derisi kolaylıkla incelebilen yüzünüze  sürmeyiniz.  
• Göz kapağına uygulama yaparken dikkatli olunuz, g öze temas ettirmeyiniz. Göz ile teması 
halinde bol su ile  yıkayınız.  
• Tekrarlayan uygulamalarda katarakt (göze perde inmesi) ve glokoma (göz tansiyonu) neden 
olabileceği düşünüldüğünden göz içine kaçmamasına dikkat  edilmelidir.  
• Uzun süreli kullanmayın ız. Eğer dört haftadan sonra herhangi bir iyileşme olmuyorsa, 
doktorunuzla  görüşünüz.  
• COLBEVATE cilt incelmesine neden olabileceği için, çocuklara veya yüz gibi ince cilde 
uyguluyorsanız ç ocuklarda ve yüzde uygulandığında tedavi 5 gün  ile sınırlandırılmalıdır. 
Merhemin sürüldüğü yüzeye pansuman veya bandaj yapılmamalıdır.  
• Çocuklar topikal kortikosteroidlerin cilt inceltici etkilerine karşı daha duyarlı olduklarından 
COLBEVATE ’in çocuklarda kullanımı beş gün ile sınırlandırılmalı ve her hafta gözden 
geçirilmesi  önerilir.  
• Sedef hastalığı tedavisinin yakından izlenmesi  gerekir.  
• Eğer bacak ülseri etrafındaki dermatit (iltihablı bir çeşit deri hastalığı) tedavisi için 
kullanıyorsanız, kortikosteroid kullanımı alerjik reaksiyonun ya da ülser etrafındaki iltihabın 
artmasına sebebiyet  verebilir.  
• Enfekte olmuş iltihaplı hasarların tedavisinde uygun antimikrobik tedavi uygulanmalıdır. 
Enfeksiyon genişlemesi görülürse derhal COLBEVATE tedavisine  son verilmeli, gerekirse 
sistemik antimikrobik tedaviye geçilmelidir.  
• Steroidlerin uzun süre ya da fazla miktarda kullanımı, böbrek üstü bezlerinin baskılanmasına 
3/9  ve bazı hormanal değişikliklerin sonucu Cushing’s Sendromu (kilo alma, kan basıncı 
yüksekliği (hipertansiyon), aydede yüzü görünümü, ense bölgesinde yağ birikimi, ciltte 
çatlama, yüzde kızarıklık, kadında yüz ve vücutta kıllanma, kan şekeri yüksekliği, kas ve 
kemiklerde (osteoporoz) zayıflama, böbrek taşları, depresyon ve uyku bozukluğu gibi 
belirtileri olan bir çeşit hormon hastalığı) adı verilen hastalıklara kadar ilerleyebilir. Bu 
durumlarda ilaç deri tarafından daha fazla emilebilir. Bu durum gözlemlendiğinde ya ilacın 
uygulama sıklığı azaltılarak ilaç yavaş yavaş bırakılır ya da daha az güçlü bir kortikosteroid 
uygulanır. İlacın aniden bırakılması glukokortikosteroid eksikliğine yol  açabilir.  Eğer 2 -4 
hafta içerisinde durumunuzda bir iyileşme görülmezse doktorunuzla görüşünüz.  
• COLBEVATE ile tedavi sırasında, özellikle uzun bir süredir veya tekrar tekrar 
COLBEVATE kullanıyorsanız, kemik ağrısı oluşabilir veya önceki kemik semptomlarınızda 
kötüleşme yaşayabilirsiniz.  
• Kortikosteroid içeren başka oral/topikal ilaçlar veya bağışıklık sisteminizi kontrol etmeye 
yönelik ilaçlar (örn. otoimmün hastalık için veya bir transplantasyon sonrası) kullanıyorsanız. 
COLBEVATE’in bu ilaçlarla birlikte kullanılması ciddi enfeksiyonlara neden olabilir.  
• Merhem çocuk bezi de dahil olmak üzere hava geçirmeyen bir pansumanın altına 
uyguluyorsanız, bu pansumanlar etken maddenin deriden geçişini kolaylaştırır. Yanlışlıkla 
çok fazla merhem kullanmak mümkündür.  
• Daha önce başka bir steroid veya ilacın bileşenlerinden herhangi biri ile alerjik reaksiyon 
(aşırı duyarlılık) geçirdiyseniz (yardımcı maddeler bu Kullanma Talimatı’nın başında 
listelenmektedir). Bölgesel aşırı hassasiyet reaksiyonları tedavi edilmekte olan hastalığa 
benzer belirtiler gösterebilir.  
• COLBEVATE merhemi çocuk bezi de dahil olmak üzere hava geçirmez bir bezin altına 
uyguluyorsanız, hava geçirmeyen bezi bu ilacın üzerinde sadece doktorunuz tarafından 
tavsiye edildiyse kullanınız. Bu bezler etkin maddenin deriden geçişini kolaylaştırır. 
Yanlışlıkla çok fazla krem kullanılması mümkündür. Temiz bez ile örtme öncesinde 
enfeksiyonları önlemek amaçlı derinin temizlenmiş olduğundan emin olunuz.  
• Eğer bulanık görme ya da başka bir görme bozukluğu yaşıyorsanız doktorunuzla iletişime 
geçiniz.  
 
Ürünün pansuman, giysi ve nevresime bulaşması durumunda, kumaş kolaylıkla tutuşabilir. Bu 
nedenle DERMOVATE kullanırken ateşten uzak durunuz. Bu uyarılar, geçmişteki herhangi 
bir dönemde dahi olsa sizin için geçerliyse lütfen doktorunuza danışın.  
 
COLBEVATE ’in yiyecek ve içecek ile birlikte kullanılması  
Veri bulunmamaktadır.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz, hamile olabileceğinizi düşünüyorsanız veya hamile kalmayı planlıyorsanız, 
doktorunuzla konuşmadan COLBEVATE’i kullanmayınız.  
 
4/9  Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
COLBEVATE ’in anne sütüne geçip geçmediği bilinmemektedir. Birçok  ilaç anne sütü ile 
atıldığı için COLBEVATE emziren  annelerde dikkatli kullanılmalıdır. Emzirme sırasında 
kullanılırken bebeğin yutmaması için memeye uygulanmamalıdır.  
 
Araç ve makine kullanımı  
Klobetazolun araç ve makine kullanımı üzerindeki etkisini araştıran bir çalışma 
bulunmamaktadır. Yan etki profili göz önüne alındığında bu aktiviteler üzerinde olumsuz etki 
oluşturması beklenmez.  
 
COLBEVATE ’in içeriğinde bulunan bazı yardımcı maddeler hakkında önemli bilgiler  
COLBEVATE, içerdiği propilen glikol yardımcı maddesi nedeniyle deride iritasyona neden 
olabilir.  
 
Diğer ilaçlar ile birlikte kullanımı  
CYP3A4 inhibitörü ilaçlarla örneğin, r itonavir (HIV /AIDS tedavisinde kullanılan bir ilaç) ya 
da itrakonazol (mantar enfeksiyonlarının tedavisinde kullanılan bir ilaç) kullanıyorsanız 
doktorunuza söyleyiniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınızı bunlar hakkında bilgi veriniz.  
 
3. COLBEVATE nasıl  kullanılır?  
Uygun kullanım ve doz/uygulama sıklığı için talimatlar:  
Eğer anlamadığınız veya zorlandığınız herhangi bir husus varsa doktorunuza veya eczacınıza 
sorun uz. 
 
İnce bir tabaka halinde yumuşak bir şekilde etkilenen alanı kaplayacak miktarda, günde bir ya 
da iki kez uygulayınız . İyileşme durumunda uygulama sıklığı azaltılmalı ya da daha az güçlü 
bir ilaca geçilmelidir. Tedavinin ani kesilmesi hastalığın şiddetlenmesine neden olabilir.  
 
Her uygulama sonrasında bir yumuşatıcı uygulanmadan önce emilim için yeterli süre 
beklenmelidir.  
 
COLBEVATE merhem yalnızca deriye uygulanmalıdır.  
 
Doktorunuz ile konuşmadan 4 haftadan uzun süre COLBEVATE kullanmayınız. Eğer daha 
uzun süre tedaviye ihtiyacınız varsa, doktorunuz daha az güçlü krem veya merhem 
5/9  kullanmanıza karar verebilir.  
 
Durum kötüleşirse ya da 2 -4 haftada düzelme sağlanmazsa doktorunuz ile konuşunuz.  
 
Bakteriler pansuman altında sıcak ve nemli alanlarda enfeksiyona (iltihaba) neden olabilir. 
Eğer tedavi edilen alanı kapatmanız gerekiyorsa, iltihaba neden olmamak için pansumanın 
altındaki deri yeni bir sargı kullanmadan önce temizlenmelidir.  
 
Doktorunuz söylemedikçe;  
• Yukarıda bahsedilenden daha fazla  kullanmayınız . 
• Haftalık maksimum doz 50 g’ı geçmemelidir.  
• Uzun süre geniş vücut yüzeylerine kullanmayınız (örneğin haftalarca veya aylarca hemen 
hemen her gün)  
• Yüze uygulandığında 5 günden uzun süre  kullanılmamalıdır.  Merhemin uygulandığı bölge 
bandajla kapatılmamalıdır. Merhemin gözünüze temas etmemesine dikkat ediniz. Eğer 
merhem gözünüze temas ederse, bol su ile gözünüzü yıkayınız.  
 
Doktorunuzun size söylediği şekilde kullanın ız. Bu kullanma talimatı size ilacınızı ne kadar 
ve ne sıklıkla alacağınızı anlatır. Eğer emin değilseniz doktorunuza veya eczacınıza sorun uz. 
 
Uygulama yolu ve metodu:  
COLBEVATE sadece  cilde uygulanır. Klobetazol  propiyonat uygulamasından sonra, eğer 
elleriniz tedavi edilen bölge değilse, ellerinizi yıkamalısınız.  
 
Eğer başka birine COLBEVATE merhem uyguluyorsanız, kullanım sonrası ellerinizi 
yıkadığınızdan veya tek kullanımlık plastik eldiven kullandığınızdan emin olunuz.  
 
Değişik yaş grupları:  
Çocuklarda kullanım:  
1 yaşın altındaki çocuklarda kullanılmamalıdır.  
 
Özellikle çocuklarda reçetelenen miktarın aşılmaması önemlidir.  
 
Çocuklarda 5 günden uzun süre kullanılmamalıdır ve uygulama sonrası cilt kapatılmamalıdır.  
 
Çocuklarda yarar sağlanan en düşük miktarda uygulanmalıdır.  
 
Çocukluk yaş grubunda zorunlu kalınmadıkça kullanımı önerilmemektedir.  
 
Yaşlılarda kullanımı:  
İstenen klinik etkiyi sağlamak için en düşük miktarda ve en kısa sürede kullanılmalıdır.  
 
 
 
6/9  Özel kullanım durumları:  
Böbrek/karaciğer yetmezliği:  
İstenen klinik etkiyi sağlamak için en düşük miktarda ve en kısa sürede kullanılmalıdır.  
 
Eğer COLBEVATE ’in etkisinin çok güçlü veya zayıf olduğuna dair bir izleniminiz var ise 
doktorunuza veya eczacınız ile konuşun.  
 
Kullanmanız gerekenden daha fazla COLBEVATE kullandıysanız : 
Kısa sürede yüksek doz kullanılması pek muhtemel olmamakla birlikte, uzun süreli yüksek 
doz veya yanlış kullanım sonucu hiperkortizolizm (böbreküstü bezinden aşırı derecede steroid 
hormonu salgılanması) belirtileri görülebilir ve bu durumda COLBEVATE tedavisi , adrenal 
yetersizlik (böbrek üstü bezi yetmezliği) riski nedeniyle azaltılarak kesilmelidir.  Eğer ürünü 
çok fazla miktarda kullanır ya da kaza ile yutarsanız, sizi hasta edebilir. Bu durumda, 
mümkün olan en kısa sürede doktorunuza danışınız ya da hastaneye gidiniz.  
 
COLBEVATE ’ten kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
COLBEVATE ’i kullanmayı unutursanız  
Eğer merheminizi sürmeyi unutursanız, hatırlayınca olağan dozunda sürün veya bir sonraki 
uygulamaya yakın bir zamansa o zamana kadar bekleyin iz. 
 
Unutulan dozları dengelemek için çift doz almayınız.  
 
COLBEVATE ile  tedavi sonlandırıldığındaki oluşabilecek etkiler  
COLBEVATE tedavisi  sonlandırıldığında, herhangi bir olumsuz etki oluşması beklenmez. 
Ancak yine de  ilacın ani kesilmesi tedavi edilmekte olan hastalığın alevlenmesine neden 
olabileceği için doktorunuza danışmadan ilacı almayı kesmeyiniz.  
 
4. Olası yan etkiler  nelerdir?  
Tüm ilaçlar gibi COLBEVATE ’in içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa COLBEVAT E’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Deri probleminizin kötüleştiğini, derinizin tedavi sırasında şiştiğini tespit ederseniz, 
COLBEVATE merhem’e alerjiniz olabilir, bir enfeksiyonunuz olabilir veya başka bir 
tedaviye ihtiyacınız olabilir. Sedef hastalığınız varsa, derinin altında iltihaplı şişlikler 
oluşabilir. Bu durum, tedavi sırasında veya sonrasında çok nadiren olabilir ve püstüler 
psöriyazis (sedef hastalığı) olarak adlandırılır.  
 
Bunların hepsi çok ciddi yan etkilerdir.  
 
7/9  Eğer bunlardan biri sizde mevcut ise, COLBEVATE ’e karşı alerjiniz var demektir. Acil tıbbi 
müdahaleye veya hastaneye yatırılmanıza gerek olabilir.  
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın   :10 hastanın en az birinde görülebilir.  
Yaygın    :10 hastanın birinden az, fakat 100 hastanın birinden fazla görülebilir.  
Yaygın  olmayan  :100 hastanın birinden az, fakat 1.000 hastanın birinden fazla  
görülebilir.  
Seyrek    :1.000 hastanın birinden az görülebilir.  
Çok seyrek   :10.000 hastanın birinden az, fakat 10.000 hastanın birinden fazla 
görülebilir.  
Bilinmiyor   :Eldeki verilerden hareketle tahmin  edilemiyor.  
 
Yaygın görülen yan etkiler  
• Kaşıntı, deride bölgesel yanma ve ağrı  
 
Yaygın olmayan yan etkiler  
• Deride incelme,  deride çatlaklar,  
• Deri üzerinde görülebilir örümcek ağı gibi damar yapıları (telenjektazi),  
 
Çok seyrek görülen yan etkiler  
COLBEVATE uzun süre kullanıldığında ya da kullanım sonrası cildin hava almasını 
engelleyecek şekilde kapatıldığı durumlarda aşağıdaki belirtilere neden olabilir:  
• Ağırlık  artışı /obezite (aşırı şişmanlık)  
• Aydede yüzü/yüzde  yuvarlaklaşma  
• Deride  incelme  
• Deride  kırışıklık  
• Deride  kuruluk  
• Deri renginde  değişiklik  
• Vücut kıllarında  artma (hipertrikoz)  
• Saç dökülmesi/uzamaması/ saçta  incelme  
• Kılların bölgesel olarak zayıf ve kolayca kırılabilir olması (trikoreksi)  
 
Çok seyrek olarak oluşabilecek diğer cilt reaksiyonları şunlardır:  
• Uygulama yerinde alerjik  reaksiyon  
• Derideki durumun  kötüleşmesi  
• Uygulama yerinde  tahriş/ağrı  
• Kızarıklık  (eritem)  
• Döküntü,  kaşıntı  
• Kurdeşen (ürtiker)  
• Akne  (sivilce)  
• Sedef hastalığınız varsa  derinin altında  iltihaplı şişlikler  oluşabilir (püstüler psöriyazis)  
• Deri enfeksiyon uları -
8/9   
Çocuklarda ayrıca aşağıdaki belirtilere dikkat ediniz:  
• Çocuklarda kilo artışı/büyümede  yavaşlama  
Kan testlerinde veya doktorunuz sizi muayene ettiğinde ortaya çıkabilecek çok seyrek yan 
etkiler:  
• Kanda kortizol hormonunun  azalması  
• Kanda şeker düzeyi artışı ve idrarda şeker  bulunması  
• Kan basıncı  yükselmesi  
• Hipotalamus -hipofiz -böbrek üstü bezi hormon kontrol mekanizmasının baskılanması,  
• Gözün lensinde bulutlanma  (katarakt)  
• Göz içi basıncı artışı (glokom)  
• Retina altında sıvı birikmesine bağlı görme kaybı (santral seröz koryoretinopati)  
• Kemiklerde mineral kaybına bağlı güçsüzlük  (osteoporoz) . Bu rahatsızlığınızın olup 
olmadığını doğrulamak için tıbbi muayenenizden sonra ilave testler gerekebilir.  
 
Bilinmiyor:  
• Bulanık görme  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi“ ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM )’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. COLBEVATE ’in saklanması  
COLBEVATE ’i çocukların göremeyeceği, erişemeyeceği yerlerde ve ambalajında saklayınız.  
25oC'nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra COLBEVATE ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
 
 
 
 
9/9  Ruhsat Sahibi:   
Argis  İlaç San. ve Tic. A.Ş.  
Batısitesi Mah. 2307. Cad.  
Gersan  Sanayi Sitesi No: 80 -82-86 
Yenimahalle/ANKARA  
 
Üretim Yeri:   
Argis İlaç San. ve Tic. A.Ş.  
Batısitesi Mah.  2307. Cad.   
Gersan Sanayi Sitesi No: 80 -82-86  
Yenimahalle/ANKARA  
 
Bu kullanma  talimatı  21/11/2024 tarihinde  onaylanmıştır.  
