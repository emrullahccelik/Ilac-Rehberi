KISA ÜRÜN BİLGİSİ
1. BEŞERİ TIBBİ ÜRÜNÜN ADI
RASALAS 1 mg tablet
2. KALİTATİF VE KANTİTATİF BİLEŞİM
Etkin madde:
Her bir tablet etkin madde olarak 1 mg rasajiline eşdeğer 1,56 mg rasajilin mesilat içerir.
Yardımcı madde(ler):
Laktoz monohidrat (sığır sütü) 158,74 mg
Yardımcı maddeler için 6.1’e bakınız.
3. FARMASÖTİK FORM
Tablet.
Beyaz veya beyaza yakın renkli, yuvarlak, düz tablettir.
4. KLİNİK ÖZELLİKLER
4.1. Terapötik endikasyonlar
RASALAS, Parkinson hastalığının tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Rasajilin, günde bir kez 1 mg dozda oral olarak verilir.
Uygulama şekli:
Besinlerle birlikte veya tek başına alınabilir. Bir bardak su ile alınmalıdır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda dozda değişiklik gerekli değildir.
Karaciğer yetmezliği:
Şiddetli karaciğer yetmezliği olan hastalarda rasajilin kontrendikedir (bkz. bölüm 4.3). Orta
düzeyde karaciğer yetmezliği olan hastalarda rasajilin kullanımından kaçınılmalıdır. Hafif
karaciğer yetmezliği olan hastalarda rasajilin ile tedaviye başlarken dikkatli olunmalıdır.
Hafif karaciğer yetmezliğinden orta şiddette karaciğer yetmezliğine ilerleme gösteren
hastalarda rasajilin kesilmelidir. (bkz. bölüm 4.4. ve 5.2).
Pediyatrik popülasyon:
Güvenlilik ve etkililik üzerine yeterli veri bulunmadığından rasajilinin 18 yaşın altındaki
çocuklarda ve ergenlerde kullanımı önerilmemektedir.
1/15Geriyatrik popülasyon:
Yaşlı hastalar için dozda değişiklik gerekli değildir (bkz. bölüm 5.2).
4.3. Kontrendikasyonlar
RASALAS aşağıdaki durumlarda kontrendikedir;
• Etkin madde veya yardımcı maddelerden herhangi birine karşı aşırı duyarlılık
durumunda (bkz. Bölüm 6.1).
• Diğer monoaminoksidaz (MAO) inhibitörleri (reçetesiz satılan tıbbi ve doğal ürünler
dahil, örn: St. John’s Wort) ve petidin ile beraber kullanım durumunda kontrendikedir
(bkz. bölüm 4.5). Rasajilinin kesilmesi ve MAO inhibitörleri veya petidin ile tedaviye
başlanması arasında en az 14 gün geçmelidir.
• Şiddetli karaciğer yetmezliği olan hastalarda.
4.4. Özel kullanım uyarıları ve önlemleri
Rasajilin ve diğer tıbbi ürünlerin birlikte kullanımı
Rasajilinin fluoksetin veya fluvoksamin ile birlikte kullanımından kaçınmak gerekir (bkz.
bölüm 4.5.). Fluoksetinin kesilmesi ve rasajilin ile tedaviye başlanması arasında en az beş
hafta geçmelidir. Rasajilinin kesilmesi ve fluoksetin veya fluvoksamin ile tedaviye başlanması
arasında en az 14 gün geçmelidir.
Rasajilin ve dekstrometorfan veya sempatomimetiklerin (efedrin veya psödoefedrin içeren
nazal ve oral dekonjestanlar veya soğuk algınlığı ilaçları gibi) birlikte kullanılması önerilmez
(bkz. bölüm 4.5).
Rasajilin ve levodopanın birlikte kullanımı
Rasajilin levodopanın etkisini artırdığından, levodopa ile ilişkili advers etkilerde artış olabilir
ve önceden var olan diskinezi şiddetlenebilir. Levodopanın dozunu azaltmak bu yan etkiyi
düzeltebilir.
Rasajilin levodopa ile birlikte alındığında, hipotansif etki raporlamaları olmuştur. Özellikle
Parkinson hastalığı olan kişiler, mevcut olan yürüme zorluğuna bağlı olarak hipotansiyondan
kaynaklanan advers etkilere yatkındırlar.
Dopaminerjik etkiler
Gündüz aşırı uykululuğu (GAU) ve ani uyku başlangıcı (AUB) epizodları
Rasajilin gündüz uykululuğu, somnolans ve diğer dopaminerjik ilaçlarla birlikte kullanıldığı
zaman, günlük yaşam aktiviteleri sırasında ara sıra uykuya dalmaya neden olabilir. Hastalar
bu konuda bilgilendirilmeli ve rasajilin tedavisi sırasında araç ya da makine kullanırken
dikkatli olmaları önerilmelidir. Uyku hali ve/veya ani uyku atağı yaşayan hastalar araç ya da
makine kullanmaktan kaçınmalıdır (bkz. Bölüm 4.7).
Dürtü kontrol bozuklukları
Dopamin agonistleri ve/veya dopaminerjik ilaçlar ile tedavi edilen hastalarda dürtü kontrolü
bozuklukları meydana gelebilir. Rasajilin için de pazarlama sonrası yapılan, benzer dürtü
kontrolü bozukluğu bildirimleri bulunmaktadır. Hastalar düzenli olarak dürtü kontrol
bozukluklarının gelişimine karşın izlenmelidir. Hastalar ve bakıcılar, kompülsiyon, obsesif
düşünceler, patolojik kumar, libido artışı, hiperseksüalite, dürtüsel davranış ve kompülsif para
2/15harcama veya alışveriş dahil dürtü kontrolü bozukluklarının davranışsal semptomları
hakkında bilgilendirilmelidirler.
Melanoma
Retrospektif bir kohort çalışması, özellikle daha uzun süre rasajilin maruziyeti olan ve/veya
rasajilin kümülatif dozunun daha yüksek olduğu hastalarda, rasajilin kullanımıyla
muhtemelen artmış melanom riski olduğunu düşündürmüştür. Herhangi bir şüpheli deri
lezyonu, uzman bir doktor tarafından değerlendirilmelidir. Bu nedenle hastalara, yeni veya
değişen bir cilt lezyonu tespit edilirse tıbbi inceleme almaları tavsiye edilmelidir.
Karaciğer yetmezliği
Hafif karaciğer yetmezliği olan hastalarda rasajilin tedavisine başlarken dikkatli olmak
gerekir. Orta düzeyde karaciğer yetmezliği olan hastalarda rasajilin kullanımından
kaçınılmalıdır. Hafif karaciğer yetmezliğinden orta düzeyde karaciğer yetmezliğine ilerleme
gösteren hastalarda rasajilin kesilmelidir (bkz. bölüm 5.2.).
Bu tıbbi ürün, her tablette 158,74 mg laktoz monohidrat ihtiva eder; nadir kalıtılmsal galaktoz
intoleransı, Lapp laktaz yetmezliği ya da glukoz-galaktoz malabsorpsiyon problemi olan
hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
MAO inhibitörleri
Hipertansif krizlere yol açabilecek selektif olmayan MAO inhibisyonu riski olabileceğinden,
rasajilinin diğer MAO inhibitörleri (reçetesiz satılan tıbbi ve doğal ürünler dahil, örn. St.
John’s Wort) ile birlikte kullanımı kontrendikedir (bkz. bölüm 4.3).
Petidin
Diğer selektif MAO-B inhibitörleri dahil MAO inhibitörleri ve petidinin eş zamanlı
kullanımında ciddi yan etkiler bildirilmiştir. Rasajilin ve petidinin eş zamanlı kullanımı
kontrendikedir (bkz.bölüm 4.3).
Sempatomimetikler
MAO inhibitörleri ile sempatomimetik ilaçların eş zamanlı kullanımında ilaç etkileşim
bildirimleri olmuştur. Rasajilinin MAO inhibitör etkisi sebebiyle, rasajilin ve
sempatomimetiklerin (efedrin veya psödoefedrin içeren soğuk algınlığı ilaçları ile nazal ve
oral dekonjestanların içeriğinde yer alan sempatomimetikler gibi) eş zamanlı verilmesi tavsiye
edilmez (bkz. bölüm 4.4).
Dekstrometorfan
Dekstrometorfan ve selektif olmayan MAO inhibitörlerinin eş zamanlı kullanımında ilaç
etkileşim bildirimleri olmuştur. Rasajilinin MAO inhibitör etkisi sebebiyle, rasajilin ve
dekstrometorfanın eş zamanlı verilmesi tavsiye edilmez (bkz. Bölüm 4.4).
SNRI’lar, SSRI’lar, trisiklik ve tetrasiklik antidepresanlar
Rasajilin ile fluoksetin veya fluvoksaminin eş zamanlı kullanımından kaçınılmalıdır (bkz.
bölüm 4.4).
3/15Klinik çalışmalarda, rasajilin ve selektif serotonin geri alım inhibitörleri (SSRI’lar)/selektif
serotonin-norepinefrin geri alım inhibitörlerinin (SNRI’lar) eş zamanlı kullanımı için bölüm
4.8’e bakınız.
SSRI’lar, SNRI’lar, trisiklik, tetrasiklik antidepresanlar ile MAO inhibitörlerinin eş zamanlı
kullanımında ciddi advers etkiler bildirilmiştir. Rasajilinin MAO inhibitör etkisi sebebiyle,
antidepresanlar dikkatle kullanılmalıdır.
CYP1A2 aktivitesini etkileyen ajanlar
İn vitro metabolizma çalışmaları, rasajilinin metabolizmasından sorumlu olan ana enzimin
P4501A2 (CYP1A2) olduğunu göstermiştir.
CYP1A2 inhibitörleri
Rasajilin ve siprofloksasinin (CYP1A2’nin bir inhibitörü) birlikte uygulanması rasajilinin
EAA (eğri altındaki alan) değerini %83 artırmıştır. Rasajilin ve teofilinin (CYP1A2’nin bir
substratı) birlikte uygulanması her iki ürünün de farmakokinetiğini etkilememiştir. Güçlü
CYP1A2 inhibitörleri rasajilin plazma düzeylerini değiştirebilirler ve bu sebeple dikkatle
verilmeleri gerekir.
CYP1A2 indükleyicileri
Sigara içen hastalarda, metabolize edici CYP1A2 enziminin indüklenmesine bağlı olarak
rasajilinin plazma seviyelerinde azalma riski bulunmaktadır.
Diğer sitokrom P450 izoenzimleri
İn vitro çalışmalar, rasajilinin 1 mcg/ml konsantrasyonda (ortalama C değerinin 160 katına
maks
eşittir ~ rasajilinin 1 mg çoklu dozundan sonra Parkinson hastalarında 5.9-8.5 ng/mL)
sitokrom P450 izoenzimlerini (CYP1A2, CYP2A6, CYP2C9, CYP2C19, CYP2D6, CYP2E1,
CYP3A4 ve CYP4A) inhibe etmediğini göstermiştir. Bu sonuçlar, rasajilinin terapötik
konsantrasyonlarının bu enzimlerin substratlarıyla klinik olarak anlamlı bir etkileşime sebep
olmasının beklenmediğini göstermektedir (bkz. bölüm 5.3.).
Levodopa ve diğer Parkinson hastalığı tedavi ürünleri
Adjuvan tedavi olarak kronik levodopa tedavisi almakta olan Parkinson hastalarında,
levodopa tedavisinin rasajilin klerensi üzerinde klinik olarak anlamlı etkisine rastlanmamıştır.
Rasajilin ve entakaponun eş zamanlı uygulanması rasajilinin oral klerensini %28 artırmıştır.
Tiramin/rasajilin etkileşimi
Tiraminle yapılan beş çalışmanın (gönüllülerde ve Parkinson hastalarında) sonuçları, kan
basıncının yemeklerden sonra evde monitorize edilmesinin (altı ay boyunca tiramin
kısıtlaması olmaksızın, levodopaya destek tedavisi/yardımcı tedavi olarak, günde 0,5 veya 1
mg rasajilin veya plasebo ile tedavi edilmiş olan 464 hastanın) sonuçlarıyla birlikte ve tiramin
kısıtlaması olmadan yürütülen klinik çalışmalarda tiramin/rasajilin etkileşimine ilişkin hiçbir
bildirimin olmaması; rasajilinin diyete bağlı tiramin kısıtlamaları olmadan güvenle
kullanılabileceğini göstermektedir.
4.6. Gebelik ve laktasyon
Genel tavsiye
Gebelik kategorisi: C
4/15Çocuk doğurma potansiyeli bulunan kadınlar/Doğum kontrolü (Kontrasepsiyon)
Hastalar RASALAS tedavisi sırasında hamile kalırlarsa veya hamile kalmayı planlıyorlarsa
doktorlarına haber vermelidirler.
Gebelik dönemi
Rasajilinin gebelikte kullanımına ilişkin klinik veri mevcut değildir. Hayvanlar üzerinde
yapılan çalışmalar, gebelik, embriyonal/fetal gelişim, doğum ya da doğum sonrası gelişim ile
ilgili olarak doğrudan ya da dolaylı zararlı etkiler olduğunu göstermemektedir. (bkz. Bölüm
5.3). İnsanlara yönelik potansiyel risk bilinmemektedir. Gebelik sırasında ilaç tedavisinin
faydaları fetusda meydana gelebilecek muhtemel riske karşı değerlendirilmelidir. RASALAS
gerekli olmadıkça gebelik döneminde kullanılmamalıdır.
Laktasyon dönemi
Deneysel verilere göre, rasajilin prolaktin salımını inhibe etmektedir ve bu nedenle emzirmeyi
inhibe edebilir. Rasajilinin anne sütüne geçip geçmediği bilinmemektedir. Emzirme
döneminde verilmemelidir.
Üreme yeteneği /Fertilite
Rasajilinin fertilite üzerindeki etkisine ilişkin hiçbir insan verisi mevcut değildir.
4.7. Araç ve makine kullanımı üzerindeki etkiler
Rasajilin uyku hali veya ani uyku atakları yaşayan hastalarda araç ve makine kullanma
yeteneğini önemli derecede etkileyebilir.
Hastalar, rasajilinin kendilerini olumsuz etkilemediğinden yeterince emin olana kadar motorlu
taşıtlar dahil tehlikeli makineleri kullanırken dikkatli olmaları konusunda uyarılmalıdır.
Rasajilin ile tedavi edilen ve uyku hali ve/veya ani uyku atakları yaşayan hastalar, mental
ve/veya motor performansın olumsuz etkilenmesi açısından rasajilinin ve diğer dopaminerjik
ilaçlar ile yeterli deneyim kazanana kadar, araç kullanmaktan ya da kendileri veya başkaları
için ciddi yaralanma ya da ölüm riski taşıyan faaliyetlerden (örn. makine kullanımı)
kaçınmaları konusunda bilgilendirilmelidir.
Hastaların, tedavileri devam ederken, herhangi bir zamanda uyku hali ya da günlük yaşam
aktiviteleri sırasında (örn. televizyon izleme, otomobille seyahat etme vb.) uykuya dalma
atakları artarsa, araç kullanmamaları ve tehlikeli olabilecek aktivitelere katılmamaları gerekir.
Hastalar rasajilin kullanımı öncesi, herhangi bir uyarı olmaksızın; uyku hali ve/veya ani uyku
atakları geçirmişse, tedavi sırasında araç ve makine kullanmamalı ya da yüksekte
çalışmamalıdır.
Hastalar rasajilinle kombine kullanılan sedatif ilaç, alkol ya da diğer merkezi sinir sistemi
depresanlarının (örn. benzodiazepinler, antipsikotikler, antidepresanlar) veya plazma düzeyini
arttıran ilaçlarla (örn. siprofloksasin) eş zamanlı rasajilin kullanımının olası aditif etkisi
açısından uyarılmalıdır (bkz. bölüm 4.4).
5/154.8. İstenmeyen etkiler
Güvenlilik profili özeti
Parkinson hastalığı bulunan kişilerde gerçekleştirilen klinik çalışmalarda en yaygın bildirilen
istenmeyen etkiler aşağıdaki şekildedir:
Monoterapide baş ağrısı, depresyon, vertigo ve grip (influenza ve rinit); levodopa ile adjuvan
tedavide diskinezi, ortostatik hipotansiyon, düşme, abdominal ağrı, bulantı ve kusma ve ağız
kuruluğu; her iki tedavi rejiminde de kas-iskelet ağrıları, sırt ve boyun ağrısı ve artralji
içermiştir. Bu istenmeyen etkiler, tedavinin artan kesilme oranı ile ilişkili değildir.
İstenmeyen etkilerin tablolanmış listesi
İstenmeyen etkiler Tablo 1 ve 2 olarak sistem organ sınıfı ve sıklık sıralamasına göre aşağıda
verilmektedir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000, <1/1.000); çok seyrek (<1/10.000), bilinmiyor (mevcut verilerden tahmin
edilemiyor).
Monoterapi
Aşağıdaki liste, günde 1 mg rasajilin alan hastalarla yapılan plasebo kontrollü çalışmalarda
daha yüksek insidansla bildirilen advers etkileri içermektedir.
Sistem Organ Çok yaygın Yaygın Yaygın Bilinmiyor
Sınıfı olmayan
Enfeksiyon ve İnfluenza
enfestasyonlar
İyi huylu, kötü Deri karsinomu
huylu ve
tanımlanmamış
neoplazmalar
(kist ve polipler
dahil)
Kan ve lenf Lökopeni
sistemi
hastalıkları
Bağışıklık Alerji
sistemi
hastalıkları
Metabolizma ve Azalan iştah
beslenme
hastalıkları
Psikiyatrik Depresyon, Dürtü kontrol
hastalıklar Halüsinasyonlar* bozuklukları*
Sinir sistemi Baş ağrısı Serebrovasküler Serotonin
hastalıkları hasar sendromu*,
Gündüz aşırı
uykululuk
(GAU) ve ani
uyku başlangıcı
(AUB)
epizodları
6/15Göz hastalıkları Konjunktivit
Kulak ve iç Vertigo
kulak
hastalıkları
Kardiyak Anjina pektoris Miyokardiyal
hastalıklar enfarktüs
Vasküler Hipertansiyon*
hastalıklar
Solunum, göğüs Rinit
bozuklukları ve
mediastinal
hastalıklar
Gastrointestinal Flatulans
hastalıklar
Deri ve deri altı Dermatit Vezikülobüllöz
doku döküntü
hastalıkları
Kas-iskelet Kas-iskelet
bozuklukları, ağrısı, boyun
bağ doku ve ağrısı, artrit
kemik
hastalıkları
Böbrek ve idrar Ani idrar
yolu sıkışması
hastalıkları
Genel Ateş, halsizlik
bozukluklar ve
uygulama
bölgesine ilişkin
hastalıklar
* İstenmeyen etkiler için “Seçili advers reaksiyonların tanımı” bölümüne bakınız.
Adjuvan Tedavi
Aşağıdaki liste, günde 1 mg rasajilin alan hastalarla yapılan plasebo kontrollü çalışmalarda
daha yüksek insidansla bildirilen advers etkileri içermektedir.
Sistem Organ Çok yaygın Yaygın Yaygın Bilinmiyor
Sınıfı olmayan
İyi huylu, kötü Deri melanoma*
huylu ve
tanımlanmamış
neoplazmalar
(kist ve polipler
dahil)
Metabolizma ve Azalan iştah
beslenme
hastalıkları
Psikiyatrik Halüsinasyonlar*, Konfüzyon Dürtü kontrol
7/15hastalıklar Anormal rüyalar bozuklukları*
Sinir sistemi Diskinezi Distoni, Karpal Serebrovasküler Serotonin
hastalıkları tünel sendromu, hasar sendromu*,
Denge Gündüz aşırı
bozuklukları uykululuk
(GAU) ve ani
uyku başlangıcı
(AUB)
epizodları*
Kardiyak Anjina pektoris
hastalıklar
Vasküler Ortostatik Hipertansiyon*
hastalıklar hipotansiyon*
Gastrointestinal Karın ağrısı,
hastalıklar Konstipasyon,
Bulantı ve kusma,
Ağız kuruluğu
Deri ve deri altı Döküntü
doku
hastalıkları
Kas-iskelet Artralji, Boyun
bozuklukları, ağrısı
bağ doku ve
kemik
hastalıkları
Araştırmalar Kilo kaybı
Genel Düşme
bozukluklar ve
uygulama
bölgesine ilişkin
hastalıklar
* İstenmeyen etkiler için “Seçili advers reaksiyonların tanımı” bölümüne bakınız.
Seçili advers reaksiyonların tanımı
Ortostatik hipotansiyon
Kör, plasebo kontrollü çalışmalarda, rasajilin kolunda (ek çalışmalar) bir hastada (%0,3) ciddi
ortostatik hipotansiyon bildirilmiş olup aynı etki plasebo kolunda gözlenmemiştir. Ayrıca
klinik çalışma verisi ortostatik hipotansiyonun, rasajilin tedavisinin sıklıkla ilk iki ayında
meydana geldiğini ve zamanla azalma eğilimi gösterdiğini ileri sürmektedir.
Hipertansiyon
Rasajilin seçici olarak MAO-B enzimini inhibe eder ve endikasyon dozunda (1 mg/gün),
tiramin duyarlılığı artışı ile ilişkili değildir. Kör, plasebo kontrollü çalışmalarda (monoterapi
ve adjuvan tedavisi) rasajilin kolunda hiçbir hastada şiddetli hipertansiyon bildirilmemiştir.
Pazarlama sonrası dönemde, rasajilin kullanan hastalarda, tiramin bakımından zengin
yiyeceklerin bilinmeyen miktarda alımıyla ilişkilendirilen seyrek, ciddi hipertansif kriz
8/15vakaları dahil, kan basıncında yükselme bildirilmiştir. Pazarlama sonrası dönemde, rasajilin
kullanırken oftalmik vazokonstriktör tetrahidrozolin hidroklorür de kullanan bir hastada
hipertansiyon bildirilmiştir.
Dürtü kontrol bozuklukları
Plasebo kontrollü bir monoterapi çalışmasında bir hiperseksüalite vakası bildirilmiştir.
Pazarlama sonrası kullanımda aşağıdaki etkiler bilinmeyen sıklıkta bildirilmiştir:
Kompulsiyonlar, kompulsif alışveriş, dermatilomani, dopamin disregülasyon sendromu, dürtü
kontrol bozukluğu, dürtüsel davranış, kleptomani, hırsızlık, obsesif düşünceler, obsesif-
kompulsif bozukluk, stereotipi, kumar oynama, patolojik kumar, libido artışı, hiperseksüalite,
psikoseksüel bozukluk, uygunsuz cinsel davranış. Bildirilen DKB olgularının yarısı ciddi
olarak değerlendirilmiştir. Bildirilen olguların yalnızca tek vakaları bildirim zamanında
düzelmemişti.
Gündüz aşırı uykululuğu (GAU) ve ani uyku başlangıcı (AUB) epizodları
Dopamin agonistleri ve/veya diğer dopaminerjik ilaçlarla tedavi edilen hastalarda gündüz aşırı
uykululuğu (hipersomni, letarji, sedasyon, uyku atakları, somnolans, ani uyku başlangıcı)
ortaya çıkabilir. Pazarlama sonrası dönemde rasajilin ile benzer bir aşırı gündüz uykululuğu
paterni bildirilmiştir.
Rasajilinle ve diğer dopaminerjik ilaçlarla tedavi edilen hastalarda günlük yaşam aktiviteleri
sırasında uykuya dalma olguları bildirilmiştir. Bu hastaların bir kısmı rasajilin ile birlikte
diğer dopaminerjik ilaçları kullanırken uyku hali bildirmekle birlikte, bazıları aşırı uyku hali
gibi uyarı işaretlerinin olmadığını hissederek olaydan hemen sonra farkına vardıklarını
düşünmüştür. Bu olayların bazıları tedavinin başlangıcından en az 1 yıl sonra bildirilmiştir.
Halüsinasyonlar
Parkinson hastalığı halüsinasyon ve konfüzyon semptomları ile ilişkilidir. Pazarlama sonrası
deneyimlerde bu semptomlar rasajilin ile tedavi edilen Parkinson hastalarında da gözlenmiştir.
Serotonin sendromu
Rasajilin ile yapılan klinik çalışmalarda fluoksetin veya fluvoksaminin rasajilin ile birlikte
kullanımına izin verilmemiştir, ancak aşağıdaki antidepresan ve dozların rasajilin
çalışmalarında kullanımına izin verilmiştir: Amitriptilin ≤ 50 mg/gün, trazodon ≤ 100 mg/gün,
sitalopram ≤ 20 mg/günlük, sertralin ≤ 100 mg/gün ve paroksetin ≤ 30 mg/gün (Bkz. Bölüm
4.5).
Pazarlama sonrası dönemde, antidepresanlar, meperidin, tramadol, metadon veya propoksifen
ile eş zamanlı rasajilin kullanan hastalarda ajitasyon, konfüzyon, rijidite, pireksi ve miyokloni
ile ilişkili, potansiyel olarak yaşamı tehdit eden serotonin sendromu olguları bildirilmiştir.
Malign melanom
Plasebo kontrollü klinik çalışmalarda deride melanom görülme insidansı, levodopa ve 1 mg
rasajilin tedavisi grubunda 2/380 (%0,5), plasebo grubunda 1/388 (%0,3) bulunmuştur.
Pazarlama sonrası dönemde ek malign melanom vakaları bildirilmiştir. Bu olgular tüm
bildirimlerde ciddi olarak değerlendirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
9/15olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı: RASALAS’ın 3 mg ile 100 mg arasında değişen dozlarda doz aşımı sonrası
bildirilen semptomlar; hipomani, hipertansif kriz ve serotonin sendromunu içermektedir.
Doz aşımı MAO-A ve MAO-B’nin anlamlı inhibisyonu ile ilişkilendirilebilir. Bir tek doz
çalışmasında sağlıklı gönüllüler günde 20 mg ve on günlük bir çalışmada sağlıklı gönüllüler
günde 10 mg almıştır. Advers etkiler hafif veya orta düzeydedir ve rasajilin tedavisi ile ilişkili
değildir. Kronik levodopa tedavisinde olan ve günde 10 mg rasajilin ile tedavi edilen
hastalarda yapılan bir doz titrasyon çalışmasında, tedavinin kesilmesinden sonra düzelen
kardiyovasküler advers etkilere (hipertansiyon ve postural hipotansiyon dahil) ait bildirimler
olmuştur. Bu semptomlar selektif olmayan MAO inhibitörleriyle gözlemlenenlere
benzeyebilir.
Spesifik bir antidotu yoktur. Doz aşımı halinde hastalar izlenmeli ve destekleyici tedavi
başlatılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anti-Parkinson İlaçlar, Monoaminoksidaz – B inhibitörleri
ATC kodu: N04BD02
Etki mekanizması:
Rasajilinin striatumdaki ekstraselüler dopamin düzeylerinde bir artışa neden olabilen güçlü ve
irreversibl bir MAO-B selektif inhibitörü olduğu gösterilmiştir. Rasajilinin dopaminerjik
motor disfonksiyon modellerinde görülen yararlı etkileri, olasılıkla yüksek dopamin düzeyi ve
sonrasında artmış dopaminerjik aktivite aracılığıyla oluşmaktadır.
1-Aminoindan, aktif bir ana metabolittir ve bir MAO-B inhibitörü değildir.
Klinik çalışmalar:
Monoterapi:
Çalışma I’de, 404 hasta; plasebo (138 hasta), günde 1 mg rasajilin (134 hasta) veya günde 2
mg rasajilin (132 hasta) almaları için rastgele seçilmiş ve 26 hafta boyunca tedavi
edilmişlerdir. Aktif bir karşılaştırma ajanı yoktur.
Bu çalışmada, primer etkililik ölçümü, Birleşik Parkinson Hastalığı Derecelendirme Ölçeği
(UPDRS, bölüm I-III) toplam puanında başlangıca göre değişimdir. Başlangıçtan 26. Hafta/
çalışma sonuna kadar ortalama değişim arasındaki fark (LOCF, Son Gözlemin İleri
Taşınması) istatistiksel olarak anlamlı bulunmuştur (UPDRS, bölüm I-III: Rasajilin 1 mg ile
plasebo karşılaştırması -4,2, %95 GA [-5,7, -2,7]; p<0,0001; rasajilin 2 mg ile plasebo
karşılaştırması - 3,6, %95 GA [-5,0, -2,1]; p<0,0001, UPDRS Motor, bölüm II: Rasajilin 1 mg
ile plasebo karşılaştırması -2,7, %95 GA [-3,87, -1,55], p<0,0001; rasajilin 2 mg ile plasebo
10/15karşılaştırması -1,68, %95 GA [-2,85, -0,51], p=0,0050). Hafif dereceli hastalığı olan bu hasta
popülasyonunda orta dereceli olmakla birlikte etkisi kanıtlanmıştır. Yaşam kalitesi üzerinde
(PD-QUALIF ölçeği ile değerlendirilen) anlamlı ve yararlı etkisi vardır.
Adjuvan Tedavi
Çalışma II’de hastalar, plasebo (229 hasta), günde 1 mg rasajilin (231 hasta) veya levadopa
(LD)/dekarboksilaz inhibitörünün planlanan dozları ile birlikte 200 mg COMT inhibitörü olan
entakapon almaları için rastgele seçilmiş ve 18 hafta boyunca tedavi edilmişlerdir. Çalışma
III’te hastalar, plasebo (159 hasta), günde 0,5 mg rasajilin (164 hasta), veya günde 1 mg
rasajilin (149 hasta) almak üzere rastgele seçilmiş ve 26 hafta boyunca tedavi edilmişlerdir.
Her iki çalışmada da etkinliğin primer ölçüsü, başlangıçtan tedavi süresince gün boyunca
“OFF” durumunda geçirilen ortalama süredeki değişiklik olmuştur (değerlendirme
muayenelerinin her birinden önce 3 günde tamamlanan “24 saatlik” ev günlüklerinden
belirlenmiştir).
Çalışma II’de plasebo ile karşılaştırıldığında “OFF” durumunda geçirilen süredeki ortalama
değişiklik -0,78 saat, %95 GA [-1,18, -0,39] bulunmuştur (p<0,0001). Entakapon grubunda
OFF süresindeki 0,8 saatlik ortalama toplam günlük azalma 1 mg rasajilin grubunda gözlenen
ile benzer olmuştur. Çalışma III’te plasebo ile karşılaştırıldığında ortalama değişiklik -0,94
saat, (%95 GA [-1,2, -0,41], p<0,0001). Rasajilin 0,5 mg grubu ile plaseboya göre istatistiksel
olarak anlamlı bir iyileşme de vardır, ancak iyileşmenin büyüklüğü daha düşüktür. Birincil
etkililik son noktası için sonuçların sağlamlığı, bir dizi ek istatistiksel modelde doğrulanmıştır
ve üç kohortta (protokol ve tamamlayıcı başına ITT) gösterilmiştir.
Etkinliğin sekonder ölçütleri muayene eden tarafından yapılan düzelmenin global
değerlendirmelerini (OFF döneminde Günlük Yaşam Aktiviteleri (ADL) alt ölçeği ve ON
döneminde UPDRS motor skorları) içermektedir. Rasajilin plasebo ile karşılaştırıldığında
istatistiksel olarak anlamlı fayda göstermiştir.
Çalışma IV, eşlik eden levodopa tedavisi olmaksızın rasajilin 1 mg’ı dopamin agonistlerine
eşlik eden tedavi olarak araştıran 18 haftalık bir çift kör, randomize, plasebo kontrollü, paralel
grup çalışmasıdır. Hastalara ≥ 30 gün süreyle stabil dozda, ancak Parkinson hastalığının
semptomlarını kontrol etmek için yeterli olmayan dozlarda dopamin agonist (ropinirol,
ortalama 8 mg/gün veya pramipeksol, ortalama 1,5 mg/gün) tedavisi uygulanmıştır.
Çalışma IV’de 321 hastaya rasgele şekilde plasebo (162 hasta) veya rasajilin 1 mg/gün (159
hasta) verilmiş ve hastalar başlangıç sonrası değerlendirmeye tabi tutulmuştur. Parkinson
hastalığının ortalama süresi yaklaşık 2 yıl (aralık: 0,1 ila 14,5 yıl) idi.
Birincil etkililik ölçüsü, Birleşik Parkinson Hastalığı Derecelendirme Ölçeği (UPDRS)
[zihinsel aktivite (Bölüm I) + günlük yaşam aktiviteleri (ADL) (Bölüm II) + motor fonksiyon
(Bölüm III)] toplam skorunda başlangıçtan değişikti.
Çalışma IV’de rasajilin1 mg, birincil etkililik ölçümünde plasebodan üstün bulunmuştur.
11/15Çalışma IV’deki Toplam UPDRS Skorunda Değişiklik:
Başlangıç skoru Başlangıçtan p-değerine karşılık
sonlanıma kadar plasebo
değişim skoru*
Plasebo 29,8 -1,2 ---
1 mg Rasajilin 32,1 -3,6 0,012
*Başlangıçtan itibaren negatif değişiklik, UPDRS artışına işaret etmektedir.
UPDRS’nin münferit alt ölçeklerinin ikincil sonlanım değerlendirmesi, rasajilinin UPDRS
skoru üzerindeki genel etkisinden ağırlıklı olarak UPDRS Bölüm III motor alt ölçeğinin ilgili
olduğunu göstermektedir.
Çalışma IV’deki Sekonder Etkililik Ölçümleri:
Başlangıç (skor) Başlangıçtan sonlanıma
kadar değişim skoru*
UPDRS Bölüm II ADL (Günlük Yaşam Aktiviteleri) alt ölçek skoru
Plasebo 7,9 0,4
1 mg rasajilin 8,6 -0,3
UPDRS Bölüm III Motor alt ölçek skoru
Plasebo 20,4 -1,2
1 mg rasajilin 22,2 -3,7
5.2. Farmakokinetik özellikler
Genel özellikler
Kadın ve erkeklerde farmakokinetik profili benzerdir.
Emilim:
Rasajilin hızla absorbe edilir ve doruk plazma konsantrasyonuna (C ) yaklaşık 0,5 saatte
maks
ulaşır. Tek bir rasajilin dozunun mutlak biyoyararlanımı yaklaşık %36’dır. Besinler rasajilinin
T değerini etkilememekle beraber, rasajilin çok yağlı bir yemekle birlikte alındığında C
maks maks
ve eğri altı alan (EAA) değerleri sırasıyla yaklaşık %60 ve %20 oranlarında azalır. EAA
değeri anlamlı olarak etkilenmediği için, rasajilin yemeklerle birlikte veya tek başına
alınabilir.
Dağılım:
Tek bir i.v. rasajilin dozu sonrasında ortalama dağılım hacmi 243 litredir: 14C ile işaretlenmiş
tek bir oral rasajilin dozu sonrasında, plazma protein bağlanması, yaklaşık %60 ila %70’dir.
Biyotransformasyon:
Rasajilin karaciğerde tama yakın biyotransformasyona uğrar. Rasajilin metabolizması iki ana
yoldan ilerler: 1-aminoindan, 3-hidroksi-N-proparjil-1 aminoindan ve 3-hidroksi-1-
aminoindan sağlamak için N-dealkilasyon ve/veya hidroksialkilasyon. İn vitro deneylere göre,
rasajilin metabolizmasının her iki etki yolu da sitokrom P450 sistemine bağımlıdır ve
CYP1A2, rasajilin metabolizmasında yer alan ana izoenzimdir. Rasajilin ve metabolitlerinin
konjügasyonunun, glükuronatları meydana getirmek üzere ana eliminasyon yolu olduğu da
12/15görülmüştür. Ex vivo ve in vitro deneylerle rasajilinin majör CYP450 enzimlerinin inhibitörü
ya da indükleyicisi olmadığı gösterilmiştir (bkz. bölüm 4.5).
Eliminasyon:
14
C ile işaretlenmiş rasajilinin oral olarak verilmesinden sonra, primer olarak idrar yoluyla
(%62,6) ve sekonder olarak feçesle (%21,8) eliminasyon gerçekleşmiştir ve dozun toplam
%84,4’ü 38 günlük bir dönemde elimine edilmiştir. Rasajilinin %1’inden azı, idrar yoluyla
değişmeden atılmıştır.
Doğrusallık/doğrusal olmayan durum:
Rasajilin farmakokinetiği 0,5-2 mg doz aralığında doğrusaldır. Sonlanma yarı ömrü 0,6-2
saattir.
Hastalardaki karakteristik özellikler:
Karaciğer bozukluğu olan hastalar:
Hafif karaciğer bozukluğu olan hastalarda EAA ve C değerleri sırasıyla %80 ve %38
maks
artmıştır. Orta düzeyde karaciğer bozukluğu olan hastalarda EAA ve C değerleri sırasıyla
maks
%568 ve %83 artmıştır (bkz. bölüm 4.4).
Böbrek bozukluğu olan hastalar:
Hafif (Kreatinin klerensi 50-80 mL/dakika) ve orta düzeyde (Kreatinin klerensi 30-49
mL/dakika) böbrek bozukluğu olan hastalarda, rasajilinin farmakokinetik özellikleri sağlıklı
kişilerdekine benzerdir.
Geriyatrik hastalar:
Yaş, rasajilinin farmakokinetik özellikleri üzerinde önemsiz etkiye sahiptir (bkz. bölüm 4.2).
5.3 Klinik öncesi güvenlilik verileri
Güvenlilik farmakolojisinin konvansiyonel çalışmalarına (yinelenen doz toksisitesi,
genotoksisite, karsinojenite, üreme ve gelişim), dayanan klinik öncesi veriler insanlara yönelik
özel bir tehlikenin ortaya çıkmadığını göstermiştir.
Rasajilin, bakteri veya hepatosit kullanılan çeşitli in vitro ve in vivo sistemlerde genotoksik
potansiyel göstermemiştir. Rasajilin, aktif metabolit varlığında, klinik kullanım koşullarında
erişilemeyen aşırı sitotoksik konsantrasyonlarda kromozomal anomali artışını indüklemiştir.
Sistemik olarak rasajiline maruz kalan sıçanlarda (insanlarda günde 1 mg doz uygulandığında
beklenen plazma düzeylerinin 84-339 katı) rasajilin karsinojen etki oluşturmamıştır. Sistemik
uygulamaya maruz kalan farelerde, (insanlarda günde 1 mg doz uygulandığında beklenen
plazma düzeylerinin 144-213 katı) kombine bronşiyal/alveolar adenom ve/veya karsinomun
insidansının arttığı gözlenmiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (sığır sütü)
Prejelatinize nişasta
Mısır nişastası
13/15Talk
Kolloidal silikon dioksit
Stearik asit
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel uyarılar
25°C altındaki oda sıcaklığında, orijinal ambalajında saklayınız.
6.5. Ambalajın niteliği ve içeriği
Kutuda Al/Al blister ambalajda 30, 60 ve 90 tablet.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mah. Eski Büyükdere Cad.
No.4 34467
Maslak / Sarıyer/ İSTANBUL
Tel: 0212 366 84 00
Faks: 0212 276 20 20
8. RUHSAT NUMARASI
244/82
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.09.2012
Ruhsat yenileme tarihi:
10. KÜB’ÜN YENİLENME TARİHİ
14/15