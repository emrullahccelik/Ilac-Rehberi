KISA ÜRÜN BİLGİSİ
1. BEŞERİ TIBBİ ÜRÜNÜN ADI
SALBUDAY 200 mcg inhalasyon için toz içeren kapsül
2. KALİTATİF VE KANTİTATİF BİLEŞİM
Etkin madde:
Salbutamol sülfat* 0,2410 mg
*200 mcg Salbutamol’e eşdeğer
Yardımcı maddeler:
Laktoz 12,7590 mg
Yardımcı maddeler için 6.1’ e bakınız.
3. FARMASÖTİK FORM
İnhalasyon İçin Toz İçeren Kapsül
Şeffaf kapak ve natural transparan kapsül içinde beyaz toz
4. KLİNİK ÖZELLİKLER
4.1. Terapötik endikasyonlar
SALBUDAY,
Astımda bronkokonstriksiyonu azaltarak semptom giderici olarak kullanılan rahatlatıcı ilaçlardır.
Kontrol edici ilaç olarak kullanılmamalıdırlar.
KOAH’ta semptomları azaltmak için ve kurtarıcı ilaç olarak kullanılırlar. Düzenli tedavide tercih
edilmezler.
4.2. Pozoloji ve uygulama şekli
Pozoloji/uygulama sıklığı ve süresi:
SALBUDAY, sadece oral inhalasyon yolu ile uygulanır.
1SALBUDAY, ölçülü doz inhalerini başarılı bir şekilde kullanamayan hastalar dahil birçok hasta
için uygundur.
Yetişkinler (Yaşlılar dahil):
Akut bronkospazmın rahatlatılması için, tek doz olarak 1 inhalasyon (200 mcg) uygulanır.
Maksimum günlük doz günde 4 kez 200 mcg’dir.
Alerjen veya egzersizle indüklenen bronkospazmın önlenmesi için, maruziyetten 10-15 dakika
öncesinde 200 mcg alınmalıdır.
Pediyatrik popülasyon:
Akut bronkospazmın rahatlatılması
4-11 yaş arası çocuklar: 200 mcg uygulanır
12 yaş ve üzeri çocuklar: Yetişkinler için önerilen doz kullanılabilir.
Alerjen veya egzersizle indüklenen bronkospazmın önlenmesi
4-11 yaş arası çocuklar: Maruziyet veya egzersiz öncesinde 200 mcg’dir.
12 yaş ve üzeri çocuklar: Yetişkinler için önerilen doz kullanılabilir.
Kronik tedavi
4-11 yaş arası çocuklar: Günde 4 kez 200 mcg’dir.
SALBUDAY’in gerektikçe kullanımı günde 4 defadan daha sık olmamalıdır. Böyle destekleyici
tedaviye ihtiyacın artışı veya dozdaki ani artışlar astımın yeterli ölçüde kontrol edilemediğini
veya kötüleştiğini gösterir.
12 yaş ve üzeri çocuklar: Yetişkinler için önerilen doz kullanılabilir.
Uygulama şekli:
SALBUDAY inhaler kapsül; ağız yoluyla inhalasyon şeklinde kullanılır.
İnhalasyon cihazı yoluyla nefes alındığında ilaç akciğerlere ulaşır. Bu nedenle, cihazın ağız
parçası aracılığıyla derin ve güçlü nefes alınması önemlidir.
İnhalasyon cihazının kullanımı doktor veya eczacı tarafından hastaya gösterilmelidir.
2Kapsüllerin kesinlikle ağız içine alınarak yutulmaması ve kesinlikle inhaler içine yerleştirildikten
sonra soluk alma yoluyla kullanılması gerektiği konusunda hasta bilgilendirilmelidir.
Jelatin kapsülün parçalanabileceği ve inhalasyondan sonra ağız veya boğaza küçük jelatin
parçacıklarının ulaşabileceği hastaya anlatılmalıdır. Bu olasılık kapsülün birden fazla
delinmemesi ile en aza indirilir.
Kapsüller blister ambalajdan ancak kullanım öncesi çıkarılmalıdır.
İnhalasyon cihazı kullanma talimatı için bakınız ekli talimat.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlanması gerektiğini gösteren veri bulunmamaktadır.
Karaciğer yetmezliği:
Karaciğer yetmezliği olan hastalarda doz ayarlanması gerektiğini gösteren veri bulunmamaktadır.
Pediyatrik popülasyon:
Pediyatrik popülasyonda kullanım için Bölüm 4.2’ye bakınız.
Geriyatrik popülasyon:
Doz ayarlanması gerekli değildir.
4.3. Kontrendikasyonlar
SALBUDAY, bileşenlerinden herhangi birine karşı aşırı duyarlılığı olan hastalarda
kontrendikedir. İntravenöz salbutamol ve bazen salbutamol tabletleri plasenta previa, doğum
öncesi kanamalar veya gebelik toksemisi gibi komplikasyonların eşlik etmediği erken doğum
sancılarının önlenmesinde kullanılmasına rağmen, inhale salbutamol preparatları erken doğumun
tıbbi idaresinde uygun değildir. Salbutamol preparatları gebelikteki düşük tehditlerinde
kullanılmamalıdır.
4.4. Özel kullanım uyarıları ve önlemleri
Bronkodilatörler şiddetli veya stabil olmayan astımlı hastalarda tek ya da başlıca tedavi yöntemi
olmamalıdır. Şiddetli astım, şiddetli atak ve ölüm riski taşıdığı için akciğer fonksiyon testleri
dahil düzenli medikal değerlendirme gerektirir. Doktorlar bu hastalarda, inhale kortikosteroid
ve/veya oral kortikosteroid tedavisinin önerilen maksimum dozunun kullanımını göz önünde
bulundurmalıdır.
3Uygulama dozu veya sıklığı sadece doktora danışılarak arttırılmalıdır.
Semptomların rahatlatılması için bronkodilatörlerin (özellikle kısa etkili inhale β -agonistlerin)
2
kullanımının artması astım kontrolünün kötüleştiğini gösterir. Kısa etkili kurtarıcı bronkodilatör
tedavisinin daha az etkili olmaya başlaması veya normalden daha fazla inhalasyona ihtiyaç
duyulması hastalığın kötüleştiğini gösterdiği için bu gibi durumlarda hastalar tıbbi yardım
almaları konusunda bilgilendirilmelidir. Bu gibi durumlarda hasta değerlendirilmeli ve artan
antiinflamatuvar tedavi ihtiyacı göz önünde bulundurulmalıdır (daha yüksek dozlarda inhale
kortikosteroid veya oral kortikosteroid tedavi süreci).
Şiddetli astım alevlenmeleri normal yolla tedavi edilmelidir.
Salbutamol dahil sempatomimetik ilaçlar ile kardiyovasküler etkiler gözlenebilir. Pazarlama
sonrası verilerden ve yayınlanan literatürlerden, salbutamol ile ilişkili olarak nadir miyokardiyal
iskemi olguları geliştiğine dair bazı kanıtlar mevcuttur. Şiddetli kalp hastalığı olan (örneğin
iskemik kalp hastalığı, aritmi veya şiddetli kalp yetmezliği) ve salbutamol kullanan hastalar
göğüs ağrısı veya kalp hastalığının kötüleştiğini gösteren diğer semptomlar ile karşılaştığı
durumlarda doktora danışmaları konusunda uyarılmalıdır. Dispne ve göğüs ağrısı gibi
semptomlar değerlendirilirken, bu semptomlar solunumsal veya kardiyak kökenli olabileceğinden
dikkatli olunmalıdır.
Salbutamol, tirotoksikozlu hastalarda dikkatli kullanılmalıdır.
Parenteral veya nebülize uygulama ile β -agonist tedavisi potansiyel olarak ciddi hipokalemiye
2
neden olabilir. Akut şiddetli astımda bu etki ksantin türevleri, streoidler, diüretiklerin birlikte
kullanımı ve hipoksi nedeniyle şiddetlenebileceğinden özel dikkat gösterilmelidir. Bu gibi
durumlarda potasyum serum düzeyleri monitörize edilmelidir.
Laktoz uyarısı
Yardımcı madde olarak laktoz içermektedir. Nadir kalıtımsal galaktoz intoleransı, Lapp laktoz
yetmezliği ya da glukoz-galaktaz malabsorpsiyon problemi olan hastaların bu ilacı
kullanmamaları gerekir.
44.5. Diğer tıbbi ürünlerle etkileşimler ve diğer etkileşim şekilleri
Salbutamol ve selektif olmayan beta-blokör ilaçlar (propranolol gibi) birlikte kullanılmamalıdır.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon:
Pediyatrik popülasyona ilişkin herhangi bir etkileşim çalışması tespit edilmemiştir.
4.6. Gebelik ve laktasyon
Genel tavsiye
Gebelik kategorisi C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınların tedavi süresince etkin doğum kontrol
(kontrasepsiyon) yöntemleri uygulaması önerilmektedir.
Gebelik dönemi
SALBUDAY’in gebe kadınlarda kullanımına ilişkin yeterli veri mevcut değildir.
İlaçların birçoğunda olduğu gibi, hamileliğin erken dönemlerinde salbutamolün güvenliliğini
gösteren sınırlı veri mevcuttur. Hayvanlar üzerinde yapılan çalışmalar, çok yüksek doz
seviyelerinde fetüs üzerinde bazı zararlı etkilerinin olduğunu göstermiştir.
İlacın hamilelikte kullanımı ancak anneye sağlaması beklenen yararı fetüse olan olası bir riskten
fazla ise düşünülmelidir.
Laktasyon dönemi
Salbutamol muhtemelen anne sütüne geçtiğinden, emziren annelerde kullanımı özel dikkat
gerektirmektedir. Anne sütündeki salbutamolün yeni doğana zararlı bir etkisi olup olmadığı
bilinmemektedir. Salbutamol’ün beklenen yararları herhangi bir potansiyel riskini
dengelemedikçe emziren annelerde kullanımı tavsiye edilmez.
5Üreme yeteneği/Fertilite
Veri mevcut değildir.
4.7. Araç ve makine kullanımı üzerindeki etkiler
SALBUDAY’in içeriğindeki salbutamol sülfatın araç ve makine kullanımı üzerine etkisi olduğu
bildirilmemiştir. SALBUDAY’in araç ve makine kullanımı üzerinde etkisi olması beklenmez.
4.8. İstenmeyen etkiler
Yan etkilerin görülme sıklığı aşağıda belirtilmektedir:
Çok yaygın (≥1/10), yaygın (≥1/100 ila <1/10), yaygın olmayan (≥1/1000 ila <1/100), seyrek
(≥1/10.000 ila <1/1000), çok seyrek (<1/10.000), bilinmiyor (eldeki verilerden hareketle tahmin
edilemiyor).
Çok yaygın ve yaygın olgular genel olarak klinik çalışma verilerinden; seyrek, çok seyrek ve
sıklığı bilinmeyen olgular genellikle spontan verilerden belirlenmiştir.
Bağışıklık sistemi hastalıkları
Çok seyrek: Anjiyoödem, ürtiker, bronkospazm, hipotansiyon ve kollaps dahil aşırı duyarlılık
reaksiyonları
Metabolizma ve beslenme hastalıkları
Seyrek: Hipokalemi
β -agonist tedavisi ile potansiyel olarak ciddi hipokalemi meydana gelebilir.
2
Sinir sistemi hastalıkları
Yaygın: Tremor, baş ağrısı
Çok seyrek: Hiperaktivite
Kardiyak hastalıkları
Yaygın: Taşikardi
Yaygın olmayan: Palpitasyon
Çok seyrek: Kardiyak aritmiler (atriyal fibrilasyon, supraventriküler taşikardi ve ekstrasistoller)
Bilinmiyor: Miyokardiyal iskemi* (Bakınız 4.4 Özel kullanım uyarıları ve önlemleri)
6Vasküler hastalıkları
Seyrek: Periferal vazodilatasyon
Solunum, göğüs bozuklukları ve mediastinal hastalıkları
Çok seyrek: Paradoksikal bronkospazm
Diğer inhalasyon tedavilerinde olduğu gibi doz uygulamasının ardından hırıltıda ani bir artış ile
paradoksikal bronkospazm meydana gelebilir. Bu durum hemen alternatif bir prezentasyon ile
veya farklı bir hızlı etkili inhale bronkodilatör ile tedavi edilmelidir. Böyle bir durumda
SALBUDAY ile tedavi hemen sonlandırılmalı, hasta değerlendirilmeli ve gerekli ise alternatif bir
tedavi başlatılmalıdır.
Gastrointestinal hastalıkları
Yaygın olmayan: Ağız ve boğaz tahrişi
Kas-iskelet bozukluklar, bağ doku ve kemik hastalıkları
Yaygın olmayan: Kas krampları
*Pazarlama sonrası veriler spontan olarak bildirilmiştir, bu nedenle sıklığı bilinmiyor olarak
belirtilmiştir.
4.9. Doz aşımı ve tedavisi
Salbutamol ile doz aşımının en yaygın belirtileri ve semptomları taşikardi, tremor, hiperaktivite
ve hipokalemi de dahil metabolik etkiler gibi beta agonistlerin farmakolojisinden kaynaklanan
geçici olgulardır.
Aşırı doz salbutamol uygulamasını takiben hipokalemi meydana gelebilir. Serum potasyum
seviyeleri monitörize edilmelidir.
Kardiyak semptomlar (ör. taşikardi, palpitasyon) meydana gelen hastalarda tedavinin
sonlandırılması ve kardiyoselektif beta-blokör ilaçlar gibi uygun semptomatik tedavi
uygulanması göz önünde bulundurulmalıdır. Bronkospazm öyküsü olan hastalarda beta blokörler
dikkatli kullanılmalıdır.
75. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Selektif Beta -Adrenoseptör Agonistleri
2
ATC Kodu: R03 AC 02
Salbutamol selektif bir beta -adrenerjik agonisttir. Terapötik dozlarda bronş kaslarındaki beta -
2 2
adrenoseptörler üzerine etkilidir, kalp kasındaki beta -adrenoreseptörler üzerine etkisi çok azdır
1
ya da hiç yoktur.
Salbutamol reversibl hava yolu tıkanmasında, çabuk başlayan etkisiyle (etkisi 5 dakika içinde
başlar) kısa süreli (4-6 saat) bronkodilatasyon sağlamaktadır.
5.2. Farmakokinetik özellikleri
Genel özellikler
Emilim:
İnhale yoldan uygulamayı takiben dozun %10-20’si alt havayollarına taşınır. Geri kalanı ilaç
uygulama sisteminde veya orofarinkste birikir ve buradan yutulur. Havayollarında biriken kısım
pulmoner dokulara ve dolaşıma absorbe olur. Yutulan kısım gastrointestinal kanaldan emilir.
Dağılım:
Salbutamol plazma proteinlerine %10 oranında bağlanır.
Biyotransformasyon:
Havayollarında biriken kısım pulmoner dokulara ve dolaşıma absorbe olur, fakat akciğerde
metabolize olmaz. Sistemik dolaşıma ulaştığında hepatik metabolizmaya uğrar ve başlıca idrarla
değişmemiş ilaç ve fenolik sülfat şeklinde atılır. Yutulan kısım ilk-geçiş metabolizmasına
uğrayarak fenolik sülfata dönüşür.
Eliminasyon:
Salbutamol intravenöz olarak verildiğinde yarılanma ömrü 4-6 saat arasındadır, kısmen renal
yolla kısmen de başlıca idrar ile atılan inaktif 4-O-sülfata (fenolik sülfat) metabolize olarak
elimine edilir. Dışkı minör atılım yoludur. İntravenöz, oral olarak veya inhalasyon ile verilen
dozun büyük bir kısmı 72 saat içinde atılır. Değişmemiş ilaç ve konjugatı başlıca idrar ile atılır.
8Doğrusallık/Doğrusal olmayan durum:
Veri mevcut değildir.
5.3 Klinik öncesi güvenlilik verileri
Diğer potent selektif β -agonistlerde olduğu gibi, subkutan yoldan uygulanan salbutamolün
2
farelerde teratojenik olduğu gösterilmiştir. Gerçekleştirilen bir üreme çalışmasında, 2.5 mg/kg
dozunda (insanlar için önerilen maksimum oral dozun 4 katı), fetüslerin %9.3’ünde yarık damak
oluşumu gözlenmiştir. Sıçanlarda, gebelik süresince oral 0,5, 2.32, 10.75 ve 50 mg/kg/gün tedavi
dozları anlamlı fötal anomalilere neden olmamıştır. En yüksek dozda meydana gelen tek toksik
etki, maternal bakım eksikliğinden kaynaklanan yeni doğan ölümünde artış olmuştur. Oral 50
mg/kg/gün dozlarında (insanlar için önerilen maksimum oral dozun 78 katı) tavşanlarda
gerçekleştirilen üreme çalışmaları fetüslerin %37’sinde kraniyal malformasyonlar ortaya
çıkarmıştır.
6. FARMASÖTİK ÖZELLİKLER
6.1. Yardımcı maddelerin listesi
Laktoz
6.2. Geçimsizlikler
Bilinen geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında ve kuru yerde saklayınız.
96.5. Ambalajın niteliği ve içeriği
SALBUDAY 200 mcg inhalasyon için toz içeren 60 veya 120 kapsül, PVC/PVDC/Alü blister
ambalajlarda, inhalasyon cihazı ve kullanma talimatı ile birlikte karton kutuda sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Mentis İlaç San Tic. Ltd. Şti.
Florya Asfaltı Florya İş Merkezi B Blok No:88/6
Bakırköy/İSTANBUL
Tel No: 0 212 481 79 52
Faks No: 0 212 481 79 52
e-mail: info@mentisilac.com.tr
8. RUHSAT NUMARASI (LARI)
243/18
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 22.06.2012
Ruhsat yenileme tarihi:
10. KÜB’ÜN YENİLENME TARİHİ
10İnhalasyon cihazı kullanım talimatları
1., 2. ve 3. Toz başlığını yukarı doğru çekerek açınız. Daha sonra ağızlık parçasını açınız.
114. Blister ambalajından bir SALBUDAY inhalasyon için toz içeren kapsülü çıkarınız
(kullanımdan hemen önce çıkarınız) ve şekilde gösterildiği gibi merkezi hazneye yerleştiriniz.
Kapsülün hazneye hangi yönde yerleştirildiği önemli değildir.
5. Ağızlık parçasını bir “klik” sesi duyuncaya değin sıkıca kapatınız. Toz başlığını açık bırakınız.
6. ve 7. İnhalasyon cihazını ağızlık parçası yukarıda olacak şekilde tutunuz ve kapağı bastırarak
kapatınız.
Böylece kapsülde delikler açılacak ve nefes aldığınızda ilacın salıverilmesini sağlayacaktır.
8. Nefesinizi tam olarak veriniz.
Önemli: Hiçbir zaman ağızlık parçasına doğru nefes vermeyiniz.
129. İnhalasyon cihazının ağzını açıp, cihazı ağzınıza kadar kaldırınız ve dudaklarınızı ağızlık
parçasının çevresinde sıkıca kapayınız. Başınızı dik bir şekilde tutarak, yavaş ve derin bir nefes
alınız; nefes alma hızınızı, kapsülün titreştiğini algılayacak şekilde ayarlayınız. Akciğerleriniz
doluncaya kadar nefes alınız; nefesinizi sizi zorlamayacak bir süreyle tutunuz ve bu esnada
inhalasyon cihazını ağzınızdan çıkarınız. Şimdi normal nefes alıp vermeye başlayabilirsiniz.
Basamak 8 ve 9’u bir kez daha tekrarlayınız, bu kapsülün tamamen boşalmasını sağlayacaktır.
10. Ağızlık parçasını yeniden açınız. Cihazı çevirerek kullanılmış kapsülü çıkarınız ve atınız.
Ağızlık parçasını ve toz başlığını kapatınız ve inhalasyon cihazınızı yerine kaldırınız.
İnhalasyon cihazının temizleme işlemi
İnhalasyon cihazını ayda bir kez yıkayınız. Kapağı ve ağızlığı açınız. Cihazı sıcak su ile
yıkayarak içerisindeki tozlardan arındırınız. Cihaz içerisindeki suyu boşaltarak kağıt bez üzerine
kapak, ağızlık ve gövde kısımları açık kalacak şekilde kurumaya bırakınız. 24 saat kurumaya
bırakılan cihaz kullanılmaya hazırdır. Eğer ihtiyaç varsa ağızlık kısmının dış yüzeyi ıslak
olmayan nemli bir bezle silinebilir.
13