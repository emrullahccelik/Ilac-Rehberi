KISA ÜRÜN BİLGİSİ
▼
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM'a
bildirmeleri beklenmektedir. Bakınız Bölüm 4.8. Şüpheli advers reaksiyonların raporlanması.
1. BEŞERİ TIBBİ ÜRÜNÜN ADI
BAYMELA 3 mg Tablet
2. KALİTATİF VE KANTİTATİF BİLEŞİM
Etkin madde:
Melatonin 3 mg
Yardımcı maddeler:
Laktoz monohidrat (inek sütü kaynaklı) 65,3 mg
Sodyum nişasta glikolat 4,0 mg
Yardımcı maddeler için 6.1’e bakınız.
3. FARMASÖTİK FORM
Tablet.
Beyaz renkli, yuvarlak tabletler.
4. KLİNİK ÖZELLİKLER
4. 1. Terapötik Endikasyonlar
Baymela, yetişkinlerde saat farkı değişikliklerine bağlı uyku bozukluklarının (jet-lag) kısa
süreli tedavisi için endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Sirkadyen ritim uyku bozukluğu (jet-lag) tanısında tavsiye edilen günlük doz en fazla 5-7 gün
süreyle, uçuş sonrası saat 20:00’den sonra alınan 3-6 mg’dır (1-2 tablet).
Doz, batı ve özellikle doğu yönünde 2 saat dilimi veya daha uzun yolculuklar için varış
sonrasında yatma vaktinde alınmalıdır. Geçilen zaman dilimi arttıkça BAYMELA’nın
sağlayacağı etki de artacaktır.
1/12Eğer yanlış zamanda kullanılırsa jet-lag sonrasında biyolojik ritmin varılan yerle
senkronizasyonu üzerinde herhangi bir etki görülmeyebilir ya da bilakis senkronizasyon daha
da bozulabilir. Bu nedenle BAYMELA varış yerinde saat 20:00’den önce veya saat 04:00’ten
sonra alınmamalıdır.
Yiyecekler, plazma melatonin konsantrasyonunu artırabilir (Bkz. Bölüm 5.2). BAYMELA
karbonhidrat bakımından zengin öğünlerle aynı anda alınırsa birkaç saat boyunca glukoz
kontrolünü bozabilir. BAYMELA alımından 2 saat önce ve 2 saat sonra gıda tüketilmemesi
önerilir.
Alkol, uykuyu olumsuz etkileyebileceği ve bazı jet-lag semptomlarını (örneğin baş ağrısı, sabah
yorgunluğu, konsantrasyon) potansiyel olarak daha da kötüleştirebileceği için, BAYMELA
alınırken alkol tüketilmemesi önerilir.
BAYMELA, yılda maksimum 16 tedavi periyodu boyunca alınabilir.
Uygulama şekli:
Sadece ağızdan kullanım içindir. Tablet yeterli miktarda sıvı ile yutularak alınmalıdır.
Özel popülasyonlara ilişkin ek bilgiler
Böbrek yetmezliği:
Böbrek yetmezliği olan hastalarda BAYMELA kullanımı ile ilgili sınırlı bilgi vardır.
BAYMELA böbrek yetmezliği olan hastalar tarafından kullanılıyorsa dikkatli olunmalıdır.
BAYMELA, ciddi böbrek yetmezliği olan hastalar için önerilmez (Bkz. Bölüm 5.2).
Karaciğer yetmezliği:
Karaciğer yetmezliği olan hastalarda BAYMELA kullanımı ile ilgili deneyim
bulunmamaktadır. Sınırlı veriler, karaciğer sirozu olan hastalarda melatoninin plazma
klirensinin önemli ölçüde azaldığını göstermektedir. BAYMELA, orta ya da şiddetli karaciğer
yetmezliği olan hastalarda tavsiye edilmez (Bkz. Bölüm 5.2).
Pediyatrik popülasyon:
BAYMELA’nın 0-18 yaş arası çocuk ve ergenlerde güvenliliği ve etkililiği kanıtlanmamıştır.
BAYMELA, güvenlilik ve etkililik kaygıları nedeniyle çocuklarda ve ergenlerde
kullanılmamalıdır.
Geriyatrik popülasyon:
Melatoninin farmakokinetiği (hızlı salım) genel olarak genç yetişkinler ve yaşlılar arasında
karşılaştırılabilir olduğundan, yaşlılar için spesifik bir dozaj önerisi bulunmamaktadır (Bkz.
Bölüm 5.2).
4.3. Kontrendikasyonlar
Etkin madde veya ilacın içindeki herhangi bir bileşene karşı aşırı duyarlılık.
2/124.4. Özel kullanım uyarıları ve önlemleri
BAYMELA uyuşukluğa neden olabilir. BAYMELA, uyuşukluğun etkilerinin hastanın
güvenliğini riske atması durumunda dikkatle kullanılmalıdır.
BAYMELA, nöbet geçiren hastalarda (örneğin epileptik hastalar) nöbet sıklığını artırabilir.
Nöbet geçiren hastalar, BAYMELA kullanmadan önce bu olasılık hakkında
bilgilendirilmelidir. BAYMELA, çoklu nörolojik defekti olan çocuk ve ergenlerde nöbetleri
tetikleyebilir ve görülme sıklığını artırabilir.
Nadir vaka raporlarında, melatonin 3 mg tablet alan hastalarda otoimmün bir hastalığın
alevlendiği belirtilmiştir. Otoimmün hastalıkları bulunan hastalarda BAYMELA kullanımı ile
ilgili veri bulunmamaktadır. Otoimmün hastalıkları olan hastalarda BAYMELA önerilmez.
Sınırlı veriler, karbonhidrat yönünden zengin öğünlerin alımına yakın olarak alınan
BAYMELA’nın birkaç saat kan glukozu kontrolünü bozabileceğini göstermektedir.
BAYMELA yemekten en az 2 saat önce ve en az 2 saat sonra alınmalıdır; ideal olarak, önemli
derecede bozulmuş glikoz toleransı veya diyabeti olan kişilerce yemekten en az 3 saat sonra
alınmalıdır.
Böbrek yetmezliği veya karaciğer yetmezliği olan hastalarda BAYMELA’nın güvenliliği ve
etkililiği ile ilgili sınırlı veri bulunmaktadır. BAYMELA, şiddetli böbrek yetmezliği veya orta
ya da şiddetli karaciğer yetmezliği olan hastalarda kullanılması tavsiye edilmez.
BAYMELA, 0-18 yaş arası çocuk ve ergenlerde güvenliliği ve etkililiği kanıtlanmamıştır.
BAYMELA, güvenlilik ve etkililik kaygıları nedeniyle çocuklarda ve ergenlerde
kullanılmamalıdır.
Bu ilaç laktoz içermektedir. Nadir kalıtımsal galaktoz intoleransı, Lapp laktoz yetmezliği ya da
glukoz-galaktoz malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşim ve diğer etkileşim şekilleri
Farmakokinetik Etkileşimler
 Melatonin, temel olarak hepatik sitokrom P450 CYP1A enzimleri, özellikle de CYP1A2
tarafından metabolize edilir. Bu nedenle, CYP1A enzimleri üzerindeki etkilerinin bir
sonucu olarak melatonin ve diğer aktif maddeler arasındaki etkileşimler mümkündür.
 Fluvoksamin ile tedavi edilen hastalarda dikkat edilmelidir, çünkü bu ajan, CYP1A2 ve
CYP2C19 yoluyla metabolizmasını inhibe ederek melatonin düzeylerini arttırır (17 kat
daha yüksek EAA ve 12 kat daha yüksek serum C maks). Bu kombinasyondan kaçınılmalıdır.
 5- veya 8-metoksipsoralen (5 veya 8-MOP) alan hastalarda dikkat edilmelidir, çünkü bu
ajan, metabolizmasını inhibe ederek melatonin seviyesini arttırır.
 Simetidin alan hastalarda dikkat edilmelidir, çünkü bu ajan metabolizmasını CYP2D ile
inhibe ederek plazma melatonin seviyesini arttırır.
3/12 Östrojen tedavisi olan hastalarda (örneğin kontraseptifler veya hormon replasman tedavisi
şeklinde) dikkatli olunmalıdır, çünkü östrojenler, öncelikle CYP1A2'nin inhibisyonu
yoluyla metabolizmasını inhibe ederek melatonin seviyesini arttırır.
 CYP1A2 inhibitörleri (kinolonlar gibi) sistemik melatonin seviyelerini artırabilir.
 CYP1A2 indükleyicileri (karbamazepin ve rifampisin gibi) melatoninin plazma
konsantrasyonlarını azaltabilir.
 Sigara içmek CYP1A2 indüksiyonundan dolayı melatonin seviyesini düşürebilir.
Farmakodinamik Etkileşimler
 Melatonin, benzodiazepinlerin (örneğin midazolam, temazepam) ve benzodiazepin
olmayan hipnotiklerin (örneğin, zaleplon, zolpidem, zopiklon) sedatif etkisini artırabilir.
Jet-lag tedavisi çalışmasında, melatonin ve zolpidem kombinasyonu, tek başına zolpidem
ile karşılaştırıldığında sabahın ilk saatlerinde uykululuk, bulantı ve konfüzyon insidansı
ve azalmış aktivite ile sonuçlanmıştır.
 Melatonin, Varfarin’in antikoagülasyon aktivitesini etkileyebilir.
Özel popülasyonlara ilişkin ek bilgiler
Pediyatrik popülasyon:
Etkileşim çalışmaları sadece yetişkinlerde yapılmıştır.
Veri yoktur.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
BAYMELA, çocuk doğurma potansiyeli olan kadınlarda önerilmez.
Östrojen veya diğer kontraseptif ilaçlar ile etkileşime girdiğinden, bu tedavileri kullanan
hastalarda uygun bir kontraseptif yöntem kullanılmalıdır..
Gebelik dönemi
Gebe kadınlarda BAYMELA kullanımı ile ilgili sınırlı veri bulunmaktadır.
Eksojen melatonin insan plasentasını kolayca geçer.
Hayvan çalışmaları üreme toksisitesi bakımından yetersizdir (Bkz. Bölüm 5.3). İnsanlara
yönelik potansiyel risk bilinmemektedir.
BAYMELA gebelik döneminde yalnızca doktor tavsiyesi ile ve ilacın risk/fayda oranı göz
önüne alınarak kullanılmalıdır.
Laktasyon dönemi
İnsan sütündeki melatonin/metabolitlerin atılımı ile ilgili veriler yetersizdir. Endojen melatonin
anne sütünde salgılanır.
4/12Hayvanlarda mevcut farmakodinamik/toksikolojik veriler melatonin/metabolitlerinin süt ile
atılımını göstermiştir (Bkz. Bölüm 5.3).
Emzirilen çocuk için risk göz ardı edilemez. BAYMELA, emzirme döneminde
kullanılmamalıdır.
Üreme yeteneği/Fertilite
Yüksek dozlarda ve belirtilenden daha uzun süre BAYMELA kullanılması, insanlarda
doğurganlığı tehlikeye sokabilir.
Hayvan çalışmaları doğurganlık üzerindeki etkiler bakımından yetersizdir.
BAYMELA, hamileliği planlayan kadın ve erkeklerde önerilmez.
4.7. Araç ve makine kullanımı üzerindeki etkiler
BAYMELA, araç ve makine kullanımı üzerinde orta derecede bir etkiye sahiptir. BAYMELA
uyuşukluğa neden olabilir ve birkaç saat boyunca dikkati azaltabilir, bu nedenle, makine
kullanmadan önce BAYMELA kullanılması önerilmez.
4.8. İstenmeyen etkiler
Güvenlilik profilinin özeti
Jet lag tedavisi için BAYMELA alındığında kısa süreli olarak, uyuşukluk/uyku hali, baş ağrısı
ve baş dönmesi/oryantasyon bozukluğu en sık bildirilen yan etkilerdir. Uyuşukluk, baş ağrısı,
baş dönmesi ve mide bulantısı, aynı zamanda, sağlıklı kişiler ve hastalar tarafından birkaç
günden birkaç haftaya kadar, standart BAYMELA klinik dozları alındığında en sık bildirilen
yan etkilerdir.
Advers reaksiyonların özeti
Genel olarak BAYMELA’ya karşı aşağıdaki yan etkiler, klinik deneylerde veya olağan hasta
raporlarında bildirilmiştir. Her bir sıklık gruplamasında, istenmeyen etkiler azalan şiddete göre
gösterilmiştir.
Bu reaksiyonlar sistem organ sınıfına ve sıklığa göre bildirilmiştir. Sıklıklar şöyle tanımlanır:
çok yaygın (≥ 1/10); yaygın (≥ 1/100 ilâ < 1/10); yaygın olmayan (≥ 1/1.000 ilâ < 1/100); seyrek
(≥1/10.000 ilâ < 1/1.000); bilinmiyor (eldeki pazarlama sonrası verilerden hareketle tahmin
edilemiyor).
MedDRA
İstenmeyen Etki Sıklık
Sistem Organ Sınıfı
Kan ve lenf sistemi hastalıkları Lökopeni, trombositopeni Seyrek
Bağışıklık sistemi hastalıkları Alerjik reaksiyon Bilinmiyor
Metabolizma ve beslenme Hipertrigliseridemi Seyrek
hastalıkları Hiperglisemi Bilinmiyor
Asabiyet Yaygın Olmayan
Psikiyatrik hastalıkları Sinirlilik Yaygın Olmayan
Huzursuzluk Yaygın Olmayan
5/12Anormal rüyalar Yaygın Olmayan
Kaygı Yaygın Olmayan
Değişken ruh hali Seyrek
Agresif davranış Seyrek
Oryantasyon bozukluğu Seyrek
Libido artışı Seyrek
Baş ağrısı Yaygın
Uyku hali Yaygın
Baş dönmesi Yaygın Olmayan
Sinir sistemi hastalıkları Senkop (bayılma) Seyrek
Hafıza bozukluğu Seyrek
Huzursuz bacak sendromu Seyrek
Parestezi Seyrek
Görme keskinliğinde azalma Seyrek
Göz hastalıkları Bulanık görme Seyrek
Gözyaşı salgısında artış Seyrek
Kardiyak hastalıklar Çarpıntı Seyrek
Hipertansiyon Yaygın Olmayan
Vasküler hastalıklar
Ateş basması Seyrek
Karın ağrısı Yaygın Olmayan
Üst karın ağrısı Yaygın Olmayan
Dispepsi Yaygın Olmayan
Oral ülserler Yaygın Olmayan
Ağız kuruluğu Yaygın Olmayan
Gastrointestinal hastalıkları Mide bulantısı Yaygın Olmayan
Kusma Seyrek
Şişkinlik Seyrek
Tükrük hipersekresyonu Seyrek
Ağız kokusu Seyrek
Gastrit Seyrek
Kaşıntı Yaygın Olmayan
Döküntü Yaygın Olmayan
Deri ve deri altı doku Kuru cilt Yaygın Olmayan
hastalıkları Tırnak bozukluğu Seyrek
Dil ödemi Bilinmiyor
Oral mukozada ödem Bilinmiyor
Kas-iskelet bozukluklar, bağ Artrit Seyrek
doku ve kemik hastalıkları Kas spazmları Seyrek
Glikozüri Yaygın Olmayan
Böbrek ve idrar yolu Proteinüri Yaygın Olmayan
hastalıkları Poliüri Seyrek
Hematüri Seyrek
Üreme sistemi ve meme Priapizm Seyrek
6/12hastalıkları Prostatit Seyrek
Galaktore Bilinmiyor
Göğüs ağrısı Yaygın Olmayan
Genel bozukluklar ve uygulama
Halsizlik Yaygın Olmayan
bölgesine ilişkin hastalıklar
Susuzluk Seyrek
Laboratuvar ve diğer Ağırlık artışı Yaygın Olmayan
araştırmalar Anormal kan elektrolitleri Seyrek
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr ; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Uyuşukluk, baş ağrısı, baş dönmesi ve mide bulantısı, oral melatonin doz aşımı durumunda en
sık rapor edilen belirti ve semptomlardır.
Günlük olarak 300 mg melatonin dozu alımı, klinik olarak anlamlı advers reaksiyonlara neden
olmamıştır.
Birkaç hafta boyunca aşırı yüksek melatonin dozlarının (3000 - 6600 mg) alınmasından sonra
sık tuvalete çıkma, karın krampları, ishal, baş ağrısı ve scotoma lucidum bildirilmiştir.
Genel, destekleyici önlemler alınmalıdır. Gastrik lavaj ve aktif kömür uygulaması
düşünülebilir.
Aktif maddenin vücuttan atılımı, alımdan sonraki 12 saat içinde beklenir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup : Melatonin reseptör agonistleri
ATC kodu : N05CH01
Melatonin bir hormon ve antioksidandır. Pineal bez tarafından salgılanan Melatonin, sirkadiyen
ritimlerin diurnal gece-gündüz döngüsüyle senkronize edilmesinde rol oynar. Melatonin
salgılanması/plazma melatonin seviyesi, karanlığın başlangıcından kısa bir süre sonra artar, saat
02:00 - 04:00 arasında doruğa çıkar ve gündüz, şafak vakti azalır. Melatonin salgılanmasının
doruk noktası, gün ışığının yoğunluğunun tam tersidir; gün ışığı, melatonin salgılanmasının
sirkadiyen ritmikliğini korumak için birincil uyarıcıdır.
7/12Etki Mekanizması:
Melatonin farmakolojik etki mekanizmasının, bu reseptörlerin (özellikle MT1 ve MT2) genel
olarak uyku ve sirkadiyen ritimlerinin düzenlenmesinde yer almasından dolayı, MT1-, MT2-
ve MT3 reseptörleri ile etkileşime dayandığına inanılmaktadır.
Farmakodinamik Etkiler:
Melatonin hipnotik/yatıştırıcı etkiye sahiptir ve uyku eğilimini arttırır. Gece melatonin
salgılanmasındaki doruk noktasından daha önce veya sonra alınan melatonin, melatonin
salgılanmasının sirkadiyen ritmikliğini, sırasıyla ilerletebilir veya geciktirebilir. Melatoninin
yatmadan önce (22:00 - 24:00 arasında), hızlı transmeridyen seyahatini takiben (uçak
yolculuğu) varış noktasında verilmesi, sirkadiyen ritmikliğinin "kalkış zamanından", "varış
zamanına" yeniden senkronize edilmesini hızlandırır ve böyle bir senkronizasyon işleminin bir
sonucu olan, jet-lag olarak bilinen semptomları iyileştirir.
Klinik Etkililik ve Güvenlilik:
Tipik jet-lag semptomları; uyku bozuklukları, gündüz yorgunluğu ve halsizliktir, ancak hafif
bilişsel bozulma, sinirlilik ve gastrointestinal bozukluklar da ortaya çıkabilir. Jet-lag, daha fazla
zaman bölgesi geçildiğinde daha kötüdür ve genellikle insanların batıya doğru hareket
etmelerinin ardından sirkadiyenlerini (vücut saati) ilerletmek, gerektiği şekilde geciktirmekten
daha zor bir işlem olduğundan doğuya doğru seyahat sonrası daha da kötüdür. Klinik çalışmalar
melatoninin, hasta tarafından belirtilen genel jet-lag belirtilerini ~%44 oranında azalttığını ve
jet-lag süresinin kısaldığını göstermiştir. 12 zaman dilimi üzerindeki uçuşlar üzerine yapılan 2
çalışmada, melatonin jet-lag süresini ~%33 oranında azaltır. Yanlış zamanlanmış melatonin
alımının etkisiz olma ihtimali veya olumsuz bir etkisi olması nedeniyle, sirkadiyen ritmiklik/jet-
lag yeniden senkronizasyonunda, melatonin saat 20:00’den önce veya 04:00’den sonra varış
noktasında alınmamalıdır.
0,5 ila 8 mg melatonin dozlarını içeren jet-lag çalışmalarında, yan etkiler genel olarak hafifti ve
bu yan etkileri jet-lag semptomlarından ayırt etmek genellikle güçtür. Geçici
uyuşukluk/sedasyon, baş ağrısı ve baş dönmesi/oryantasyon bozukluğu rapor edilmiş olup; aynı
olumsuz etkiler, ayrıca bulantı, insanlarda melatonin güvenliliğinin gözden geçirilmesinde kısa
süreli melatonin kullanımı ile tipik olarak ilişkili olanlardır.
Pediyatrik popülasyon
BAYMELA’nın, 0-18 yaş arası çocuk ve ergenlerde güvenliliği ve etkililiği kanıtlanmamıştır.
BAYMELA, güvenlilik konuları nedeniyle 0-18 yaş arası çocuk ve ergenlerde
kullanılmamalıdır. Spesifik olarak bunun nedeni, endojen melatoninin, hipotalamik-hipofiz-
gonadal eksenin gelişimindeki işleviyle etkileşiminin göz ardı edilememesidir.
5.2. Farmakokinetik özellikler
Genel özellikler
Melatonin küçük ve amfifilik bir moleküldür (molekül ağırlığı 232 g/mol), ana formunda
aktiftir. Melatonin insan vücudunda tritofandan serotonin aracılığı ile sentezlenir. Diyet ile
8/12küçük miktarlar elde edilir. Aşağıda verilen bilgiler esas olarak genç ve orta yaşlı yetişkin,
sağlıklı erkek ve kadınlar üzerinde yapılmış olan çalışmalardan alınmıştır.
Emilim
Oral yoldan alınan melatoninin neredeyse tamamı emilir. İlk geçiş metabolizması ~%85 olması
dolayısıyla oral biyoyararlanım ~%15’tir. Plazma T ~50 dakikadır. 3 mg hemen salınan
maks
melatonin dozu, plazma melatonin C ’ı ~3400 pg/mL’ye yükseltir; bu, hem endojen hem de
maks
eksojen C ’ın önemli ölçüde bireysel varyasyon göstermesine rağmen, gece (endojen)
maks
plazma melatonin C ’ın ~60 katıdır.
maks
Melatonin alımı sırasında veya almaya yakın zamanda gıda alımının farmakokinetiği
üzerindeki etkisi hakkındaki veriler sınırlıdır, ancak, gıda alımının emilimi neredeyse 2 kat
artırabileceği düşünülmektedir. Yiyeceklerin, hemen salınan melatonin için T üzerinde
maks
sınırlı bir etkiye sahip olduğu görülmektedir. Bunun Melatonin etkililiğini veya güvenliliğini
etkilemesi beklenmez, ancak, melatonin alımından yaklaşık 2 saat önce ve 2 saat sonra gıda
tüketilmemesi önerilir.
Dağılım
Melatoninin proteine bağlanma oranı yaklaşık %50 – 60’tır. Melatonin öncelikle albumin’e
bağlanır, ancak aynı zamanda alfa 1-asit glikoproteini de bağlar; diğer plazma proteinlerine
bağlanması sınırlıdır. Melatonin, plazmadan hızlı bir şekilde birçok doku ve organın içine ve
dışına dağılır ve beyin-kan bariyerini kolayca geçer. Melatonin kolayca plasentayı geçer.
Zamanında doğan bebeklerin göbek kanındaki düzeyi, 3 mg’lık bir doz alımını takiben,
annelerininkinden yalnızca biraz (~%15-35) daha düşüktür.
Biyotransformasyon
Melatonin esas olarak karaciğer tarafından metabolize edilir. Deneysel veriler, sitokrom P450
enzimlerinin CYP1A1 ve CYP1A2 enzimleri ile çok az öneme sahip olan CYP2C19
enzimlerinin, melatonin metabolizmasından sorumlu olduğunu göstermektedir. Melatonin
temel olarak 6-hidroksimelatonine metabolize edilir (idrarda geri kazanılan melatonin
metabolitlerinin ~%80-90’ı oluşturur). N-asetilserotonin, birincil minör metabolit gibi
görünmektedir (idrarda geri kazanılan melatonin metabolitlerinin ~%10’unu oluşturur).
Melatonin metabolizması çok hızlıdır, plazma 6-hidroksimelatonin seviyesi eksojen melatonin
sistemik dolaşıma girerek, dakikalar içinde artar. 6-hidroksimelatonin, atılmadan önce sülfat
konjugasyonuna (~%70) ve glukuronid konjugasyonuna (~%30) dönüşür.
Eliminasyon
Plazma eliminasyon yarı ömrü (T ) sağlıklı yetişkinlerde ~45 dakikadır (normal aralık ~30 -
½
60 dakika). Melatonin metabolitleri esas olarak idrarla, ~% 90 sülfat ve 6-hidroksimelatoninin
glukuronid konjugatları olarak elimine edilir. Bir melatonin dozunun ~%1’inden azı idrarda
değişmeden atılır.
Doğrusallık/Doğrusal olmayan durum
Plazma melatonin C ve EAA değerleri, 3-6 mg aralığında hemen salınan melatoninin oral
maks
dozları için doğrusal bir şekilde artarken, T ve plazma T sabit kalmaktadır.
maks ½
9/12Cinsiyet
Sınırlı veriler, hemen salınan melatonin alımının ardından C ve EAA’nın, kadınlarda
maks
erkeklere kıyasla daha yüksek (potansiyel olarak kabaca iki katı) olabileceğini, ancak
farmakokinetikte büyük bir değişkenlik gözlendiğini göstermektedir. Plazma melatonin yarı
ömrünün kadınlarda ve erkeklerde anlamlı derecede farklı olduğu görünmemektedir.
Hastalardaki karakteristik özellikler
Yaşlılar
Gece, endojen melatonin plazma konsantrasyonu, yaşlılarda genç erişkinlere göre daha
düşüktür. Sınırlı verilere dayanılarak, hemen salınan melatonin alımını takiben plazma T ,
maks
C , eliminasyon yarı ömrü (T ) ve EAA için; genel olarak genç yetişkinler ve yaşlılar
maks ½
arasında önemli farklılıklar gözlenmez, ancak her parametre için değer aralığı (bireyler arası
değişkenlik) yaşlılarda daha fazla olma eğilimindedir.
Karaciğer Yetmezliği
Sınırlı verilere dayanılarak, günümüzde endojen kan melatonin konsantrasyonunun, karaciğer
sirozu olan hastalarda, muhtemelen melatoninin klirensinin (metabolizma) azalması nedeniyle
belirgin şekilde arttığını göstermektedir. Siroz hastalarında eksojen melatonin için serum T ,
½
yapılan küçük bir çalışmada kontrollerin iki katıydı. Karaciğer melatonin metabolizmasının
primer bölgesi olduğundan, karaciğer yetmezliğinin eksojen melatonine maruz kalmanın
artmasıyla sonuçlanması beklenebilir.
Böbrek Yetmezliği
Literatür verilerine dayanılarak, stabil hemodiyaliz hastalarında tekrarlanan dozlardan sonra (5-
11 hafta 3 mg) melatonin birikmediği gözlenmiştir. Bununla birlikte, melatonin özellikle
idrarda metabolitler olarak atıldığından, daha ileri böbrek yetmezliği olan hastalarda melatonin
metabolitlerinin plazma seviyelerinin artması beklenebilir.
5.3. Klinik Öncesi Güvenlilik Verileri
Klinik olmayan veriler, geleneksel güvenlik farmakolojisi, tek ve tekrarlanan doz toksisitesi,
mutajenite, genotoksisite ve potansiyel kanserojen çalışmalarına dayanılarak, insanlar için özel
bir tehlike bulunmadığı görülmektedir. Etkiler, sadece maruziyetin fazla olması durumunda
gözlenmiş olup, klinik kullanımla çok az ilgisi olduğu görülmektedir.
Gebe farelere tek, büyük bir melatonin dozu intra-peritoneal uygulamasından sonra, fetal vücut
ağırlığı ve uzunluk, muhtemelen maternal toksisite nedeniyle daha düşük olma eğilimindedir.
Sıçan ve yer sincabının erkek ve dişi yavrularında cinsel olgunlaşmada gecikme, hamilelik ve
doğum sonrası melatonine maruz kalması üzerine meydana geldi. Bu veriler eksojen
melatoninin plasentayı geçtiğini ve süte salgılandığını ve hipotalamik-hipofiz-gonadal
ekseninin ontogenitesini ve aktivasyonunu etkileyebileceğini göstermektedir. Sıçan ve yer
sincabı dönemsel üreyen hayvanlar olduğundan, bu bulguların insanlar için etkileri belirsizdir.
10/126. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (inek sütü kaynaklı)
Mikrokristalin selüloz
Sodyum nişasta glikolat
Kolloidal silikon dioksit
Magnezyum stearat
6.2. Geçimsizlikler
Mevcut değildir.
6.3. Raf ömrü
24 ay
6.4. Saklamaya yönelik özel tedbirler
25°C'nin altındaki oda sıcaklığında saklanmalıdır.
6.5. Ambalajın niteliği ve içeriği
60 tablet içeren contalı, çocuk koruma kapaklı, HDPE şişelerde kullanma talimatı ile birlikte
karton kutuda ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘‘Tıbbi Atıkların Kontrolü Yönetmeliği’’ ve
‘‘Ambalaj ve Ambalaj Atıklarının Kontrolü Yönetmelik’’lerine uygun olarak imha edilmelidir.
7. RUHSAT SAHİBİ
Empharma İlaç Ltd. Şti.
Reşitpaşa Mah. Eski Büyükdere Cad.
Park Plaza Blok No:14/19
Sarıyer/İstanbul
Tel: 0 212 999 98 16
E-posta: info@empharmailac.com
8. RUHSAT NUMARASI
2024/166
11/129. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.06.2024
Ruhsat yenileme tarihi: -
10. KÜB’ÜN YENİLENME TARİHİ
-
12/12