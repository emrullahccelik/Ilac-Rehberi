1 / 8  Bu ilacı kullanmaya başlamadan  önce  bu KULLANMA  TALİMATINI  dikkatlice  
okuyunuz, çünkü sizin için önemli  bilgiler içermektedir.  
• Bu kullanma talimatını saklayınız.  Daha sonra tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza veya  eczacınıza  danışınız.  
• Bu ilaç kişisel olarak  sizin için reçete  edilmiştir,  başkalarına vermeyiniz.  
• Bu ilacın  kullanımı sırasında  doktora  veya hastaneye  gittiğinizde  bu ilacı 
kullandığınızı  doktorunuza söyleyiniz.  
• Bu talimatta  yazılanlara aynen  uyunuz.  İlaç hakkında size önerilen  dozun dışında  
yüksek  veya  düşük  doz kullanmayınız.  KULLANMA TALİMATI  
ZYKADIA 150 mg kapsül  
Ağızdan  alınır.  
• Etkin  madde: Her bir kapsül  150 mg seritinib içerir.  
• Yardımcı maddeler:  Kapsül  içeriği:  Mikrokristalin  selüloz,  düşük sübstitüe  
hidroksipropilselüloz,  sodyum  nişasta  glikolat (tip A), magnezyum  stearat,  koloidal  
susuz silika. Kapsül kabuğu: Jelatin (sığır kaynaklı), indigotin (E132), titanyum dioksit  
(E171). Baskı mürekkebi: Şellak (beyazlatılmış, vakssız) cila %45, siyah demir oksit  
(E172),  propilen glikol,  amonyum  hidroksit %28.  
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan  
etkilerin  nasıl raporlanacağını öğrenmek için 4. Bölümün sonuna bakabilirsiniz.  
 
Bu Kullanma  Talimatında:  
1. ZYKADIA nedir  ve ne için kullanılır?  
2. ZYKADIA kullanmadan  önce dikkat  edilmesi gerekenler  
3. ZYKADIA nasıl  kullanılır?  
4. Olası  yan etkiler  nelerdir?  
5. ZYKADIA’nın  saklanması  
Başlıkları yer almaktadır.  
1. ZYKADIA nedir ve  ne için  kullanılır?  
ZYKADIA,  etkin  madde  seritinibi içeren  bir kanser  ilacıdır.  Küçük  hücreli  dışı akciğer  
kanseri (KHDAK) adı verilen bir tür akciğer kanseri olan yetişkin hastaların tedavisi için  
hastalığın  ilerlemesi aşamasına  kadar  kullanılır.  ZYKADIA hastalığın  başlangıç  tedavisi 
olarak ya da krizotinib adı verilen bir etkin madde içeren başka bir akciğer kanseri ilacı  
kullan mış hastaların, artık krizotinibden fayda görmediği durumlarda, krizotinib tedavisinden 
sonra, tek başına kullanılabilir. ZYKADIA sadece hastalığı, ALK (anaplastik lenfoma kinaz)  
adı verilen bir  gende  değişiklik  olan hastalara  verilir.  
Beyaz veya beyaza çok benzer toz içeren, beyaz opak gövdeye ve mavi opak kapağa sahip,  
kapak  üzerinde  “LDK  150MG”  ve gövde  üzerinde  “NVR”  basılı kapsüller  blister  ambalaj  2 / 8  içinde sunulmaktadır ve 150 kapsül içeren çoklu paketler (50 kapsüllük 3 paket) halinde  
mevcuttur.  
ALK kusurlu hastalarda, kanser hücrelerinin büyümesini uyaran anormal bir protein üretilir.  
ZYKADIA bu anormal  proteinin  etkisini bloke  eder ve KHDAK’ın  büyümesini  ve 
yayılmasını yavaşlatır.  
Eğer ZYKADIA’nın nasıl etki gösterdiği ya da bu ilacın neden size reçete edildiği ile ilgili  
sorularınız  varsa doktorunuza veya eczacınıza sorunuz.  
2. ZYKADIA’yı kullanmadan önce dikkat edilmesi gerekenler  
ZYKADIA’yı  aşağıdaki  durumlarda  KULLANMAYINIZ:  
Eğer: 
- Seritinibe  ya da bu ilacın  içindeki  yardımcı  maddelerden  herhangi  birine  karşı  alerjiniz  
varsa  (Bölüm 6’da listesi yer almaktadır).  
ZYKADIA’yı  aşağıdaki  durumlarda  DİKKATLİ KULLANINIZ:  
Eğer  aşağıdaki  durumlardan herhangi  biri sizin  için geçerliyse,  ZYKADIA’yı  kullanmadan 
önce  doktorunuza veya  eczacınıza söyleyiniz:  
- Karaciğeriniz  ile ilgili sorunlarınız  varsa  
- Akciğerleriniz  ile ilgili sorunlarınız  varsa  veya  nefes  alıp verirken  güçlük yaşıyorsanız  
- Nabızda yavaşlama da dahil olmak üzere kalbiniz ile ilgili sorunlarınız varsa, ya da  
elektrokardiyogram sonucu kalbinizin elektriksel aktivitesinde “QT aralığının uzaması”  
olarak  bilinen bir anormallik olduğunu göstermiş ise  
- Eğer  diyabetiniz  varsa  (şeker  hastalığı; kandaki  şeker  düzeyinin yüksek olması)  
- Pankreasınız  ile ilgili sorunlarınız  varsa  
- Eğer  steroid  almakta  iseniz  
Eğer  ZYKADIA ile tedaviniz  sırasında  aşağıdaki  belirtilerden  herhangi  birini yaşarsanız  
derhal  doktorunuza veya  eczacınıza söyleyiniz:  
- Yorgunluk, deri kaşıntısı, derinizin veya göz akınızın sarılaşması, bulantı veya kusma,  
iştahta  azalma,  karnınızın  sağ kısmında  ağrı, koyu renkli  veya  kahverengi  idrar,  
normalden daha kolay kanama veya morarma. Bunla r, karaciğer sorunlarının işaret veya  
belirtileri olabilir.  
- Balgamın eşlik ettiği veya etmediği yeni veya kötüleşen öksürük, ateş, göğüs ağrısı, nefes  
alıp vermede  güçlük veya  nefes  darlığı.  Bunlar,  akciğer  sorunlarının  belirtileri olabilir.  
- Göğüs ağrısı veya rahatsızlık hissi, nabzınızda değişiklikler (hızlı veya yavaş), bayılma  
hissi, bayılma, sersemlik hissi, dudaklarınızın renginin maviye dönmesi, nefes darlığı, alt  
uzuvlarınızda  veya  derinizde  şişme.  Bunlar,  kalp sorunlarının işaret  ve belirtileri  olabilir.  
- Şiddetli ishal,  bulantı  veya  kusma.  Bunlar  sindirim  sorunlarının işaretleridir.  
- Aşırı susuzluk hissi veya idrara çıkma sıklığında artış. Bunlar, kandaki yüksek şeker  
düzeyinin belirtileri olabilir.  
Doktorunuzun ZYKADIA ile tedavinizde  ayarlama  yapması,  tedaviye  ara vermesi  veya  
tedaviyi  tamamen kesmesi gerekebilir.  
Bu uyarılar,  geçmişteki  herhangi  bir dönemde  dahi olsa sizin  için geçerliyse lütfen  
doktorunuza danışınız.  
ZYKADIA ile tedavi  süresince  kan testleri 
Doktorunuzun siz  tedaviye başlamadan  önce, tedaviye başladığınız ilk  3 ay boyunca  2 haftada 
bir ve devamında  aylık  olarak  kan testleri gerçekleştirmesi  gerekmektedir.  Bu testlerin  amacı  3 / 8  karaciğer fonksiyonunuzu kontrol etmektir. Doktorunuzun ayrıca pankreas fonksiyonlarınızı  
kontrol etmek ve kanınızdaki şeker düzeyini ölçmek için ZYKADIA ile tedaviye başlamadan  
önce  ve tedavi  süresince  düzenli olarak kan testleri yapması gerekmektedir.  
Çocuklar  ve ergenler  
ZYKADIA’nın  çocuklarda  veya  18 yaşın  altındaki ergenlerde  kullanılması önerilmez.  
ZYKADIA’nın  yiyecek  ve içecek  ile kullanılması  
ZYKADIA ile tedaviniz  sırasında  greyfurt  yememeli  veya  greyfurt  suyu içmemelisiniz.  
Kanınızdaki  ZYKADIA düzeyinin zararlı  bir düzeye çıkmasına  neden olabilir.  
Hamilelik  
İlacı kullanmadan önce  doktorunuza veya  eczacınıza  danışınız.  
ZYKADIA ile tedaviniz sırasında ve ZYKADIA ile tedavinizi bıraktıktan sonra 3 ay süreyle  
yüksek derecede etkili bir doğum  kontrol  yöntemi  kullanmalısınız.  Eğer doğum kontrol 
hapları kullanırken ZYKADIA alırsanız, doğum kontrol hapları etkisiz hale gelebilir.  Sizin  
için uygun olabilecek  doğrum  kontrol  yöntemleri  ile ilgili olarak  doktorunuzla görüşünüz.  
Potansiyel  fayda,  bebek  için potansiyel  riske  ağır basmadığı  sürece  ZYKADIA gebelik  
süresince önerilmemektedir. Eğer gebeyseniz, gebe olabileceğinizi düşünüyorsanız ya da gebe  
kalmayı  planlıyorsanız,  bu ilacı almadan önce doktorunuzun tavsiyesini isteyiniz.  
Doktorunuz,  gebelik  sırasın da ZYKADIA almanın olası riskleri konusunda sizinle  
konuşacaktır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce  doktorunuza veya  eczacınıza  danışınız.  
ZYKADIA emzirme  döneminde  kullanılmamalıdır.  Emzirmek  ya da ZYKADIA’yı  
kullanmak arasındaki seçimi siz ve doktorunuzun birlikte yapmalısınız. Her ikisini birden 
yapmamalısınız.  
Araç  ve makine  kullanımı  
Görme  bozuklukları  ve yorgunluk yaşayabileceğinizden,  ZYKADIA kullandı ğınız  süre 
boyunca  araç ve makine kullanırken  özellikle  dikkatli olmalısınız.  
ZYKADIA’nın  içeriğinde  bulunan bazı yardımcı  maddeler  hakkında  önemli  bilgiler  
Uyarı gerektiren herhangi bir yardımcı madde içermemektedir.  
Diğer  ilaçlar  ile birlikte  kullanımı  
Vitaminler veya bitkisel destekler gibi reçetesiz temin edilen ilaçlar da dahil olmak üzere  
başka herhangi bir ilaç alıyorsanız, yakı n zamanda aldıysanız ya da alma ihtimaliniz varsa  
doktorunuza  veya  eczacınıza  söyleyiniz  çünkü bunlar  ZYKADIA  ile etkileşebilirler.  
Aşağıdaki  ilaçları dile  getirmeniz özellikle  önemlidir.  
Aşağıdaki  ilaçlar  ZYKADIA’nın  yan etkilerini arttırabilir:  
- AIDS/HIV tedavisinde  kullanılan  ilaçlar  (örn.  ritonavir,  sakuinavir)  
- Enfeksiyonların tedavisinde  kullanılan  ilaçlar.  Bu ilaçlar  arasında  mantar  
enfeksiyonlarının (ketokonazol, itrakonazol, vorikonazol, posakonazol gibi antifungaller)  
ve belir li bakteriyel enfeksiyon tiplerinin tedavisinde kullanılan ilaçlar (telitromisin gibi  
antibiyotikler)  yer alır. 4 / 8  Aşağıdaki  ilaçlar  ZYKADIA’nın  etkililiği azaltabilir:  
- Sarı kantaron (Depresyon  tedavisinde  kullanılan  bitkisel bir ilaçtır.)  
- Nöbetlerin  veya  krizlerin  önlenmesinde  kullanılan  ilaçlar  (fenitoin,  karbamazepin  veya  
fenobarbital  gibi anti-epileptikler)  
- Tüberküloz tedavisinde kullanılan ilaçlar (örn. rifampin, rifabutin)  
ZYKADIA,  aşağıdaki ilaçlara bağlı yan etkileri artırabilir:  
- Düzensiz  nabız  ve diğer  kalp sorunlarının tedavisinde  kullanılan  ilaçlar  (örn.  amiodaron,  
disopiramid,  prokainamid,  kinidin,  sotalol,  dofetilid,  ibutilid  ve digoksin)  
- Mide  sorunlarının tedavisinde  kullanılan  ilaçlar  (örn.  sisaprid)  
- Ruh sağlığı sorunlarının tedavisinde  kullanılan  ilaçlar  (örn.  haloperidol,  droperidol,  
pimozid)  
- Depresyon  tedavisinde  kullanılan  ilaçlar  (örn.  nefazodon)  
- Midazolam;  akut nöbetlerin  tedavisinde  ya da ameliyat  veya  tıbbi prosedürler  öncesinde  
veya  sırasında  yatıştırıcı olarak kullanılan bir ilaç  
- Varfarin  ve dabigatran;  kan pıhtılaşmasını önleyen ilaçlar  
- Diklofenak;  eklem  ağrısı  veya  iltihabının  tedavisinde  kullanılan  bir ilaç 
- Alfentanil ve fentanil; şiddetli ağrı tedavisinde  kullanılan  ilaçlar  
- Siklo sporin,  sirolimus  ve takrolimus; nakledilen  organın reddini  önlemek  için organ  
naklinde  kullanılan  ilaçlar  
- Prostat büyümesi (benign prostat hiperplazisi, iyi huylu prostat büyümesi) tedavisinde  
kullanılan  ilaçlar (örn.  alfuzosin)  
- Sanrısal  bozukluk (şizofreni), duygudurum bozukluğu (manik depresif bozukluk, bipolar  
bozukluk) ve majör depresif bozukluk gibi ruhsal hastalıkların tedavisinde kullanılan  
ilaçlar (örn. ketiapin)  
- Kandaki  toplam  kolesterol,  kötü kolestorel  ve trigliserid  (yağ asitleri) seviyelerini  
azaltmak  için kullanılan  ilaçlar  (örn.  lovastatin ve simvastatin)  
- Sertleşme  bozukluğu (erektil disfonksiyon)  ve pulmoner  arteriyel  hipertansiyon 
tedavisinde  kullanılan ilaçlar  (örn.  sildenafil)  
- Ciddi  uykusuzluk  (insomnia)  tedavisinde  kullanılan  yatıştırıcı ilaçlar  (örn.  triazolam)  
- Dihidroergotamin ve ergotamin;  migren  tedavisinde  kullanılan  ilaçlar  
- Domperidon;  bulantı  ve kusma  tedavisinde kullanılan  bir ilaç 
- Moksifloksasin ve klaritromisin; bakteriyel  enfeksiyonların tedavisinde  kullanılan  ilaçlar.  
- Metadon;  ağrı tedavisinde  ve opioid bağımlılığının  tedavisinde  kullanılan  bir ilaç 
- Klorokin ve halofantrin; sıtma  tedavisinde kullanılan ilaçlar  
- Topotekan;  belirli kanser  tiplerini tedavisinde  kullanılan  bir ilaç 
- Kolşisin; gut tedavisinde  kullanılan  bir ilaç 
- Pravastatin  ve rosuvastatin; kolesterol  düzeylerinin düşürülmesi  için kullanılan  ilaçlar  
- Sulfasalazin; enflamatuvar bağırsak hastalığı ve romatizmal artrit tedavisinde kullanılan  
bir ilaç  
Ağızdan  alınan  doğum  kontrol  ilaçları: 
Eğer doğum kontrol hapları kullanırken ZYKADIA alırsanız, doğum kontrol hapları etkisiz  
hale gelebilir.  
Sizin ilacınızın, yukarıdaki ilaçlardan biri olup olmadığından emin değilseniz doktorunuza  
veya  eczacınıza sorunuz.  
ZYKADIA ile tedavi  sırasında  bu ilaçlar  dikkatle  kullanılmalıdır  veya  kullanımlarından  
kaçınılması gerekli  olabilir.  Bunlardan herhangi  birini kullanıyorsanız  doktorunuzun size 
alternatif  bir ilaç reçete etmesi gerekebilir.  
Halihazırda  ZYKADIA  kullanıyorsanız  ve ZYKADIA ile tedaviniz  sırasında  size, önceden  5 / 8  kullanmamış  olduğunuz bir ilaç  reçete edildiyse, bunu da  doktorunuza söylemelisiniz.  
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda  
kullandınız  ise lütfen  doktorunuza veya eczacınıza  bunlar  hakkında bilgi veriniz.  
3. ZYKADIA nasıl  kullanılır?  
Uygun  kullanım  ve doz/uygulama sıklığı için talimatlar:  
Bu ilacı her zaman  tam olarak  doktorunuzun size söylediği  şekilde  kullanınız.  Emin  
değilseniz  doktorunuza  danışınız.  
- Doktorunuz  size söylediği  süre boyunca  ZYKADIA’yı  kullanmaya  devam  ediniz.  
- Bu, olasılıkla  aylar  sürecek  uzun süreli bir tedavidir.  Tedavinizin  istenen  etkiyi gösterip  
göstermediğini  görmek üzere  doktorunuz durumunuzu takip edecektir.  
ZYKADIA’nın  ne süreyle  kullanılacağı konusunda  sorularınız  varsa  doktorunuza  veya  
eczacınıza  sorunuz.  
Uygulama yolu ve metodu:  
Önerilen  doz günde  bir kez yemek  ile birlikte  alınan  450 mg’dır  (üç kapsül);  ancak  
doktorunuz gerekirse  bu öneriyi  değiştirebilir.  Doktorunuz,  günde  tam olarak  kaç kapsül  
almanız  gerektiğini  size söyleyecektir.  Doktorunuzla  konuşmadan önce  dozu  değiştirmeyiniz.  
- ZYKADIA’yı  günde bir kez, her gün yaklaşık olarak aynı saatte yemek ile birlikte alınız  
(örneğin ara öğün ya da tam öğün).  ZYKADIA alırken  yemek  yiyemiyorsanız  
doktorunuza danışınız.  
- Kapsülleri bütün olarak  su ile yutunuz.  Kapsülleri çiğnemeyiniz  veya  ezmeyiniz.  
- Eğer ZYKADIA kapsüllerini yuttuktan sonra kusarsanız, bir sonraki planlı dozunuza  
kadar  başka tablet almayınız.  
Değişik  yaş grupları:  
Çocuklarda  kullanımı:  
Seritinibin  çocuklar  ve 18 yaşın altındaki adölesanlardaki  güvenliliği  ve etkililiği tespit  
edilmemiştir.  Veri mevcut değildir.  
Yaşlılarda  kullanımı:  
Seritinibin  65 yaş ve üzeri hastalardaki güvenliliği ve etkililiğine dair sınırlı veriler, yaşlı  
hastalarda bir doz ayarlamasının gerekli olduğunu göstermemektedir. 85 yaşın üzerindeki  
hastalarda veri mevcut değildir.  
Özel  kullanım  durumları:  
Böbrek  yetmezliği:  
Böbre k bozukluğu olan hastalarda spesifik bir farmakokinetik çalışma gerçekleştirilmemiştir.  
Diğer yandan, eldeki verilere dayanılarak, seritinibin böbrek yoluyla eliminasyonu göz ardı  
edilebilir düzeydedir. Bu nedenle hafif ila orta dereceli böbrek bozukluğu olan hastalarda 
herhangi bir doz ayarlaması gerekmemektedir. Şiddetli böbrek bozukluğu olan hastalarda  
seritinib  ile deneyim  bulunmadığından bu hasta  grubunda dikkatli  olunmalıdır.  
Karaciğer  yetmezliği:  
Eldeki verilere dayanılarak, seritinib  başlıca karaciğer yoluyla elimine edilmektedir. Şiddetli  
karaciğer  bozukluğu olan  hastaların  tedavisinde  özellikle  dikkatli  olunmalıdır  ve doz yaklaşık  üçte  
bir oranında, 150 mg dozaj katlarının en yakınına yuvarlanarak azaltılır. Hafif ya da orta karaciğer  
bozukluğu olan  hastalarda  herhangi  bir doz ayarlaması  gerekmemektedir.  6 / 8  Eğer  ZYKADIA’nın  etkisinin  çok güçlü veya  zayıf  olduğuna dair bir izleminiz  var ise 
doktorunuz  veya eczacınız ile konuşunuz.  
Kullanmanız  gerekenden  daha  fazla  ZYKADIA kullandıysanız:  
Eğer  kaza sonucu çok fazla kapsül  alırsanız  ya da başka  biri kapsüllerinizi yanlışlıkla  
kullanırsa,  tavsiye  için derhal  bir doktora  veya  hastaneye başvurunuz.  Tıbbi  tedavi  
gerekebilir.  
ZYKADIA’dan  kullanmanız gerekenden fazlasını kullanmışsanız bir doktor veya eczacı ile  
konuşunuz.  
ZYKADIA’yı  kullanmayı  unutursanız  
Bir dozu almayı unutmanız durumunda ne yapmanız gerektiği, bir sonraki doza ne kadar  
zaman  kaldığına bağlıdır.  
- Eğer bir sonraki dozunuza 12 saat veya daha uzun bir zaman varsa, hatırlar hatırlamaz  
atladığınız  dozu alınız. Bir sonraki  dozu her zamanki saatinde  alınız.  
- Eğer  bir sonraki  dozunuza  12 saatten  az zaman  kalmışsa,  atladığınız  kapsülü almayınız.  
Bir sonraki dozunuzu her zamanki saatinde alınız.  
Unutulan dozları dengelemek için çift doz almayınız.  
ZYKADIA ile tedavi  sonlandırıldığında  oluşabilecek  etkiler  
Doktorunuzla  konuşmadan önce  bu ilacı almayı  bırakmayınız . Bu ilacın kullanımı ile ilişkili  
daha fazla sorunuz  olursa   doktorunuz a sorunuz . 
4. Olası yan etkiler  nelerdir?  
Tüm  ilaçlar  gibi, ZYKADIA’nın  içeriğinde  bulunan maddelere  duyarlı  olan kişilerde  yan 
etkiler  olabilir.  
Yan etkiler aşağıdaki kategorilerde gösterildiği şekilde sıralanmıştır: 
Çok yaygın  :10 hastanın  en az 1’inde  görülebilir.  
Yaygın  :10 hastanın  birinden az, fakat  100 hastanın  birinden fazla görülebilir.  
Yaygın olmayan  :100 hastanın  birinden az, fakat  1.000 hastanın  birinden fazla  
görülebilir.  
Seyrek  :1.000 hastanın birinden az , fakat 10.000 hastanın birinden fazla  
görülebilir.   
Çok seyrek  :10.000 hastanın  birinden az görülebilir.  
Bilinmiyor  :Eldeki veriler  ile belirlenemeyecek  kadar  az hastada görülebilir.  
Aşağıdakilerden  biri olursa  ZYKADIA’yı  kullanmayı  durdurunuz  ve DERHAL  
doktorunuza  bildiriniz  veya size en yakın  hastanenin acil bölümüne  başvurunuz:  
- Nefes  alıp verme veya yutma  güçlüğü  
- Yüzde,  dudaklarda, dilde veya  boğazda şişme 
- Kırmızı renkli  döküntü veya  şiş yumruların  eşlik ettiği şiddetli deri kaşıntısı  
Bunların hepsi ciddi yan etkilerdir. Eğer bunlardan biri sizde mevcut ise, sizin ZYKADIA’ya  
karşı  ciddi  alerjik  reaksiyonunuz  var demektir.  Acil tıbbi müdahaleye  veya  hastaneye  
yatırılmanıza  gerek olabilir.  
Aşağıdakilerden herhangi birini fark ederseniz, h emen doktorunuza bildiriniz veya size  
en yakın  hastanenin acil bölümüne  başvurunuz:  7 / 8  - Göğüs ağrısı veya rahatsızlık hissi, nabzınızda değişiklikler (hızlı veya yavaş), bayılma  
hissi, bayılma, sersemlik hissi, dudaklarınızın renginin maviye dönmesi, nefes darlığı, alt  
uzuvlarınızda  (ödem)  veya  derinizde şişme  (kalp  sorunlarının olası işaret  ve belirtileri)  
- Balgamın eşlik ettiği veya etmediği yeni veya kötüleşen öksürük, ateş, göğüs ağrısı, nefes  
alıp vermede  güçlük veya  nefes darlığı  (akciğer  sorunlarının olası belirtileri)  
- Yorgunluk, deri kaşıntısı, derinizin veya göz akınızın sarılaşması, bulantı veya kusma,  
iştahta  azalma,  midenizin  sağ kısmında  ağrı, koyu renkli  veya  kahverengi  idrar,  
normalden daha  kolay  kanama  veya  morarma  (karaciğer  sorunlarının  olası  işaret  ve 
belirtileri)  
- Şiddetli ishal,  bulantı  veya  kusma  
- Aşırı  susama,  idrara  çıkma  sıklığında  artış (kanda  yüksek kan şekeri  düzeyinin  belirtileri)  
- Midenizin üst kısmında şiddetli ağrı (pankreatit olarak da bilinen pankreas iltihaplanması  
belirtileri)  
Bunların hepsi ciddi yan etkilerdir. Acil tıbbi müdahale gerekebilir.  
Aşağıdakilerden herhangi birini fark ederseniz, doktorunuza söyleyiniz:  
Çok yaygın:  
- Yorgunluk (bitkinlik  ve halsizlik)  
- Karaciğer  işlevinin  kontrol  edildiği kan testlerinde  anormal  sonuçlar  (alanin  
aminotransferaz  ve/veya  aspartat  aminotransferaz  ve/veya  gamma glutamil transferaz  
ve/veya kanda alkalen fosfataz adı verilen enzimlerin yüksek düzeyleri, yüksek bilirubin 
düzeyl eri) 
- Karın  ağrısı 
- İştah  azalması  
- Kilo kaybı  
- Kabızlık  
- Döküntü  
- Böbrek  işlevinin  kontrol  edildiği kan testlerinde  anormal  sonuçlar  (kanda  yüksek 
kreatinin düzeyi)  
- Mide  ekşimesi (bir  sindirim  sistemi  bozukluğunun olası  işareti)  
- Kırmızı kan hücreleri  sayısında  azalma;  anemi  olarak bilinir.  
Yaygın:  
- Elektrokardiyogram  QT uzaması  (Kalp atışları arasındaki  sürenin artması)  
- Görme  sorunları  
- Kanda  düşük fosfat  düzeyi  (bu durum  kan testleri sırasında  tespit edilebilir)  
- Kanda  lipaz  ve/veya  amilaz  adı verilen  bir enzimin  yüksek düzeyde  olması  (bu durum  
kan testleri sırasında tespit edilebilir)  
- İdrar akışında önemli düzeyde azalma (bir böbrek sorununun olası işaretleri)  
Bunlar  ZYKADIA’nın  hafif  yan etkileridir.  
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu veya eczacınızı bilgilendiriniz.  
Yan etkilerin  raporlanması  
Kullanma  Talimatında  yer alan veya  almayan  herhangi  bir yan etki meydana gelmesi  
durumunda  hekiminiz,  eczacınız veya  hemşireniz  ile konuşunuz.  Ayrıca  karşılaştığınız  yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da  
0 800 314 00 08 numaralı yan etki bildirim hattını arayarak Tür kiye Farmakovijilans Merkezi  
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın  
güvenliliği  hakkında daha  fazla bilgi edinilmesine  katkı sağlamış olacaksınız.  8 / 8   
5. ZYKADIA’nın  saklanması  
ZYKADIA’yı  çocukların  göremeyeceği , erişemeyeceği  yerlerde  ve ambalajında saklayınız.  
30ºC  altındaki oda sıcaklığında  saklayınız.  
Son kullanma  tarihiyle  uyumlu olarak  kullanınız.  
Ambalajdaki  son kullanma tarihinden  sonra  ZYKADIA’yı  kullanmayınız.  
Eğer  üründe  ve/veya  ambalajında  bozukluklar  fark ederseniz ZYKADIA’yı  kullanmayınız.  
Son kullanma  tarihi geçmiş  veya  kullanılmayan  ilaçları çöpe  atmayınız!  Çevre  ve Şehircilik  
Bakanlığınca  belirlenen toplama sistemine veriniz.  
Ruhsat  Sahibi:  Novartis Sağlık, Gıda ve Tarım Ürünleri San. ve Tic. A.Ş. 
Kavacık  / Beykoz / İstanbul  
 
Üretim  Yeri:   Novartis  Pharma  Stein  AG, Stein,  İsviçre  
 
Bu kullanma talimatı ../../.... tarihinde  onaylanmışt ır. 