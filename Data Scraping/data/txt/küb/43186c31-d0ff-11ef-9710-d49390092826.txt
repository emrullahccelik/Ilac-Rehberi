KISA ÜRÜN BİLGİSİ
1. BEŞERİ TIBBİ ÜRÜNÜN ADI
VİTABİOL® şurup
2. KALİTATİF VE KANTİTATİF BİLEŞİM
Her bir ölçek (5 mL):
Etkin maddeler:
1250 IU Vitamin A
400 IU Vitamin D
3
1,5 mg Vitamin B ’e eşdeğer 1,680 mg tiamin hidroklorür
1
1,5 mg Vitamin B 2,05 mg riboflavin fosfat sodyum
2
0,823 mg Vitamin B 1,0 mg pi ridoksinhidroklorür
6
10,0 mg Niasinamid
2,5 mg D-pantenol
50,0 mg Vitamin C
Yardımcı maddeler:
Likit glukoz 4750 mg
Sukroz 750 mg
Metil paraben sodyum (E219) 3 mg
Propil paraben (E216) 2 mg
Yardımcı maddeler için bölüm 6.1’e bakınız.
3. FARMASÖTİK FORM
Şurup
VİTABİOL viskoz, portakal esansı kokulu, sarı renkli çözeltidir.
4. KLİNİK ÖZELLİKLER
4.1 - Terapötik endikasyonlar
VİTABİOL şurup; içeriğindeki maddelerin eksikliğinin görüldüğü veya gereksiniminin arttığı
durumlarda eksikliğin giderilmesinde endikedir.
Tavsiye edilen alım miktarları aşağıda belirtilen durumlarda artar ve/veya takviye gerekli
olabilir:
1Ani kilo kaybı, dengesiz/yetersiz beslenme, minimum günlük vitamin ihtiyacını karşılamayan
diyetler (örn., süt alımının olmadığı vejeteryan diyetler),
Orofarenks lezyonları, obstruktif sarılık,
Yanıklar, ateş, kronik ateş, kronik hemodiyaliz, karaciğer-safra kanalı hastalıkları/fonksiyon
bozukluğu, hipertiroidizm, uzamış hastalıklar/enfeksiyonlar, intestinal hastalıklar, pankreatik
yetersizliğe bağlı malabsorpsiyon sendromları, protein eksikliği, yağ emiliminin bozulduğu
durumlar
4.2 - Pozoloji ve uygulama şekli
Pozoloji uygulama sıklığı ve süresi:
Doktor tarafından başka şekilde önerilmediği takdirde; aç veya tok karnına,
Erişkinlerde 1 ölçek (5 mL).
Uygulama şekli:
Ağızdan, aç veya tok karnına uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek veya karaciğer yetmezliği olan kişilerde dikkatli olunmalıdır.
Pediyatrik popülasyon:
Doktor tarafından başka şekilde önerilmediği takdirde; aç veya tok karnına,
4 yaş altındaki çocuklar için günde 1/2 ölçek (2,5 mL),
4 yaş üstü çocuklarda 1 ölçek (5 mL)
Geriyatrik popülasyon:
Veri yoktur.
4.3 - Kontrendikasyonlar
VİTABİOL, bileşimindeki maddelerden herhangi birine aşırı duyarlığı olanlarda,
hipervitaminoz A ve D’si olan kişilerde, hiperkalsemi ve retinoid tedavisi görenlerde
kullanılmamalıdır.
4.4 - Özel kullanım uyarıları ve önlemleri
Yaşlı hastalarda ve B vitamini eksikliğine yatkınlığın söz konusu olabildiği kişilerde tedavi
12
sırasında düzenli olarak serumda B vitamin seviyesi ölçülmelidir.
12
VİTABİOL içerdiği A ve D vitamini miktarlarının önerilen dozlarda bir hipervitaminoza yol
açması söz konusu olmamakla beraber çok yüksek dozlarda ve uzun süre kullanılan A ve D
vitamini preparatlarının zayıflama, iştahsızlık, bulantı, kusma, ishal ve poliüri gibi belirtilerle
kendini gösteren hipervitaminoz durumlarına yol açtığı bildirilmiştir.
2Arteroskleroz, kalp fonksiyonlarının azalması, renal fonksiyonun azalması durumlarında D
vitamini içeren preparatlar kullanılmamalıdır. Ayrıca D vitamini alımı alkalen fosfataz,
serumda kalsiyum, kolesterol, fosfat ve magnezyum konsantrasyonu ve idrarda kalsiyum ve
fosfat konsantrasyonu tayinlerini etkileyebilir. D vitamini, böbrek fonksiyonları azalmış
hastalar, kalp hastaları, böbrek taşı bulunan hastalar ile arteriyosklerozu olan hastalarda
dikkatle kullanılmalıdır. Vitamin D analoglarının kullanımı ile gözlenen kan kalsiyum artışı,
kalp glikozitleri kullanmakta olan hastalarda aritmilere neden olabileceği için dikkatle
kullanılmalıdır.
B vitamini idrarın koyu sarı renk almasına neden olabilir. Bu renk değişimi zararlı bir etkinin
2
sonucu değildir.
Bu ürün likit glukoz ve şeker içermektedir. Nadir glukoz-galaktoz malabsorpsiyon hastalığı
olan hastaların bu ilacı kullanmamaları gerekir.
VİTABİOL şurubun içeriğinde bulunan metil paraben sodyum ve propil paraben alerjik
reaksiyonlara (muhtemelen gecikmiş tip) sebebiyet verebilir.
4.5 - Diğer tıbbi ürünler ile etkileşimler ve diğer etkileşim şekilleri
Levodopa alan hastalarda bir periferal dekarboksilaz inhibitörü (karbidopa) verilmedikçe, B
6
vitamini kullanılmamalıdır. Antikonvülsanlar ve barbitüratlar D vitamini etkisini azaltabilir.
Dijital glikozitleri ve diüretiklerin D vitamini ile birlikte kullanımı hiperkalsemi riskini
artırabilir. Niasin, ganglionik blokerlerin hipotansif etkisini yükseltebilir. B vitamini, Erlich
6
reaktifi ile ürobilinojen tayininde yanlış sonuç verebilir. A vitamini, retinoid içeren ürünlerde
yan etki oluşturabilir.
Özel popülasyonlara ilişkin ek bilgiler
Veri yoktur.
Pediyatrik popülasyon:
Veri yoktur.
4.6 - Gebelik ve laktasyon
Genel tavsiye:
Gebelik kategorisi: C/X(yüksek dozda)
Çocuk doğurma potansiyeli bulunan kadınlar/Doğum kontrolü (Kontrasepsiyon):
Çocuk doğurma potansiyeli bulunan kadınlar veya doğum kontrolü üzerindeki etkilerine dair
veri bulunmamaktadır.
Gebelik dönemi:
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (Bkz.
3Bölüm 5.3 – Klinik öncesi güvenlilik verileri). İnsanlara yönelik potansiyel risk
bilinmemektedir.
A vitamini plasentadan sınırlı miktarda geçmektedir. A ve D vitamininin aşırı dozları ile bazı
fetal malformasyon bildirileri olduğundan hamilelik esnasında kullanılmadan önce doktora
danışılmalıdır. Ancak VİTABİOL içindeki vitamin bileşenlerinin her biri, önerilen günlük
alım miktarı ve maksimum tolere edilebilir miktarlar bakımından değerlendirildiğinde;
önerilen dozda VİTABİOL kullanımı gebelik ve emzirme dönemi için uygundur.
Laktasyon dönemi:
A vitamini anne sütüne geçtiğinden emziren annelerde kullanılmadan önce doktora
danışılmalıdır.
Üreme yeteneği / fertilite
Veri yoktur.
4.7 - Araç ve makine kullanımı üzerindeki etkiler
Yoktur.
4.8 - İstenmeyen etkiler
VİTABİOL şurup yüksek dozlarda uzun süre alındığında A ve D hipervitaminozu oluşabilir
(bölüm 4.4 - Özel kullanım uyarıları ve önlemleri’ne bakınız).
Sistem organ sınıfına göre aşağıda listelenen istenmeyen olayların sıklık dereceleri şu şekilde
tanımlanmıştır:
Çok yaygın (≥ 1/10); yaygın (≥ 1/100 ila <1/10); yaygın olmayan (≥ 1/1.000 ila <1/100);
seyrek (≥1/10.000 ila <1/1.000); çok seyrek (<1/10.000); bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları
Bilinmiyor: Aşırı duyarlılık (duyarlı bireylerde)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 - Doz aşımı ve tedavisi
VİTABİOL gibi, demir içermeyen oral multivitamin preparatları ile akut doz aşımını takiben
toksisite beklenmez. Büyük hacimlerde alınması durumunda özellikle A ve D vitaminine
bağlı olarak gastrointestinal irritasyon ve bazı cilt reaksiyonları görülebilir. Yüksek
miktarların akut değil kronik olarak alınması ciddi problemlere yol açabilir.
45. FARMAKOLOJİK ÖZELLİKLER
5.1 - Farmakodinamik özellikler
Farmakoterapötik grup: Vitaminler, Diğer vitamin ürünleri, kombinasyonları, vitamin
kombinasyonları
ATC kodu: A11JA
VİTABİOL, beslenme yetersizliğine bağlı, genellikle belirsiz hipovitaminozlar ile bazı
durumlarda belirgin avitaminozların tedavisi için veya normal beslenmede takviye amacıyla
hazırlanmış bir oral polivitamin preparatıdır. İçerdiği vitaminler ve miktarları organizmanın
değişik yaşlardaki ihtiyaçları göz önüne alınarak uygun şekilde kombine edilmiştir.
Preparatın içerdiği A ve D vitaminleri yağda çözünen; B grubu vitaminleri ve C vitamini ise
suda çözünen vitaminlerdir.
A vitaminine büyüme ve kemik gelişimi, görme, üreme ve epitelial doku oluşumu ve
farklılaşması için gereksinim vardır. A vitamininin % 90’ı karaciğerde depolanır. Eksikliğinde
gece körlüğü ve kseroftalmi meydana gelir.
B grubu vitaminleri (B , B , B , niasinamid, D-pantenol) organizmada çoğu birbiri ile
1 2 6
yakından ilgili, birçok metabolik fonksiyona katılırlar. Bu vitaminlerden sadece birinin
eksikliği nadirdir, genellikle birden fazlasının eksikliği söz konusudur. Suda çözünen B grubu
vitaminleri vücutta depo edilemediğinden ve gerekli olandan fazlası idrarla atıldığından
herhangi bir nedenle yetersiz miktarlarda alındıklarında veya absorbsiyon bozukluğu
durumlarında eksiklik belirtileri ortaya çıkar. B vitamini eksikliğinde sinir sistemi (kuru
1
beriberi) ve kardiyovasküler sistem (yaş beriberi) ile ilgili semptomlar, B vitamini
2
eksikliğinde angular stomatit, dil ve dudak iltihabı, yüzde seboraik dermatit, gövde ve
ekstremitelerde dermatit, anemi ve nöropati gözlenebilir. Piridoksin eksikliğinin belirtileri cilt
ve sinir sitemi ile ilgilidir. Eritropoezde bozukluk ve konvülsif nöbetler gözlenebilir.
Niasinamid eksikliği pellegra ile sonuçlanır.
C vitamini kollajen ve kemik dokusu oluşumuna yardım ederek diş ve kemik gelişiminde
önemli rol oynar. Vücut direncini artırır. Ayrıca kalsiyumun optimum absorbsiyonunu sağlar.
Kanın alyuvarlarının kapillerden dışarı sızmasını önler.
D vitamini kemiğin normal kalsifikasyonu, kalsiyum ve fosfatın utilizasyon ve
absorbsiyonunun sağlanması için gereklidir. D vitamini eksikliğinde raşitizm ve osteomalazi
gözlenir. D vitamini ince bağırsaktan hemen absorbe olur. Başlıca karaciğerde ve yağ dokuda
depolanır. Eliminasyonu safra ve renal yolla olur.
5.2 - Farmakokinetik özellikler
Genel özellikler
Emilim:
5A vitamini, gastrointestinal sistemden kolayca absorbe olur. Hayvansal besinler içinde
bulunan esterleşmiş retinol (retinol palmitat gibi), barsakta esterin enzimleri tarafından
hidrolizinden sonra tamamıyla absorbe edilir. A vitaminlerinin barsaktan absorbe edilebilmesi
için genelde yağların absorpsiyonunun normal olması gerekir. Yağ malabsorpsiyonu
durumlarında A vitaminlerinin absorpsiyonu azalır.
B vitamini duodenumdan ve ince barsağın yukarı kısmından kendine özgü doyurulabilir bir
1
transport olayı ile absorbe edilir.
B vitamini ince barsağın üst kısmından doyurulabilir bir transport mekanizmasıyla absorbe
2
edilir.
Besinlerdeki B vitamini fosfat ve diğer fosfatlanmış türevleri barsakta önce defosforile edilir
6
ve sonra pasif difüzyonla kolayca absorbe edilir.
Niasinamid barsaktan kolayca absorbe edilir. Düşük miktarları sodyum bağımlı
kolaylaştırılmış difüzyonla, yüksek konsantrasyonları ise basit difüzyonla absorbe edilir.
D-pantenol (pantotenik asit) gastrointestinal kanaldan kolayca absorbe olur.
C vitamini mide-barsak kanalından doyurulabilir bir transport olayı ile kolayca absorbe edilir.
D vitamini ince barsaktan hızlıca absorbe olur. Karaciğer ve safra hastalıklarında bu
vitaminlerin absorpsiyonu azalır. Absorbe edilen D vitaminlerinin büyük kısmı şilomikronlara
katılır ve lenf içinde kan dolaşımına geçer.
Dağılım:
Vitaminler genellikle tüm vücuda ve tüm dokulara dağılır.
A vitamini kanda şilomikronlar içinde karaciğere taşınır. Başlıca karaciğerde, az miktarda ise
böbrek ve karaciğerde depolanmaktadır. Retinol kanda, retinol-bağlayan protein (RBP) adlı
özel bir proteine bağlı olarak karaciğer dışı dokulara taşınır. Retinol, ayrıca plazmadaki
lipoproteinlere bağlı olarak bulunur.
B vitamini, fazla miktarda alındığında; dokularda depolanması doygunluğa ulaşır. Kanda ve
1
dokularda, B vitamini serbest formda ve mono, di- (piro), tri- gibi fosforlanmış şekilde
1
bulunur. Serbest ve fosforlanmış halde bulunan formları eritrosit içerisinde taşınırken, sadece
serbest ve mono fosforlanmış formları plazma ve serebrospinal sıvıda bulunur.
B vitamini tüm dokulara dağılır. Kırmızı kan hücrelerinde ve plazmada immunoglobulinlerin
2
alt kısmına bağlı bir şekilde bulunur.
Vücuttaki B vitamini ve türevlerinin çok büyük bir kısmı çizgili kaslarda ve karaciğerde
6
depolanmıştır.
Nikotinik asit, karaciğerde kısmen nikotinamide dönüştürülür. Vücutta yaygın olarak
dağılırlar; belirgin derecede birikme göstermezler. Dokularda NAD ve NADP gibi dinükleotid
türevleri (koenzim) şeklinde bulunurlar.
6Absorbe edilmiş D-pantenol eritrositlere bağlanarak vücut dokuları tarafından taşınır.
C vitamini hücre içi dahil vücutta geniş bir alana dağılır. Vücutta depolanır. Düşük oranda
proteinlere bağlanır. En yüksek konsantrasyonda bulunduğu dokular; salgı bezleri, lökosit,
karaciğer ve göz lensidir.
D vitaminleri ve aktif metabolitleri kanda özel bir alfa-globülin olan D vitamini bağlayan
protein tarafından taşınırlar. Yarılanma ömürleri 3–4 hafta kadardır. Kanda en fazla bulunan
fraksiyon karaciğerde oluşan 25-(OH) metabolitidir. D vitaminleri oldukça lipofilik
maddelerdir. Karaciğerde ve yağ dokusunda birikirler
Biyotransformasyon:
A vitamininin biyotransformasyonu hepatik yolla olur. Barsakta ve diğer bazı hücrelerde
retinalin büyük kısmı retinole indirgenir. Dokularda esterleşmiş şekilde bulunan retinol, çoğu
geri dönüşümlü olan bir dizi metabolik oksidasyon, izomerizasyon ve konjugasyona uğrar.
Kısmen retinoik aside oksitlenir.
Dokularda, B vitamininin çoğu pirofosfat formuna dönüşmüş şekilde bulunur. B vitamini
1 1
çoğunlukla karaciğerde depolanır.
B vitamini vücutta önemli ölçüde depo edilmez. Serbest B vitamini, karaciğerde flavin
2 2
koenzimlerine (FAD ve FMN) dönüşerek enzimatik redüksiyonlarda elektron transfer
faktörleri olarak rol oynar.
B vitamini karaciğer hücrelerinde piridoksin, piridoksal ve piridoksamin; büyük ölçüde, aktif
6
koenzim şekli olan piridoksal 5’-fosfata dönüştürülür. Ayrıca karaciğerde piridoksal, inaktif
bir metabolit olan 4-piridoksik aside oksitlenir ve bu metabolit idrarda piridoksinin başlıca
metabolitidir.
Nikotinamid büyük ölçüde karaciğerde metabolize edilir. En önemli metabolitleri,
Nmetilnikotinamid, ve bunun oksidasyon ürünleridir. (N-metil–2-piridon–5-karboksamid ve
N-metil–4-piridon–5-karboksamid)
Hücre içerisinde bulunan D-pantenolden, koenzim A (CoA) sentezi gerçekleşir.
C vitamini hepatik yolla biyotransformasyona uğrar. C vitamini karaciğerde kısmen oksalik
aside dönüştürülür ve idrardaki oksalatın bir kısmından sorumludur. Kolekalsiferolün
metabolik aktivasyonu, başta karaciğer ve sonra böbrekler olmak üzere 2 basamakta
gerçekleşmektedir. Kolekalsiferol biyotransformasyona uğrayarak asıl etkin şekli olan 1,25-
(OH) D ´e (kalsitriole) çevrilir. İlk basamak 23-hidroksilasyon basamağıdır. Karaciğer
2 3
hücrelerinde mikrozomal ve mitokondriyel yerleşim gösteren bir oksidaz tarafından 25-
hidroksikalsiferole dönüştürülür. Cildin fazla ısınması veya ağızdan fazla vitamin D alınması
sonucu 25-hidroksilli metabolit düzeyi artar. Fazla miktarda 25-hidroksikolekalsiferol
oluşursa, son ürün inhibisyonu sonucu bu dönüşüm frenlenir. Bu nedenle fazla D vitamini
alındığında kolekalsiferolün metabolize edilmesi yavaşladığından ciltte ve plazmada birikir. D
7vitaminlerinin 25-hidroksi türevi D vitamini-bağlayan proteine en fazla afinite gösteren türev
olması nedeniyle, kanda en fazla bulunan metabolittir.
Eliminasyon:
A vitamininin vücuttan eliminasyonu yavaştır. Eliminasyonu fekal veya renal yolla
gerçekleşir.
B vitamininin fazlası idrar yoluyla atılır. Besin içindeki vitaminin bir kısmı absorbe
1
edilmeden feçesle atılır.
B vitamininin büyük kısmı vücutta değişmeden böbrekten hızlı bir şekilde atılır; itrahı
2
kısmen tübüler sekresyon ile olur.
B vitamininin metaboliti idrar yoluyla atılır.
6
Nikotinamid ve metabolitleri böbrekten tübüler sekresyon ile atılırlar.
D-pantenol ve CoA idrar yoluyla vücuttan atılır.
C vitamini başlıca böbreklerden elimine olur. Böbreklerden atılımında, tıpkı glukoz için
olduğu gibi eşik değer söz konusudur. Bu eşik değer C vitamininin plazmadaki doygunluk
konsantrasyonu olan 1,4 mg/dL´ye aşağı yukarı eşittir. Bu konsantrasyonun üstünde böbrek
proksimal tübüllerinde reabsorpsiyon maksimumu aşılmış olur, glomerüllerden süzülen C
vitamininin fazlası geri emilemez, idrarla hızlı bir şekilde atılır. Bu nedenle C vitamininin
fazla dozda verilmesinin bir yararı yoktur.
D vitaminlerinin büyük bir kısmı safra içinde atılırlar ve enterohepatik dolaşıma girerler. Suda
çözünen metabolitlerinden biri olan kalsitroik asit, idrar yolu ile vücuttan elimine olur.
Doğrusallık / Doğrusal olmayan durum:
Veri yoktur.
5.3 – Klinik öncesi güvenlilik verileri
Veri yoktur.
6. FARMASÖTİK ÖZELLİKLER
6.1 - Yardımcı maddelerin listesi
Sitrik asit (H O)
2
Polisorbat 80
Sodyum lauril sülfat
Arap zamkı
Sukroz
Portakal esansı (deterpene)
Metil paraben sodyum (E219)
Propil paraben (E216)
Disodyum edetat
Likit glukoz
8Deiyonize su
6.2 – Geçimsizlikler
Geçerli değildir.
6.3 - Raf ömrü
24 ay
6.4 – Saklamaya yönelik özel tedbirler
25°C’nin altındaki oda sıcaklığında saklanmalıdır. Işıktan korunmalıdır.
Bu ürün ve/veya ambalaj herhangi bir bozukluk içeriyorsa kullanılmamalıdır.
6.5 - Ambalajın niteliği ve içeriği
Kutuda, plastik kapaklı 100 ml’lik bal renkli cam şişede + 5 ml’lik kaşık
6.6 - Beşeri Tıbbi üründen arta kalan maddelerin imhası ve diğer özel önlemler
Özel bir kullanma talimatı yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Menarini Sağlık ve İlaç Sanayi Ticaret A.Ş.
Maslak Mah. Sümer Sok. No:4
Maslak Office Building (MOB) Kat:7-8
34485 Sarıyer – İSTANBUL
Tel.: (212) 467 11 11
Fax: (212) 467 12 12
8. RUHSAT NUMARASI
94/91
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 28.10.1968
Ruhsat yenileme tarihi : 24.12.2010
10. KÜB’ÜN YENİLENME TARİHİ
9