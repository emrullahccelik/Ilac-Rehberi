KISA ÜRÜN BİLGİSİ
1. BEŞERİ TIBBİ ÜRÜNÜN ADI
BUTAMCOD 7,5 mg/5 mL şurup
2. KALİTATİF VE KANTİTATİF BİLEŞİM
Etkin madde: Her 5 mL şurup, 7,5 mg butamirat sitrat (1,5 mg/mL) içerir.
Yardımcı maddeler: Her 5 mL şurup;
Sorbitol % 70 ………………….. 1200 mg
Etanol ………………………….. 262,5 mg
Sakarin sodyum ………………... 0,5 mg
Benzoik asit ……………………. 5,2 mg
Sukroz ………………………….. 950 mg
Gliserol ………………………… 580 mg
Yardımcı maddeler için 6.1’e bakınız.
3. FARMASÖTİK FORM
Şurup
Berrak, renksiz, karakteristik kokulu çözelti
4. KLİNİK ÖZELLİKLER
4.1. Terapötik endikasyonlar
BUTAMCOD aşağıdaki durumlarda endikedir:
Çeşitli nedenlerden kaynaklı öksürüğün semptomatik tedavisi
4.2. Pozoloji ve uygulama şekli
Pozoloji/Uygulama sıklığı ve süresi:
6–12 yaş arasındaki çocuklarda: Günde 3 defa 10 ml
12 yaş üzeri ergenlerde (adolesanlarda): Günde 3 defa 15 ml
Yetişkinlerde: Günde 4 defa 15 ml
Doktor tarafından reçete edilmediği sürece, maksimum tedavi süresi 7 gündür.
(bkz. bölüm 4.4 Özel kullanım uyarıları ve önlemleri).
Etkinlik için gerekli en düşük doz, en kısa tedavi süresi için kullanılmalıdır.
Uygulama şekli
Oral yoldan kullanılır.
Ölçülü kaşık her kullanımda yıkanıp kurulanmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
1 / 7BUTAMCOD böbrek ve karaciğer yetmezliği olan hastalarda araştırılmamıştır.
Pediyatrik popülasyon:
BUTAMCOD Şurup’un 3 yaşın altındaki çocuklarda kullanımı kontrendikedir. 6
yaşın altında kullanımı önerilmez
Geriyatrik popülasyon:
BUTAMCOD’un yaşlılarda kullanımı araştırılmamıştır.
4.3. Kontrendikasyonlar
BUTAMCOD, butamirat sitrata veya ürünün bileşenlerinden herhangi birine karşı
aşırı duyarlılığı olduğu bilinen kişilerde kontrendikedir.
3 yaşın altında kullanımı kontrendikedir.
4.4. Özel Kullanım uyarıları ve önlemleri
Öksürük refleksinin butamirat tarafından inhibe edildiğinden, ekspektoranların
eşzamanlı kullanımı, mukusun solunum sisteminde birikmesine neden olabilir ki
bu durum bronkospazm ve havayolu infeksiyonu riskini artırır. Bu nedenle
BUTAMCOD’un ekspektoranlarla eşzamanlı kullanımından kaçınılmalıdır.
6 yaşın altında kullanılması önerilmez.
Öksürüğün kötüleştiği ya da 7 günden daha uzun sürdüğü ve/veya ateş ya da
inatçı baş ağrısının eşlik ettiği hastalarda, altında yatan nedenlerin
değerlendirilmesi için bir doktor veya eczacıya danışılmalıdır.
BUTAMCOD, sorbitol içerir. Nadir kalıtımsal fruktoz intolerans problemi olan
hastaların bu ilacı kullanmamaları gerekir. Sorbitol gastrointestinal rahatsızlık ve
hafif laksatif etkiye neden olabilir.
Bu tıbbi üründe hacmin %5,25’i (a/h) kadar etanol (alkol) vardır; örneğin, her
dozda 787,5 mg’a kadar, her dozda 15,75 mL biraya eşdeğer, her dozda 7,875 mL
şaraba eşdeğer gibi.
Alkol bağımlılığı olanlar için zararlı olabilir.
Hamile veya emziren kadınlar, çocuklar ve karaciğer hastalığı ya da epilepsi gibi
yüksek risk grubundaki hastalarda dikkate alınmalıdır.
BUTAMCOD, sukroz içerir. Nadir kalıtımsal fruktoz intoleransı, glukoz-galaktoz
malabsorpsiyon veya sukraz-izomaltaz yetmezliği problemi olan hastaların bu
ilacı kullanmamaları gerekir.
Bu tıbbi ürün benzoik asit içermektedir. Ancak kullanım yolu nedeniyle herhangi
bir yan etki beklenmemektedir.
Bu tıbbi ürün 5 ml’sinde 580 mg gliserol içermektedir. Ancak kullanım yolu
nedeniyle herhangi bir yan etki beklenmemektedir.
Bu tıbbi ürün her dozunda 1 mmol (23 mg)’dan daha az sodyum ihtiva eder; yani
aslında “sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
2 / 7Eşzamanlı olarak ekspektoran uygulanmasından kaçınılmalıdır (bkz.4.4).
Diğer tıbbi ürünlerin butamirat farmakokinetiği üzerindeki etkileri
araştırılmamıştır. Butamirat maruziyetinin artması riski nedeniyle butamirat güçlü
enzim inhibitörleriyle birlikte kullanılmamalıdır. Butamirat'ın diğer ilaçların
plazma konsantrasyonlarını etkileme potansiyeli hakkında bilgi yoktur. Bu
nedenle, terapötik indeksi dar olan tıbbi ürünler, bu ilaçlara maruziyette olası
değişiklik riski nedeniyle butamirat ile birlikte kullanılmamalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Karaciğer ve böbrek yetmezliği olan hastalarda yapılmış etkileşim çalışmaları
bulunmamaktadır. Karaciğer ve böbrek yetmezliği olan hastalarda dikkatli
kullanılmalıdır.
Pediyatrik popülasyon:
Pediyatrik popülasyona ilişkin klinik etkileşim çalışmaları yapılmamıştır.
Geriyatrik popülasyon:
Geriyatrik popülasyona ilişkin klinik etkileşim çalışmaları yapılmamıştır
4.6.Gebelik ve laktasyon
Genel tavsiye
Gebelik Kategorisi: C
Çocuk doğurma potensiyeli bulunan kadınlar / Doğum kontrolü
(Kontrasepsiyon)
Butamirat sitratın fetus ve yenidoğana etkileri tam olarak bilinmediğinden ilacı
kullanmak zorunda olanlar uygun bir doğum kontrol yöntemiyle gebelikten
korunmalıdır.
Gebelik dönemi
Butamirat sitrat için, gebeliklerde maruz kalmaya ilişkin klinik veri mevcut
değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim
/ve-veya/ doğum /ve-veya/doğum sonrası gelişim üzerindeki etkiler bakımından
yetersizdir (bk. Kısım 5.3). İnsanlara yönelik potansiyel risk bilinmemektedir.
Gebeliğin ilk 3 ayı süresince BUTAMCOD kullanımından kaçınılmalıdır.
Gebeliğin ilk 3 ayından sonra BUTAMCOD ancak doktor tarafından kesin
gereklilik görülürse kullanılmalıdır.
Laktasyon dönemi
Butamirat sitratın ve/veya metabolitlerinin insan sütüyle atılıp atılmadığı
bilinmemektedir.
Emzirmenin durdurup durdurulmayacağına ya da BUTAMCOD tedavisinin
durdurup durdurulmayacağına / tedaviden kaçınılıp, kaçınılmayacağına ilişkin
karar verilirken, emzirmenin çocuk açısından faydası ve BUTAMCOD tedavisinin
emziren anne açısından faydası dikkate alınmalıdır.
Üreme yeteneği / Fertilite
3 / 7Sıçanlarda ve tavşanlarda yapılan çalışmalarda üreme veya gelişimsel toksisite
kanıtı görülmemiş olmasına rağmen, gebeliğin 6 ila 18. günlerinde
maksimum klinik dozda, yaklaşık 2,3- 4,6 ya da 18,5 kat daha fazla (insan eşdeğer
dozu baz alındığında) oral doz alan tavşanlarda tedaviye bağlı maternal
ölümler gözlenmiştir. (bkz. bölüm 5.3. Klinik öncesi güvenlilik verileri).
4.7. Araç ve makine kullanımı üzerindeki etkiler
BUTAMCOD nadir durumlarda uyku haline neden olabilir. Bu nedenle araç ve
makine kullanımı üzerine minör etkisi olabilir. Araç veya diğer dikkat gerektiren
işler yapılırken (örn. makine kullanımı) dikkatli olunmalıdır.
4.8. İstenmeyen etkiler
İstenmeyen etkilerin sıklık sıralaması aşağıdaki gibidir:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila
<1/100); seyrek (≥1/10.000 ila <1/1000); çok seyrek (<1/10.000); bilinmiyor
(eldeki verilerden hareketle tahmin edilemiyor).
Sinir sistemi hastalıkları
Seyrek: Uyku hali
Gastrointestinal hastalıkları
Seyrek: Bulantı, ishal
Deri ve deri altı doku hastalıkları
Seyrek: Ürtiker
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük
önem taşımaktadır. Raporlama yapılması, ilacın yarar/risk dengesinin sürekli
olarak izlenmesine olanak sağlar. Sağlık mesleği mensuplarının herhangi bir
şüpheli advers reaksiyonu Türkiye Farmakovijilans Merkezi (TÜFAM)’ne
bildirmeleri gerekmektedir (www.titck.gov.tr; e-posta: tufam@titck.gov.tr; tel: 0
800 314 00 08; faks: 0 312 218 35 99)
4.9. Doz aşımı ve tedavisi
Aşırı dozda BUTAMCOD alınması halinde şu belirtiler görülebilir: uyku hali,
bulantı, kusma, ishal, sersemlik ve hipotansiyon.
Tedavi
.
Olağan acil yardım uygulanmalıdır: gastrik lavaj, aktif kömür, gerekirse hayati
fonksiyonların izlenmesi ve tedavisi. Bilinen spesifik bir antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
4 / 7Farmakoterapötik grup: Solunum sistemi, öksürük ve soğuk algınlığı preparatları,
balgam söktürücülerle kombinasyonlar hariç öksürük baskılayıcılar, diğer öksürük
baskılayıcılar”
ATC kodu: R05DB13
Etki mekanizması
BUTAMCOD’un etkin maddesi butamirat sitrat, opioid olmayan bir öksürük
baskılayıcıdır. Etkin maddenin santral etkili olduğu düşünülmektedir. Bununla
birlikte etki mekanizması tam olarak bilinmemektedir. Butamirat sitrat, solunum
fonksiyonlarını kolaylaştıran, non-spesifik antikolinerjik ve bronkospazmolitik
etkilere sahiptir.
BUTAMCOD alışkanlık oluşturucu etkilere veya bağımlılığa neden olmaz.
Butamirat sitratın geniş bir terapötik marjı vardır; BUTAMCOD bu nedenle
yüksek dozlarda bile iyi tolere edilir ve yetişkinlerde ve çocuklarda öksürüğün
hafifletilmesi için çok uygundur.
5.2.Farmakokinetik özellikler
Genel özellikler:
Emilim:
Eldeki verilere dayanılarak, butamirat oral alımını takiben iyi ve hızlı emilir ve
fenil-2-butirik asit ve dietilaminoetoksietanole hidrolize olur. Besin alımının etkisi
araştırılmamıştır. 2-fenilbutirik asit ve dietilaminoetoksi etanol’e maruziyet 22,5
mg–90 mg doz aralığında tamamen orantılıdır.
Butamirat 22,5 mg, 45 mg, 67,5 mg ve 90 mg dozların uygulamasının 5-10.
dakikaları içinde kanda, ölçülebilir konsantrasyonlarda tespit edilmektedir. Tüm
dozlar için maksimum plazma konsantrasyonlarına 1 saat içinde, 90 mg için 16,1
nanogram/ml ortalama değerle ulaşılmaktadır.
Başlıca metabolit olan fenil-2-butirik asitin, 90 mg (3052 nanogram/ml)
uygulanmasını takiben ortalama maksimum plazma konsantrasyonuna yaklaşık 1,5
saat sonra ulaşılır. 90 mg (160 nanogram/ml) uygulamasını takiben dietil-
aminoetoksietanolün ortalama plazma konsantrasyonuna 0,67 saat içinde ulaştığı
gözlenmiştir.
Dağılım:
Butamirat sitrat, yüksek oranda proteinlere bağlanmasının yanında, 81–112 L (kg
olarak vücut ağırlığına göre) arasında, geniş bir dağılım hacmine sahiptir. 2-
fenilbutirik asit tüm dozlarda (22.,5–90 mg) yüksek oranda (%89,3–91.6) plazma
proteinlerine bağlanır. Dietilaminoetoksi etanol bir derece (%28,8–45,7)
proteinlere bağlanma gösterir. Butamiratın plasentayı geçip geçmediği veya süt ile
atılıp atılmadığı bilinmemektedir.
Biyotransformasyon:
Butamirat sitratın, temel olarak fenil-2-butirik asit ve dietilaminoetoksietanole
hidrolizi 5 dakika içinde ölçülebilir konsantrasyonlara ulaşacak şekilde hızla
5 / 7gerçekleşir. Çeşitli türler üzerinde yapılan çalışmalara dayanılarak, her iki ana
metabolitin de öksürük rahatlatıcı etkileri olduğu varsayılmaktadır.
Alkolik metabolit hakkında insan verisi yoktur. İnsanlarda yapılan C-14
çalışmaları plazma proteinlerine güçlü bağlanma göstermektedir (yaklaşık %95,
metodolojik nedenlerden dolayı yalnızca fenil-2-bütirik asit için gösterilmiştir).
Fenil-2-bütirik asit, parapozisyonda hidroksilasyon yoluyla daha fazla kısmi
metabolizasyona uğrar.
Eliminasyon:
24 saat sonra, temel metabolitler (%77) 2-fenilbutirik asit ve parahidroksi 2-
fenilbutirik asittir. 2-fenilbutirik asit, dietilaminoetoksietanol ve parahidroksi 2-
fenilbutirik asit atılımı başlıca böbrekler yoluyla gerçekleşir. Üriner 2-fenilbutirik
asit konjugat düzeyleri plazmadan çok daha yüksektir.Butamirat sitrat üre içinde
48 saate kadar tespit edilebilir ve 96 saatlik numuneleme periyodunda üre içinde
atılan butamirat miktarı 22,5 mg, 45 mg, 67,5 mg ve 90 mg dozlarda sırasıyla
%0,02, %0,02, %0,03 ve %0,03’tür. Butamirat sitratın, butamirata ya da konjuge
olmamış 2-fenilbutirik aside kıyasla önemli bir yüzdesi dietil aminoetoksietanol
olarak üre içinde atılır. 2-fenilbutirik asit, butamirat ve dietilaminoetoksietanol için
ölçülen eliminasyon yarı ömrü sırasıyla 23,26–24,42, 1,48–1,93 ve 2,72–2,90
saattir.
Hastalardaki karakteristik özellikler
Karaciğer veya böbrek fonksiyon bozukluklarının butamiratın farmakokinetik
parametreleri üzerine etkisi bilinmemektedir.
5.3. Klinik öncesi güvenlilik verileri
Butamirat için, önerilen dozlarda ve kullanımda klinik olmayan güvenlik datası,
uygun bulguları ortaya çıkarmamıştır.
Karsinojenez ve mutajenez
Butamirat için, karsinojenite datası mevcut olmamakla birlikte in-vitro ve in-vivo
genotoksisite datası genotoksik potansiyeli olduğunu göstermemektedir.
Üreme toksisitesi
Sıçanlarda ve tavşanlarda yapılan çalışmalarda üreme veya gelişimsel toksisite
kanıtı görülmemiş olmasına rağmen, gebeliğin 6 ila 18. günlerinde maksimum
klinik dozda, yaklaşık 2,3-, 4,6- ya da 18,5 kat daha fazla (insan eşdeğer dozu baz
alındığında) oral doz alan tavşanlarda tedaviye bağlı maternal ölümler
gözlenmiştir.
6. FARMASÖTİK ÖZELLİKLER
6.1. Yardımcı maddelerin listesi
Sorbitol %70 (kristalize olmayan)
Sakarin sodyum
Benzoik asid
Etanol (%96)
Vanilin
Sükroz
Gliserol
6 / 7Saf su
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
100cc. ve 200 cc. Kahverengi Renkli 25/16 Cam Şişe
25/20 Plastik Kapak
5 mL ölçülü kaşık
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj Atıklarının Kontrolü Yönetmelikleri”ne uygun olarak
imha edilmelidir.
7. RUHSAT SAHİBİ
Koçak Farma İlaç ve Kimya Sanayi A.Ş.
Mahmutbey Mah. 2477. Sok. No: 23
Bağcılar / İstanbul
Telefon: (0 212) 410 39 50
Faks: (0 212) 447 61 65
8. RUHSAT NUMARASI(LARI)
219/22
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.05.2009
Ruhsat yenileme tarihi:
10. KÜB’ÜN YENİLENME TARİHİ
-
7 / 7