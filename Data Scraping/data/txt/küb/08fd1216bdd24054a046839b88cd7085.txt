1 
 KISA ÜRÜN BİLGİSİ  
 
UYARI  
LİNKOMİSİN MENARİNİ  dahil olmak üzere neredeyse tüm antibakteriyel ajanların 
kullanımında hafif diyareden ölümcül kolit derecesine kadar değişebilen Clostridioides difficile  
ilişkili diyare (CDİD) bildirilmiştir. Antibakteriyel ajanlar, kolondaki normal florayı 
değiştirerek C. difficile 'in aşırı üremesine neden olur.  
 
Linkomisin tedavisi ölümcül sonuçlanabilecek şiddetli kolit ile ilişkilendirildiğinden, Bölüm 
4.1. Terapötik endikasyonlar ve 4.2. Pozoloji ve uygulama şekli’nde açıklandığı gibi daha az 
toksik antibakteriyel ajanların uygun olmadığı ciddi enfeksiyonlar için tercih edilmelidir. Çoğu 
üst solunum yolu enfeksiyonu gibi bakteriyel olmayan enfeksiyonlarda kullanılmama lıdır.  
 
C.difficile , CDİD gelişimine neden olan toksin A ve B'yi üretir. C.difficile ’in hipertoksin üreten 
suşları, bu enfeksiyonlar antimikrobiyal tedaviye dirençli olabileceğinden ve kolektomi 
gerektirebileceğinden, artan morbidite ve mortaliteye neden o lur. CDİD, antibiyotik 
kullanımını takiben diyare ile başvuran tüm hastalarda düşünülmelidir. CDİD'in antibakteriyel 
ajanların verilmesinden iki ay sonra ortaya çıktığı bildirildiğinden, dikkatle tıbbi öykü alınması 
önemlidir.  
 
CDİD şüphesi varsa ya da tan ı doğrulanırsa, C. difficile 'e yönelik olmayan, devam eden diğer 
antibakteriyel kullanımının durdurulması gerekebilir. Uygun sıvı ve elektrolit yönetimi, protein 
takviyesi, C. difficile ’in antibakteriyel tedavisi ve cerrahi değerlendirme, klinik olarak 
belirtildiği şekilde başlatılmalıdır.  
 
 
1. BEŞERİ TIBBİ ÜRÜNÜN ADI  
 
LİNKOMİSİN® MENARİNİ 600 mg/2 mL enjeksiyonluk çözelti  
Steril  
 
2. KALİTATİF VE KANTİTATİF BİLEŞİM  
 
Etkin madde: 2 mL’lik her ampulde, 600 mg linkomisine eşdeğer 653,8 mg linkomisin 
hidroklorür içerir.  
 
Yardımcı maddeler:  
Benzil alkol........................................................................................18 mg/1 ampul (2mL)  
      Sodyum hidroksit.........................................................................~0,07 mg/1 am pul (2 mL)  
 
3. FARMASÖTİK FORM  
 
Enjeksiyonluk çözelti  
 
Renksiz, berrak likit.  
 
 
 2 
 4. KLİNİK ÖZELLİKLER  
 
4.1. Terapötik endikasyonlar  
 
LİNKOMİSİN MENARİNİ , linkomisine duyarlı streptokok, pnömokok ve stafilokoklar gibi 
Gram -pozitif aerob ya da anaerob bakterilerin neden olduğu ciddi enfeksiyonların tedavisinde 
endikedir:  
Staphylococcus aureus ve Streptococcus pneumonia ’nın sebep olduğu enfeksiyonlara karşı 
etkilidir.  
Ayrıca Streptococcus pyogenes , Streptococcus viridans , Corynebacterium diphtheriae , 
Propionibacterium acnes , Clostridium tetani , Clostridium perfringens gibi mikroorganizmalara 
karşı in vitro olarak etkilidir.  
1.  Tonsillit, farenjit, otitis media, sinüzit ve diğer üst solunum yolu enfeksiyonları (ayrıca 
difteride ek tedavi olarak kullanılır .) 
2. Akut bronşit, kronik bronşitin enfeksiyöz alevlenme dönemleri, pnömoni ve diğer alt 
solunum yolu enfeksiyonları  
3. Selülit, furonkül, apse, impetigo, enfekte yara ve diğer deri ve yumuşak doku enfeksiyonları, 
LİNKOMİSİN MENARİNİ ’ye duyarlı bakteriler in neden olduğu erizipel, lenfadenit, paronişi, 
mastit ve gangren gibi durumlar  
4.  Osteomiyelit, septik artrit ve diğer kemik ve eklem enfeksiyonları  
5.  Septisemi ve/veya endokardit  
 
4.2. Pozoloji ve uygulama şekli  
 
Pozoloji/uygulama sıklığı ve süresi:  
 
Yetişkinlerde:  
 
A. İntramusküler Uygulama:  
1.  Her 24 saatte bir 600 mg.  
2.  Daha ağır enfeksiyonlarda, her 12 saatte bir (ya da daha sık) 600 mg.  
 
B.  İntravenöz Uygulama: (bkz. infüzyon ve seyreltme oranları)  
1.  Her 8 -12 saatte bir 600 -1000 mg.  
2.  Daha  ağır enfeksiyonlarda bu dozların arttırılması gerekebilir.  
3. Hastanın yaşamını tehdit eden enfeksiyonlarda, intravenöz olarak günde 8 g’a kadar 
çıkılabilir. Günlük maksimum doz 8 gramdır.  
 
1 aylıktan büyük çocuklarda:  
 
A. İntramusküler Uygulama:  
1.  İntramusküler enjeksiyon olarak 10 mg/kg/gün.  
2.  Daha ağır enfeksiyonlarda, 12 saatte bir ya da daha sık aralıklarla 10 mg/kg.  
 
B. İntravenöz Uygulama: (bkz.infüzyon ve seyreltme oranları)  
Enfeksiyonun ağırlığına göre, günde 10 -20 mg/kg LİNKOMİSİN MENARİNİ , infüzyon ve 
seyreltme oranları bölümünde açıklandığı biçimde uygulanır.  
 3 
  
Kullanırken dikkat edilmesi gereken diğer konular:  
Beta-hemolitik streptokok enfeksiyonlarında, LİNKOMİSİN MENARİNİ  tedavisi en az 10 gün 
sürdürülmelidir.  
 
Uygulama şekli:  
İntravenöz Uygulamada, Seyreltme Oranı ve İnfüzyon Hızı:  
İntravenöz uygulamada, dikkat edilmesi gereken en önemli nokta, 1 gram LİNKOMİSİN 
MENARİNİ ’nin en az 100 ml uygun bir çözelti ( bkz. Bölüm 6.2 ) içinde seyreltilerek ve en az bir 
saatlik infüzyon hızıyla uygulanm ası gerektiğidir.  
 
Doz   Kullanılan seyreltici miktarı  İnfüzyon hızı  
600 mg    100 mL    1 saat  
1 g    100 mL    1 saat  
2 g    200 mL    2 saat  
3 g    300 mL    3 saat  
4 g    400 mL    4 saat  
 
Bu dozlar, önerilen en yüksek günlük LİNKOMİSİN MENARİNİ  dozu olan 8 g aşılmamak 
koşuluyla gerektiği kadar yinelenebilir.  
 
LİNKOMİSİN MENARİNİ  intravenöz olarak önerilenden daha yüksek konsantrasyonda ve 
infüzyon hızıyla uygulanırsa ciddi kalp -akciğer reaksiyonları ortaya çıkabilir.  
 
Parenteral ilaçlar, çözelti  ve kabın uygun olduğu her durumda, uygulamadan önce partikül madde 
ve renk değişikliği açısından görsel olarak incelenmelidir.  
 
Özel popülasyonlara ilişkin ek bilgiler:  
 
Böbrek yetmezliği:  
Böbrek fonksiyonu ileri derecede bozuk hastalarda, LİNKOMİSİN MENA RİNİ  tedavisine gerek 
duyulduğunda, sağlıklı bireylerdeki dozun % 25 -30’unun kullanılması önerilir.  
Böbrek fonksiyon bozukluğu olan hastalarda, yarılanma süresinin uzun olmasından dolayı, 
LİNKOMİSİN MENARİNİ  uygulama sıklığının azaltılması göz önünde bulun durulmalıdır.  
Böbrek fonksiyonu ileri derecede bozuk, yüksek doz LİNKOMİSİN MENARİNİ  tedavisi 
altındaki hastalarda serum linkomisin düzeylerinin takibi önerilir.  
 
Karaciğer yetmezliği:  
Karaciğer fonksiyon bozukluğu olan hastalarda, yarılanma süresinin uzun  olmasından dolayı, 
LİNKOMİSİN MENARİNİ  uygulama sıklığının azaltılması göz önünde bulundurulmalıdır.  
Anormal karaciğer fonksiyonu olan hastalarda, serum yarılanma ömrü, normal karaciğer 
fonksiyonlu hastalardan iki kat daha uzun olabilir. Serumdan linkomis inin temizlenmesinde 
hemodiyaliz ve peritoneal diyaliz etkili değildir.  
Karaciğer fonksiyon bozukluğu olan, yüksek doz LİNKOMİSİN MENARİNİ  tedavisi altındaki 
hastalarda serum linkomisin düzeylerinin takibi önerilir.  
 
Pediyatrik popülasyon:  4 
 1 aylıktan küçük  pediyatrik hastalarda güvenlik ve etkililiği bilinmemektedir. Prematüre ve 
düşük ağırlıklı bebeklerde benzil alkole bağlı toksisite gelişme riski daha fazladır.  
Geriyatrik popülasyon:  
Bugüne kadar elde edilen deneyimler incelendiğinde, ilişkili ciddi hastalıktan muzdarip yaşlı 
hastalardan oluşan alt grubun ishali daha az tolere edebileceği ortaya konmuştur. Bu hastalara 
LİNKOMİSİN MENARİNİ  verildiğinde dışkılama sıklığındaki değişiklikl er için hastanın 
dikkatli bir şekilde izlenmesi gerekir.  
 
4.3. Kontrendikasyonlar:  
 
LİNKOMİSİN MENARİNİ , linkomisin ve klindamisine veya formulasyondaki herhangi bir 
bileşene aşırı duyarlı olduğu bilinen kişilerde, prematüre bebeklerde ve yenidoğanlarda 
kullanılmamalıdır  
 
4.4. Özel kullanım uyarıları ve önlemleri:  
 
Linkomisin dahil, hemen hemen tüm antibakteriyel ajanların, hafif ile hayatı tehdit eden 
derecelerde değişebilen şiddetlerde psödomembranöz kolite yol açabildikleri bildirilmiştir. Bu 
nedenle, an tibakteriyel ilaç uygulanmasını takiben diyare görülen hastalarda psödomembranöz 
kolit tanısının düşünülmesi önemlidir.  
 
LİNKOMİSİN MENARİNİ ’yi de içeren birçok antibiyotiğin kullanımı sırasında, ağır diyare ve 
psödomembranöz kolit vakaları bildirilmiştir.  
 
Clostridioides difficile  ilişkili diyare  
Linkomisin dahil hemen tüm antibakteriyel ajanların kullanımıyla Clostridioides difficile  ilişkili 
diyare (CDİD) bildirilmiş olup, hastalığın şiddeti hafif ishal ile ölümcül kolit arasında 
değişebilmektedir. Antibakteriyel ilaç tedavisi kalın bağırsağın normal florasını değiştirerek C. 
difficile ’in aşırı üremesine yol açar.  
C. difficile  CDİD g elişmesine katkıda bulunan A ve B toksinlerini üretir. Bu enfeksiyonlar 
antimikrobiyal tedaviye dirençli olabileceğinden ve kolektomi gerektirebileceğinden, C. 
difficile ‘in hipertoksin üreten suşları morbidite ve mortalitede artışa neden olur. Antibakteriy el 
kullanımının ardından ishal şikayetiyle başvuran tüm hastalarda CDİD düşünülmelidir. CDİD’ın 
antibakteriyel ilaçların alınmasından iki ay geçtikten sonra ortaya çıktığı bildirildiğinden dikkatli 
bir tıbbi öykü alınması gerekir.  
CDİD’dan şüphe edilmesi v eya CDİD’ın teyit edilmesi durumunda C. difficile ’e yönelik olarak 
devam etmekte olan antibakteriyel kullanımının bırakılması gerekebilir. Klinik olarak belirtildiği 
gibi uygun sıvı ve elektrolit tedavisi, protein takviyesi, C. difficile ’in antibakteriyel tedavisi ve 
cerrahi değerlendirme yapılmalıdır.  
 
Kanıtlanmış veya kuvvetli şüphe duyulan bakteriyel enfeksiyon veya profilaktik bir endikasyon 
yokluğunda LİNKOMİSİN MENARİNİ  reçete edilmesi hastaya fayda sağlamayacak ve ilaca 
dirençli bakteri gelişme riski ni arttıracaktır.  
 
Nüksler vankomisin ile tedavi edilir. Diğer bir tedavi seçeneği olarak, 7 -10 gün süreyle günde 4 
kez 25.000 ünite basitrasin verilebilir.  
 
Difenoksilat gibi, barsak stazına yol açan ilaçlardan kaçınılmalıdır.  5 
  
LİNKOMİSİN MENARİNİ , bir ga stro-intestinal sistem hastalığı, özellikle koliti olan kişilerde, 
dikkatli kullanılmalıdır.  
Serebrospinal sıvıya yeterli miktarda geçmediğinden, menenjit tedavisinde önerilmez.  
 
LİNKOMİSİN MENARİNİ  steril solüsyonu, intravenöz yoldan bolus tarzında 
uygula nmamalı , damar içine sulandırılmadan verilmemeli, en az 60 dakika sonra uygulama 
şekli bölümünde belirtildiği şekilde uygulanmalıdır. Önerilenden daha yüksek konsantrasyon ve 
infüzyon hızıyla uygulandığında ciddi kardiyopulmoner reaksiyonlar meydana gelmiş tir. Uzun 
süreli tedavi sırasında peridyodik olarak karaciğer ve böbrek fonksiyon testleri ve kan sayımı 
yapılmalıdır.  
 
Tedavi sırasında, preparata duyarlı olmayan mikroorganizmalar, özellikle maya mantarları 
üreyebilir.  
 
LİNKOMİSİN MENARİNİ  kullanımı duyarlı olmayan organizmaların, özellikle mayaların aşırı 
üremesine neden olabilir. Süper enfeksiyonlar görülmesi durumunda, klinik durumun 
gerektirdiği şekilde uygun önlemler alınmalıdır. Daha önceden Candida enfeksiyonları olan 
hastalara LİNKO MİSİN MENARİNİ  tedavisi uygulanması gerektiğinde, eş zamanlı antifungal 
tedavi verilmelidir.  
Hipersensitivite  
LİNKOMİSİN MENARİNİ  kullanımı ile anafilaksi ve Stevens -Johnson sendromu (SJS), toksik 
epidermal nekroliz (TEN), akut jeneralize ekzantematöz püst üloz (AJEP) ve eritema multiforme 
gibi ciddi kutanöz advers reaksiyonlar dahil ciddi hipersensitivite reaksiyonları raporlanmıştır. 
Bir anafilaktik reaksiyon veya şiddetli cilt reaksiyonu meydana gelirse, LİNKOMİSİN 
MENARİNİ  kesilmelidir ve uygun tedaviye başlanmalıdır. (Bkz. Bölüm 4.8)  
 
Astım veya belirgin alerji geçmişi olan hastalarda LİNKOMİSİN MENARİNİ  dikkatli  
kullanılmalıdır.  
 
Belli enfeksiyonlar, antibiyotik tedavisine ek olarak insizyon ve drenaj veya diğer cerrahi 
prosedürleri gerektirebilir.  
 
Bu ilaç her 2 mL’lik ampulde 18 mg benzil alkol içerir. Benzil alkol alerjik reaksiyonlara neden 
olabilir.  
 
Karaciğer veya böbrek hastalığınız varsa hekiminize veya eczacınıza danışınız. Bunun nedeni, 
vücudunuzda büyük miktarlarda benzil alkolün biirkmesi v e metabolik asidoz olarak adlandırılan 
yan etkilere neden olabilmesidir.  
 
Pediyatrik Hastalarda Benzil Alkol Toksisitesi (Gasping Sendromu)  
LİNKOMİSİN MENARİNİ  enjeksiyonluk çözelti, her 2 mL’lik ampulde 18 mg benzil alkol 
içerir. Koruyucu benzil alkolün b ebeklerde nefes darlığı (gasping sendromu) olarak adlandırılan 
solunum problemleri de dahil olmak üzere (çoklu organ disfonksiyonu, solunum sistemi 
bozukluğu, ağır metabolik asidoza neden olabilir) ve ölüm dahil olmak üzere ciddi yan etkiler ile 
ilişkilend irilmiştir. Her ne kadar bu ürünün normal terapötik dozuyla alınan benzil alkol gasping 
sendromu ile ilişkilendirilen dozdan belirgin olarak daha az olsa da toksisitenin görüldüğü 
minimum benzil alkol miktarı bilinmemektedir. Benzil alkol toksisite riski u ygulanan miktara ve 6 
 karaciğer ile böbreklerin kimyasalları detoksifiye edebilme kapasitesine bağlıdır. Prematüre ve 
düşük kiloda doğan bebekler toksisite geliştirmeye daha yatkındırlar.  
Prematüre bebekler ve yeni doğanlara (0 -4 haftalıklarda) uygulanmaması  gerekir.  
Bebeklerde ve 3 yaşına kadar olan çocuklarda toksik reaksiyonlara ve anafilaktoid reaksiyonlara 
sebebiyet verebilir. Hekim veya eczacı tarafından tavsiye edilmedikçe, 3 yaşından küçük 
çocuklarda bir haftadan fazla kullanılmaz.  
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında 
“sodyum içermez”.  
 
4.5. Diğer tıbbi ürünler ile etkileşimler ve diğer etkileşim şekilleri:  
 
LİNKOMİSİN MENARİNİ  ile eritromisin arasında in vitro antagonizma bildirilmiştir, bu iki 
ilacın birlikte kullanılması önerilmemektedir.  
 
LİNKOMİSİN MENARİNİ  ile kaolin birlikte kullanıldıklarında, linkomisinin gastrointestinal 
emilimini %90 oranında azaltmaktadır. Bu durum linkomisinin plazma konsantrasyonunu 
düşürmektedir. Her iki ilacın birlikte kullanılmasının gerekli olduğu durumlarda, hastaların 
kaolini linkomisinden 2 saat önce kullanması önerilir.  
 
LİNKOMİSİN MENARİNİ  nöromusküler bloke edici etkisi gösterilmiştir. Bu nedenle 
tubokürarin, pankuroniyum gibi nöromusküler bloke edici ilaçların etkisini artırabilir. 
Linkomisin, bu tür  
ilaçları kullanan hastalarda dikkatle kullanılmalıdır.  
Difenoksilat gibi bağırsak stazına  yol açan ilaçlardan kaçınılmalıdır.  
 
Özel popülasyonlara ilişkin ek bilgiler  
Linkomisin hidroklorür ile yapılan çalışmalarda klinik olarak anlamlı farmakokinetik ilaç -ilaç 
etkileşimi görülmemiştir.  
 
Pediyatrik popülasyon:  
Pediyatrik popülasyona ilişkin he rhangi bir etkileşim çalışması tespit edilmemiştir.  
 
4.6. Gebelik ve laktasyon  
 
Genel tavsiye  
Gebelik Kategorisi: C.  
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
 
Çocuk doğurma potansiyeli bulunan kadınlarda ve doğum kontrolü  (kontrasepsiyon)  
uygulayanlarda ilacın kullanımı yönünden bir öneri bulunmamaktadır.  
 
Gebelik dönemi:  
LİNKOMİSİN MENARİNİ 'nin gebelerde kullanımı ile ilgili yeterli ve kontrollü çalışma yoktur. 
Hayvanlar üzerinde yapılan çalışmalar, gebelik /ve -veya/ emb riyonal/fetal gelişim /ve -veya/                       
doğum /ve -veya/ doğum sonrası gelişim üzerindeki etkiler bakımından yetersizdir. İnsanlara 
yönelik potansiyel risk bilinmemektedir. LİNKOMİSİN MENARİNİ  koruyucu olarak benzil 
alkol içerir. Benzil alkol plasentaya geçebilir. İçeriğindeki benzil alkol nedeni ile gebeyseniz 7 
 hekiminize veya eczacınıza danışınız. Bunun nedeni vücudunuzda büyük miktarlarda benzil 
alkolün birikmesi ve metabolik   asidoz olarak adlandırılan yan etkilere neden olabilmesidir. 
LİNK OMİSİN MENARİNİ  gerekli olmadıkça gebelik döneminde kullanılmamalıdır.  
 
 
 
 
Laktasyon dönemi:  
LİNKOMİSİN MENARİNİ 'nin anne sütüne geçtiği söylenmiştir, emzirilen bebeklerde ciddi yan 
etkilere neden olabileceğinden, emzirme veya LİNKOMİSİN MENARİNİ  tedavisinin kesilmesi 
kararı verilmelidir.  
 
İçeriğindeki benzil alkol nedeni ile emziriyorsanız hekiminize veya eczacınıza danışınız.   Bunun 
nedeni vücudunuzda büyük miktarlarda benzil alkolün birikmesi ve metabolik  asidoz olarak 
adlandırılan yan etkile re neden olabilmesidir.  
 
Üreme yeteneği/ Fertilite:  
Sıçanlarda, günde 300 mg/kg’a kadar çıkan dozlarda (insanlar için önerilen mg/m2 esaslı en 
yüksek dozun yaklaşık 0,36 katı) yapılan fertilite çalışmalarında, üreme üzerine herhangi bir etki 
gözlenmemiştir . 
 
4.7. Araç ve makine kullanımı üzerindeki etkiler:  
 
Araç ve makine kullanma üzerine bilinen bir etkisi bulunmamaktadır.  
 
4.8. İstenmeyen etkiler:  
 
Linkomisin ile gözlemlenen etkiler genellikle doz veya konsantrasyona bağlıdır.  
 
İstenmeyen etkiler sistem -organ sınıfı ve sıklık gruplandırmasına göre şu esaslar kullanılarak 
sıralandırılmaktadır: çok yaygın (≥1/10); yaygın (≥1/100 ila <1/10); yaygın olmayan (≥1/1.000 
ila <1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki 
verilerden hareketle tahmin edilemiyor).  
 
Enfeksiyonlar ve enfestasyonlar  
Yaygın olmayan: Vajinal enfeksiyon  
Bilinmiyor: Psödomembranöz kolit, Clostridioides difficile ’ye bağlı kolit (Bkz. Bölüm 4.4)  
 
Kan ve lenf sistemi hastalıkları:  
Biinmiyor: Pansitopeni, a granülositoz, aplastik anemi, lökopeni, nötropeni, trombositopenik 
purpura  
 
Bağışıklık sistemi hastalıkları:  
Bilinmiyor: Anafilaktik reaksiyon (Bkz. Bölüm 4.4), anjiyoödem, serum hastalığı  
 
 
Sinir sistemi hastalıkları:  
Bilinmiyor: Baş ağrısı, baş dönmesi, somnolans  8 
  
Kulak ve iç kulak hastalıkları:  
Bilinmiyor: Vertigo, kulak çınlaması  
 
Kardiyak hastalıkları:  
Bilinmiyor: Kardiyopulmoner arrest (Bkz. Bölüm 4.2)  
 
Vasküler hastalıklar:  
Bilinmiyor: Hipotansiyon (Bkz. Bölüm 4.2), tromboflebit†  
 
Gastrointestinal hastalıkları:  
Yaygın: Diyare, bulantı, kusma  
Bilinmiyor: Glossit, stomatit, karın ağrısı, karında rahatsızlık hissi, anal pruritus.  
 
Hepato -bilier hastalıkları:  
Bilinmiyor: sarılık ve karaciğer fonksiyon testlerinde bozulma, özellikle transaminazlarda 
yükselme  
 
Deri ve deri altı doku hastalıkları:  
Yaygın olmayan: Döküntü, ürtiker  
Seyrek: Pruritus  
Bilinmiyor: Toksik epidermal nekroliz, Stevens -Johnson sendromu, akut jeneralize 
ekzantematöz püstüloz, büllöz dermatit, eksfoliyatif dermatit, eritema multiforme  (Bkz. Bölüm 
4.4) 
 
Böbrek ve idrar yolu hastalıkları  
Bilinmiyor: Böbrek yetmezliği, oligüri, proteinüri, azotemi  
 
Genel bozukluklar ve uygulama bölgesine ilişkin hastalıklar:  
Bilinmiyor: Enjeksiyon yerinde steril apse oluşumu‡, sertleşme‡, ağrı‡ ve lokal tahriş‡  
 
* LİNKOMİSİN MENARİNİ ’nin renal hasar ile doğrudan ilişkisi saptanmamıştır.  
† Olay intravenöz uygulama ile raporlanmıştır.  
‡ İntramüsküler enjeksiyon ile raporlanmıştır.  
 
Şüpheli advers reaksiyonların raporlanması  
Ruhsatlandırma sonrası şüpheli il aç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi  (TÜFAM)’ne bildirmeleri gerekmektedir ( www.titck.gov.tr ; e-posta: 
tufam@titck.gov.tr ; tel: 0 800 314 00 08; faks: 0 312 218 35 99).  
 
4.9. Doz aşımı ve tedavisi:  
 
Aşırı doz ile ilgili deneyimler kısıtlıdır.  
LİNKOMİSİN MENARİNİ ’nin serum konsantrasyonları hemodiyaliz ve periton diyalizinden 
önemli  
ölçüde etkilenmez. Hemodializ ya da peritonaldializ ile linkomisin kandan yeteri kadar  9 
 ayrılamamaktadır.  
 
5. FARMAKOLOJİK ÖZELLİKLER:  
 
5.1. Farmakodinamik özellikler:  
 
Farmakoterapöt ik grup: Sistemik antibakteriyeller, linkozamidler  
ATC Kodu: J01FF02  
 
Linkomisin, mikroorganizmanın duyarlılığına ve antibiyotik konsantrasyonuna göre bakterisit ya 
da bakteriyostatik etki gösteren linkosamid grubu bir antibiyotiktir.  
 
Etki Mekanizması:  
Linkomisin, bakteriyel ribozomun 50S alt biriminin 23S RNA'sına bağlanarak bakteriyel protein 
sentezini inhibe eder. Linkomisin ağırlıklı olarak in vitro bakteriyostatiktir  
 
Direnç  
Klindamisin ve linkomisin arasında çapraz direnç gösterilmiştir. Direnç, ma krolidlere ve 
streptogramin B'ye (MLSB fenotipi) çapraz direnci belirleyebilen çoğunlukla 50S ribozomal alt 
birimin 23S RNA'sındaki spesifik nükleotitlerin metilasyonundan kaynaklanır. Bu 
organizmaların makrolide dirençli izolatları, D -bölgesi testi veya b aşka uygun bir yöntem 
kullanılarak linkomisin/klindamisine karşı indüklenebilir direnç bakımından test edilmelidir.  
 
Antimikrobiyal etkinlik  
Linkomisinin hem in vitro hem de klinik enfeksiyonlarda aşağıdaki bakterilerin çoğu suşuna 
karşı etkili olduğu göst erilmiştir:  
Staphylococcus aureus  
Streptococcus pneumoniae  
 
Aşağıdaki in vitro veriler mevcuttur, ancak bunların klinik önemi bilinmemektedir.  
 
Linkomisinin aşağıdaki mikroorganizmalara karşı in vitro etkili olduğu gösterilmiştir. Ancak, 
LİNKOMİSİN MENARİNİ ’nin bu organizmaların neden olduğu klinik enfeksiyonların 
tedavisindeki güvenliliği ve etkililiği, yeterli ve iyi kontrollü çalışmalarda kanıtlanmamıştır.  
 
Gram -pozitif bakteriler:  
Corynebacterium difteri  
Streptokok pyogenes  
Viridans grubu strepto koklar  
 
Anaerobik bakteriler:  
Klostridium tetani  
Clostridium perfringens  
 
5.2. Farmakokinetik Özellikler:  
 
Genel özellikler:  
Emilim:  10 
 600 mg’lık tek bir dozun intramusküler yoldan verilmesinden yarım saat; ya da bir saat sonra, 
serumda en yüksek antibiyotik  düzeyleri elde edilir (11,6 mikrogram/mL). En duyarlı gram -
pozitif organizmalarda 17 - 20 saate kadar bu terapötik seviye sürdürülür.  
 
600 mg linkomisin, 2 saat içinde intravenöz infüzyon şeklinde verildiğinde, serumda en yüksek 
antibiyotik düzeyi (15,9 mi krogram/mL) elde edilir ve en duyarlı gram pozitif organizmalar için 
14 saat boyunca terapötik seviye sağlanır.  
 
Dağılım:  
Doku dağılım çalışmaları, safranın önemli bir atılım yolu olduğunu göstermektedir. Vücut 
dokularının çoğunda kayda değer konsantrasyon lar gösterilmiştir. Linkomisin beyin -omurilik 
sıvısına (BOS) yayılıyor gibi görünse de, BOS'taki linkomisin konsantrasyonları menenjit 
tedavisi için yetersiz görünmektedir.  
 
Biyotransformasyon:  
LİNKOMİSİN MENARİNİ  karaciğerde metabolize olur.  
 
Eliminasyon:  
Karaciğerde metabolize olan LİNKOMİSİN MENARİNİ ’nin yarılanma ömrü 5.4 ±1 saattir. 
Karaciğer ve/veya böbrek fonksiyonlarının bozuk olması, bu sürenin uzamasına yol açabilir.  
Bu nedenle karaciğer ya da böbrek fonksiyon bozukluğu olan hastalarda, LİNKOMİSİN  
MENARİNİ  uygulama sıklığının azaltılması göz önünde bulundurulmalıdır.  
 
İntramusküler yoldan verilen 600 mg’lık LİNKOMİSİN MENARİNİ ’nin %1,8 -24,8’i (ortalama 
%17,3’ü) idrarla atılır. Aynı doz, 2 saat içinde intravenöz olarak verildiğinde, idrarda saptanan  
mikrobiyolojik olarak aktif bileşiğin miktarı verilen dozun %4,9 -30,3’ü (ortalama %13,8) 
kadardır. LİNKOMİSİN MENARİNİ , plazmadan hemodiyaliz ya da periton diyaliziyle 
uzaklaştırılamaz.  
 
Doğrusallık / Doğrusal olmayan durum:  
Veri mevcut değil.  
 
5.3. Klini k öncesi güvenlilik verileri  
 
Linkomisinin karsinojenik potansiyeli değerlendirilmemiştir.  
 
Linkomisinin, Ames Salmonella geri dönüşüm tayini veya V79 Çin hamster akciğer hücrelerinin 
HGPRT lokusunda mutajenik etkili olmadığı bulunmuştur. Alkali elüsyonu i le ölçüldüğü üzere 
V79 Çin hamster DNA diziliminde kırılmaya veya insan lenfosit hücre kültüründe kromozomal 
anormalliklere neden olmaz. İn vivo ; linkomisin hem sıçan hem de fare mikronukleus 
tayinlerinde negatif bulunmuştur ve erkek Drosophila yavrularınd a cinsiyet il bağlantılı resesif 
letal mutasyonları uyarmamıştır. Ancak, linkomisin yeni izole edilmiş sıçan hepatositlerinde 
programlanmamış DNA sentezine neden olmuştur.  
 
300 mg/kg dozda oral linkomisin verilen erkek ve dişi sıçanlarda fertilite bozukluğ u 
gözlenmemiştir (mg/m2 olarak önerilen yüksek insan dozunun 0.36 katı).  
 11 
 Linkomisinin 1000 mg/kg’a kadar oral dozları kullanılarak üreme çalışmaları yapılmış (mg/m2 
olarak önerilen yüksek insan dozunun 1.2 katı) ve doğumdan sütten kesmeye kadar yavruların  
sağkalımı üzerine herhangi bir yan etki göstermemiştir.  
 
6. FARMASÖTİK ÖZELLİKLER  
 
6.1. Yardımcı maddelerin listesi  
Benzil alkol, Enjeksiyonluk su, Sodyum hidroksit  
 
 
6.2. Geçimsizlikler:  
 
LİNKOMİSİN MENARİNİ  steril solüsyonu, aşağıdaki çözeltiler ile en az 24 saat herhangi bir 
geçimsizlik göstermez:  
● %5 dekstroz çözeltisi  
● %10 dekstroz çözeltisi  
● %5 dekstroz ve %0.9 sodyum klorür çözeltisi  
● %10 dekstroz ve %0.9 sodyum klorür çözeltisi  
● İzotonik NaCl de %5 ve %10’luk dekstroz çözeltisi  
● Ringer solüsyonu  
● 1/6 M sodyum laktat çözeltisi  
● %6’lık salinde dekstran çözeltisi  
 
LİNKOMİSİN MENARİNİ  steril solüsyonu, aşağıdaki vitamin ve antibiyotikleri genellikle 
kullanılan konsantrasyonlarda içeren enjeksiyon çözeltilerinde, en az 24 saat, herhangi bir 
fiziksel geçimsizli k göstermez.  
● B vitamini kompleksi ya da askorbik asit içeren B vitamini kompleksi,  
● Penisilin G sodyum (4 saat süreyle)  
● Sefalotin  
● Tetrasiklin hidroklorür  
● Sefaloridin  
● Kolestimetat (4 saat süreyle)  
● Ampisilin  
● Metisilin  
● Kloramfenikol  
● Polimiksin B sülfat  
 
İlaç karışımının geçimsizlik ve stabilite süresi, yoğunluklara ve diğer koşullara bağlı olarak 
değişebilir.  
Bu geçimsizlik tanımlamaları, tümüyle fizikseldir. Kimyasal değildir. Bu kombinasyonlarla 
birlikte güvenlilik ve etkinlik açısından klinik değerlendirmes i yapılmamıştır.  
LİNKOMİSİN MENARİNİ , novobiyosin, fenitoin ve kanamisin ile fiziksel geçimsizlik gösterir.  
 
6.3. Raf ömrü  
 
36 ay.  
 
6.4. Saklamaya yönelik özel tedbirler  30°C altındaki oda sıcaklığında saklanmalıdır. 
Çocukların göremeyeceği, erişemeyeceği yerlerde ve ambalajında saklayınız. 
6.5. Ambalajın niteliği ve içeriği: 
LİNKOMİSİN MENARİNİ: 600 mg'lık, 2 mL çözelti içeren 1 ampullük ambalajlarda. 
6.6. Beşeri tıbbi üründen arta kalan maddelerin imhası ve diğer özel önlemler:  
Kullanılmamı ş olan ürünler ya da atı k materyalle r ‘Tıbbi Atıkların Kontr olü Yönetmeliği ’ ve 
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir. 
7. RUHSAT SAHİBİ:
Menarini Sağlık ve İlaç Sanayi Ticaret A.Ş. 
Maslak Mah. Sümer Sok. No: 4  
Maslak Office Building Kat: 7-8  
34485 Maslak, Sarıyer/İstanbul  
Tel.: (212) 467 11 11 
Fax: (212) 467 12 12 
8. RUHSAT NUMARASI:
104/94 
9. İLK RUHSAT TARİHİ  / RUHSAT YENİLEME TARİHİ:
İlk ruhsat tarihi:  08.06.1970 
Ruhsa t yenileme tarihi: 04.11.2002 
10. KÜB’ÜN YENİLENME TARİHİ
12 