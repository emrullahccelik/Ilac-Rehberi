KISA ÜRÜN BİLGİSİ
1. BEŞERİ TIBBİ ÜRÜNÜN ADI
CODACTİV FORT 22,5 mg / 5 mL şurup
2. KALİTATİF VE KANTİTATİF BİLEŞİM
Etkin madde: Her 5 mL şurup, 22,5 mg butamirat sitrat (4,5mg/ mL) içerir.
Yardımcı maddeler:
Gliserol 500 mg/5 mL
Sorbitol 2500 mg/5 mL
Sodyum sitrat dihidrat 17 mg/5 mL
Propilen glikol 1750 mg/5 mL
Sodyum benzoat 17,5 mg/5 mL
Yardımcı maddeler için 6.1'e bakınız.
3. FARMASÖTİK FORM
Şurup
Berrak renksiz çözelti
4. KLİNİK ÖZELLİKLER
4.1. Terapötik endikasyonlar
• Çeşitli nedenlerden kaynaklı öksürüğün semptomatik tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
6-12 yaş arasındaki çocuklarda (6 ve 12 yaş dahil) : Günde 2 defa 5 mL (22,5 mg)
12 yaş üzeri ergenlerde (adolesanlarda) : Günde 3 defa 5 mL (22,5 mg)
Yetişkinlerde : Günde 4 defa 5 mL (22,5 mg)
Doktor tarafından reçete edilmediği sürece, maksimum tedavi süresi 7 gündür (bkz. Bölüm
4.4.). Etkinlik için gerekli en düşük doz, en kısa tedavi süresi için kullanılmalıdır.
Uygulama şekli:
Oral yoldan kullanılır.
Ölçek her kullanımda yıkanıp kurulanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
CODACTİV FORT'un böbrek ve karaciğer yetmezliği olan hastalarda araştırılmamıştır.
Pediyatrik popülasyon:
CODACTİV FORT’un 3 yaşın altındaki çocuklarda kullanımı kontrendikedir. 6 yaşın
altındaki çocuklarda kullanımı önerilmez.
Geriyatrik popülasyon:
1 / 6CODACTİV FORT'un yaşlı hastalarda kullanımı araştırılmamıştır.
4.3.Kontrendikasyonlar
Butamirat sitrata veya CODACTİV FORT’un diğer bileşenlerine karşı aşırı duyarlılığı olduğu
bilinen kişilerde kontrendikedir.
3 yaşın altında kullanımı kontrendikedir.
4.4.Özel kullanım uyarıları ve önlemleri
Öksürük refleksi butamirat tarafından inhibe edildiğinden, ekspektoranların eşzamanlı
kullanımı, mukusun solunum sisteminde birikmesine neden olabilir ki bu durum bronkospazm
ve havayolu infeksiyonu riskini artırır. Bu nedenle CODACTİV FORT’un ekspektoranlarla
eşzamanlı kullanımından kaçınılmalıdır.
6 yaşın altında kullanımı önerilmez.
Öksürüğün kötüleştiği ya da 7 günden daha uzun sürdüğü ve/veya ateş ya da inatçı baş
ağrısının eşlik ettiği hastalarda, altında yatan nedenlerin değerlendirilmesi için bir doktor veya
eczacıya danışılmalıdır.
CODACTİV FORT, yardımcı madde olarak sorbitol içerir. Nadir kalıtımsal fruktoz intolerans
problemi olan hastaların bu ilacı kullanmamaları gerekir. Sorbitol gastrointestinal rahatsızlık
ve hafif laksatif etkiye neden olabilir.
CODACTİV FORT, 5 mL 'lik dozunda 10 g'dan daha az gliserin içerir. Gliserin'e karşı
herhangi bir etki beklenmez.
Bu tıbbi ürün her 5 mL 'sinde 17,50 mg sodyum sitrat dihidrat ve 5 mg sodyum benzoat ihtiva
eder. Bu durum, kontrollü sodyum diyetinde olan hastalar için göz önünde bulundurulmalıdır.
İçeriğinde propilen glikol bulunmaktadır ancak dozu nedeniyle herhangi bir uyarı
gerekmemektedir
4.5.Diğer tıbbi ürünler ile etkileşimler ve diğer etkileşim şekilleri
Eşzamanlı olarak ekspektoran uygulanmasından kaçınılmalıdır (bkz. Bölüm 4.4.).
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyona ilişkin herhangi bir etkileşim çalışması bulunmamaktadır.
4.6.Gebelik ve laktasyon
Genel tavsiye
Gebelik kategorisi : C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Butamirat sitratın fetüs ve yenidoğan etkileri tam olarak bilinmediğinden ilacı kullanmak
zorunda olanlar uygun bir doğum kontrol yöntemiyle gebelikten korunmalıdır.
2 / 6Gebelik dönemi
Butamirat sitrat için gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz. Bölüm
5.3.). İnsanlara yönelik potansiyel risk bilinmemektedir.
Gebeliğin ilk 3 ayı süresince CODACTİV FORT kullanımından kaçınılmalıdır.
Gebeliğin ilk 3 ayından sonra CODACTİV FORT ancak doktor tarafından kesin gereklilik
görülürse kullanılmalıdır.
Laktasyon dönemi
Butamirat sitratın ve/veya metabolitlerinin insan sütüyle atılıp atılmadığı bilinmemektedir.
Emzirmenin durdurulup durdurulmayacağına ya da CODACTİV FORT tedavisinin
durdurulup durdurulmayacağına / tedaviden kaçınılıp, kaçınılmayacağına ilişkin karar
verilirken, emzirmenin çocuk açısından faydası ve CODACTİV FORT tedavisinin emziren
anne açısından faydası dikkate alınmalıdır.
Üreme yeteneği / Fertilite
Üreme toksisitesi ile ilgili çalışmalarda güvenliliğe dair bir risk gözlenmemiştir (bkz. Bölüm
5.3.).
4.7. Araç ve makine kullanımı üzerindeki etkiler
CODACTİV FORT nadir durumlarda uyku haline neden olabilir. Bu nedenle araç ve makine
kullanımı üzerine minör etkisi olabilir. Araç veya diğer dikkat gerektiren işler yapılırken (ör.
makine kullanımı) dikkatli olunmalıdır.
4.8. İstenmeyen etkiler
İstenmeyen etkilerin sıklık sıralaması aşağıdaki gibidir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Sinir sistemi hastalıkları
Seyrek: Uyku hali
Gastrointestinal hastalıklar
Seyrek: Bulantı, ishal
Deri ve deri altı doku hastalıkları
Seyrek: Ürtiker
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta:tufam@titck.gov.tr: tel:0 800 314 00 08; faks: 0 312 218 35 99).
4.9. Doz aşımı ve tedavisi
Aşırı dozda CODACTİV FORT alınması halinde şu belirtiler görülebilir: uyku hali, bulantı,
kusma, ishal, sersemlik ve hipotansiyon.
3 / 6Tedavi
İlave tedavi, klinik olarak belirtildiği gibi veya mümkün olduğunda ulusal zehir merkezi
tarafından önerildiği şekilde yapılmalıdır. Bilinen spesifik bir antidotu yoktur. Doz aşımı
durumunda gerektiğinde uygun izleme ile destekleyici bir tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Öksürük baskılayıcı diğer ilaçlar
ATC kodu: R05DB13
Etki mekanizması
CODACTİV FORT etkin maddesi butamirat sitrat, opioid olmayan bir öksürük baskılayıcıdır.
Etkin maddenin santral etkili olduğu düşünülmektedir. Bununla birlikte etki mekanizması tam
olarak bilinmemektedir. Butamirat sitrat, solunum fonksiyonlarını kolaylaştıran, non-spesifik
antikolinerjik ve bronkospazmolitik etkilere sahiptir.
Alımda şurup, gliserolün nemlendirme özelliği ile tahriş olmuş boğazı kaplar ve yatıştırmaya
yardımcı olabilir.
5.2. Farmakokinetik özellikler
Genel özellikler
Emilim:
Eldeki verilere dayanılarak, butamirat oral alımını takiben iyi ve hızla emilir ve fenil-2-butirik
asit ve dietilaminoetoksietanole hidrolize olur. Besin alımının etkisi araştırılmamıştır. 2-
fenilbutirik asit ve dietilaminoetoksi etanol'e maruziyet 22,5 mg - 90 mg doz aralığında
tamamen orantılıdır.
Butamirat 22,5 mg, 45 mg, 67,5 mg ve 90 mg dozların uygulamasının 5-10. dakikaları içinde
kanda, ölçülebilir konsantrasyonlarda tespit edilmektedir. Tüm dozlar için maksimum plazma
konsantrasyonlarına 1 saat içinde, 90 mg için 16,1 nanogram/ mL ortalama değerle
ulaşılmaktadır.
Başlıca metabolit olan fenil-2-butirik asitin, 90 mg (3.052 nanogram/ mL) uygulanmasını
takiben ortalama maksimum plazma konsantrasyonuna yaklaşık 1,5 saat sonra ulaşılır. 90 mg
(160 nanogram/ mL uygulamasını takiben dietil-aminoetoksietanolün ortalama plazma
konsantrasyonuna 0,67 saat içinde ulaştığı gözlenmiştir.
Dağılım:
Butamirat sitrat, yüksek oranda proteinlere bağlanmasının yanında, 81-112 L (kg olarak vücut
ağırlığına göre) arasında, geniş bir dağılım hacmine sahiptir. 2-fenilbutirik asit tüm dozlarda
(22,5 - 90 mg) yüksek oranda (%89,3 - 91,6) plazma proteinlerine bağlanır. Dietilaminoetoksi
etanol bir derece (%28,8 - 45,7) proteinlere bağlanma gösterir. Butamiratın plasentayı geçip
geçmediği veya süt ile atılıp atılmadığı bilinmemektedir.
Biyotransformasyon:
Butamirat sitratın, temel olarak fenil-2-butirik asit ve dietilaminoetoksietanole hidrolizi 5
dakika içinde ölçülebilir konsantrasyonlara ulaşacak şekilde hızla gerçekleşir. Çeşitli türler
üzerinde yapılan çalışmalara dayanılarak, her iki ana metabolitin de öksürük rahatlatıcı
4 / 6etkileri olduğu varsayılmaktadır. Dietilaminoetoksietanol ile ilgili insanlardan elde edilen veri
yoktur.
Fenil-2-butirik asit, ayrıca para pozisyonunda hidroksilasyon yoluyla kısmi
biyotransformasyona uğrar.
Eliminasyon:
24 saat sonra, temel metabolitler (%77) 2-fenilbutirik asit ve parahidroksi 2-fenilbutirik asittir.
2-fenilbutirik asit, dietilaminoetoksietanol ve parahidroksi 2-fenilbutirik asit atılımı başlıca
böbrekler yoluyla gerçekleşir. Üriner 2-fenilbutirik asit konjugat düzeyleri plazmadan çok
daha yüksektir. Butamirat sitrat üre içinde 48 saate kadar tespit edilebilir ve 96 saatlik
numuneleme periyodunda üre içinde atılan butamirat miktarı 22,5 mg, 45 mg, 67,5 mg ve 90
mg dozlarda sırasıyla %0,02, %0,02, %0,03 ve %0,03'tür. Butamirat sitratın, butamirata ya da
konjuge olmamış 2-fenilbutirik aside kıyasla önemli bir yüzdesi dietilaminoetoksietanol
olarak üre içinde atılır. 2-fenilbutirik asit, butamirat ve dietilaminoetoksietanol için ölçülen
eliminasyon yarı ömrü sırasıyla 23,26-24,42, 1,48-1,93 ve 2,72-2,90 saattir.
Hastalardaki karakteristik özellikler
Karaciğer veya böbrek fonksiyon bozukluklarının butamiratın farmakokinetik parametreleri
üzerine etkisi bilinmemektedir.
5.3. Klinik öncesi güvenlilik verileri
Butamirat için, önerilen dozlarda ve kullanımda klinik olmayan güvenlilik datası, uygun
bulguları ortaya çıkarmamıştır.
Karsinojenez ve mutajenez
Butamirat için, karsinojenite datası mevcut olmamakla birlikte in-vitro ve in-vivo
genotoksisite datası genotoksik potansiyeli olduğunu göstermemektedir.
Üreme toksisitesi
Sıçanlarda ve tavşanlarda yapılan çalışmalarda üreme veya gelişimsel toksisite kanıtı
görülmemiş olmasına rağmen, gebeliğin 6 ila 18. günlerinde maksimum klinik dozda,
yaklaşık 2,3-, 4,6- ya da 18,5 kat daha fazla (insan eşdeğer dozu baz alındığında) oral doz alan
tavşanlarda tedaviye bağlı maternal ölümler gözlenmiştir.
6. FARMASÖTİK ÖZELLİKLER
6.1. Yardımcı maddelerin listesi
Gliserol
Sorbitol
Sitrik asit monohidrat
Sodyum sitrat dihidrat
Propilen glikol
Sodyum benzoat
Sukraloz
Frambuaz aroması
Tutti frutti
Bitter mask flavour
Saf su
6.2. Geçimsizlikler
Bilinen herhangi bir geçimsizliği bulunmamaktadır.
5 / 66.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında ve ışıktan koruyarak saklayınız.
6.5. Ambalajın niteliği ve içeriği
Kutuda, 100 mL 'lik amber renkli Tip 3 cam şişe ve PE contalı kapaktan oluşan şuruptur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıkların Kontrolü Yönetmeliği"ne uygun olarak imha edilmelidir.
7. RUHSAT SAHİBİ
Humanis Sağlık A.Ş.
Maslak/Sarıyer/İstanbul
8. RUHSAT NUMARASI
2016/949
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 15.05.2023
Ruhsat yenileme tarihi:
10. KÜB'ÜN YENİLENME TARİHİ
6 / 6