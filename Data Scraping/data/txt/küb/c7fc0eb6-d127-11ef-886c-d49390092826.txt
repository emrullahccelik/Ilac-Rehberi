KISA ÜRÜN BİLGİSİ
1. BEŞERİ TIBBİ ÜRÜNÜN ADI
®
FERMENTO enterik kaplı pellet içeren kapsül
2. KALİTATİF VE KANTİTATİF BİLEŞİM
Etkin madde:
1 kapsülde;
Pankreatin (domuz pankreası kaynaklı)
(Aşağıdaki enzimatik aktivitelere eşdeğer)
Lipaz 8.000 FIP ünite
Amilaz 8.100 FIP ünite
Proteaz 500 FIP ünite
Dimetikon 80 mg
Yardımcı madde(ler):
% 96 etanol*
*Bitmiş ürün içeriğinde yer almamaktadır.
Yardımcı maddeler için 6.1’e bakınız.
3. FARMASÖTİK FORM
Sarı başlık, transparan gövde içerisinde açık kahverengimsi yuvarlak granüller ve beyaz
enterik kaplı pelletler içeren kapsül.
4. KLİNİK ÖZELLİKLER
4.1. Terapötik endikasyonlar
- Pankreasın fonksiyon bozuklukları, örneğin; pankreatit, achlia gastrica, safra kesesi ve
karaciğer hastalıklarından ileri gelen sindirim bozuklukları,
- Mide - bağırsak hastalıkları ve ameliyatlarından sonra ortaya çıkan sindirim
bozuklukları ve meteorizm (gaz),
- Yemek sonrası şişkinlik ve geğirmelere yol açan dolgunluk hissi, gaz şikayetleri ve
sindirim yetersizlikleri,
- Karın bölgesinin radyolojik tetkiklerinden önce mide – bağırsak kanalındaki gazların
1giderilmesi amacıyla kullanılır.
4.2. Pozoloji ve uygulama şekli
®
FERMENTO doktor tarafından başka şekilde tavsiye edilmediği takdirde, yemeklerle
beraber kullanılmalıdır.
Pozoloji/uygulama sıklığı ve süresi:
1-2 kapsül alınmalıdır. Röntgen çekimleri sırasında, gaz bulunmaması için çekimden önce 2
gün, günde 3-4 kere 2 kapsül ve çekim günü sabah aç olarak 2 kapsül alınmalıdır.
Özel popülasyonlara ilişkin ek bilgiler:
Böbrek/ Karaciğer yetmezliği:
Uygulanabilir değildir.
Pediyatrik popülasyon:
Erişkinlerle aynı şekilde kullanılabilir.
Geriyatrik popülasyon:
Erişkinlerle aynı şekilde kullanılabilir.
4.3. Kontrendikasyonlar
Bileşimindeki maddelere karşı aşırı hassasiyeti olan kimselerde ve akut pankreatitin
başlangıç döneminde kontrendikedir.
Yüksek bilirubin değerli karaciğer bozukluklarında, safra yollarının tıkanıklıklarında, safra
ampiyemi, karaciğer koması ve bağırsak düğümlenmelerinde kullanılmamalıdır.
4.4. Özel kullanım uyarıları ve önlemleri
Aşırı duyarlık oluştuğunda ilaç kesilmeli ve semptomatik olarak tedavi edilmelidir.
®
FERMENTO ezilmeden ve çiğnenmeden bir bardak su ile birlikte alınmalıdır.
Yüksek dozlarda pankreatin preparatları kullanan kistik fibrozlu hastalarda ileo–çekum ve
kalın bağırsak daralmasına (fibröz kolonopati) rastlanmıştır. Vaka kontrol çalışmalarında
®
FERMENTO ve fibröz kolonopati oluşumu arasında ilişki gösterilmemiştir. Önlem
olarak, olağan dışı abdominal semptomlar ya da abdominal semptomlardaki değişiklikler
2özellikle 10.000 ünite/kg/gün’den fazla lipaz kullanan hastalarda fibröz kolonopati riskine
karşı tıbbi olarak değerlendirilmelidir.
4.5. Diğer tıbbi ürünler ile etkileşimler ve diğer etkileşim şekilleri
Antiasitler, dimetikonun gaz giderici etkisini etkileyebilirler. Pankreas enzimlerini içeren
preparatların akarboz ile birlikte kullanımı akarbozun etkisini azaltabilir.
Famotidin, simetidin, ranitidin, nizatidin, grubu antiasitlerin gastrik pH’ı arttırmaları
dolayısıyla, birlikte kullanıldıklarında oral pankreatik enzimlerin etkilerini arttırabilirler. Bu
®
durumda FERMENTO kapsülün daha düşük dozda alınması gerekebilir. Pankreas
enzimleri folik asidin emilimini etkileyebileceklerinden uzun süreli kullanımlarda folik asit
takviyesi gerekebilir.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Uygulanabilir değildir.
Gebelik dönemi
®
FERMENTO için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. bölüm 5.3). Gebe kadınlara verilirken tedbirli olunmalıdır.
Laktasyon dönemi
Hayvan çalışmaları emziren kadınlarda pankreatik enzimlerin sistemik dolaşıma
geçmediğini gösterdiğinden anne sütü alan çocuklarda herhangi bir etki beklenmez.
Laktasyon döneminde pankreatik enzimler kullanılabilir.
®
Hamilelik veya laktasyon sırasında gerekli olduğunda FERMENTO , gerekli besinsel
desteğin sağlanmasına yetecek dozda kullanılabilir.
3Üreme yeteneği/Fertilite
Uygulanabilir değildir.
4.7. Araç ve makine kullanımı üzerindeki etkiler
®
FERMENTO ’nun araç ve makine kullanma yeteneklerini ve dikkati azaltıcı bir etkisi
bildirilmemiştir.
4.8. İstenmeyen etkiler
Klinik çalışmalarda, pankreas ekzokrin yetersizlik, kistik fibroz, kronik pankreatit ve
pankreas cerrahisi olan altı yüzden fazla hastada en sık gözlenen istenmeyen etkiler
gastrointestinal şikayetler şeklinde olup hafif veya orta düzeyde gerçekleşmiştir.
Rapor edilen istenmeyen etkiler aşağıdaki sıklık derecesine göre listelenmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Gastrointestinal bozukluklar
Çok yaygın: Plaseboyla benzer veya daha düşük oranda karın ağrısı vakaları gözlenmiştir.
Yaygın: Bulantı, kusma, abdominal distansiyon, konstipasyon veya diyare. Gastrointestinal
bozukluklar esas olarak altta yatan hastalıkla ilişkilidir.
Genel bozukluklar
Yaygın olmayan: Deri döküntüsü gibi alerjik tipte reaksiyonlar bildirilmektedir.
Dimetikon alımına bağlı bir yan etki bildirilmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr e-
posta: tufam@titck.gov.tr; tel: 0 800 314 00 08; faks: 0 312 218 35 99).
44.9. Doz aşımı ve tedavisi
Pankreatinin çok yüksek dozları hiperürikozüri ve hiperürisemiye yol açabilir. Toksisitesi
düşük olduğu için doz aşımı halinde toksik bir etki beklenmez. Hastanın gastrointestinal
sisteminde irritasyon olup olmadığı, olası bir aşırı hassasiyet durumu, kanda ve idrarda ürik
asit artışı izlenmelidir. Büyük miktarlarda alındığında dilüsyon tedavisi uygulanabilir.
Kusturma ve aktif karbon kullanımı kontrendike değildir. Seyreltme tedavisinde hastaya
derhal 120 – 240 ml su verilmelidir (çocuklarda 15 ml/kg’i geçmemelidir).
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Dijestif Enzim Preparatları
ATC Kodu: A09AA
®
FERMENTO , bileşiminde proteolitik, amilolitik ve lipolitik enzimlerle beraber gaz
giderici özelliklere sahip dimetikon ihtiva etmektedir.
Sindirim enzim yetersizliğinin görüldüğü, bağırsak, safra kesesi, karaciğer ve pankreas
fonksiyon bozukluklarında, ya da değişik ve aşırı miktarda yemek yenmesi sonucunda,
dolgunluk hissi, gaz, geğirme, gibi şikayetler ortaya çıkmaktadır.
®
FERMENTO ’nun bileşiminde bulunan lipaz, proteaz ve amilaz enzimleri gıdalar ile
alınan yağ, protein ve karbonhidratların sindirim fizyolojisine uygun olarak sindirilmesine
®
katkıda bulunarak, sindirimin normal biçimde gerçekleşmesini sağlar. FERMENTO ’nun
içerdiği dimetikon ise mide - bağırsak kanalındaki gazların yüzey gerilimini düşürerek, bir
araya gelmelerini ve fizyolojik yollardan (yellenme ve geğirme gibi) kolayca dışarı
atılabilmelerini sağlar. Böylece mide - bağırsakta aşırı gaz toplanması ve gerginlik hissi
(şişkinlik) ortadan kalkar. Dimetikon fizyolojik olarak inert bir maddedir ve hiçbir
toksisitesine rastlanmamıştır. Oral yolla uygulanışından sonra hiçbir değişime uğramadan
dışkıyla itrah edilir.
®
FERMENTO içerisindeki mikrogranüller mide asidine dayanıklı olmasını sağlayacak
şekilde enterik kaplıdırlar. Bu şekilde pankreas enzimleri besinler ile birlikte aktivitelerini
kaybetmeden, fizyolojik sindirimde etkili olacakları onikiparmak bağırsağına geçerler.
İnce bağırsağın alkali ortamında kapsülleri kaplayan tabaka çözünür ve biyolojik olarak
aktif enzimlerin yüksek oranda ortama ulaşması sağlanır.
55.2. Farmakokinetik özellikler
İçeriğindeki enzimler gastrointestinal yolda lokal olarak etki gösterdiğinden farmakokinetik
bilgi bulunmamaktadır. Enzimler işlev gördükten sonra kendileri de bağırsakta sindirilirler.
Genel özellikler
Eliminasyon:
Dimetikon oral yolla uygulanışından sonra hiçbir değişime uğramadan dışkıyla itrah edilir.
5.3. Klinik öncesi güvenlilik verileri
Uygulanabilir değildir.
6. FARMASÖTİK ÖZELLİKLER
6.1.Yardımcı maddelerin listesi
Povidon
PEG 4000
Selülozasetat fitalat
Şellak
Magnezyum Stearat
Talk
Dietilftalat
Saflaştırılmış silika
Nötr Pellet
%96 Etanol*
Aseton*
İzopropil Alkol*
Sarı demir oksit
Titanyum dioksit
Jelatin (sığır kaynaklı)
*Bitmiş ürün içeriğinde yer almamaktadır.
6.2. Geçimsizlikler
Herhangi bir bilinen geçimsizliği yoktur.
66.3. Raf ömrü
Raf ömrü 24 aydır.
6.4. Saklamaya yönelik özel tedbirler
25°C altında (oda sıcaklığında) saklanmalıdır.
6.5. Ambalajin niteliği ve içeriği
PVC/Alu blisterde karton kutuda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmeliği”ne uygun olarak imha
edilmelidir.
7. RUHSAT SAHİBİ
Valpharma S.A. San Marino/İtalya lisansı ile;
ADEKA İlaç Sanayi ve Ticaret A.Ş.
55020-İlkadım/SAMSUN
8. RUHSAT NUMARASI(LARI)
195/72
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 19.10.2000
Ruhsat yenileme tarihi:
10. KÜB’ÜN YENİLENME TARİHİ
7