KISA ÜRÜN BİLGİSİ
1. BEŞERİ TIBBI ÜRÜNÜN ADI
BİZMOPEPTOL 525 mg / 30 ml Oral Süspansiyon
2. KALİTATİF VE KANTİTATİF BİLESİM
Etkin Madde
BİZMOPEPTOL’ün her ml’si, 17,5 mg Bizmut Subsalisilat içerir.
30 ml’lik doz, 525 mg Bizmut Subsalisilat içerir.
Yardımcı Maddeler
Yardımcı maddelerin listesi için bölüm 6.1 e bakınız.
3. FARMASÖTİK FORM
Oral Süspansiyon
Kırmızımsı-pembe renkli süspansiyon
4. KLİNİK ÖZELLİKLER
4.1 Terapötik endikasyonlar
Mide rahatsızlıkları ve yanması, hazımsızlık, bulantı, non-spesifik diyarenin semptomatik
tedavisinde endikedir. Seyahat diyaresinde koruyucu olarak kullanılır. Duedonal ülserli
hastalarda Helikobakter pilori eradikasyonunda çoklu tedavinin bir parçası olarak kullanılır.
4.2 Pozoloji ve uygulama şekli
Pozoloji:
Erişkinler ve 16 yaşından büyük çocuklar:
1 doz (30 ml)
Uygulama sıklığı ve süresi:
Bir doz 30 ml’dir.
 1 doz (30 ml veya 2 çorba kaşığı) eğer gerekirse yarım saatte ya da saatte bir
tekrarlanabilir. 1 çorba kaşığı 15 ml’dir.
 24 saatte 8 dozun (240 ml veya 16 çorba kaşığı) üzerinde kullanılmamalıdır.
 2 günden uzun olmamak kaydıyla diyare geçene kadar kullanılır.
1 / 10Uygulama şekli:
Sadece ağız yolundan kullanılır.
Kullanmadan önce şişe iyice çalkalanmalıdır.
Önerilen doz aşılmamalıdır.
Yemeklerden önce ve sonra kullanılabilir.
Diyareye eşlik eden sıvı kaybından korunmak için bol miktarda su içilmelidir.
Özel Popülasyonlara ilişkin ek bilgiler:
Böbrek/Karaciğer yetmezliği
Böbrek yetmezliği olan hastalarda kullanımından kaçınılmalıdır.
Pediyatrik popülasyon
Aspirin benzeri etken madde veya salisilat içeren ilaçlar nadir ama ciddi bir durum olan Reye
Sendromuna neden olabileceğinden 16 yaş altında kullanılması önerilmez.
Geriyatrik popülasyon
Doz ayarlamasına gereksinim yoktur.
Diyareye eşlik eden sıvı kaybından korunmak için bol miktarda su içirilmelidir.
4.3 Kontrendikasyonlar
 BİZMOPEPTOL formülasyonunda bulunan maddelere aşırı duyarlılığı olanlarda,
 Gribal hastalıklar veya suçiçeğine yakalanmış hastalarda,
 Reye Sendromu nedeniyle, aspirin ve diğer salisilatlara duyarlılığı olanlarda,
 Ciddi gastrointestinal kanama öyküsü olanlarda,
 Gebeliğin 3. trimesterinde,
 Pıhtılaşma bozukluğu olan hastalarda,
 16 yaşın altındaki çocuklarda kullanılmamalıdır.
4.4. Özel kullanım uyarıları ve önlemleri:
Aspirin ve diğer salisilatlara aşırı duyarlılığı olan veya aspirin ve diğer salisilat içeren ilaçları
kullanmakta olan hastaların bu ilacı kullanmamaları gerekir.
2 / 10BİZMOPEPTOL, salisilatlarla ilişkili olabileceği düşünülen çok nadir ancak ciddi bir durum
olan Reye Sendromuna neden olabileceği için, suçiçeği ya da grip benzeri semptomlara sahip
ya da bu hastalıkları yeni geçirmiş çocuklarda ve 16 yaşından küçük çocuklarda
kullanılmamalıdır. BİZMOPEPTOL kullanılırken, mide bulantısı veya kusma meydana
geliyorsa, doktora danışılıp Reye Sendromu ekarte edilmelidir.
Ülseriniz varsa, kanamanız varsa ya da dışkınız kanlı ve siyah ise BİZMOPEPTOL’ü
kullanmayınız.
İki günden uzun süren ishal veya belirtilerin kötüleşmesi, kulak çınlaması veya işitme kaybı
gibi ciddi belirtilerle seyreden durumlarda BİZMOPEPTOL kullanılmamalıdır.
BİZMOPEPTOL salisilat içermektedir, bu nedenle peptik ülser ve/veya gastrointestinal
kanama nedeniyle melenası olan hastaların BİZMOPEPTOL kullanması önerilmez.
Antikoagülasyon, gut, diyabet veya artrit için ilaç kullanan hastaların, BİZMOPEPTOL
kullanmadan önce bir doktora veya eczacıya danışmaları gerekmektedir.
Günlük önerilen maksimum doz aşılmamalı, doktor tavsiyesi olmadıkça 2 günden uzun süre
ile kullanılmamalıdır. Günlük önerilen maksimum dozun üzerinde ve/veya 2 günden uzun
kullanım özellikle bizmut entoksikasyonu olmak üzere istenmeyen etkilere neden olabilir.
BİZMOPEPTOL çocukların erişemeyeceği yerlerde ambalajında saklanmalıdır.
4. 5. Diğer tıbbi ürünlerle etkileşimler ve diğer etkileşim şekilleri
 BİZMOPEPTOL salisilat içerir, bu nedenle antikoagülan (kan sulandırıcı), diyabet için
oral antidiyabetik, gut veya artrit tedavisi alanlarda doktor tavsiyesi olmaksızın
kullanılmamalıdır.
 Antikoagülanlar, heparin-salisilat, kanama olasılığını arttıran ilaçlar,
 Oral antidiyabetikler, bizmut subsalisilatın kan düzeyini düşürür.
 Narkotik analjezikler hariç analjezik ve antiinflamatuvar ilaçlar bizmut subsalisilatla
birlikte kullanıldığında yan etkiler ve doz aşımındaki yan etkilerde artmaya neden olur.
 Probenesid veya sülfinpirazon. Bizmut subsalisilat gut tedavisinde kullanılan ilaçların
etkisini azaltır.
 Tetrasiklin grubu antibiyotikler birlikte kullanıldığında, bizmut subsalisilat, tetrasiklin
antibiyotiklerinden en az 1-3 saat önce veya sonra alınmalıdır. Aksi durumda bizmut
subsalisilat tetrasiklinlerin emilimini ve etkisini azaltır.
3 / 10 Dizanterisi olan hastalar bizmut subsalisilat aldıklarında hastalık kötüleşir. Dizanteride
görülen diyarede kullanılmamalıdır.
 Hemofili ve diğer kanama problemleri, salisilatlarla kanama sıklığında artma görülür.
Özel Popülasyonlara ilişkin ek bilgiler:
Böbrek/Karaciğer yetmezliği
Böbrek yetmezliği olan hastalarda kullanımından kaçınılmalıdır.
Pediyatrik popülasyon
Aspirin benzeri etken madde veya salisilat içeren ilaçlar nadir ama ciddi bir durum olan Reye
Sendromuna neden olabileceğinden 16 yaş altında kullanılması önerilmez.
Geriyatrik Popülasyon
Doz ayarlamasına gereksinim yoktur.
Diyareye eşlik eden sıvı kaybından korunmak için bol miktarda su içirilmelidir.
4.6. Gebelik ve laktasyon
Genel tavsiye
Gebelik Kategorisi:
1. trimester için C, 2. ve 3. trimester için D gebelik kategorisindedir.
Çocuk doğruma potansiyeli bulunan kadınlar/doğum kontrolü (kontrasepsiyon)
Çocuk doğruma potansiyeli bulunan kadınlarda doğum kontrolüne (kontrasepsiyon) gerek
yoktur.
Gebelik dönemi
Bizmut subsalisilatın gebeliğin 1. trimesterinde kullanımına ilişkin yeterli veri mevcut
değildir. Hayvanlar üzerinde yapılan araştırmalar üreme toksisitesinin bulunduğunu
göstermiştir. İnsanlara yönelik potansiyel risk bilinmemektedir.
Bizmut subsalisilat, gebeliğin 2. ve 3. trimesterinde, gebelik ve/veya fetüs/yeni doğan
üzerinde zararlı farmakolojik etkileri bulunmaktadır.
Bizmut subsalisilat içeriğinde bulunan salisilat nedeniyle 3. trimesterde Duktus Arteriosus’un
erken kapanmasına neden olabilir. Bizmut subsalisilat gerekli olmadıkça gebeliğin 1. ve 2.
trimesterinde kullanılmamalıdır. Gebeliğin 3. trimesterinde kontrendikedir.
4 / 10Laktasyon dönemi
İnsanlarda bu çalışmalar mevcut değildir. Ancak bizmut subsalisilat anne sütüne geçer ve
bebekte istenmeyen etkilere yol açabilir.
Sonuç olarak gebelik ve laktasyonda hekime danışmadan bizmut subsalisilatın kullanılmaması
gerekmektedir.
Üreme yeteneği/Fertilite
Üreme yeteneği ve fertilite üzerine olumsuz etkisi yoktur.
4.7. Araç ve makine kullanımı üzerindeki etkiler:
Bizmut subsalisilat alan kişilerin araç ve makine kullanmaması gerekmektedir.
BİZMOPEPTOL’ün araç ve makine kullanımını doğrudan etkilediğini düşündürecek bir bilgi
yoktur. Bununla birlikte, altta yatan hastalık ya da bizmut subsalisilat’ın bazı yan etkileri (örn.
mide-bağırsak sistemi rahatsızlığı) araç ve makine kullanımını etkileyebilir.
4.8. İstenmeyen etkiler
Farklı organ sistemlerinde;
Çok yaygın (≥ 1/10),
Yaygın (≥ 1/100 ila < 1/10),
Yaygın olmayan (≥ 1/1.000 ila <1/100),
Seyrek(≥ 1/10.000 ila <1/1.000),
Çok seyrek (<1/10.000),
Bilinmiyor (eldeki verilerden hareketle tahmin edilemiyor).
Gözlenen advers reaksiyonlar şu şekildedir:
Psikiyatrik hastalıklar
Seyrek: Depresyon, konfüzyon
Sinir Sistemi hastalıkları
Yaygın olmayan: Anksiyete, baş ağrısı
Seyrek: Konfüzyon, baş dönmesi, baş ağrısı
Çok seyrek: Konuşmada güçlük veya sözü ağızda geveleyerek konuşma, susama
Göz Hastalıkları
Yaygın olmayan: Görme bozuklukları
Kulak ve iç kulak hastalıkları
5 / 10Yaygın olmayan: İşitme kaybı, kulak çınlaması
Solunum, göğüs bozuklukları ve mediyastinal hastalıklar:
Yaygın olmayan: Çabuk veya derin nefes alıp verme
Gastrointestinal hastalıklar
Yaygın: Konstipasyon
Seyrek: Diyare, mide bulantısı, kusma, mide ağrısı, dilin siyah renk alması, feçesin siyah renk
alması
Deri ve diğer derialtı doku hastalıkları
Yaygın: terleme
Kas-iskelet, bağ dokusu ve kemik hastalıkları
Yaygın olmayan: Kas spazmı
Seyrek: Kas zayıflaması
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99).
4.9. Doz aşımı ve tedavisi
Bizmut
Bizmut entoksikasyonu, konfüzyon, miyoklonik hareketler tremor, dizartri ve yürüme ayakta
durma bozukluklarının eşlik ettiği akut ensefalopati ile seyredebilir.
Bizmut entoksikasyonu ayrıca gastrointestinal yakınmalar, deri reaksiyonları mukozada renk
değişiklikleri ve akut tübüler nekroza bağlı renal fonksiyon kaybına da neden olur.
Tedavisinde gastrik lavaj, bağırsakların temizlenmesi ve hidrasyon önemlidir. Şelasyon yapıcı
ajanların kullanımı, alımı takip eden erken dönemde etkilidir. Hemodiyaliz gerekli olabilir.
Salisilat
Salisilat zehirlenmesi genellikle plazma salisilat düzeyinin >350 mg/L (2,5 mmol/L) olması
ile ilişkilidir. Konsantrasyonun. 700 mg/L (95,1 mmol/L) seviyesine ulaşması çoğunlukla
6 / 10ölümle sonuçlanır. Bir seferde alınan 100 mg/kg’dan az dozlar genellikle ciddi zehirlenmeye
neden olmaz.
Belirtiler
Salisilat zehirlenmesi kusma, dehidrasyon, tinnitus, vertigo, sağırlık, terleme, sıçrayıcı nabız
ile birlikte ekstremitelerde ısı artışı, solunum sıklığında artma ve hiperventilasyon ile
seyreder.
Çoğu olguda asit-baz dengesizliği bulunur. Erişkinlerde ve 4 yaşın üzerindeki çocuklarda,
yüksek veya normal arteriyel pH (normal veya azalmış hidrojen iyon konsantrasyonu) ile
birlikte mikst respiratuvar alkaloz ve metabolik asidoz görülür. 4 yaş ve altı çocuklarda ise
düşük arteriyel pH (artmış hidrojen iyonu) ile birlikte baskın olarak metabolik asidoz sıktır.
Asidoz salisilatların kan beyin bariyerinden geçişini arttırabilir.
Daha az sıklıkta görülen belirtiler ise hematemez, hiperpireksi, hipoglisemi, hipokalemi,
trombositopeni, artmış INR/PTR, intravasküler koagülasyon, böbrek yetmezliği ve non-
kardiyak pulmoner ödemdir.
Konfüzyon, dezoryentasyon, koma ve konvulsiyonlar gibi merkezi sinir sistemi belirtilerinin
erişkinlerde ortaya çıkma olasılığı çocuklardakinden düşüktür.
Tedavisi
Salisilat zehirlenmesinde tedavi: 250 mg/kg dan yüksek dozda salisilat almış erişkinde 1 saat
içinde aktif kömür uygulanmalıdır. Plazma salisilat düzeyi ölçülmeli, zehirlenmenin
ciddiyetinin belirlenmesi için klinik ve biyokimyasal veriler hesaba katılmalıdır.
%1,26 sodyum bikarbonat uygulanması idrarı alkalileştirerek renal atılımı artırır. Bu esnada
idrar pH’ı gözlemlenmelidir. Serum potasyum düzeyi kontrol edildikten sonra intravenöz %
8,4’lük sodyum bikarbonat ile metabolik asit düzeltilmelidir.
Salisilat sekresyonunu artırmadığı ve pulmoner ödeme neden olabileceği için zorlu diürez
uygulanmamalıdır.
Plazma Salisilat düzeyinin 700 mg/L (5,1 mmol/L) üstünde olduğu veya salisilat düzeyi 700
mg/L (5,1 mmol/L) altında olmasına karşın ciddi klinik ve metabolik bulguları olan hastalarda
hemodiyaliz tedavi seçeneği olarak düşünülmelidir.
10 yaş altı ve 70 yaş üzeri hastalar salisilat zehirlenmesi açısından daha yüksek riske
sahiptirler ve bu hastalar erken evrede diyalize gereksinim duyabilirler.
7 / 10Bizmut subsalisilat zehirlenmesinde tedavi: Günlük önerilen maksimum dozun üzerinde
Bizmut Subsalisilat (BSS) kullanımı durumunda, “Ulusal Zehir Danışma Merkezini arayınız,
veya doktorunuza başvurunuz”. İpeka alkaloidi ile kusturma BSS alımını takip eden 1 saat
içinde uygulanarak mide boşaltılmalıdır. Mide boşaltıldıktan sonra aktif kömür verilmelidir.
Hasta salisilat zehirlenmesi belirtileri açısından gözetim altına alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antidiyareik
Sindirim Sistemi ve Metabolizma > İshal İlaçları,
Barsak Antienflamatuar ve Antienfektifleri-Barsak Adsorbanları
ATC kodu : A07BB
Bizmut bileşikleri içinde antidiyareik olarak en sık kullanılan, Bizmut subsalisilattır (BSS).
BSS adsorban özelliğinin yanı sıra antibakteriyel etkinliği olduğu da öne sürülmektedir.
Süspansiyonun içinde bizmut subsalisilatı tutan koruyucu baz, alt özefagus ve midenin bir
bölümünde koruyucu örtü oluşturur. Az sayıdaki klinik çalışma BSS’nin Klostridyum,
bakteriodes, E. Coli, Salmonella, Schigella, Kamfilobakter (Helikobakter) ve Yersinia gibi
enteropatojenler üzerine etkisinin olduğunu göstermektedir. Ancak BSS alan hastalardaki
düzelmenin bu aktiviteye bağlı olup olmadığına ilişkin yeterli kanıt bulunmamaktadır.
Bizmut subsalisilat mide mukozası üzerine topikal etki ile mide rahatsızlıklarını düzelttiği
düşünülmektedir.
Bizmut subsalisilat antisekretuvar mekanizma ile sıvı hareketlerini normalize ederek,
bakteriyel toksinleri bağlayarak ve antimikrobiyal aktivite sağlayarak diyare belirtilerini
düzeltir.
5.2 Farmakokinetik özellikler
Genel Özellikler
Emilim:
BSS gastrointestinal belirtiler ortaya çıktığında, gastrointestinal mukoza üzerinde topikal bir
etki göstermek suretiyle gerekli yararlılığı sağlar, bizmutun absorbsiyonu düşük düzeydedir.
Dağılım:
BİZMOPEPTOL gastrointestinal sistemde dağılır.
8 / 10Biyotransformasyon:
BSS olarak uygulandığından, bizmutun oral biyoyararlanımı dokulara dağılımı göz önüne
alındığında oldukça düşüktür.
BSS ince bağırsaklarda bizmut karbonat ve sodyum salisilata dönüşür.
Günlük önerilen maksimum dozlara uyulduğu takdirde bizmut subsalisilatın biyolojik yarı
ömrü yaklaşık 33 saattir ve plazma tepe konsantrasyonu 35 ppb’yi geçmez.
Salisilat ince bağırsaklardan hızla emilir ve bütün dokulara dağılır. Günlük maksimum
önerilen dozlarda kullanıldığında plazma tepe konsantrasyonu 110 mikrogram/ml
düzeylerinde gerçekleşir. Salisilat atılımı hızlıdır ve ortalama biyolojik yarı ömrü 4-5,5 saattir.
Eliminasyon:
Emilime uğrayan bizmut’un ana atılım yolu renal yoldur. Emilime uğramayan bizmut, bizmut
tuzları olarak feçesle atılır.
Doğrusallık/Doğrusal olmayan durum:
Bu konu hakkında herhangi bir veri bulunmamaktadır.
5.3 Klinik öncesi güvenlilik verileri:
Bizmut Subsalisilat’ın üst ve alt gastrointestinal sistemlerinin her ikisi için etkinliğinin klinik
açıdan kanıtlandığı ve midenin bozulmuş semptomlarının ve diyarenin düzeltilmesinde bu
ilacın çift körlü, plasebo kontrollü denemelerde klinik olarak kanıtlanmıştır.
6. FARMASÖTİK ÖZELLİKLER
6.1 Yardımcı maddelerin listesi
Salisilik asit
Benzoik asit
Sorbik asit
Magnezyum Alüminyum Silikat
Ksanthan Sakızı
Sodyum Sakkarin
Sodyum Salisilat
FD&C Red No:3 (Eritrosin)
Aroma
Deiyonize su
9 / 106.2 Geçimsizlikler
Yoktur.
6.3 Raf ömrü
24 Ay
6.4 Saklamaya yönelik özel uyarılar
25 °C’nin altındaki oda sıcaklığında, ambalajında muhafaza ediniz. Dondurmayınız.
Kullanmadan önce iyice çalkalayınız.
6.5 Ambalajın niteliği ve içeriği
240 ml (8 doz veya 16 çorba kaşığı) ve/veya 480 ml (16 doz veya 32 çorba kaşığı)
süspansiyon içeren şişe (PET) ambalajlardır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
DİNÇTAŞ İLAÇ SANAYİ VE TİCARET ANONİM ŞİRKETİ
Ahi Evran Osb Mah. Avar Cad. Dinçsa İlaç No: 2 Sincan /Ankara
Tel : 0 312 267 11 92
Fax: 0 312 267 11 99
8. RUHSAT NUMARASI
20.09.2022-2022/532
9. İLK RUHSAT TARİHİ/RUHSAT YENİLEME TARİHİ
İlk Ruhsat Tarihi: 20.09.2022
Ruhsat Yenileme Tarihi:
10. KÜB’ÜN YENİLENME TARİHİ
10 / 10