KISA ÜRÜN BİLGİSİ
1. BEŞERİ TIBBİ ÜRÜNÜN ADI
JİNKONİD 750 mg/200 mg/100 mg vajinal ovül
2. KALİTATİF VE KANTİTATİF BİLEŞİM
Her 1 vajinal ovül
Etkin madde:
Metronidazol 750 mg
Mikonazol nitrat 200 mg
Lidokain (Baz) 100 mg
içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Vajinal ovül
Beyaza yakın, homojen özel şekilli ovül
4. KLİNİK ÖZELLİKLER
4.1. Terapötik endikasyonlar
Candida albicans'ın oluşturduğu kandidal vulvovajinit; Gardnerella vaginalis ve anaerob
bakterilerin oluşturduğu bakteriyel vajinoz ile karma vajinal enfeksiyonların tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Doktora danışmadan kullanılmamalıdır.
Hekim tarafından başka şekilde tavsiye edilmediği takdirde:
Tedaviye başlarken 7 gün süreyle yalnızca akşamları birer ovül vajen derinliğine uygulanır.
Tekrarlayan dirençli vakalarda 14 gün süreyle, akşam 1 vajinal ovül önerilebilir.
Adet (menstruasyon) döneminde kullanıldığında JİNKONİD 'in etkisi azalabileceğinden veya
kullanım zorluğu meydana gelebileceğinden, bu dönemde kullanılmaması tavsiye edilmektedir.
Uygulama şekli:
Yalnız intravajinal kullanım içindir. JİNKONİD sırtüstü yatar pozisyonda, paketin içindeki
parmaklıkların yardımı ile vajen derinliğine uygulanmalıdır.
Yutulmamalı veya başka bir yoldan uygulanmamalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliğinde metronidazolün yarılanma ömrü değişmemektedir. Bu nedenle
metronidazol dozunun azaltılmasına gerek yoktur, ancak hemodiyaliz gerektiren ciddi böbrek
fonksiyonu yetmezliğinde doz ayarı yapılmalıdır.
Ciddi karaciğer yetmezliğinde metronidazol klerensi zorlaşır. Hepatik ensefalopatili hastalarda
metronidazol plazma konsantrasyonu yükselerek ensefalopati semptomlarını artırabileceğinden,
1 / 14bu hastalarda dikkatle kullanılmalıdır. Metronidazolün günlük dozu, hepatik ensefalopatili
hastalarda üçte birine azaltılmalıdır.
Karaciğer fonksiyon bozukluğu olan hastalarda lidokainin yarı ömrü 2 katı ya da daha fazlasına
çıkabilir. Renal fonksiyon bozukluğu lidokain kinetiğini etkilemez fakat metabolitlerin birikimini
arttırabilir. JİNKONİD ' i kullanacak olan karaciğer ve/veya böbrek fonksiyon bozukluğu bulunan
hastalarda bu özellikler göz önünde bulundurulmalıdır.
Pediyatrik popülasyon:
12 yaş altındaki çocuklara uygulanmaz.
Geriyatrik popülasyon:
65 yaşın üstündekilere erişkin dozu uygulanır.
4.3. Kontrendikasyonlar
JİNKONİD ;
• Bileşimindeki etkin maddelere, bunların türevlerine, amid tipi lokal anesteziklere veya
yardımcı maddelerden herhangi birine karşı aşırı duyarlılığı bulunanlarda (bkz. Bölüm 6.1),
• Tedavi sırasında veya tedavi bitiminden en az 3 gün sonrasında alkol kullananlarda,
• Tedavi sırasında veya son 2 hafta içinde disülfiram kullananlarda,
• Gebeliğin ilk üç ayında,
• Gebeliğin ilk üç aylık süresi boyunca trikomonal vajiniti olan hastalarda,
• Porfiri, epilepsi ve ciddi karaciğer fonksiyon bozukluğunda kullanılmamalıdır.
• Diyafram ve prezervatif gibi doğum kontrol yöntemleri ile birlikte kullanılmamalıdır.
4.4. Özel kullanım uyarıları ve önlemleri
Metronidazol
Sistemik kullanıma bağlı olarak metronidazol yüksek dozlarda ve uzun süreli kullanımda periferik
nöropati ve konvülsiyona neden olabilmektedir.
Metronidazolün aerobik ya da fakültatif anaerobik bakterilere karşı direkt aktivitesi
bulunmamaktadır. Eğer metronidazol içeren vajinal supozituvarların kullanımı 10 günden daha
uzun süre gerekiyorsa düzenli klinik ve laboratuvar takibi (özellikle lökosit sayısı) ve hastaların
periferal ya da santral nöropati (parestezi, ataksi, baş dönmesi, konvülsif nöbetler gibi) gibi advers
reaksiyonlar açısından takibi önerilir.
Metronizadol aktif ya da kronik şiddetli periferal ve santral sinir sistemi hastalığı olan hastalarda
nörolojik kötüleşme riskine bağlı olarak dikkatli kullanılmalıdır.
Metronidazol ile Stevens-Johnson sendromu (SJS), toksik epidermal nekroliz (TEN) ya da akut
generalize ekzantematöz püstülozis (AGEP) gibi ciddi büllöz deri reaksiyonu vakaları rapor
edilmiştir. Söz konusu hastalıklara ilişkin semptom ya da işaretlerin görülmesi halinde,
metronidazol ile tedavi derhal kesilmelidir.
Metronidazolün eliminasyon yarı ömrü böbrek yetmezliği durumunda değişmeden kalır. Bu
nedenle metronidazol dozunun azaltılması gerekmemektedir. Bununla birlikte bu hastalarda
metronidazol metabolitleri kalır. Bu durumun klinik önemi şu an için bilinmemektedir.
Hemodiyaliz altındaki hastalarda metronidazol ve metabolitleri 8 saat süren diyaliz sırasında
efektif olarak uzaklaştırılır. Bu nedenle hemodiyalizden sonra metronidazol tekrar uygulanmalıdır.
2 / 14Aralıklı periton diyalizi (IDP) ya da devamlı periton diyalizi (CAPD) uygulanan böbrek
yetmezlikli hastalarda metronidazol içeren vajinal ovül dozunda rutin bir ayarlaması yapılması
gerekmemektedir.
Metronidazol esas olarak hepatik oksidasyon ile metabolize edilmektedir. İlerlemiş karaciğer
yetmezliği durumunda metronidazol klerensinde önemli bir bozulma meydana gelebilir. Hepatik
ensefalopatili hastalarda önemli bir birikim meydana gelebilir ve metronidazolün ortaya çıkan
yüksek plazma konsantrasyonları ensefalopati semptomlarını arttırabilir. Bu nedenle metronidazol
hepatik ensefalopatili hastalarda dikkatle uygulanmalıdır. Günlük dozaj üçte birine azaltılmalı ve
günde bir kez uygulanmalıdır.
Hastalar metronidazolün idrar rengini koyulaştırabileceği konusunda uyarılmalıdır.
İnsanlarda mutajenite riski ile ilgili yeterli kanıt olmaması nedeniyle (Bkz. Bölüm 5.3),
gerekenden daha uzun süre metronidazol kullanımı dikkatle değerlendirilmelidir.
Disülfiram benzeri reaksiyon görülebileceğinden tedavi süresince ve tedavi bittikten sonra en az
48 saat alkol alınmamalıdır.
Cockayne sendromu olan hastalarda hepatotoksisite ve ölüm riski:
Sistemik kullanılan metronidazol içeren ilaçlar ile Cockayne sendromu olan hastalarda tedavi
başlangıcından sonra çok hızlı başlayan ölümcül sonuçları olan vakalar dahil ciddi
hepatotoksisite/akut hepatik yetmezlik vakaları rapor edilmiştir. Bu nedenle metronidazol bu
popülasyonda dikkatli bir risk-yarar değerlendirmesinin ardından ve alternatif bir tedavi mevcut
değilse kullanılmalıdır. Tedavi başlamadan önce, başladıktan sonra ilk 2-3 gün içinde, tedavi
sırasında sık sık ve tedavi bittikten sonra karaciğer fonksiyon testleri yapılmalıdır. Karaciğer
fonksiyon testlerinin yükselmesi durumunda metronidazol kullanımını kesiniz ve başlangıç
değerlerine ulaşılana kadar karaciğer fonksiyon testlerini izleyiniz.
Karın ağrısı, bulantı, dışkı renginde değişiklik ya da sarılık gibi potansiyel karaciğer hasarı
semptomlarının herhangi birinin meydana gelmesi durumunda metronidazol kullanımını derhal
bırakmaları ve doktorları ile iletişime geçmeleri için Cockayne sendromlu hasta ya da hasta
yakınlarını uyarınız.
Mikonazol
Mikonazol içeren vajinal kapsül ve diğer mikonazol içeren formülasyonlar ile tedavi sırasında
anafilaksi ve anjiyoödem dahil şiddetli hipersensitivite reaksiyonları rapor edilmiştir (Bkz. Bölüm
4.8). Hipersensitivite ya da iritasyona benzer bir reaksiyon meydana gelmesi halinde tedavi
kesilmelidir.
Cinsel partnerde de enfeksiyon bulunuyorsa uygun tedavi yapılmalıdır.
Mikonazol ciltte ya da kıyafetlerde leke bırakmaz.
Vajinal anti-infektifler ile lateks kondom ya da diyaframların birlikte kullanımı lateks kontraseptif
ajanların etkinliğini azaltabilir. Bu nedenle JİNKONİD ile lateks kondom ya da diyaframlar
birlikte kullanılmamalıdır.
Lidokain
Lidokainin tekrarlayan dozları lidokain kan seviyelerinde artışa sebep olabilir. Lidokain, akut
olarak hasta, güçten düşmüş veya yaşlı hastalar da dahil olmak üzere lidokainin sistemik etkilerine
daha duyarlı olabilecek hastalarda dikkatli kullanılmalıdır.
3 / 14Lidokain özellikle geniş deri yüzeylerine ve bilhassa da oklüzyon altında uygulandığında kalp
ritim bozuklukları, nefes alma zorluğu, koma ve hatta ölüme yol açabilmektedir.
JİNKONİD , ovül şeklinde, intravajinal olarak uygulandığından, "Pozoloji / uygulama sıklığı ve
süresi" kısmında belirtildiği şekilde kullanıldığında bu etkilerin oluşması muhtemel değildir.
Para-aminobenzoik asit türevlerine (prokain, tetrakain, benzokain vb.) alerjisi olan hastalar
lidokaine çapraz hassasiyet göstermemiştir, bununla beraber lidokain, ilaç hassasiyeti hikayesi
bulunan kişilerde özellikle etiyolojik ajan belirsizse dikkatli kullanılmalıdır. Şiddetli
hepatik hastalığı olan hastalar, lokal anestezikleri normal olarak metabolize edemedikleri için
lidokainin toksik plazma konsantrasyonları geliştirme riski daha yüksektir.
Cinsel olgunluğa erişmemiş kız çocuklarında ve bakirelerde kullanılmamalıdır.
Ovüller kontraseptif diyafram ve prezervatiflerin etkinliğini azaltabileceği için, birlikte
kullanılmamalıdır.
JİNKONİD , tedavi süresince diğer vajinal ürünler (örn. tampon, duş ve spermisid) ile birlikte
kullanılmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Aşağıdaki ilaçlarla birlikte kullanıldığında metronidazolün emilmesine bağlı olarak etkileşim
görülebilir;
Alkol: Alkol intoleransı (disülfîram benzeri reaksiyon)
Disülfiram benzeri bir reaksiyon oluşması ihtimali nedeniyle hastalar, metronidazol ile tedavi
sırasında ve tedaviden sonra en az 48 saat boyunca alkol almamaları yönünde uyarılmalıdır.
Amiodaron: Kardiyotoksisite riskinde artış (QT uzaması, torsades de pointes, kalp durması)
Astemizol ve terfenadin: Metronidazol bu ilaçların metabolizmasını inhibe ederek plazma
konsantrasyonlarını artırır
Disülfiram: Santral sinir sistemiyle ilgili etkiler (psikotik reaksiyonlar)
Fenitoin: Fenitoinin plazma düzeyinde yükselme, metronidazol plazma düzeyinde düşme
Fenobarbital: Metronidazolün plazma düzeyinde düşme
Fenobarbital ya da fenitoin alan hastalar metronidazolü normalden çok daha yüksek oranda
metabolize ederler, yarı-ömür yaklaşık 3 saate kadar azalır.
Florourasil: Florourasil plazma düzeyinde yükselme ve toksisitesinde artış
Metronizadol 5 florourasilin klerensini azaltır ve bu nedenle birlikte kullanılmaları 5 florourasilin
toksisitesinde artışla sonuçlanabilir.
Karbamazepin: Karbamazepin plazma konsantrasyonunda artış
Lityum: Lityum toksisitesinde artış
Lityum ve metronidazol ile aynı anda tedavi edilen hastalarda olası renal hasar bulguları eşliğinde
lityum retansiyonu rapor edilmiştir. Metronidazol uygulanmadan önce lityum tedavisi azaltılmalı
4 / 14ya da bırakılmalıdır. Lityum tedavisi sırasında metronidazol alan hastalarda lityum, kreatinin ve
elektrolitlerin plazma konsantrasyonları takip edilmelidir.
Oral antikoagülanlar: Antikoagülanların etkisinde artış (Kanama riskinde artış)
Varfarin tipi oral antikoagülanlar metronidazol ile kullanıldıklarında antikoagülan etkide biraz
artış rapor edilmiştir. Bu nedenle dozun azaltılması gerekebilir. Protrombin zamanı takip
edilmelidir. Heparin ile bir etkileşim bulunmamaktadır.
Siklosporin: Siklosporin toksisitesinde artış
Siklosporin alan hastalarda siklosporin serum seviyelerinde artış riski bulunmaktadır.
Metronidazol ile birlikte kullanılması gerektiğinde serum siklosporin ve serum kreatinin seviyeleri
yakından takip edilmelidir.
Simetidin: Metronidazol plazma düzeyinde yükselme, nörolojik yan etki riskinde artış
Busulfan: Metronidazol şiddetli busulfan toksisitesine yol açabilecek şekilde busulfanın plazma
seviyesini arttırabilir.
Metronidazol ile tedavi sırasında karaciğer enzimleri, glukoz (hekzokinaz metodu), teofilin ve
prokainamidin kandaki tayinleri ile etkileşim görülebilir.
Eş zamanlı metronidazol ve disülfiram kullanan hastalarda psikotik reaksiyonlar rapor edilmiştir.
Aşağıdaki ilaçlarla birlikte kullanıldığında mikonazol nitratın emilmesine bağlı olarak etkileşim
görülebilir;
Mikonazolün sistemik olarak uygulandığında CYP3A4/2C9’u inhibe ettiği bilinmektedir. Vajinal
uygulamadan sonra sistemik dolaşıma katılımın sınırlı olması sebebiyle klinik olarak ilgili
etkileşimler çok nadir olarak meydana gelir. Varfarin gibi oral antikoagülan alan hastalarda
dikkatli olunmalıdır ve antikoagülan etki takip edilmelidir. Mikonazol ile birlikte uygulandığından
CYP2C9 ile metabolize edilen diğer ilaçların (örn. oral hipoglisemikler ve fenitoin) ve ayrıca
CYP3A4 ile metabolize edilenlerin (örn. simvastatin, lovastatin gibi HMG-CoA redüktaz
inhibitörleri ve dihidropridinler, verapamil gibi kalsiyum kanal blokerleri) etkileri ya da yan
etkileri artış gösterebilir ve dikkatli olunmalıdır.
Asenokumarol, Anisindion, Dikumarol, Fenindion, Fenprokumon, Varfarin: Kanama riskinde artış
Astemizol sisaprid ve terfenadin: Mikonazol bu ilaçların metabolizmasını inhibe ederek plazma
konsantrasyonlarını artırır
Fenitoin ve fosfenitoin: Fenitoin toksisite riskinde artış (ataksi, hiperrefleksi, nistagmus, tremor)
Fentanil: Opioid etkilerin artması ya da uzun sürmesi (santral sinir sistemi depresyonu, solunum
depresyonu)
Glimepirid: Hipoglisemi
Simvastatin ve lovastatin gibi HMG-KoA redüktaz inhibitörleri: Mikonazol ile birlikte
kullanıldıklarında yan etkilerinde artış görülebilir.
Dihidropiridinler ve verapamil gibi kalsiyum kanal blokerleri: Mikonazol ile birlikte
kullanıldıklarında yan etkilerinde artış görülebilir.
Karbamazepin: Karbamazepin metabolizmasında azalma
Oksibutinin: Oksibutininin metabolizmasının inhibe edilmesi sonucu oksibutinine maruziyet veya
plazma konsantrasyonunda artış (ağızda kuruluk, kabızlık, baş ağrısı)
Oksikodon: Oksikodon plazma konsantrasyonunda artış ve klerensinde azalma
5 / 14Pimozid: Kardiyotoksisite riskinde artış (QT uzaması, torsades de pointes, kalp durması)
Siklosporin: Siklosporin toksisite riskinde artış (renal disfonksiyon, kolestaz, parestezi)
Tolterodin: Zayıf sitokrom P450 2D6 aktivitesi olan bireylerde tolterodin biyoyararlanımında artış
Trimetreksat: Trimetreksat toksisitesinde artış (kemik iliği baskılanması, renal ve hepatik
disfonksiyon ve gastrointestinal ülserasyon)
Aşağıdaki ilaçlarla birlikte kullanıldığında lidokainin emilmesine bağlı olarak etkileşim
görülebilir;
Antiaritmik ürünler: Lidokain toksisitesinde artış
Fenitoin veya barbitüratlar: Lidokain plazma düzeyinde düşme
Propranolol gibi beta blokörler, simetidin: Lidokain plazma klirensinde azalma, uzun süre
tekrarlanan yüksek dozlarda lidokain uygulandığında potansiyel olarak toksik plazma
konsantrasyonlarına sebep olabilir.
Diğer lokal anestezikleri kullanan hastalara yüksek dozda lidokain uygulandığında ilave sistemik
toksisite riski dikkate alınmalıdır.
JİNKONİD ’in içindeki maddeler latekste hasara sebep olabileceğinden kontraseptif diyafram ya
da kondom gibi lateks ürünler ile temastan kaçınılmalıdır (bkz. Bölüm 4.4.)
Özel popülasyonlara ilişkin ek bilgiler:
Özel popülasyonlar üzerinde herhangi bir etkileşim çalışması yapılmamıştır.
Pediyatrik popülasyon:
Çocuklar üzerinde herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
JİNKONİD , kombinasyonunu oluşturan etkin maddelerin fetus ve yenidoğan gelişimine etkileri
tam olarak bilinmediğinden, ilacı kullanmak zorunda olanlar uygun bir doğum kontrol yöntemi ile
gebelikten korunmalıdır.
Gebelik dönemi
Hayvanlar üzerinde yapılan çalışmalar, gebelik, embriyonal/fetal gelişim, doğum ve/veya doğum
sonrası gelişim üzerindeki etkiler bakımından yetersizdir. İnsanlara yönelik potansiyel risk
bilinmemektedir.
Gebe kadınlarda JİNKONİD 'in birinci trimesterde kullanımına ilişkin yeterli veri mevcut değildir.
Bu yüzden JİNKONİD gebeliğin birinci trimesterinde kullanılmamalıdır. Gebeliğin ikinci ve
üçüncü trimesterlerinde yarar/zarar oranı hekim tarafından değerlendirilmeli, gerekli olmadıkça
gebelik döneminde kullanılmamalıdır.
Laktasyon dönemi
Fare ve sıçan çalışmalarında metronidazolün tümorijenisite potansiyelinin gösterilmesi sebebiyle
anne için ilaç kullanımının önemi değerlendirilerek emzirmeye ya da ilaç kullanımına devam
edilip edilmeyeceğine karar verilmelidir. Metronidazol plazmada bulunana benzer
konsantrasyonlarda anne sütüne geçer.
6 / 14Metronidazol anne sütüne geçtiğinden tedavi sırasında bebek sütten kesilmelidir; tedavi bittikten
24 - 48 saat sonra emzirmeye devam edilebilir.
Mikonazol nitratın anne sütüne geçip geçmediği bilinmemektedir. Bu nedenle emzirme
döneminde JİNKONİD kullanımına dikkat edilmelidir.
Lidokain anne sütüne geçer. Bu sebeple emzirme döneminde dikkatli olunmalıdır.
Üreme yeteneği/Fertilite
Tek başlarına verildiklerinde ne metronidazol, ne mikonazol nitrat, ne de lidokainin insan ya da
hayvanların fertilitesi üzerine zararlı etkisi olduğuna dair herhangi bir kanıt yoktur.
4.7. Araç ve makine kullanımı üzerindeki etkiler
Sistemik olarak kullanılan metronidazol motorlu araç ve makine kullanımını etkileyebilir.
Sistemik uygulamaya kıyasla metronidazol vajinal yoldan daha düşük oranlarda emilir. Hastalar
olası sersemlik, baş dönmesi, konfüzyon, ataksi, yorgunluk, halüsinasyon, konvülsiyon ya da
geçici görme bozukluklarına karşı uyarılmalı ve bu semptomların görülmesi halinde araç ve
makine kullanmamaları yönünde uyarılmalıdır.
4.8. İstenmeyen etkiler
Yan etkilerin sıklık gruplandırması şöyledir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor).
Hipersensitiviteye bağlı, sıklığı bilinmemekle birlikte, anafilaksi ve anafilaksi benzeri reaksiyonlar
gelişebilir.
Metronidazol
Metronidazolün vajinal yolla uygulanması, oral yolla kıyaslandığında çok düşük plazma
düzeylerine (% 2 - 12) neden olduğundan, sistemik yan etki insidansı da çok düşüktür. Mikonazol
nitrat, vajinal yolla uygulanan diğer tüm imidazol türevi antifungal ilaçlar kadar (%2 - 6) vajinal
iritasyona (yanma - kaşıntı) yol açabilir. Bu belirtiler ovül bileşiminde bulunan lidokainin lokal
anestetik etkisiyle önlenebilir. Vajinitlerde vajen mukozası iltihaplanmış olabildiğinden; ilk
vajinal ovül uygulandığında, ya da tedavinin üçüncü gününe doğru vajinada yanma ve kaşıntı ile
vajinal iritasyon bulguları ortaya çıkabilmektedir. Bu şikayetler tedaviye devam edildiğinde hızla
azalarak kaybolmaktadır. Çok şiddetli iritasyon bulguları varsa tedavi kesilmelidir.
Standart önerilen tedavi rejimi ile ciddi advers reaksiyonlar nadiren görülür. Kronik hastalıkların
iyileşmesi için tavsiye edilenden daha uzun süre tedavi planlayan klinisyenlerin periferik nöropati
riskine karşı olası terapötik faydayı göz önünde bulundurmaları tavsiye edilir.
Mikonazol nitrat
Mikrobiyolojik olarak kandidiyazis ve semptomları (örn. vulvovajinal kaşıntı, yanma/iritasyon) ya
da vulvar eritem, ödem, sıyrılma ya da vajinal eritem ya da ödem olduğu tespit edilen 2 tek-kör
klinik çalışmaya katılan 537 kadında 1200 mg mikonazol nitrat içeren vajinal kapsülün güvenlilik
değerlendirmesi yapılmıştır. Vakalar intravajinal mikonazol ile rastgele seçilerek 1200 mg tek
kapsül ya da %2 vajinal kremin 7 gün uygulanması ile tedavi edilmiştir.
7 / 14Bu çalışmalarda tedavi edilen kişilerde aşağıdaki yan etkiler rapor edilmiştir;
Deri ve deri altı doku hastalıkları
Yaygın: Kızarıklık
Yaygın olmayan: Kaşıntılı kızarıklık, ürtiker
Üreme sistemi ve meme hastalıkları
Çok yaygın: Genital kaşıntı, vajinal yanma hissi, vulvovajinal rahatsızlık
Yaygın: Dismenore
Lidokain
Lidokainin JİNKONİD ' ten emilimi çok düşük düzeyde olup bugüne kadar benzer yan etkiler
bildirilmemiştir. Lokal anesteziklerle gerçek anlamda görülen advers etkiler, hastaların
1/1000'inden daha azında görülür.
Bağışıklık sistemi hastalıkları:
Seyrek:Alerjik reaksiyonlar (anafilaktik şok dahil)
Deri ve deri altı doku hastalıkları:
Yaygın:İritasyon, kızarıklık, kaşıntı ya da döküntü
JİNKONİD ' in içerdiği etkin maddelerin sistemik kullanımına bağlı olarak görülebilen
istenmeyen etkiler aşağıda listelenmiştir:
Kan ve lenf sistemi hastalıkları
Çok seyrek: Agranülositoz, nötropeni, trombositopeni, pansitopeni
Bilinmiyor: Lökopeni, methemoglobinemi
Bağışıklık sistemi hastalıkları
Seyrek: Aşırı duyarlılık reaksiyonları (anafilaktik ve anafilaktoid reaksiyonlar dahil), alerjik
reaksiyonlar (ağır vakalarda anafilaktik şok görülebilir)
Bilinmiyor: Anjiyoödem, ürtiker, ateş
Metabolizma ve beslenme hastalıkları
Bilinmiyor: Anoreksi
Psikiyatrik hastalıklar
Yaygın olmayan: Depresyon
Çok seyrek: Ruhsal değişiklikler, konfüzyon ve halüsinasyonları içeren psikotik bozukluklar
Bilinmiyor: Depresif ruh hali
Sinir sistemi hastalıkları
Yaygın: Baş dönmesi, baş ağrısı
Çok seyrek: İlaç kullanımının bırakılmasıyla düzelen ensefalopati (örn. konfüzyon, ateş, baş
ağrısı, halüsinasyonlar, paralizi, ışığa duyarlılık, görüş ve hareket etmede rahatsızlık, boyun
tutulması) ve subakut serebellar sendrom (örn. ataksi, dizartri, yürüyüş bozukluğu, nistagmus ve
tremor), uykulu hal, baş dönmesi, konvülsiyonlar, baş ağrısı.
Bilinmiyor: Yorgunluk veya halsizlik, solgunluk, karıncalanma, his kaybı, parestezi,
metronidazolün yüksek dozlarda ve/veya uzun süreli kullanımında periferik duyusal nöropati ve
geçici epileptiform nöbetler (çoğu vakada tedavi kesildikten ya da doz azaltıldıktan sonra nöropati
düzelmiştir), sersemlik hali, dezoryantasyon, ajitasyon, psikoz, nöbet, konuşmanın bozulması,
hiperestezi, hipoestezi, letarji, halüsinasyonlar, sıcaklık hissi, ataksi, konvülsiyon, sinirlilik,
tedirginlik, öfori, konfüzyon, kulak çınlaması, uyku hali, üşüme, tremor, bilinç kaybı, koma
(nadir), anksiyete, insomnia, aseptik menenjit
Göz hastalıkları 8 / 14
Çok seyrek: Çoğu vakada geçici diplopi ve miyop gibi görme bozukluklarıBilinmiyor: Optik nöropati/nevrit
Kulak ve içkulak hastalıkları
Bilinmiyor: Duyma bozukluğu/duyma kaybı (sensörinöral dahil), kulak çınlaması
Kardiyak hastalıklar
Bilinmiyor: Aritmi, bradikardi, arteriyel spazm, kan basıncında düşme, kardiyovasküler kollaps,
defibrilatör eşiğinde artma, ödem, yüz kızarması, kalp bloğu, hipotansiyon, sinüs düğümünde
süpresyon
Gastrointestinal hastalıklar
Bilinmiyor: Tat almada değişiklik, oral mukozit, paslı dil, ağızda metalik tat, bulantı, kusma,
kabızlık, ağız kuruluğu, epigastrik ağrı, diyare, iştahsızlık, abdominal ağrı veya kramp
Hepato-bilier hastalıklar
Çok seyrek: Karaciğer enzimlerinde yükselme (AST, ALT, alkalin fosfotaz), kolestatik ya da
mikst hepatit ve hepatoselüler karaciğer hasarı, sarılık ve ilaç kullanımının bırakılmasıyla düzelen
pankreatit
Metronidazol ve diğer antibiyotik ilaçların kombinasyonu ile tedavi edilen hastalarda karaciğer
naklini gerektiren karaciğer yetmezliği vakaları rapor edilmiştir.
Deri ve deri altı doku hastalıkları
Yaygın: İritasyon, kızarıklık, kaşıntı ya da döküntü
Çok seyrek: iltte döküntüler, püstüler erüpsiyonlar, akut generalize ekzantematöz püstülozis,
kaşıntı, flushing
Bilinmiyor: Eritema multiforme, Stevens-Johnson sendromu ya da toksik epidermal nekroliz, fiks
ilaç erüpsiyonları, anjiyoödem
Kas-iskelet bozuklukları, bağ doku ve kemik hastalıkları
Çok seyrek: Miyalji, artralji
Böbrek ve idrar yolu hastalıkları
Çok seyrek: İdrar renginin koyulaşması (metronidazol metabolitine bağlı olarak)
Üreme sistemi ve meme hastalıkları
Bilinmiyor: Vajinal iritasyon, pelvik kramplar
Genel bozukluklar ve uygulama bölgesine ilişkin hastalıklar
Çok yaygın: Vajinal akıntı
Yaygın: Vajinit, vulvovajinal iritasyon, pelvik rahatsızlık
Yaygın olmayan: Susama hissi
Seyrek: Vajinada yanma, kaşıntı, tahriş, karın ağrısı, deri döküntüleri
Bilinmiyor: Lokal iritasyon ve hassasiyet, kontakt dermatit
İntravajinal uygulamada, metronidazol ve lidokainin kan düzeyleri sistemik uygulamalara kıyasla
çok daha düşük olduklarından bu yan etkiler çok daha seyrek görülür.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
9 / 14Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Metronidazol
Fazla miktarda ovül uygulandığında metronidazole bağlı sistemik etkiler görülebilir; ancak vajinal
yoldan uygulanan metronidazolün hayatı tehdit edici belirtilere yol açması beklenmez.
Doz aşımında semptomatik ve destekleyici tedavi uygulanır. Metronidazolün spesifik bir antidotu
yoktur. Şüpheli masif doz aşımı vakalarında semptomatik ve destekleyici tedavi uygulanmalıdır.
İntihar girişimleri ve kazara doz aşımları ile 12 grama kadar oral tek doz metronidazol alımı rapor
edilmiştir. 12 gram metronidazol almış olanlarda iyileşme sağlanabilir.
Metronidazole bağlı olarak bulantı, kusma, abdominal ağrı, diyare, kaşıntı, ağızda metalik tat,
ataksi, hafif oryantasyon bozukluğu, baş dönmesi, parestezi, konvülsiyon, lökopeni, idrar renginde
koyulaşma görülebilir.
Mikonazol nitrat
Kaza ile yutulması durumunda kusma ve diyare meydana gelebilir. Mikonazol nitrata bağlı olarak
ağızda ve boğazda yanma hissi, anoreksi, bulantı ve baş ağrısı görülebilir.
Bu durumda semptomatik ve destekleyici tedavi uygulanmalıdır.
Lidokain
Lidokain özellikle geniş deri yüzeylerine ve bilhassa çok yüksek dozda uygulandığında bulanık
görme, baş dönmesi ya da sersemlik, göğüs ağrısı, titreme, kalp ritim bozuklukları, nefes alma
zorluğu, koma ve hatta ölüme sebebiyet verebilir. Lidokaine bağlı akut toksisite gelişme riski çok
düşüktür, belirtisi konvülsiyon ve depresyondur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Jinekolojik antiinfektifler ve antiseptikler, imidazol türevlerinin
kombinasyonları
ATC Kodu: G01AF20
JİNKONİD , antifungal olarak mikonazol nitrat ve antibakteriyel, antitrikomonal etkili madde
olarak metronidazol, lokal anestetik etkili bir madde olarak da lidokain içerir.
Mikonazol nitrat, metronidazol ve lidokain sinerjik veya antagonistik değildirler.
Mikonazol nitrat, metronidazol ve lidokain içeren ovül ile 35 vajinitli hastada yapılan etkililik ve
güvenlilik çalışmasında mikrobiyolojik iyileşme oranları 8. gün (Vizit 2) ve 3. hafta için (Vizit 3)
sırasıyla % 84 ve % 92; aynı dönemlerde klinik iyileşme oranları ise % 88 tespit edilmiştir.
Metronidazol
Metronidazol, 5-nitroimidazol grubu, anaerobik bakterilerin karıştığı çoğu enfeksiyonlar ve
protozoaların sebep olduğu enfeksiyonlara karşı etkili antiprotozoal, antibakteriyel maddedir.
Metronidazol Trichomonas vaginalis, Entamoeba histolytica, Giardia lamblia adlı protozoalara ve
Gardnerella vaginalis ile anaerob streptokoklar dahil anaerob bakterilere etkilidir.
Mikonazol nitrat
Mikonazol nitrat, Candida albicans dahil patojen mantarlara (maya ve dermatofitler dahil) etkili
10 / 14geniş spektrumlu sentetik imidazol türevi bir antifungaldir. Gram pozitif bakterilere (stafilokok ve
streptokok spp) de etkilidir.
Mikonazol yaygın dermatofitler ve mayalara karşı potent antifungal aktivite ile bazı gram-pozitif
basil ve koklara karşı antibakteriyel etkiyi birleştirir.
Mikonazol, mantarlarda ergosterolün biyosentezini inhibe ederek, membrandaki lipid
bileşenlerinin kompozisyonunu bozarak mantarların nekrozuna neden olur.
Mikonazol nitrat in vitro olarak Candida türlerine karşı mikotik hücrenin permeabilitesini
değiştirir ve hücrenin glukoz kullanımını inhibe eder.
Genel olarak mikonazol dermatofit ve maya enfeksiyonlarına sıklıkla eşlik eden kaşıntı semptomu
üzerinde çok hızlı bir etki gösterir.
Lidokain
Sağlam cilde uygulanan lidokain, kremden cildin epidermal ve dermal katmanlarına lidokain
salınımı ve ağrı reseptörleri ve sinir uçları çevresinde lidokain birikimi ile dermal analjezi sağlar.
Lidokain, impulsların başlatılması ve iletilmesi için gerekli olan iyonik akışları inhibe ederek
nöronal membranları stabilize eden ve böylece lokal anestezik etkiyi gerçekleştiren amid tipi lokal
anesteziktir. Lidokain tarafından sağlanan dermal analjezinin başlangıcı, derinliği ve süresi
öncelikle uygulama süresine bağlıdır. Lidokain geçici periferik vazokonstriksiyona ve ardından
uygulama yerinde geçici vazodilatasyona neden olabilir.
Lidokainin klinik çalışmalarda 30 ila 60 dakika arasında uygulandığında güvenilir analjezi
sağladığı gösterilmiştir. Yeterli analjezi sağlanamazsa, bu süreden sonra ciltte kalabilir. Lidokain
krem formunda uygulandığında ve benzer lidokain bazlı formülasyonların kanülasyon prosedürleri
ve geniş yüzey alanlı topikal tedaviler için 60 dakikadan uzun krem uygulama sürelerinin
sistemik olarak güvenli olduğunu gösteren sınırlı veri mevcuttur.
5.2. Farmakokinetik özellikler
Genel zellikler
Emilim:
Mikonazol nitrat: İntravajinal uygulamada çok düşük miktarlarda emilir (dozun % 1-2 kadarı).
Mikonazol nitrat, metronidazol ve lidokain içeren ovül uygulamasını takiben plazmada mikonazol
nitrat saptanamamıştır.
Mikonazolün plazma konsantrasyonları, bazı deneklerde uygulamadan 2 saat sonra ölçülebilir,
maksimum seviyeler uygulamadan 12 ila 24 saat sonra görülür. Plazma konsantrasyonları daha
sonra yavaşça azalır ve doz sonrası 96 saat çoğu kişide hala ölçülebilir. İlk doza benzer plazma
profili ile sonuçlanan ikinci bir doz 48 saat sonra uygulanır.
Metronidazol: İntravajinal uygulamada biyoyararlanımı oral yola kıyasla yaklaşık % 20'dir.
Mikonazol nitrat, metronidazol ve lidokain içeren ovül uygulamasını takiben metronidazolün
plazma kararlı durum düzeyleri 1,1-5 mikrogram/ml'ye ulaşmıştır.
Lidokain: Sistemik olarak emilen lidokain miktarı, hem uygulama süresi hem de uygulandığı alan
ile doğrudan ilişkilidir. Lidokain hasarlı deriden ve mukoz membranlardan çok düşük miktarlarda
emilir. Mukoza ya da hasarlı cilde uygulandığında emilimin artması beklenir. Mikonazol nitrat,
metronidazol ve lidokain içeren ovül uygulamasını takiben plazmada lidokain çok düşük düzeyde
emilmiş, plazma kararlı durum düzeyleri 0,04 - 1 mikrogram/ml'ye ulaşmıştır.
11 / 14Dağılım:
Mikonazol nitrat: Proteinlere bağlanma oranı % 88,2 kadardır. Beyin-omurilik sıvısına zayıf
şekilde dağılım gösterirken diğer dokulara geniş ölçüde dağılır. Dağılım hacmi 1400 L'dir.
Metronidazol: Metronidazol safra, kemik, göğüs, süt, serebral apse, beyin-omurilik sıvısı,
karaciğer ve karaciğer apsesi, salya, seminal ve vajinal sıvılar gibi vücut dokuları ve sıvılarına,
plazmadakine yakın konsantrasyonlarda ve geniş ölçüde dağılır. Plasentayı aşar ve hızlı bir
biçimde fetal dolaşıma girer. Plazma proteinlerine bağlanma oranı % 20'den fazla değildir.
Dağılım hacmi 0,25-0,85 L/kg'dır.
Lidokain: İntravenöz uygulamayı takiben, serumdaki lidokain metabolitleri monoetilglisineksilid
(MEGX) ve glisineksilid (GX) konsantrasyonları sırasıyla % 11 ila % 36 ve % 5 ila % 11
arasındadır. IV uygulamayı takiben plazmadan lidokain eliminasyon yarı ömrü yaklaşık 65 ila 150
dakikadır (ortalama 110, ± 24 SD, n = 13). Bu yarı ömür, kardiyak veya hepatik disfonksiyonda
artabilir. Absorbe edilen lidokain dozunun % 98'inden fazlası idrarda metabolitler veya ana ilaç
olarak geri kazanılabilir. Sistemik klirens 10 ila 20 mL / dk / kg'dır (ortalama 13, ± 3 SD, n =
13).
Oral veya intravenöz yoldan uygulandığında lidokain bağırsaklarda, idrarda ve düşük miktarda
feçestes aptanmıştır. Değişmemiş ilaç ve metabolitleri halinde idrarda tayin edilmiştir. Lidokain
plazma proteinlerine (primer olarak αl-asitglikoproteine, daha az olarak da albümine) % 33 - %
80 oranında bağlanır. Dağılım hacmi 0,8-1,3 L/kg'dır.
Biyotransformasyon:
Mikonazol nitrat: Karaciğerde metabolize edilir. Etkin olmayan iki metaboliti bulunmaktadır.
(2,4-diklorofenil-l H imidazol etanol ve 2,4-dikloromandelik asit)
Metronidazol: Karaciğerde oksidasyon suretiyle metabolize edilir, hidroksi metaboliti etkindir.
İdrarla atılan iki majör metaboliti hidroksi metaboliti ve asetik asit metaboliti olup, hidroksi
metaboliti metronidazolün biyolojik aktivitesinin % 30'una sahiptir.
Lidokain: Deride metabolize edilip edilmediği bilinmemektedir. Lidokain karaciğer tarafından
hızlı bir şekilde, her ikisi de lidokaine benzer ancak daha az etkili monoetilglisinksilidid (MEGX)
ve glisinksilidid (GX) dahil olmak üzere bir dizi metabolitlerine ayrılmaktadır. 2,6-ksilidin
metabolitinin farmakolojik aktivitesi bilinmemektedir ancak sıçanlarda karsinojendir.
Eliminasyon:
Mikonazol nitrat: Yarı ömrü 24 saattir. % l'den azı böbrekler yolu ile atılır. Yaklaşık % 50'si,
çoğunlukla değişmeden, feçes ile atılır.
Metronidazol: Yarı ömrü 6-11 saattir. Sistemik veya topikal olarak uygulandığında, metronidazol
dozunun % 6-15'i fekal yolla, % 60-80'i değişmeden ve metabolitleri halinde idrarla atılır.
Değişmeden idrarla atılan ilaç oranı % 20'dir.
Lidokain: Metabolitleri ve değişmemiş şekli (uygulanan dozun % 10'u) halinde böbreklerden atılır.
5.3. Klinik öncesi venlilik verileri
Farmakoloji, tekrarlanan doz toksisitesi, genotoksisite, karsinojenik potansiyel ve üreme toksisitesi
çalışmalarından elde edilen preklinik bilgiler, insanlar üzerinde özel bir tehlike oluşturmadığını
gösterir.
12 / 14In vitro olarak yapılan mikrobiyolojik çalışmada kombinasyonun içerdiği etkin maddeler arasında,
Candida albicans, Streptococcus (Lancefield'ın B Grubu), Gardnerella vajinalis ve Trichomonas
vaginalis'e karşı sinerjik ya da antagonistik herhangi bir etkileşme görülmemiştir.
Dişi farelerde akut toksisiteyi değerlendirmek amacıyla 750 mg metronidazol ve 200 mg
mikonazol nitrat kombinasyonunun intravajinal olarak kullanıldığı çalışmada etkin maddeler
arasında potansiyalizasyon veya sinerjizma, ayrıca öldürücü ya da toksik etkilerinin olmadığı
görülmüştür.
Metronidazol ve mikonazol nitrat kombinasyonunun Beagle cinsi dişi köpeklere uygulandığı
mukozal iritasyon çalışmasında, vajinal mukoza iritasyonuna sebep olmadığı gibi, klinik,
biyokimyasal ve hematoloji değerlerinde de bir değişiklik meydana getirmediği sonucuna
varılmıştır. Aynı çalışmada, lokal veya sistemik toksik etkilere sebep olmadığı saptanmıştır.
Metronidazol:
Metronidazolün kronik oral uygulamanın ardından fare ve sıçanlarda karsinojenik olduğu
gösterilmiştir. Bununla birlikte hamsterlar ile yapılan benzer çalışmalar negatif sonuç vermiştir.
Epidemiyolojik çalışmalar insanlarda karsinojenik riskte artışa ilişkin açık bir kanıt ortaya
koymamıştır.
Metronidazolün in-vitro koşullarda bakterilerde mutajenik olduğu gösterilmiştir. Kemirgenler ya
da insanlarda in-vivo yapılan çalışmaların yanı sıra memeli hücrelerinde in-vitro yürütülen
çalışmaların bazı ları mutajenik etkiler olduğunu belirtirken diğerleri negatif sonuç vermiştir.
Metronidazolün mutajenik bir etkisinin bulunduğuna ilişkin yeterli bir kanıt bulunmamaktadır.
Mikonazol:
Lokal iritasyon, tek ve tekrarlanan doz toksisitesi, genotoksisite ve üreme toksisitesi çalışmalarına
dayanan preklinik veriler insanlar için özel bir tehlike ortaya koymamaktadır.
Lidokain:
Lidokainin mutajenik ve kanserojenik potansiyelini ve fertilite üzerine etkilerini değerlendirmek
için yeterli çalışma yapılmamıştır.
Lidokain HCl’in mutajenik potansiyeli Ames Salmonella/mammalian mikrozom testiyle, insan
lenfositindeki yapısal kromozom sapmasının in vitro analiziyle ve in vivo fare mikronukleus
analizi ile test edilmiştir. Bu testlerde herhangi bir mutajenik etki belirtisi görülmemiştir. 2,6-
ksilidinin ve lidokain metabolitinin mutajenisitesi karma sonuçlu farklı testlerle çalışılmıştır.
Sadece metabolik aktivasyon şartlarındaki Ames testinde bileşik zayıf mutajenik bulunmuştur.
İlave olarak, aktivasyonlu veya aktivasyonsuz timidin kinaz yerinde indüklenmiş kromozom
sapmasında ve solüsyon konsantrasyonunun 1,2 mg/ml olduğu kardeş kromatografik
değişimlerde, 2,6-ksilidinin mutajenik olduğu gözlenmiştir. Fare hepatositlerinde
planlanmamış DNA sentezini, polikromatik eritrositlerde kromozom hasarını veya karaciğer,
akciğer, böbrek, testisler ve farelerden alınan kanda DNA onarımı eksik bakterilerin tercihli
olarak öldürülmesini ölçen in vivo deneylerde genotoksisite kanıtı bulunmamıştır. Bununla
birlikte, sıçanlarda karaciğer ve etmoid türbinlerden DNA'nın kovalent bağlanma çalışmaları,
2,6-ksilidinin in vivo belirli koşullar altında genotoksik olabileceğini göstermektedir.
6. FARMASÖTİK ÖZELLİKLER
6.1. Yardımcı maddelerin listesi
Katı yağ
13 / 146.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25 °C altındaki oda sıcaklığında saklayınız. Buzdolabına koymayınız.
Kutu üzerinde yazılı son kullanma tarihinden sonra kullanmayınız.
6.5. Ambalajın niteliği ve içeriği
Kutuda, beyaz PVC/PE strip içinde, 7 adet LDPE parmaklık ile birlikte, 7 adet
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Lilyum İlaç ve Kimya Sanayi Ticaret Limited Şirketi
Fatih Sultan Mehmet Mah. Poligon Cad.No:8C/1
Ümraniye /İstanbul
0 850 885 21 99 (Pbx)0 850 885 21 99 (Faks)
info@lilyumilac.com.tr
8. RUHSAT NUMARASI (LARI)
2020/227
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.10.2020
Ruhsat yenileme tarihi:
10. KÜB’ÜN YENİLENME TARİHİ
14 / 14