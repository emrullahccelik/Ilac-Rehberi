KISA ÜRÜN BİLGİSİ
1. BEŞERİ TIBBİ ÜRÜNÜN ADI
TERMİNUS 250 mg Tablet
2. KALİTATİF VE KANTİTATİF BİLEŞİM
Etkin maddeler:
Terbinafin HCl 281,25 mg (250 mg terbinafine eşdeğer)
Yardımcı maddeler:
Laktoz monohidrat 38,75 mg
Yardımcı maddeler için 6.1’e bakınız.
3. FARMASÖTİK FORM
Tablet
Beyaz renkli, yuvarlak, bir yüzü çentikli, düz tabletlerdir.
4. KLİNİK ÖZELLİKLER
4.1. Terapötik endikasyonlar
• Onikomikozis
• Tinea capitis
• Tinea pedis
• Tinea corporis
• Tinea cruris
4.2. Pozoloji ve uygulama şekli
Pozoloji/Uygulama sıklığı ve süresi:
Tedavi süresi endikasyona ve enfeksiyonun şiddetine göre değişir.
Doktor tarafından başka şekilde tavsiye edilmediği takdirde;
• Yetişkinler:
Günde tek doz TERMİNUS 250 mg tablet verilir.
Deri enfeksiyonlarında tavsiye edilen tedavi süreleri:
Tinea pedis (interdijital, plantar/mokasen tipte): 2-6 hafta
Tinea corporis: 4 hafta
Tinea cruris: 2-4 hafta
Enfeksiyon belirti ve bulgularının tamamen düzelmesi mikolojik iyileşmenin sağlanmasından
sonra birkaç hafta alabilir.
1 / 11Saç ve kafa derisi enfeksiyonlarında tavsiye edilen tedavi süresi:
Tinea capitis: 4 hafta.
Tinea capitis özellikle çocuklarda görülür.
Onikomikoz:
Başarılı tedavi süresi çoğu hastalarda 6 -12 haftadır.
Çoğu hasta için tedavi süresi 6 hafta ve 3 ay arasındadır.
El tırnağı enfeksiyonu, başparmak harici ayak tırnağı enfeksiyonu olan hastalarda veya daha
genç hastalarda 3 aydan daha kısa tedavi periyotları öngörülebilir.
Ayak tırnağı enfeksiyonlarının tedavisinde, 3 ay genellikle yeterli olmakla birlikte az sayıda hasta
6 ay ya da daha uzun tedaviye ihtiyaç duyabilir. Tedavinin ilk haftalarında yetersiz tırnak uzaması
daha uzun tedavinin gerekli olduğu hastaların belirlenmesini sağlayabilir.
Uygulama şekli:
Tabletler oral yoldan su ile alınır. Tercihen her gün aynı saatte alınmalıdır ve aç veya tok
karnına alınabilir.
Özel popülasyonlara ilişkin ek bilgiler:
Karaciğer yetmezliği: TERMİNUS tabletler kronik ya da aktif karaciğer hastalığı bulunan
hastalar için kontrendikedir. (bkz. Bölüm 4.3 ve Bölüm 4.4).
Böbrek yetmezliği:
TERMİNUS Tabletlerin kullanımı böbrek bozukluğu olan hastalarda yeterince
araştırılmamıştır; bu nedenle bu popülasyonda önerilmez (bkz. Bölüm 4.4 ve Bölüm 5.2).
Pediyatrik popülasyon:
Pazarlama Sonrası Sürveyans çalışmasına dahil edilen 314 hastayı içeren, çocuklarda oral
terbinafin ile güvenlilik deneyimine ilişkin bir inceleme, çocuklarda advers olay profilinin
yetişkinlerde görülene benzer olduğunu göstermiştir. Yetişkin popülasyonunda görülene
kıyasla yeni, olağandışı veya daha şiddetli reaksiyonlara dair kanıta rastlanmamıştır. Bununla
birlikte veriler halen kısıtlı olduğundan kullanımı önerilmemektedir.
Geriyatrik popülasyon: Yaşlılarda (65 yaş ve üzeri) farklı dozaj gerektiğine ve yan etkilerin
gençlerde görülenlerden farklı olduğuna dair bulgu yoktur. Bu yaş grubunda hastalara
TERMİNUS tablet reçete ederken, önceden mevcut bir karaciğer veya böbrek fonksiyon
bozukluğu olabileceği akılda tutulmalıdır (Bkz. Bölüm 4.4).
4.3. Kontrendikasyonlar
Terbinafine ve kullanılan yardımcı maddelerden herhangi birine karşı aşırı duyarlılık, kronik
veya aktif karaciğer hastalığı, emzirme.
2 / 114.4. Özel kullanım uyarıları ve önlemleri
Karaciğer fonksiyonu
TERMİNUS kronik veya aktif karaciğer hastalığı olan hastalarda kontrendikedir.
Karaciğer toksisitesi, daha önceden karaciğer hastalığı olan veya olmayan hastalarda meydana
gelebilmesi sebebiyle, TERMİNUS tablet reçete edilmeden önce, karaciğer fonksiyon testleri
uygulanmalıdır. Bu nedenle karaciğer fonksiyon testlerinin (4-6 haftalık tedaviden sonra)
periyodik olarak izlenmesi önerilmektedir. Karaciğer fonksiyon testlerinde yükselme
durumunda TERMİNUS hemen bırakılmalıdır. TERMİNUS Tablet ile tedavi edilen
hastalarda çok nadir olarak ciddi karaciğer bozukluğu (bazıları fatal sonuçlu ya da karaciğer
transplantasyonu gerektiren) bildirilmiştir. Karaciğer yetmezliği vakalarının çoğunda,
hastalarda altta yatan ciddi sistemik koşullar saptanmıştır (bkz. Bölüm 4.3 ve 4.8). Eğer
hastada prürit, açıklanamayan inatçı bulantı, iştah azalması, anoreksi, yorgunluk, kusma, sağ
üst kadranda abdominal ağrı, sarılık, idrar renginde koyulaşma, dışkı renginde açılma gibi
karaciğer disfonksiyon bulgu ve belirtileri görülürse TERMİNUS tedavisine son verilmeli ve
karaciğer fonksiyonları değerlendirilmelidir.
Dermatolojik etkiler
TERMİNUS Tablet alan hastalarda ciddi cilt reaksiyonları (örn. Stevens-Johnson sendromu,
toksik epidermal nekroliz, eozinofili ile ilaç döküntüsü ve sistemik semptomlar) çok nadir
bildirilmiştir. Eğer ilerleyici cilt döküntüsü oluşursa TERMİNUS Tablet ile tedavi
kesilmelidir.
Terbinafin, daha önce psoriyazisi olan hastalarda dikkatli kullanılmalıdır çünkü çok nadir
psoriyazis alevlenmesi vakaları bildirilmiştir.
Hematolojik etkiler
TERMİNUS Tablet ile tedavi edilen hastalarda çok nadir kan diskrazisi (nötropeni,
agranülositoz, trombositopeni, pansitopeni) vakaları bildirilmiştir. TERMİNUS Tablet ile
tedavi edilen hastalarda oluşan herhangi bir kan diskrazisinin etiyolojisi değerlendirilmeli ve
TERMİNUS Tablet ile tedavinin bırakılması da dahil olmak üzere ilaç rejiminde olası bir
değişiklik hakkında karar verilmelidir.
Böbrek fonksiyonu
Böbrek fonksiyon yetmezliği olan hastalarda (kreatinin klirensi 50 mL/dak altında olanlar
veya serum kreatinini 300 mikromol/L üzerinde olanlar) TERMİNUS Tabletlerin kullanımı
yeterince araştırılmamıştır, bu nedenle de önerilmez (bkz. Bölüm 5.2).
Diğer
TERMİNUS, çok nadir olarak lupus eritematöz vakaları bildirildiğinden lupus eritematöz
görülen hastalarda dikkatle kullanılmalıdır.
TERMİNUS Tablet, laktoz monohidrat içermektedir. Nadir kalıtımsal galaktoz intoleransı,
Lapp laktaz yetmezliği ya da glukoz-galaktoz malabsorpsiyon problemi olan hastaların bu
3 / 11ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Diğer tıbbi ürünlerin terbinafin üzerindeki etkisi:
Terbinafinin plazma klirensi, metabolizmayı indükleyen ilaçlar tarafından hızlandırılabilir ve
sitokrom P450’yi inhibe eden ilaçlar tarafından inhibe edilebilir. Bu ilaçların birlikte
kullanılması gerektiğinde, TERMİNUS dozajının uygun şekilde ayarlanması gerekebilir.
Aşağıdaki tıbbi ürünler terbinafinin etkisini ya da plazma konsantrasyonunu artırabilir:
Simetidin terbinafinin klirensini %30 azaltmıştır.
Flukonazol hem CYP2C9 hem de CYP3A4 enzimlerinin inhibisyonu ile terbinafinin C ve
max
EAA değerlerini sırasıyla %52 ve %69 artırmıştır. Maruziyette benzer bir artış, ketokonazol
ve amiodaron gibi hem CYP2C9 hem de CYP3A4’ü inhibe eden diğer ilaçlar terbinafin ile
eşzamanlı olarak kullanıldığında meydana gelebilir.
Aşağıdaki tıbbi ürünler terbinafinin etkisini ya da plazma konsantrasyonunu azaltabilir:
Rifampisin terbinafinin klirensini %100 artırmıştır.
Terbinafinin diğer tıbbi ürünler üzerindeki etkisi:
Terbinafin aşağıdaki tıbbi ürünlerin etkisini ya da plazma konsantrasyonunu artırabilir:
Kafein:
Terbinafin intravenöz yoldan uygulanan kafeinin klirensini %21 azaltmıştır.
Ağırlıklı olarak CYP2D6 ile metabolize edilen bileşikler:
In vitro ve in vivo çalışmalar terbinafinin CYP2D6 aracılı metabolizmayı inhibe ettiğini
göstermiştir. Bu bulgu, aynı zamanda dar bir terapötik pencereye sahip olan ve özellikle
ağırlıklı olarak CYP2D6 ile metabolize edilen trisiklik antidepresanlar (TCA’lar), ß-blokerler,
selektif serotonin geri-alım inhibitörleri (SSRI’lar), antiaritmikler (1A, 1B ve 1C sınıfını
içeren) ve B tipi monoamin oksidaz inhibitörleri (MAO-I’lar) ilaç sınıflarının belirli üyeleri
gibi bileşikler için, klinik açıdan anlamlı olabilir (Bkz. Bölüm 4.4).
Terbinafin desipraminin klirensini %82 azaltmıştır (Bkz. Bölüm 4.4).
Kapsamlı dekstrometorfan (öksürük giderici ilaç ve CYP2D6 prob substratı) metabolizörleri
olarak karakterize edilen sağlıklı gönüllülerde yapılan çalışmalarda, terbinafin idrardaki
dekstrometorfan/dekstrorfan metabolik oranını ortalama 16 ila 97 kat artırmıştır. Böylece,
terbinafin güçlü CYP2D6 metabolizörlerini, zayıf metabolizör durumuna dönüştürebilir.
4 / 11TERMİNUS ile eşzamanlı olarak kullanılan ve etkileşimlere yol açmayan ya da ihmal
edilebilir etkileşimlere yol açan diğer ilaçlarla ilgili bilgiler:
Sağlıklı gönüllülerde ve in vitro koşullarda yapılan çalışmaların bulgularına göre, terbinafin
CYP2D6 ile metabolize olanlar hariç olmak üzere (aşağıya bakınız), sitokrom P450 sistemi
aracılığıyla metabolize edilen çoğu ilacın (örneğin; terfenadin, triazolam, tolbutamid ya da
oral kontraseptifler) klerensini artırma ya da inhibe etme açısından ihmal edilebilir bir
potansiyele sahiptir.
Terbinafin antipirin ya da digoksinin klerensini değiştirmez.
Terbinafinin flukonazolün farmakokinetiği üzerinde bir etkisi yoktur. Ayrıca terbinafin ve
potansiyel olarak eş zamanlı kullanılabilen ilaçlar kotrimoksazol (trimetoprim ve
sülfametoksazol), zidovudin veya teofilin arasında klinik açıdan anlamlı bir etkileşim söz
konusu değildir.
İnsidansları tek başına oral kontraseptif kullanan hastalardaki insidansla aynı sınırlar içinde
kalmakla birlikte, oral kontraseptiflerle eş zamanlı olarak terbinafin kullanan hastalarda bazı
menstrüasyon düzensizliği vakaları bildirilmiştir.
Terbinafin aşağıdaki tıbbi ürünlerin etkisini ya da plazma konsantrasyonunu azaltabilir:
Terbinafin siklosporinin klirensini %15 artırmıştır.
Terbinafini varfarin ile eşzamanlı olarak kullanan hastalarda nadir olarak INR’de ve/veya
protrombin zamanında değişiklik vakaları bildirilmiştir.
Özel popülasyonlara ilişkin ek bilgiler
Özel popülasyonlara ilişkin klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin klinik etkileşim çalışması yürütülmemiştir. Çocuklarda
kullanımının güvenilirliği kesin olarak kanıtlanmamıştır.
4.6. Gebelik ve laktasyon
Genel tavsiye
Gebelik kategorisi, B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Oral kontraseptifler ile eşzamanlı olarak TERMİNUS tablet alan hastalarda bazı menstürel
düzensizlik vakaları bildirilmiştir; bununla birlikte bu bozuklukların insidansı, tek başına oral
kontraseptif alan hastalardaki insidans aralığı içinde kalmıştır.
5 / 11Gebe kalma potansiyeline sahip kadınlar için özel önerileri destekleyecek veri mevcut
değildir.
Gebelik dönemi
Terbinafin için, gebeliklerde maruz kalmaya ilişkin klinik veri sınırlıdır. Hayvanlar üzerinde
yapılan çalışmalar, gebelik / embriyonal / fetal gelişim / doğum ya da doğum sonrası gelişim
ile ilgili olarak doğrudan ya da dolaylı zararlı etkiler olduğunu göstermemektedir.
Gebe kadında klinik deneyim sınırlı olduğundan, muhtemel yararlanma beklentisi, muhtemel
riskleri geçmediği sürece TERMİNUS gebelik sırasında kullanılmamalıdır.
Laktasyon dönemi
Terbinafin sütle atılır, bu nedenle TERMİNUS tedavisi gören kadınlar emzirmemelidirler.
Üreme yeteneği / Fertilite
İnsan deneyiminden elde edilen bağlantılı bilgiler mevcut değildir. Sıçanlardaki fertilite
çalışmaları, fertilite veya üreme performansında olumsuz bulgulara işaret etmemiştir.
4.7. Araç ve makine kullanımı üzerindeki etkiler
TERMİNUS Tablet ile tedavinin araç ve makine kullanma üzerindeki etkileri üzerine
çalışmalar yapılmamıştır. İstenmeyen bir etki olarak baş dönmesi yaşayan hastalar araç ve
makine kullanmaktan kaçınmalıdır.
4.8. İstenmeyen etkiler
Klinik çalışmalar veya pazarlama sonrası dönemden elde edilen advers ilaç reaksiyonları
MedDRA sistem organ sınıfına göre listelenmektedir. Her bir sistem organ sınıfı içinde
advers ilaç reaksiyonları sıklığa göre sıralanmaktadır ve en sık reaksiyonlar ilk olarak
listelenmektedir. Her bir sıklık gruplaması içinde advers ilaç reaksiyonları azalan ciddiyet
sırasına göre sunulmaktadır. Ayrıca, her bir advers ilaç reaksiyonu için ilgili sıklık kategorisi
aşağıdaki grupları temel almaktadır (CIOMS III): Çok yaygın (≥1/10); yaygın (1≥100 ila
<1/10); yaygın olmayan (≥1/1,000 ila <1/100); seyrek (≥1/10,000 ila <1/1,000) ve çok seyrek
(<1/10,000); bilinmiyor (Eldeki verilerden hareketle tahmin edilemiyor).
Kan ve lenf sistemi hastalıkları
Çok seyrek: Nötropeni, agranülositoz, trombositopeni
Bilinmiyor: Anemi, pansitopeni
Bağışıklık sistemi hastalıkları
Çok seyrek: Anafilaktik reaksiyonlar (anjiyoödemi de içeren), kutanöz ve sistemik lupus
eritematozus.
Bilinmiyor: Anafilaktik reaksiyon, serum hastalığı benzeri reaksiyon.
6 / 11Metabolizma ve beslenme hastalıkları
Çok yaygın: İştah azalması
Psikiyatrik hastalıklar
Bilinmiyor: Depresif semptomlar ve anksiyete
Sinir sistemi hastalıkları
Yaygın: Baş ağrısı.
Yaygın olmayan: Aguzinin* dahil olduğu disguzi*
*İlacın bırakılmasından sonra genellikle birkaç hafta içinde düzelen aguziyi de içeren
hipoguzi. İzole uzun süreli hipoguzi vakaları bildirilmiştir.
Seyrek: Parestezi, hipoestezi, baş dönmesi
Bilinmiyor: Kalıcı da olabilen anosmi, hiposmi
Göz hastalıkları
Bilinmiyor: Görme bozuklukları, bulanık görme, görme keskinliğinde azalma.
Kulak ve iç kulak hastalıkları
Çok seyrek: Vertigo
Bilinmiyor: Hipoakuzi, duymada bozulma, tinnitus
Vasküler hastalıklar
Bilinmiyor: Vaskülit
Gastrointestinal hastalıklar
Çok yaygın: Gastrointestinal semptomlar (abdominal şişkinlik, dispepsi, bulantı, karın ağrısı,
ishal)
Bilinmiyor: Pankreatit
Hepato-bilier hastalıklar
Seyrek: Hepatik yetmezlik, artmış hepatik enzimler, sarılık, kolestaz ve hepatit dahil, ciddi
hepatik fonksiyon bozukluğu vakaları. Hepatik fonksiyon bozukluğu gelişirse, TERMİNUS
ile tedavi bırakılmalıdır (ayrıca bkz., Bölüm 4.4). Çok nadir olarak ciddi karaciğer yetmezliği
vakaları bildirilmiştir (bazıları ölümcül sonuca sahip ya da karaciğer nakli gerektiren).
Karaciğer yetmezliği vakalarının çoğunda hastalar ciddi altta yatan sistemik rahatsızlıklara
sahip olup, terbinafin alımı ile nedensel ilişki belirsizdir.
Deri ve deri altı doku hastalıkları
Çok yaygın: Ürtiker, deri döküntüsü
Çok seyrek: Stevens-Johnson Sendromu, toksik epidermal nekroliz, eritema multiforme,
eksfoliyatif dermatit, büllöz dermatit, toksik cilt erüpsiyonu. fotosensitivite reaksiyonları,
alopesi
7 / 11Deride ilerleyici kızarıklık ve döküntü olursa TERMİNUS tedavisine devam edilmemelidir.
Bilinmiyor: Psoriasiform erüpsiyonlar veya psoriyaziste şiddetlenme, ciddi cilt reaksiyonları
(ör. Akut generalize ekzantematöz püstülozis (AGEP)).
Eozinofili ve sistemik semptomların eşlik ettiği ilaç döküntüsü.
Kas-iskelet bozuklukları, bağ doku ve kemik hastalıkları
Çok yaygın: Kas iskelet reaksiyonları (artralji, miyalji)
Bilinmiyor: Rabdomiyoliz
Genel bozukluklar ve uygulama bölgesine ilişkin hastalıklar
Seyrek: Halsizlik.
Bilinmiyor: Yorgunluk, grip benzeri hastalık, ateş.
Araştırmalar:
Yaygın olmayan: Kilo azalması**
**Disguziye sekonder olarak kilo kaybı görülmüştür.
Bilinmiyor: Kan kreatin fosfokinaz artışı.
Şüpheli advers reaksiyonlann raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel:0 800 314 00 08; faks: 0 312 218 35 99).
4.9. Doz aşımı ve tedavisi
Birkaç doz aşımı olgusu (5 g’a kadar) bildirilmiştir, baş ağrısı, bulantı, üst abdominal ağrı ve
baş dönmesi oluşmuştur. Doz aşımının önerilen tedavisi esas olarak aktif kömür uygulayarak
ilacın eliminasyonu ve eğer gerekirse, semptomatik destekleyici tedaviden ibarettir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik antifungaller
ATC kodu: D01BA02
Terbinafin, allilamin olup, Trichophyton (ör. T. rubrum, T. mentagrophytes, T. verrucosum, T.
tonsurans, T. violaceum), Microsporum (ör. M. canis), Epidermophyton floccosum ve
Candida cinsi maya (ör. C. albicans) ve Pityrosporum gibi deri, saç ve tırnağın fungal
patojenlerine karşı geniş bir etki spektrumuna sahiptir. Düşük konsantrasyonlarda
dermatofitlere, küf mantarlarına ve dimorfik mantarlara karşı fungisidal etki gösterir. Maya
mantarlarına karşı etkinliği, mantarın türüne göre fungisidal veya fungistatik özelliktedir.
8 / 11Terbinafin, mantarın sterol biyosentezini erken dönemde spesifik olarak engeller. Bu durum
ergosterol yetmezliğine ve intrasellüler skualen birikimine yol açarak, mantar hücresinin
ölümü ile sonuçlanır. Terbinafin, mantar hücre membranında skualen epoksidaz enzimi
inhibisyonu yolu ile etki gösterir. Skualen epoksidaz enziminin sitokrom P450 sistemi ile bir
bağlantısı yoktur.
İlaç oral olarak verildiğinde, terbinafin deri, saç ve tırnaklarda fungusidal aktivite oluşturacak
düzeyde birikir.
5.2. Farmakokinetik özellikler
Emilim:
Oral uygulamayı takiben terbinafin iyi emilir (>%70) 250 mg terbinafin tekli oral doz
uygulamadan sonraki 1.5 saat içinde 1.3 mikrogram/mL’lik bir ortalama doruk plazma
konsantrasyonuna yol açmıştır. Kararlı durumda (%70 kararlı duruma yaklaşık 28 gün içinde
ulaşılmıştır) tekli doza kıyasla terbinafinin doruk konsantrasyonu ortalama %25 daha
yüksektir ve plazma EAA 2.3 kat artış göstermiştir.
Terbinafinin biyoyararlanımı besinlerden orta düzeyde etkilenmektedir (EAA’da %20’den
daha düşük bir artış); fakat bu düzey doz ayarlamalarını gerektirecek kadar yüksek değildir.
Dağılım:
Terbinafin plazma proteinlerine güçlü olarak bağlanır (%99). Deriye hızla diffüze olup
lipofilik stratum corneumda birikir. Terbinafin ayrıca yağ bezlerinden de salınır, böylelikle kıl
foliküllerinde, saç ve yağdan zengin deri bölgelerinde yüksek konsantrasyonlar oluşturur.
Ayrıca terbinafinin tedavinin ilk birkaç haftasından itibaren tırnak yatağına dağılma özelliği
de vardır.
Biyotransformasyon:
Terbinafin, CYP2C9, CYP1A2, CYP3A4, CYP2C8 ve CYP2C19 başta olmak üzere en az 7
CYP izoenzimi tarafından hızla ve büyük oranda metabolize edilir. Biyotransformasyon,
başlıca idrarla atılan, anti-fungal aktiviteye sahip olmayan metabolitlerle sonuçlanır.
Eliminasyon:
Plazma EAA’sındaki artıştan efektif yarı ömür ~30 saat olarak hesaplanmaktadır.
Farmakokinetikte klinik açıdan ilgili yaşa bağımlı değişiklikler gözlenmemekle birlikte
eliminasyon hızı renal veya hepatik bozukluğu olan hastalarda azalarak, daha yüksek kan
terbinafin düzeyleri ile sonuçlanabilir.
Biyoyaralanım:
İlk geçiş metabolizmasının bir sonucu olarak terbinafinin tablet formundan mutlak
biyoyararlanımı yaklaşık %50’dir.
9 / 11Hastalardaki karakteristik özellikler
Geriyatrik:
Terbinafinin kararlı durum plazma konsantrasyonlarında yaş ile bağlantılı farmakokinetik
değişiklikler gözlenmemiştir.
Pediyatrik:
Çocuklarda kullanımının güvenilirliği kesin olarak kanıtlanmamıştır.
Böbrek -Karaciğer yetmezliği:
Böbrek veya karaciğer bozukluğu olan hastalarda terbinafinin yüksek kan düzeylerine çıkması
ile sonuçlanan eliminasyon yavaşlaması olabilir.
Daha önceden karaciğer hastalığı bulunan veya böbrek fonksiyonları bozuk olan (kreatinin
klirensi <50 mL/dak) hastalarda yapılan tek doz farmakokinetik çalışmalar terbinafin
tabletlerin klirensinin yaklaşık %50 oranında azalabildiğini göstermiştir.
5.3. Klinik öncesi güvenlilik verileri
Sıçan ve köpeklerde uzun süreli yapılan çalışmalarda (1 yıla kadar) günde 100 mg/kg a kadar
oral dozlara kadar hiç bir belirgin toksik etkiye rastlanmamıştır. Yüksek oral dozlarda,
karaciğer ve de büyük bir olasılıkla böbrekler potansiyel hedef organlar olarak tanımlanmıştır.
Farelerde yapılan 2 yıllık karsinojenisite çalışmasında, günde 130 (erkek) ve 156 (dişi) mg/kg
a kadar dozlarda bu uygulamalara bağlı olarak hiç bir neoplastik veya diğer anormal bulguya
rastlanılmamıştır. Sıçanlarda yapılan 2 yıllık oral karsinojenisite çalışmasında, en yüksek 69
mg/kg dozda erkelerde karaciğer tümörlerinde artış gözlenmiştir. Fare veya diğer
çalışmalardaki fare, köpek veya maymunlarda karsinojenisite görülmediğinden bu peroksizom
proliferasyonu ile ilişkili olabilen değişikliklerin türe spesifik olduğu gösterilmiştir.
Maymunlarda yapılan yüksek doz çalışmalarında, yüksek dozlarda (toksik olmayan etkili
düzey 50 mg/kg) retinada refraktil bozukluklar gözlenmiştir. Oküler dokuda terbinafin
metaboliti varlığına bağlı olan bu bozukluklar ilaç kesildikten sonra ortadan kalkmıştır. Bu
bozukluklar histolojik değişiklikler ile ilişkili değildir.
Standart in vitro ve in vivo genotoksisite test serisinde mutajenik veya klastojenik potansiyel
belirtisi görülmemiştir.
Sıçan ve tavşanlarda yapılan çalışmalarda fertiliteye veya diğer üreme parametreleriyle ilişkili
hiçbir advers etki gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Aerosil 200
Magnezyum stearat
10 / 11Hidroksi propil metil selüloz
Sodyum nişasta glikolat
Mikrokristalin selüloz
Laktoz monohidrat (sığır sütünden elde edilmiştir)
6.2. Geçimsizlikler
Bilinen bir geçimsizliği yoktur.
6.3. Raf ömrü
24 ay
6.4. Saklamaya yönelik özel uyarılar
25oC altındaki oda sıcaklığında saklayınız. Işıktan koruyunuz.
6.5. Ambalajın niteliği ve içeriği
PVC-PE-PVdC/Alüminyum folyo blisterde 14 ve 28 adet tablet içeren blister ambalaj.
6.6. Beşerî Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Adı : Recordati İlaç San. ve Tic. A.Ş.
Adresi : Ç.O.S.B. Karaağaç Mah. Atatürk Cad.
No:36 Kapaklı / TEKIRDAĞ
Tel : 0 282 999 16 00
8. RUHSAT NUMARASI(LARI)
235/9
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 23.09.2011
Ruhsat yenileme tarihi: 19.07.2017
10. KÜB’ün YENİLENME TARİHİ
11 / 11