KISA ÜRÜN BİLGİSİ
1. BEŞERİ TIBBİ ÜRÜNÜN ADI
ATG – FRESENIUS S
5 mL I.V. infüzyonluk çözelti konsantresi içeren flakon
2. KALİTATİF VE KANTİTATİF BİLEŞİM
Etkin madde:
Tavşanlardan elde edilen anti “insan T- lenfosit” immünoglobulini 20 mg/ mL
Yardımcı madde(ler):
Yardımcı maddeler için 6.1.’e bakınız.
3. FARMASÖTİK FORM
İnfüzyon için konsantre çözelti
Berrak-hafif opak arası sarı renkli
Steril
4. KLİNİK ÖZELLİKLER
4.1. Terapötik endikasyonlar
İmmün cevabın supresyonu
ATG-FRESENIUS S, genellikle diğer immünosupresif tıbbi ürünlerle kombine olarak immün
sistemi baskılamak ve böylece organ transplantasyonlarından sonraki akut rejeksiyonu veya
Graft Versus Host Hastalığını önlemek için kullanılır.
Genellikle aşağıda belirtilen durumlarda uygulanır:
Allojenik solid organ transplantasyonu yapılmış hastalarda akut transplant rejeksiyonunun önlenmesi
ATG-FRESENIUS S, allojenik solid organ transplantasyonunu takiben immünosupresyonu
arttırmak için diğer immünosupresif tıbbi ürünlerle (örneğin glukokortikosteroidler, purin
antagonistleri, kalsinörin inhibitörleri veya mTOR inhibitörleri gibi) kombine olarak
kullanılır.
Allojenik solid organ transplantasyonunu takiben kortikosteroide dirençli akut rejeksiyonun tedavisi
ATG-FRESENIUS S, allojenik solid organ transplantasyonunu takiben yapılan
metilprednizolon tedavisinin terapötik etkisinin yetersiz kaldığı durumlarda kortikosteroid
dirençli akut rejeksiyon krizinin tedavisinde kullanılır.
Sayfa 1Allojenik kök hücre transplantasyonundan (SCT) sonra yetişkinlerde Graft-Versus-Host
hastalığının (GVHD) önlenmesi
ATG FRESENIUS S, hematolojik malignitesi olan yetişkinlerde uyumlu akraba dışı
donörlerden yapılan kök hücre transplantasyonunu takiben, standart Siklosporin A/
metotreksat profilaksisi ile kombine olarak Graft-Versus-Host hastalığının (GVHD)
önlenmesinde kullanılır.
4.2. Pozoloji ve uygulama şekli
ATG-FRESENIUS S, sadece organ transplantasyonunu izleyen veya kök hücre
transplantasyonlarından önce hazırlama amacıyla yapılan immünosupressif tedavi
uygulamalarında deneyimi olan hekimler tarafından reçete edilmelidir. ATG-FRESENIUS
S'nin kalifiye tıbbi gözetim altında uygulanması gerekmektedir.
Pozoloji/uygulama sıklığı ve süresi:
ATG-FRESENIUS S'nin dozu endikasyona bağlıdır. Doz önerileri vücut ağırlığı temel
alınarak belirlenir.
Allojenik solid organ transplantasyonu yapılmış hastalarda akut transplant rejeksiyonunun önlenmesi
Tavsiye edilen ATG-FRESENIUS S doz aralığı 2 ile 5 mg/kg/gün'dür. En yaygın kullanılan
dozajlar 3 ile 4 mg/kg/gün arasındadır. Tedavi, transplantasyonun yapılacağı gün, ya ameliyat
öncesinde, ya ameliyat sırasında ya da derhal ameliyat biter bitmez başlamalıdır. Tavsiye
edilen tedavi süresi, hastanın durumuna, seçilen günlük doza ve eş zamanlı immünsupressif
rejime bağlı olarak 5 ile 14 gün arasında değişir.
Allojenik solid organ transplantasyonunu takiben kortikosteroide dirençli akut rejeksiyonun tedavisi
Tavsiye edilen ATG-FRESENIUS S doz aralığı 3 ile 5 mg/kg/gün'dür. En yaygın kullanılan
dozajlar 3 ile 4 mg/kg/gün arasındadır. Tedavi süresi, nakledilen organın durumuna ve vücudun
verdiği klinik tepkiye bağlı olarak genelde 5 ile 14 gün arasında değişir.
Allojenik kök hücre transplantasyonundan (SCT) sonra yetişkinlerde Graft-Versus-Host
hastalığının (GVHD) önlenmesi
Kök hücre transplantasyonuna yönelik miyeloablatif hazırlama rejimi kapsamında, tavsiye
edilen ATG FRESENIUS S dozu, genellikle kök hücre transplantasyonundan önceki 1-3 gün
içinde başlanarak uygulanmak üzere 20 mg/kg/gün’dür.
Uygulama şekli:
ATG-FRESENIUS S, pH değeri 3.7  0.3 olan, hipotonik bir infüzyon çözeltisi konsantresidir,
doğrudan enjekte edilmez. Hastaya intravenöz uygulanmadan önce 9 mg/mL (% 0.9) sodyum
klorür çözeltisinde seyreltilmesi gerekmektedir. Gerekli osmolaliteyi sağlamak için 1:7 oranında
bir seyreltme (Her 1 ml ATG-FRESENIUS S’ye 6 ml sodyum klorür solüsyonu eklenir) tavsiye
edilmektedir. Daha büyük oranlarda seyreltme ve buna bağlı olarak pH değerinin yükselmesi
durumunda parçacık oluşumu baş gösterebilir. Gözle görülür şekilde partikül içeren çözeltiler
kullanılamaz.
Solid organ transplantasyonlarında standart infüzyon süresi 4 saattir, kök hücre
transplantasyonlarında ise 4 ila 12 saatlik infüzyon süreleri tavsiye edilmektedir. İntraoperatif
uygulamalarda genellikle 0,5 ila 2 saat arasında infüzyon süreleri uygulanmaktadır.
Sayfa 2Uygulama esnasında hastanın aşırı duyarlılık ve anafilaksiye dair herhangi bir semptom gösterip
göstermediği yakın takibe alınmalıdır. ATG-FRESENIUS S'nin ilk dozunun verilmesi sırasında,
ilk 30 dakikada daha düşük bir infüzyon hızı uygulanmalıdır. Herhangi bir intolerans semptomu
görülmezse infüzyon hızı arttırılabilir. Hekim, anafilaktik veya anafilaktoid reaksiyon
durumlarında derhal müdahale etmeye hazır olmalı ve uygun tıbbi tedaviye başlamalıdır.
Santral venöz kateter ile yapılan infüzyona alternatif olarak; büyük, debisi yüksek periferik bir
damar da seçilebilir. Sistemik ve lokal toleransı arttırmak açısından infüzyondan önce metil
prednisolon ve/veya antihistaminik verilmesi tavsiye edilir. Enjeksiyon yerinde standart hijyen
kurallarına uyulması, infüzyon hızının azaltılması ve/veya venöz giriş noktasının değiştirilmesi
gibi hususlar göz önünde bulundurulmalıdır.
ATG-FRESENIUS S’ye sodyum heparin katılamaz, aynı yoldan sodyum heparin verilemez.
Özel Popülasyonlara ilişkin ek bilgiler
Böbrek / Karaciğer Yetmezliği
Böbrek/karaciğer yetmezliği olan hastalarda özel bir doz ayarlamasına gerek yoktur.
Karaciğer yetmezliğinde, trombosit ve koagülasyon parametrelerinin dikkatle izlenmesi
tavsiye edilir. (Bkz. Bölüm 4.4. Özel kullanım uyarıları ve önlemleri).
Pediyatrik popülasyon:
Çocuk hastalarda deneyim sınırlıdır. Mevcut deneyimler, çocuk hastaların erişkin hastalardan
farklı doz kullanmalarının gerekmediğini göstermektedir.
Geriyatrik popülasyon:
Yaşlı hastalardaki ( 65 yaş) deneyimler sınırlıdır, ancak bu hastalarda diğer yaş gruplarına
kıyasla farklı bir dozaja gereksinimi olduğuna dair bir bilgi bulunmamaktadır.
4.3. Kontrendikasyonlar
- Etkin maddeye veya yardımcı maddelerden herhangi birine karşı aşırı duyarlılık durumunda
(Bkz. Bölüm 6.1.),
- Yeterli terapötik kontrol altında olmayan bakteriyel, viral veya mikotik ve paraziter
enfeksiyonlu hastalarda,
- Ağır trombositopenili (örn. 50,000 trombosit/L) solid organ transplantasyonu yapılan
hastalarda (ATG-FRESENIUS S trombositopeniyi ve dolayısıyla kanama riskini arttırabilir)
- Kök hücre transplantasyonlarının tedavinin bir parçası olarak gerçekleştirildiği durumlar
haricinde malign tümörü olan hastalarda, kontrendikedir.
4.4. Özel kullanım uyarıları ve önlemleri
Bulaşıcı ajanlara karşı uyarı
İnsan kanından ya da plazmasından hazırlanan tıbbi ürünlerin kullanımı nedeniyle
oluşacak enfeksiyonların önlenmesi için alınacak standart önlemler, donörlerin seçimi,
her bir bağış ve plazma havuzlarının spesifik enfeksiyon işaretleri açısından kontrolü ve
virüslerin inaktive edilmesi /uzaklaştırılması için etkili üretim adımlarının eklenmesidir.
Buna rağmen, insan kanından yada plazmasından hazırlanan tıbbi ürünler uygulanacağı
zaman, enfeksiyon ajanlarının bulaşmasıyla ortaya çıkabilecek bulaşıcı hastalık olasılığı
Sayfa 3tam olarak önlenemez. Bu durum henüz bilinmeyen ya da yeni görülen virüsler ve diğer
patojenler için de geçerlidir.
ATG-FRESENIUS S için alınan önlemlerin insan immün yetmezliği virüsü (HIV), Hepatit
B virüsü (HBV) ve Hepatit C virüsü (HCV) gibi zarflı virüslere ve Hepatit A ve
Parvovirüs B19 gibi zarfsız virüslere karşı etkili olduğu kabul edilmektedir.
Bu ürün insan kanından elde edildiğinden, virüsler gibi enfeksiyöz ajanların ve teorik
olarak Creutzfeldt-Jacob (CJD) hastalığı ajanlarının bulaşma riskini taşıyabilir.
Hekim bu ürünlerin riskleri ve yararları hakkında hastaya bilgi vermelidir.
Gerektiğinde acil tedavinin sağlanabilmesi için ATG-FRESENIUS S uygulanan hastalar,
donanım ve personel açısından yeterli laboratuvar ve tıbbi destek olanaklarına sahip kurumlarda
bakılmalıdır. ATG-FRESENIUS S, kalifiye tıbbi gözetim altında uygulanmalı ve moniterize
edilmelidir.
Aşırı duyarlılık reaksiyonları
ATG-FRESENIUS S kullanımı ile ilişkili aşırı duyarlılık reaksiyonları bildirilmiştir.
İlk ATG-FRESENIUS S uygulamasından önce anamnez yoluyla hastada, özellikle tavşan
proteinlerine karşı, alerjik yatkınlık olup olmadığının belirlenmesi tavsiye edilir .
Tekrarlanan ATG-FRESENIUS S tedavileri ya da başka üreticilerin tavşan immünoglobulini
preparatları ile yapılan tedaviler şeklindeki re-ekspozisyon durumlarında önceki ATG-
FRESENIUS S tedavisinde hassasiyet meydana gelmiş olabileceğinden, anafilaktik reaksiyon
geliştirme riski daha yüksektir.
Ağır trombositopeni
ATG-FRESENIUS S trombositopeniyi ve dolayısıyla kanama riskini arttırabileceğinden , ağır
trombositopeni geliştiren (trombosit/l oranı 50,000'den az olan) solid organ transplantasyonu
yapılan hastalarda, ATG-FRESENIUS S tedavisine ara verilmeli ya da tedavi durdurulmalıdır.
Klinik personel gerekli acil önlemleri almak üzere hazırlıklı olmalıdır.
Karaciğer hastalıkları
ATG-FRESENIUS S’nin, karaciğer hastalığı olan hastalara dikkatli uygulanması
gerekmektedir. Önceki pıhtılaşma bozuklukları daha kötüye gidebilir. Trombosit ve
koagülasyon parametrelerinin dikkatle izlenmesi tavsiye edilir.
Kardiyovasküler hastalıklar
ATG-FRESENIUS S'nin, kardiyovasküler hastalığı olduğu bilinen veya olmasından şüphe
edilen hastalara dikkatli uygulanması gerekmektedir. Hipotansiyonu olan veya ortostatik
semptomu (örn. bilinç kaybı, halsizlik, kusma, mide bulantısı gibi belirtiler) olan kardiyak
dekompensasyonlu hastalarda infüzyonun yavaşlatılması/kesilmesi düşünülmelidir.
Enfeksiyonlar
İmmünosuppressif tedavi genel olarak enfeksiyon riskini arttırır. ATG-FRESENIUS S
uygulanan hastalarda artan bakteriyel, viral, mikotik, ve/veya paraziter enfeksiyon riski söz
konusudur. Takip ve tedavi ile ilgili uygun önlemlerinin alınması gerekir.
Sayfa 4Aşılama
Hastalar, ATG-FRESENIUS S ile tedavi sırasında uygulanan cansız aşıların daha az etkin
olabileceği hakkında bilgilendirilmelidir. Immün sistemi bastırılmış hastalarda zayıflatılmış
canlı virüs aşıları kontrendikedir.
4.5. Diğer tıbbi ürünlerle etkileşim ve diğer etkileşim biçimleri
Etkileşim çalışmaları yapılmamıştır.
Immünosupressif tıbbi ürünler
ATG-FRESENIUS S ile eş zamanlı olarak başka immünosupressif tıbbi ürünler rutin olarak
uygulanmaktadır. ATG-FRESENIUS S ile kortikosteroidler, purin antagonistleri, kalsinörin
inhibitörleri veya mTOR inhibitörleri arasında doğrudan bir etkileşim gözlenmemiştir. Ancak,
bu tıbbi ürünlerin eş zamanlı olarak verilmesi enfeksiyon, trombositopeni ve anemi risklerini
arttırabilir. Bu yüzden, kombine immünosupressif tedavi alan hastaların dikkatle izlenmesi ve
gereken adaptasyonun yapılması tavsiye edilir.
Aşılama
Immün sistemi baskılanmış hastalarda zayıflatılmış canlı virüs aşıları kontrendikedir. Diğer
aşılara karşı antikor yanıtı zayıf gerçekleşebilir (bakınız Bölüm 4.4.).
Özel popülasyonlara ilişkin ek bilgiler
Pediyatrik popülasyon:
Çocuk hastalarda deneyim sınırlıdır, ek bilgi bulunmamaktadır.
Geriyatrik popülasyon:
Yaşlı hastalardaki ( 65 yaş) deneyimler sınırlıdır, ek bilgi bulunmamaktadır.
4.6. Gebelik ve emzirme
Genel tavsiye
Gebelik kategorisi C
Çocuk doğurma potansiyeli bulunan kadınlar / doğum kontrolü (kontrasepsiyon)
Bilinen olumsuz bir etkisi bulunmamaktadır.
Gebelik dönemi
ATG- FRESENIUS S’nin gebe kadınlarda kullanımına ilişkin yeterli veri mevcut değildir
Hayvanlar üzerinde yapılan çalışmalar, gebelik/ ve-veya/ embriyonal / fetal gelişim/ ve-veya /
doğum/ ve-veya / doğum sonrası gelişim üzerindeki etkiler bakımından yetersizdir (Bkz. Bölüm
5.3.). İnsanlara yönelik potansiyel risk bilinmemektedir.
Gebe kadınlara verilirken tedbirli olunmalıdır.
Elde hayvanlarla ilgili bir veri mevcut değildir. Elde gebe ya da emziren kadınlarla ilgili insan
kaynaklı klinik veri mevcut değildir. Tedavi için karar, hastanın durumu göz önünde
bulundurularak ve ilacın yararları/ risklerini değerlendirilerek ilgili hekim tarafından
verilmelidir.
Sayfa 5Laktasyon dönemi
ATG- FRESENIUS S’nin emziren kadınlarda kullanımına ilişkin yeterli veri mevcut değildir.
En azından insan IgG’sinin plasenta bariyerini geçebildiği veya anne sütüne
salgılanabildiği.göz önünde bulundurulmalıdır.
Tedavi için karar, hastanın durumu göz önünde bulundurularak ve ilacın yararları/ risklerini
değerlendirilerek ilgili hekim tarafından verilmelidir.
Üreme yeteneği/ fertilite
İnsanlardaki üreme yeteneği fertiliteyi etkileyip etkilemediği bilinmemektedir.
4.7. Araç ve makine kullanımı üzerindeki etkiler
Araç veya makine kullanma becerisini etkileyip etkilemediği bilinmemektedir.
4.8. İstenmeyen etkiler
ATG-FRESENIUS S immünosupressif özellikleri olan bir immünoglobulindir. Bu grup
ürünlerle ilgili olarak iyi bilinen advers etkiler; sitokin salınımı ile ilişkili semptomlar, anafilaksi
ve diğer alerjik vakalar şeklindeki aşırı duyarlılık reaksiyonları, enfeksiyon duyarlılığında artış
ve malignansi oluşumlarını içermektedir.
Bu bölümde açıklanan advers reaksiyonlar ve sıklığı, rejeksiyon önleme endikasyonlu böbrek
transplantasyonu yapılan (136 hasta) ve allojenik kök hücre transplantasyonu öncesi hazırlanan
(106 hasta) toplam 242 hastanın katıldığı 6 klinik araştırmaya dayanan entegre güvenlilik
analizi ile incelenmiştir. İncelenen hastaların %94'ünde en az bir advers etki görülmüştür. Rapor
edilen advers reaksiyonlar kısmen ilgili prosedürlerden, yani renal transplantasyonlardan (idrar
yolları enfeksiyonu, böbrek yetmezliği) ve allojenik kök hücre transplantasyonlarından
(pansitopeni, mukozal enflamasyon) sonra tipik olarak baş gösteren yaygın komplikasyonlardan
kaynaklanmaktadır.
Aşağıdaki tabloda ATG-FRESENIUS S ile bildirilen advers reaksiyonlar listelenmiş ve sıklık
ve sistem organ sınıfına göre sınıflandırılmıştır.
Sıklık gruplandırmaları aşağıdaki skalaya göre tanımlanmıştır:
Çok yaygın (1/10); yaygın (1/100 ile <1/10); yaygın olmayan (1/1.000 ile <1/100); seyrek
(<1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor)
Her sıklık gruplandırmasında istenmeyen etkiler azalan ciddiliğe göre sıraya koyulmuştur.
Enfeksiyonlar ve enfestasyonlar
Çok yaygın CMV enfeksiyonu*, idrar yolu enfeksiyonu*
Yaygın Bakteriyel sepsis**, zatürre**, piyelonefrit*, herpes
enfeksiyonu, influenza, oral kandidiaz, bronşit, rinit,
sinüzit, nazofarinjit, cilt enfeksiyonu
Yaygın olmayan Kateter yeri enfeksiyonu, Epstein-Barr virüs
enfeksiyonu, gastrointestinal enfeksiyon, erizipel,
yara enfeksiyonu
Sayfa 6(Kist ve polipler de dahil olmak üzere) iyi huylu ve kötü huylu neoplazmalar
Yaygın Lenfoproliferatif bozukluk*
Kan ve lenf sistemi hastalıkları
Yaygın Pansitopeni**, trombositopeni, anemi, lökopeni
Yaygın olmayan Polisitemi
Bağışıklık sistemi hastalıkları
Yaygın Anafilaktik şok**/anafilaktik reaksiyon , aşırı
duyarlılık
Metabolizma ve beslenme hastalıkları
Yaygın Hiperlipidemi
Yaygın olmayan Vücutta sıvı toplanması, hiperkolesterolemi
Sinir sistemi hastalıkları
Çok yaygın Baş ağrısı, titreme
Yaygın Parestezi
Göz hastalıkları
Yaygın Fotofobi
Kardiyak hastalıklar
Yaygın Taşikardi
Vasküler hastalıklar
Çok yaygın Yüzde ve boyunda kızarma
Yaygın Hipotansiyon*, venooklüzif hastalık, hipertansiyon
Yaygın olmayan Şok**, lenfosel
Solunum göğüs bozuklukları ve mediastinal hastalıklar
Çok yaygın Nefes darlığı
Yaygın Öksürük, epistaksi
Gastrointestinal hastalıklar
Çok yaygın Kusma, mide bulantısı, ishal, karın ağrısı
Yaygın Stomatit
Yaygın olmayan İnguinal herni*, reflü özofajit, dispepsi
Hepato-bilier hastalıklar
Yaygın Hiperbilirubinemi
Deri ve deri altı doku hastalıkları
Yaygın Eritem, şiddetli kaşıntı (prürit), döküntü
Yaygın olmayan İlaç erüpsiyonu
Kas-iskelet bozuklukları, bağ doku ve kemik hastalıkları
Yaygın Miyalji, artralji, sırt ağrısı, müsküloskeletal katılık
Sayfa 7Böbrek ve idrar hastalıkları
Yaygın Renal tübüler nekroz*, hematüri
Yaygın olmayan Böbrek yetmezliği**, renal nekroz*
Genel bozukluklar ve uygulama bölgesine ilişkin hastalıklar
Çok yaygın Pireksi, grip nöbeti
Yaygın Güçsüzlük, göğüs ağrısı, hipertermi, mukozal inflamasyon,
periferik ödemler
Yaygın olmayan Ödem
Araştırmalar
Yaygın Kan kreatinininde artış*, pozitif sitomegalovirüs antijeni, C-
reaktif proteinde artış,
Yaygın olmayan Hepatik enzimlerde artış
* ciddi reaksiyon
** bireysel hallerde fatal sonuç veren ciddi reaksiyon
Diğer advers reaksiyonlar
Sitokin salımı ile ilişkili semptomlar
Bu reaksiyonlar sitokin salınımına bağlı olarak baş gösterir ve ateş, grip nöbeti, baş ağrısı,
bulantı, kusma, taşikardi ve kan dolaşımı değişimlerini içerir. Bu reaksiyonlar sitokin salımı
sendromu olarak özetlenebilir. ATG-FRESENIUS S’nin uygulanması sırasında veya
sonrasında sık görülürler. Semptomlarla genellikle kolaylıkla kontrol altına alınabilir.
Profilaktik ilaç tedavisi yoluyla bu semptomları hafifletmek mümkündür.
Aşırı duyarlılık reaksiyonları
Cilt kızarması, döküntü, eritem, ödem, bronkospazmlı veya bronkospazmsız dispne ve
öksürük, uygulama sırasında ve sonrasında yaygın olarak görülen reaksiyonlardır. Bu
reaksiyonlar genel olarak tedaviye iyi yanıt verir. Uygun profilaktik ilaç tedavisi uygulayarak
bu semptomları iyileştirmek mümkündür. Anafilaksi/anafilaktik şok görülürse, infüzyona
derhal son verilmesi gerekir. ATG-FRESENIUS S'nin uzun süreli ve daha düşük dozajlı
uygulandığı tedavi süreçlerinde görülen serum hastalığı nadiren ağır seyreder ve genellikle
semptomatik tedaviye iyi yanıt verir.
Hematolojik değişimler
ATG-FRESENIUS S uygulamasının ardından, trombositopeni ve lökopeni olarak
gözlemlenen trombosit ve lökosit sayımındaki geçici değişimler olmaktadır. ATG-
FRESENIUS S uygulamalarının ardından anemi de yaygın olarak gözlemlenir.
Sayfa 8Enfeksiyonlar
İmmünosupressif tedavi uygulanan hastaların enfeksiyonlara karşı duyarlılığı daha yüksektir.
ATG-FRESENIUS S uygulanan hastaların çoğu, solid organ transplantasyonunu izleyen ilk
yıl içerisinde bakteriyel, viral veya mikotik kökenli enfeksiyonlar geliştirmiştir. İdrar yolu
enfeksiyonları çok yaygın bakteriyel enfeksiyonlardır; çok yaygın viral enfeksiyonlar ise
sitomegalovirüsünün (CMV) neden olduğu enfeksiyonlardır. Yaygın olarak bildirilen
enfeksiyonlar arasında bakteriyel sepsis, bakteriyel zatürre, piyelonefrit, herpetik viral
enfeksiyonlar ve oral kandidiaz vardır. EBV / Epstein-Barr enfeksiyonları, CMV zatürresi ve
CMV gastroenterit yaygın olmayan viral enfeksiyonlar arasındadır. Sistemik kandidiaz yaygın
olmayan bir fungal enfeksiyondur. Enfeksiyonların çoğunluğu tedaviyle
iyileştirilebilmektedir. Yaşamı tehdit eden ve hatta ölüme neden olan enfeksiyonların varlığı
da bildirilmiştir. Hastanın uygun şekilde moniterizasyonu ve profilaktik tedavisi, enfeksiyon
oranını azaltabilir.
Malignite
Genel olarak araştırmalara ve yayınlara bakıldığında ATG-FRESENIUS S tedavilerini izleyen
malignite vakaları genellikle düşük olup bu vakaların sayısı diğer immünosupressif
medikasyon kombinasyonlarında gözlenen vakaların sayısı ile hemen hemen aynıdır. Post-
transplant lenfoproliferatif hastalık sadece allojenik kök hücre transplantasyonu yapılan
hastalarda (%1,7) rapor edilmiştir.
Tıbbi açıdan önem taşıyan diğer reaksiyonlar
Seyrek (her 1000 hastada 1’den az): ATG-FRESENIUS S uygulamasıyla ilişkili olarak
hemoliz olayları bildirilmiş ve izole vakalarda fatal seyir görülmüştür.
Özel popülasyonlara ilişkin ek bilgiler:
Pediyatrik popülasyon:
ATG-FRESENIUS S vücut ağırlığına göre kullanılır. Çocuk hastalarda deneyim sınırlıdır.
Mevcut deneyimler çocuk hastalarda güvenlilik profilinin erişkin hastalarınkinden farklı
olmadığını göstermektedir.
Yaşlı hastalar:
Yaşlılar (65 yaş) geçirdikleri uzun süreli kronik hastalıklar ve buna bağlı tedaviler nedeniyle
genel immünosupresyona karşı daha duyarlı olabilirler. Ayrıca, immün sistem
mekanizmalarındaki biyolojik düşüş nedeniyle de yaşlıların enfeksiyon geliştirme riskinin daha
yüksek olduğu düşünülmektedir. Bununla birlikte, bu popülasyonda ATG-FRESENIUS S
kullanımından kaynaklanan herhangi bir advers reaksiyon raporlanmamıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
Sayfa 94.9. Doz aşımı ve tedavisi
Dozun aşılması durumunda, derhal geniş spektrumlu antibiyotik, antimikotik ve antiviral tedavi
uygulanması tavsiye edilmektedir. ATG-FRESENIUS S tedavisi durdurulmalı ve eş zamanlı
başka immünosupressif tedaviler ise hemograma (özellikle lökositlere ve lenfositlere) göre
ayarlanmalıdır. Trombosit sayımı yakından izlenmeli ve uygun görüldüğü şekilde replasman
tedavisi başlatılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: spesifik immünosupresan
ATC kodu: L04AA04.
ATG-FRESENIUS S, bir lenfoblastoid hücre dizisi olan Jurkat hücreleriyle immünize edilmiş
tavşanlardan elde edilen bir poliklonal anti-T-lenfosit immünoglobulinidir. T-hücre
belirteçlerinin Jurkat hücreleri üzerindeki ekspresyonu ATG-FRESENIUS S'nin lenfositler
üzerindeki etkileriyle tutarlıdır. ATG-FRESENIUS S'nin Jurkat hücrelerinin diğer yüzey
antijenlerine karşı da antikor içerdiği belirlenmiştir.
ATG-FRESENIUS S uygulanan hastalarda gerçekleştirilen lenfosit alt küme analizleri, Jurkat
hücre dizisi tarafından ekspresyonu yapılan yüzey proteinlerini taşıyan lenfosit alt kümelerinde
azalma olduğunu göstermektedir.
ATG-FRESENIUS S, insan lenfositlerine karşı sitotoksik etkilidir. Veriler, aktifleştirilmiş
lenfositlerin daha duyarlı olduğunu göstermektedir.
ATG-FRESENIUS S, T-hücrelerini (CD3 vasıtasıyla) veya lenfositleri aktifleştirmemiştir,
ancak T-hücrelerinin bir anti-CD3 antikoru tarafından aktivasyonunu engellemiştir.
ATG-FRESENIUS S, adezyon moleküllerine bağlanarak insan melanoma hücrelerinin göçünü
azaltmıştır.
Domuz böbrekleri ATG-FRESENIUS S ile veya ATG-FRESENIUS S olmadan inkübe edilmiş
insan lenfositleriyle perfüze edildiğinde, ATG-FRESENIUS S’nin ilavesi ile böbrek
damarlarında vasküler direncin düşmesi ve böbrekte daha az lenfosit tutulması, anti-adezif
özelliklerle (anti-LFA-1 ve anti-ICAM-1 aktivitesi) açıklanabilir.
ATG-FRESENIUS S, rhesus maymunlarında deri grefti ömrünü uzatmaktadır. Bu modelde
immünosupresyon belirgin olup lökopeni ve lenfopeni gözlenmiştir. ATG-FRESENIUS S,
cynomolgus maymunlarında iskemi / reperfüzyon hasarlarında lenfosit ve nötrofil adezyonunu
engelleyerek faydalı bir etki göstermiştir.
ATG-FRESENIUS S ile standart tedavi uygulanan renal transplant hastalarında lökosit ve
trombosit sayısı önce düşmüş, ancak transplantasyonu izleyen 10 gün içerisinde tekrar normal
Sayfa 10düzeye dönmüştür. Lenfosit ve lenfosit alt popülasyonlarının sayımlarında da anlamlı bir düşüş
görülmüştür. CD2, CD3, CD4 ve CD8 sayımlarında düşüş izlenmiştir. CD8 ilk 20 post-operatif
gün içerisinde normal düzeye dönmüş, ancak CD2, CD3 ve CD4 için aynı durum geçerli
olmamıştır.
Böbrek transplantasyonu yapılan hastalarda, uygulanan standart ATG-FRESENIUS S
tedavisinin lenfosit alt popülasyonları üzerinde etkili olduğu ve CD4/CD8 oranında 66 aya
kadar süren bir tersine dönüş gerçekleştiği bildirilmiştir.
9 mg/kg'lık tek bir yüksek ATG-FRESENIUS S dozunun ardından, TNF- ve IL-10 yükselmiş,
IL12p40 hafifçe düşmüş, IL-12p70 ise stimüle olmamıştır.
Kök hücre transplantasyonu çalışması
Uyumlu akraba dışı donör greftleriyle yapılan iki yıllık bir kök hücre transplantasyonu izleme
çalışmasının sonuçları, standart GVHD profilaksisine ek olarak ATG-Fresenius S verilen
hastalarda akut Graft-Versus-Host Hastalığı (aGVHD), kronik GVHD (kGVHD) ve GVHD
ilişkili mortalite sıklığının azaldığını göstermiştir.
Metodlar:
Araştırma Avrupa çapında 10 ülke ve 31 merkezde prospektif, açık ve çok merkezli bir
çalışma şeklinde yürütülmüştür. Hematolojik maligniteli 202 erişkin hasta, Siklosporin ve
Metotreksata ilave olarak ATG-Fresenius S uygulanan veya uygulanmayan tedavi gruplarına
göre randomize edilerek ayrılmıştır. Kök hücre transplantasyonundan önce Gün -3, Gün -2 ve
Gün -1'de 20 mg/kg ATG-Fresenius S uygulanmıştır. Myeloablatif hazırlığın ardından akraba
dışı donörlerden periferik kan (n=164; %82) veya kemik iliği (n=37; %18) grefti nakledilen
201 hasta tam analiz seti kapsamına dahil edilmiştir ve randomize olarak belirlenen tedavi
şekillerine göre analiz edilmiştir (ATG-Fresenius S n=103, kontrol n=98). Primer son nokta
erken tedavi başarısızlığıdır: III-IV dereceli, ağır aGVHD veya transplantasyonu izleyen 100
gün içerisinde ölüm gözlenmiştir.
Sonuçlar:
Siklosporin A ve Metotreksat ile uygulanan standart GVHD profilaksisine ATG-Fresenius S
eklendiğinde tüm GVHD şekillerinin sıklığı gerilemiştir: Akut GVHD (ağırlık grupları I-IV,
II-IV ve III-IV) ve kronik GVHD (ağırlık grupları sınırlı ve yaygın). Tedavi grupları arasında
tekrarlama, tekrarlamasız mortalite ve genel sağkalım bakımlarından fark görülmemiştir.
Primer son nokta: Erken tedavi başarısızlığı sıklığı, %34,7 olan kontrol grubuna kıyasla,
%21,4 olarak gerçekleşmiştir (düzeltilmiş eşitsizlik oranı [odds ratio] 0,56, güven aralığı
[GA] [0,28–1,11]; p=0,0983).
ATG-Fresenius S grubunda kümülatif III-IV dereceli aGVHD sıklığı %11,7 kontrol grubunda
ise %25,5 olarak gerçekleşmiştir (düzeltilmiş tehlike oranı [TO] 0,48, GA [0,24-0,96];
p=0,0392). Kümülatif II-IV dereceli aGVHD sıklığı ise ATG-Fresenius S grubunda %33,0
kontrol grubunda %52,0 dir. (düzeltilmiş TO 0,55, GA [0,35-0,85]; p=0,0077).
2 yıllık kümülatif yaygın kronik GVHD sıklığı %12,2'ye karşı %45,0 olarak belirlenmiştir
(düzeltilmiş TO 0,196, GA [0,10-0,39]; p<0,0001).
Sayfa 11Şekil 1 ATG-Fresenius S grubunda kontrol grubuna
kıyasla kök hücre kaynağına ve hastalığın durumuna göre düzeltilmiş primer ve sekonder etkinlik parametreleri için
göreceli risk (noktasal kestirimci ve %95 GA)
5.2. Farmakokinetik özellikler
ATG-FRESENIUS S, intravenöz uygulanır ve bu nedenle biyoyararlanımı %100’dür.
ATG-FRESENIUS S, diğer vücut proteinleri gibi protein metabolizmasına tabidir.
ATG-FRESENIUS S'nin yarıömrü yaklaşık 14 gün olup (7 gün süreyle 4 mg/kg/gün dozaj
durumunda) doza ve uygulama süresine bağlı olarak bu süre 4 ile 45 gün arasında değişebilir.
Literatür araştırmaları, T-hücre spesifik antikorların total tavşan IgG'ine kıyasla daha hızlı
elimine edildiğini göstermektedir.
Farmakokinetik veriler toksikolojik çalışmaların toksikokinetik bölümlerinden elde edilmiştir.
ATG-FRESENIUS S hızlı absorbe edilir ve eliminasyonu yavaştır. Sistemik maruz kalış, tüm
doz düzeylerinde orantılı olmuş ve tekrarlanan dozlarda, cinsiyete göre değişmeksizin,
artmıştır. Prednisolon ile arasında herhangi bir ilaç-ilaç etkileşimi görülmemiştir.
Sayfa 125.3. Klinik öncesi güvenlilik verileri
Non-klinik toksikoloji çalışmaları kapsamında ATG-FRESENIUS S’nin tek-doz çalışması
tavşanlarda, cynomolgus maymunlarında ve rhesus maymunlarında; tekrarlanan-doz çalışması
ise rhesus maymunlarında araştırılmıştır. ATG-FRESENIUS S'ye karşı tolerans iyidir.
Gözlemlenen bu etkilerin bazıları ATG-FRESENIUS S'nin, immünosupresyon ve, başta T-
lenfositler olmak üzere, lenfosit sayısında belirgin düşüş şeklinde kendini gösteren spesifik
farmakodinamik etkisinden kaynaklanmaktadır. Yüksek dozlarda (250 ile 300 mg/kg), rhesus
maymunlarında anafilaktik reaksiyonlar gözlenmiştir. Prednisolon ile birlikte uygulanması
ATG-FRESENIUS S'nin toksisitesini azaltmıştır. Serum hastalığı görülmemiş ve klinik
belirtilerde ATG-FRESENIUS S'nin tek başına uygulandığı duruma kıyasla belirgin bir
düzelme olmuştur.
Kedilerde yapılan bir güvenlilik farmakolojisi çalışmasında MSS, kardiyovasküler veya
solunum sistemleri üzerinde bir etki görülmemiştir.
Genotoksik aktivite, bölgesel tahrişler ve anti-glomerular bazal membran antikorları
gözlemlenmemiştir. Karsinojenite veya reprodüktif toksisite çalışmaları yapılmamıştır.
6. FARMASÖTİK ÖZELLİKLER
6.1. Yardımcı maddeler listesi
Sodyum dihidrojenfosfat dihidrat
Fosforik asit (% 85) (pH ayarı için)
Enjeksiyonluk su
6.2. Geçimsizlikler
ATG-FRESENIUS S infüzyon çözeltisi konsantresi glukoz, kan, kan türevleri, lipit içeren
solüsyonlar ve sodyum heparinle karıştırılmamalıdır.
6.3. Raf ömrü
Raf ömrü 24 ay’dır.
Seyreltilmiş solüsyonların oda sıcaklığında 24 saat süreyle kimyasal ve fiziksel açıdan
kullanılırlığını koruduğu kanıtlanmıştır. Ancak seyreltilen ürün, mikrobiyolojik açıdan derhal
kullanılmalıdır. Eğer derhal kullanılmazsa, kullanıma kadar geçen süreden ve saklama
şartlarından uygulayıcı sorumludur.
6.4. Saklamaya yönelik özel tedbirler
2°C - 8°C arası sıcaklıklarda buzdolabında saklayınız. Dondurmayınız. Donmuş ürünleri çözüp
kullanmayınız.
Işıktan koruyunuz, bunun için flakonu kutusunda saklayınız.
Seyreltilmiş tıbbi ürünün saklama koşulları için Bölüm 6.3.'e bakınız.
Sayfa 136.5. Ambalajın niteliği ve içeriği
5 mL çözelti içeren 1 flakonluk ambalaj.
6.6. Beseri tıbbi üründen arta kalan maddelerin imhası ve diger özel önlemler
Kullanılmamış olan ürünler ya da atık materyaller “Tıbbi ürünlerin kontrolü yönetmeliği” ve
“Ambalaj ve ambalaj atıklarının kontrolü yönetmeliği”ne uygun olarak imha edilmelidir.
7. PAZARLAMA RUHSATI SAHİBİ
FRESENIUS MEDİKAL HİZMETLER A.Ş.
Rüzgarlıbahçe Mah. Cumhuriyet Cad. Hasoğlu Plaza
No: 39 Kat: 7, 34805 Kavacık / İstanbul/ TÜRKİYE
Tel: (0216) 680 29 86
Fax: (0216) 680 29 88
Web: www.fresenius.com.tr
8. PAZARLAMA RUHSATI NUMARASI (LARI):
25
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 16 Ocak 2008
Ruhsat yenileme tarihi: 31 Mart 2014
10. KÜB’ÜN YENİLENME TARİHİ
Sayfa 14