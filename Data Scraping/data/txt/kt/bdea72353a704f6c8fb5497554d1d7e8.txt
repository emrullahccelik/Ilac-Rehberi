 
1 / 12 
 KULLANMA TALİMATI  
 
PARKYN  0,25 mg tablet  
Ağız yoluyla alınır.  
 
• Etkin madde: Her bir PARKYN  0,25 miligram Tablet, 0,18 miligram pramipeksol baza 
eşdeğer, 0,25 mg pramipeksol dihidroklorür  monohidrat içerir.  
• Yardımcı maddeler:  Kolloidal silikondioksit , polividon  K25, mannitol  (E421) , nişasta, 
magnezyum stearat  
 
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, ç ünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde , doktorunuza bu ilacı 
kullandığınızı söyleyiniz.  
• Bu talimatta yazılan lara aynen uyunuz. İlaç hakkında size önerilen dozun  dışında  yüksek 
veya düşük doz kullanmayınız.  
 
 
Bu Kullanma T alimatında : 
 
1. PARKYN  nedir ve ne için kullanılır?  
2. PARKYN ’i kullanmadan önce dikkat edilmesi gerekenler  
3. PARKYN  nasıl kullanılır?  
4. Olası yan etkiler nelerdir?  
5. PARKYN ’in saklanması  
 
Başlıkları yer almaktadır.  
 
1. PARKYN  nedir ve ne için kullanılır?  
 
PARKYN  tablet formunda üret ilmektedir.  0,25 mg tablet, beyaz renkli , iki yüzü çentikli oval 
tablettir.  PARKYN 0,25 mg tablet, 100 tablet içeren blister ambalajlarda piyasaya sunulmaktadır.  
 
PARKYN ’in etkin maddesi olan pramipeksol, dopamin agonistleri adı verilen bir ilaç grubuna 
aittir.  Dopamin agonistleri beyinde  dopamin  reseptörlerini  (algılayıcılarını) uyarır. Dopamin 
reseptörlerinin uyarılması beyindeki sinir iletilerini tetikleyerek vücut hareketlerinin kontrol 
edilmesine yardımcı olur.  
 
PARKYN , 
• Erişkinlerde, primer Parkinson hastalığının belirtilerinin tedavi edilmesi için kullanılır.   
2 / 12 
 Tek başına veya levodopa (Parkinson hastalığında kullanılan bir başka ilaç) ile birlikte 
kullanılabilir.  
• Erişkinlerde, orta ila şiddetli Huzursuz Bacak Sendromu belirtilerinin tedavi edilmes inde 
kullanılır.  
 
2. PARKYN ’i kullanmadan önce dikkat edilmesi gerekenler  
 
PARKYN ’i aşağıdaki durumlarda KULLANMAYINIZ : 
Eğer;  
- Pramipeksole veya PARKYN formülünde bulunan ve yukarıda belirtilen yardımcı 
maddelerden herhangi birine karşı alerjik (aşırı duyarlı) iseniz.  
 
PARKYN ’i aşağıdaki durumlarda DİKKATLİ KULLANINIZ : 
PARKYN kullanmadan önce doktorunuzla konuşunuz. Eğer herhangi bir tıbbi sorun unuz varsa  
veya  bir sorun veya  belirti hissederseniz, özellikle de aşağıda belirtilen durumlardan biri sizin 
için geçerliyse, doktorunuza söyleyiniz:  
-  Böbrek hastalığı  
- Gerçekte olmayan şeyleri görme , duyma ya da his setme (halüsinasyonlar).    Halüsinasyonların 
çoğu görseldir.   
- Diskinezi (Örneğin, kol ve bacaklarda anormal, kontrol edilemeyen hareketler): Parkinson 
hastalığınız ileri bir evredeyse ve aynı zamanda levodopa adlı ilacı kullanıyorsanız, P ARKYN 
dozunun arttırıldığı dönemde diskinezi ortaya çıkabilir.  
- Uykulu hal ve aniden uyuyakalma nöbetleri.  
- Şizofreni hastalığına benzer belirtilerin  olması  (psikoz).   
- Görme bozukluğu. P ARKYN  tedavisi sıras ında düzenli olarak göz kontrolü  yaptırmalısınız.  
- Ağır kalp veya damar hastalıkları. Özellikle tedavinizin başlangıç aşamalarında , kan basıncınızı 
düzenli olarak kontrol ettirmelisiniz. Bu postural hipotansiyondan (ayağa kalktığınızda kan 
basıncınızın düşmesi) kaçınmak için gereklidir.  
- Huzursuz bacak sendromunun  artması. Belirtileriniz alıştığınız zamandan daha önce ,sabahları 
(veya hatta akşamları) başlıyorsa , daha yoğun oluyorsa veya etkilenen uzuvlarınızın daha büyük 
bölümlerini etkiliyorsa veya diğer uzuvlarınızı da etkiliyorsa. Doktorunuz dozunuzu azaltabilir 
veya tedavinizi durdurabilir.  
- Distoni : vücut  ve boynu düz ve dik olarak tutamama (aksiyel distoni). Özellikle, başın ve  
boynun öne doğru eğilmesi (antekollis olarak da bilinir), belin öne doğru eğilmesi  (kamptokormi 
olarak da bilinir) veya s ırtın yana doğru eğilmesi (plörototonus veya Pisa Sendromu olarak da 
bilinir) durumları oluşab ilir. Bu olur ise, doktorunuz il acınızı  değiştirmek isteyebilir.  
 
Eğer siz veya bakımınızla ilgilenen kişiler, sizin için normal olmayan davranışlarda bulunmanıza 
neden olan dürtü ve istekler geliştiğini ve kendinize veya başkalarına zarar verebilecek 
hareketlere yol açan engelleyemediğiniz içgüdü, tahrik ve aşırı istekler ortaya çıktığını fark 
ederse hemen doktorunuzla görüşünüz. Bu belirtiler “dürtü kontrol bozuklukları” olarak 
adlandırılır ve bağımlılık derecesinde kumar oynama, aşırı yemek yeme, aşırı para harcama, 
anormal derecede fazla seks dürtüsü veya takıntı şeklinde seksüel duygu ve düşüncelerde artış 
gibi davranışları içerir. Doktorunuz ilacınızın dozunu ayarlama veya tedaviyi kesme gereğini 
duyabilir.  
  
3 / 12 
 Eğer siz veya bakımınızla ilgilenen kişiler sizde mani (gerginlik, coşku hissi veya aşırı heyecan) 
veya deliryum (bilinç azalması, kafa karışıklığı, gerçeklerden kopma) durumunun geliştiğini fark 
ederse  derhal  doktorunuzla görüşünüz. Doktorunuz ilacınızın dozunu ayarlama veya tedaviyi 
kesme gereğini duyabilir.  
 
Eğer  PARKYN dozunu azaltırken veya tedaviyi durdurduktan sonra depresyon (ruhsal çöküntü), 
apati (kayıtsızlık), anksiyete (endişe), bitkinlik, terleme veya ağrınız ortaya çıkarsa doktorunuza 
söyleyiniz. Eğer bu sorunlar birkaç haftadan uzun sürerse doktorunuz tedavinizi düzenlemek 
gereğini duyabilir.  
 
Vücudunuzu ve boynunuzu düz tutamamaya başladıysanız (aksiyel distoni), bu durumu 
doktorunuza bildiriniz. Eğer böyle bir durum ortaya çıkarsa, doktorunuz, ilacınızın dozunu 
ayarlamak veya ilacınızı değiştirmek isteyebilir.  
 
Bu uyarılar, geçmişteki herhangi bir dönemde dahi olsa , sizin için geçerliyse lütfen doktorunuza 
danışınız.  
 
PARKYN ’in yiyecek ve içecek ile kullanılması : 
PARKYN  tedavisi sırasında alkol alırken dikkatli olmalısınız.  
PARKYN yemeklerle birlikte veya tek başına alınabilir.   
 
Hamilelik  
İlacı kullanmadan önce doktorunuza veya eczacınıza danışınız.  
 
PARKYN’nin anne karnındaki bebeğe olan etkileri bilinememektedir.  Dolayısıyla doktorunuz 
tarafından onay verilmedikçe PARKYN  hamilelik döneminde kullanılmamalıdır.  
Hamile iseniz, hamile olabileceğinizden şüpheleniyorsanız veya hamile kalmayı planlıyorsanız, 
bu ilacı almadan önce doktorunuza danışınız.   
Doktorunuz bu durumda PARKYN  tedavisine devam edip edemeyeceğinizi sizinle tartışacaktır.  
Çocuk doğurma potansiyeliniz varsa tedavi süresince doktorunuzdan etkili doğum kontrolü 
hakkında bilgi alınız ve tıbben etkili olduğu kabul edilen doğum kontrol yöntemleri kullanınız.  
Tedaviniz sırasında hamile olduğunuzu fark ederseniz , hemen doktorunuza veya eczacınıza  
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Bebeğini emziren anneler PARKYN  kullanmamalıdır. PARKYN anne sütünü azaltabilir. Aynı 
zamanda, sütünüze ve bebeğinize geçebilir. Ancak eğer doktorunuz mutlaka kullanmanız 
gerektiğini söylediyse, emzirmeye son veriniz.  
 
Araç ve makine kullanımı  
PARKYN tedavisi sırasında, gerçekte olmayan şeyleri gör ebilir , duy abilir  veya hissedebilirsiniz. 
Eğer bu belirtiler ortaya çıkarsa araç ve makine  kullanmayınız.  
  
4 / 12 
 PARKYN, özellikle Parkinson hastalığı olan kişilerde, uyku hali veya aniden uyuyakalma 
nöbetleriyle ilişkilidir. Eğer bu yan etkiler sizde de varsa, araç ve makine kullanmayınız. Bu 
durumu doktorunuza bildiriniz.   
 
PARKYN ’in içeriğinde bulunan bazı yardımcı maddeler hakkında önemli bilgiler  
PARKYN  uyarı gerektiren yardımcı madde içermemektedir.  
 
Diğer ilaçlar ile birlikte kullanımı  
Eğer herhangi bir başka ilaç kullanıyorsanız veya yakın zamanda kullandınız ise  veya kullanma 
ihtimaliniz varsa  doktorunuzu veya eczacınızı bilgilendiriniz. Bunlar arasında diğer ilaçlar , 
reçetesiz olarak temin ettiğiniz bitkisel ilaçlar,  sağlıklı gıda ürünleri veya her türlü gıda desteği de 
bulun ur. 
 
PARKYN’i antipsikotik ilaçlarla (bazı psikiyatrik hastalıkların tedavisinde kullanılan ilaçlar)  
birlikte kullanmayınız.  
 
Aşağıdaki ilaçlardan herhangi birisini kullanıyorsanız, PARKYN  almadan önce mutlaka 
doktorunuza haber veriniz  ve dikkatli olunuz:  
- Simetidin (mide de asit fazlalığı ve mide ülseri tedavisinde kullanılan bir ilaç )  
- Amantadin (Parkinson hastalığında kullanılabilen bir ilaç)  
- Meksiletin (“ventriküler aritmi” olarak adlandırılan düzensiz kalp atışlarının tedavisinde 
kullanılır)  
- Zidovudin ( insan bağışıklık sisteminin bir hastalığı olan “edinilmiş yetersiz bağışıklık sistemi 
sendromu” ( AIDS ) tedavisinde kullanılan bir ilaç )  
- Sisplatin ( çeşitli kanser hastalıklarında kullanılan bir ilaç)  
- Kinin ( gece ortaya çıkan ağrılı bacak kramplarının  önlenmesi  ve bir s ıtma türü olan 
“falciparum malaria” (malign sıtma ) hastalığının tedavisinde kullanılan bir ilaç )  
- Prokainamid ( düzensiz kalp atışları için kullanılır)  
 
Eğer levodopa alıyorsanız, PARKYN tedavisine başlarken levodopa dozunun azaltılması 
önerilmektedir.  
 
Birlikte sakinleştirici (sed atif) özellik taşıyan başka ilaçlar veya alkol alı yorsanız , dikkatli 
olmalısınız . Bu durumda PARKYN sizin araç ve makine kullanma yeteneğinizi etkileyebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise , lütfen doktorunuza veya eczacınıza bunlar hakkında bilgi veriniz.  
 
3. PARKYN  nasıl kullanılır?  
 
PARKYN ’i her zaman için tam olarak doktorunuzun söylediği şekilde alınız. Eğer emin 
değilseniz, doktorunuza sorunuz. Doktorunuz size almanız gereken dozu söyleyecektir.   
 
Parkinson hastalığı  
 
Uygun kullanım ve doz/uygulama sıklığı için talimatlar:  
Günlük doz, üç eşit  bölünmüş  doz olarak günde 3 kez  uygulanır.   
5 / 12 
  İlk hafta boyunca olağan doz, günde 3 kez yarım (1/2) tablet PARKYN  0,25 mg’dır (günlük 
toplam 0,375 mg’a eşdeğer):  
 
 Birinci hafta  
Tablet sayısı  Günde 3 kez yarım (1/2) tablet PARKYN  0,25 mg  
Toplam günlük doz (mg)  0,375  
 
Bu doz, hastalığınızın belirtileri kontrol altına alınıncaya kadar, doktorunuzun talimatları 
doğrultusunda her 5 -7 günde bir artırılacaktır (idame dozu):  
 
 İkinci hafta  Üçüncü hafta  
Tablet sayısı  Günde 3 kez bir (1) tablet 
PARKYN  0,25 mg Günde 3 kez iki (2) tablet 
PARKYN  0,25 mg  
ya da  
Günde 3 kez yarım (1/2) 
tablet PARKYN  1 mg  
Toplam günlük doz (mg)  0,75 1,5  
 
Olağan  idame dozu günde  1,5 mg’dır. Ancak alacağınız dozun daha da artırılması gerekebilir. 
Eğer gerekli olursa, doktorunuz alac ağınız dozu  günde en çok  4,5 mg pramipeksole kadar 
yükseltebilir. Günde 3 kez yarım (1/2) tablet PARKYN  0,25 mg şeklinde, daha düşük bir idame 
dozu vermesi de mümkündür:  
 
 En düşük idame dozu  En yüksek idame dozu  
Tablet sayısı  Günde 3 kez yarım (1/2) 
tablet PARKYN  0,25 mg Günde 3 kez bir buçuk 
(1+1/2) tablet PARKYN  1 mg  
Toplam günlük doz (mg)  0,375 4,5  
 
PARKYN  0,25 mg tablet çentikli olup, iki eşit parçaya bölünebilir niteliktedir. Böylece 
yukarıdaki tablolarda verilen dozlar, tabletler ortadan ikiye bölünerek elde edilebilir.  
 
Uygulama yolu ve metodu:  
Tabletler ağız yolundan alınmalı ve su ile yutulmalıdır.  PARKYN yiyeceklerle birlikte veya tek 
başına alınabilir . 
Değişik yaş grupları:  
Çocuklarda kullanımı:  
PARKYN ’in çocuklar ve 18 yaşına kadar ergenlerdeki etki liliği ve güvenliliği belirlenmemiştir. 
PARKYN ’nin Parkinson hastalığında bu yaş grubuna ilişkin bir kullanım alanı bulunmamaktadır.  
 
Yaşlılarda kullanımı:  
PARKYN ’in vücuttan atılma süresi yaşlılarda biraz daha uzayabilmektedir.  
 
Özel kullanım durumları:  
Böbrek yetmezliği:   
Eğer orta derecede ya da şiddetli böbrek hastalığınız varsa, doktorunuz daha düşük bir doz reçete  
6 / 12 
 edecektir. Bu durumda tabletleri günde yalnızca bir ya da iki kez almanız gerekecektir. Eğer 
böbrek hastalığınız orta derecede ise, olağan başlangıç dozu günde iki kez yarım (1/2) tablet 
PARKYN  0,25 mg’dır. Eğer böbrek hastalığınız şiddetli ise, olağan başlangıç dozu günde 
yalnızca bir kez yarım (1/2) tablet PARKYN  0,25 mg’dır.  
 
Karaciğer yetmezliği:   
Karaciğer yetmezliği olan hastalarda doz azaltımının gerekli olmadığı düşünülmektedir.  
 
Huzursuz bacak sendromu  
 
Uygun kullanım ve doz/uygulama sıklığı için talimatlar:  
PARKYN  tablet başlangıç dozu, genel olarak, günde bir kez gece yatmadan 2 -3 saat önce alın ır. 
 
İlk hafta süresince normal doz, günde bir kez alınan 0,125 mg’dır (günde yarım adet P ARKYN 
0,25 mg tablete eşdeğer).  
 
 İlk hafta  boyunca  
Tablet sayısı  Yarım (1/2) PARKYN 0 ,25 mg tablet  
Toplam günlük doz (mg)  0,125 
 
Semptomlarınız kontrol altına alınıncaya kadar doz, doktorunuz tarafından her 4 -7 günde bir 
arttırılacaktı r (idame dozu - aşağıdaki tabloda gösterildiği şekilde).  
 
 İkinci hafta  Üçüncü hafta  Dördüncü hafta  
Tablet sayısı  1 tablet PARKYN 
0,25 mg tablet  2 adet  PARKYN 0,25 
mg tablet  3 adet  PARKYN 
0,25 mg tablet  
Toplam günlük 
doz (mg)  0,25 0,5 0,75 
 
Günlük doz, 0,75 mg pramipeksol tuz dozunu aşmamalıdır.  
 
Tedaviye birkaç günden daha fazla ara verilirse, tedavi yeniden başlatılırken en düşük doz ile 
başlanmalıdır. Daha sonra dozu yeniden belirlerken, ilk defasında yapıldığı gibi yukarıda 
anlatılan doz  artırımı  uygulanmalıdır. Bu konuda doktorunuza danışınız.  
  
Doktorunuz, 3 ay sonra tedavinizi yeniden değerlendirecek ve tedaviye devam edip 
etmeyeceğinize karar verecektir.  
Uygulama yolu ve metodu:  
Tabletler ağız yolundan alınmalı ve su ile yutulmalıdır. PARKYN yiyeceklerle birlikte veya tek 
başına  alınabilir.  
 
Değişik yaş grupları:  
Çocuklarda kullanımı:  
PARKYN ’in çocuklar ve 18  yaşından küçük  ergenlerdeki etkili liği ve güvenliliği 
belirlenmemiştir.    
7 / 12 
 Çocuklarda ve 18 yaşından küçük ergenlerde PARKYN  kullanımı önerilmemektedir.  
 
Yaşlılarda kullanımı:  
PARKYN ’in vücuttan atılma süresi yaşlılarda biraz daha uzayabilmektedir.  
 
Özel kullanım durumları:  
 
Böbrek yetmezliği:   
Ağır böbrek yetmezliğiniz varsa , PARKYN  sizin için uygun ol mayabilir.  
 
Karaciğer yetmezliği:   
Emilen ilacın yaklaşık %90'ı böbrekler yoluyla atıldığı için, karaciğer yetmezliği olan hastalarda 
doz azaltımının gerekli olmadığı düşünülmektedir.  
 
Eğer PARKYN ’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla PARKYN  kullandıysanız  
PARKYN ’den kullanmanız gerekenden fazlasını kullanmışsanız , bir doktor veya eczacı ile  
konuşunuz.  
 
Eğer kullanmanız gerekenden daha fazla PARKYN tablet almışsanız;  
-  Doktorunuza veya en yakın hastanenin acil servisine derhal başvurunuz.  
- Kusma, huzursuzluk veya “4. Olası yan e tkiler” bölümünde açıklanan yan etkilerden   
herhangi biri ortaya çıkabilir.  
 
PARKYN  kullanmayı unutursanız  
İlacınızı almayı unutursanız endişe etmeyiniz.  Unuttuğunuz  dozu atlayınız ve bir sonraki 
dozunuzu zamanında alınız. Unuttuğunuz dozu telafi etmeye çalışmayınız.  
 
Unutulan dozları dengelemek için çift doz almayınız.  
 
PARKYN  ile tedavi sonlandırıldığında  oluşabilecek etkiler  
Doktorunuzla görüşmeden PARKYN tedavisini sonlandırmayınız. Tedavinizin sonlandırılması 
gerekiyorsa, doktorunuz bunu ilaç dozunu yavaş yavaş azaltarak yapacaktır. Böylece 
belirtilerinizin kötüleşme riski azalacaktır . 
 
Eğer Parkinson hastasıysanız, PARKYN tedavisini aniden sonlandırmayınız. Bu gruptaki 
ilaçların ani olarak kesilmesi büyük bir sağlık problemi olan ve “nöroleptik malign sendrom” 
olarak adlandırılan bir tıbbi duruma yol açabilir. Belirtiler arasında şunlar bulunur:  
- Kas hareketlerinin kaybı (akinezi)  
- Kaslarda sertlik  
- Ateş 
- Kan basıncında değişiklikler  
- Kalp atımlarının hızlanması (taş ikardi)  
- Zihin karışıklığı (konfüzyon)  
- Şuur kaybı ( örneğin,  koma)   
8 / 12 
 PARKYN almayı bıraktığınızda veya dozunu azalttığınızda, sizde ayrıca, dopamin agonisti 
kesilme sendromu adı verilen bir tıbbi durum gelişebilir. Bu durumun belirtileri depresyon 
(ruhsal çöküntü), apati (kayıtsızlık), anksiyete (endişe), bitkinlik, terleme veya ağrıyı içerir. Eğer 
bu belirtileri yaşarsanız doktorunuza başvurunuz.  
Bu ilacın kullanımıyla ilgili başka sorularınız olursa, doktorunuza sorunuz.  
4. Olası yan etkiler nelerdir?  
 
Tüm ilaçlar gibi PARKYN ’in içeriğinde bulunan maddelere duyarlı olan kişilerde yan etkiler 
olabilir. Ancak bu yan etkiler ilacı kullanan herkeste ortaya çıkmaz.  
 
Aşağıdakilerden biri olursa, PARKYN ’i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
 
− Alerjik reaksiyonlar (örneğin; döküntü, kaşıntı, aşırı duyarlılık) (yaygın olmayan)  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin PARKYN’e karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
 
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza  
gerek olabilir:  
− Bayılma (yaygın olmayan)  
− Kalp yetmezliği (nefes darlığına veya ayak bileklerinde şişmeye neden olan kalp sorunları)* 
(yaygın olmayan)  
− Uygun olmayan antidiüretik hormon (vücudun su dengesini düzenleyen hormon) salımı* 
(yaygın olmayan)  
− Nefes almakta güçlük (dispne) (yaygın olmayan)  
− Zatürre (akciğer enfeksiyonu) (pnömoni) (yaygın olmayan)  
− Bilincin bulanması, zihin karışıklığı, gerçeklik duygusunun kaybı (deliryum) (yaygın olmayan)   
 
Aşağıdakilerden herhangi birini fark ederseniz, doktorunuza söyleyiniz:  
Bulantı, diskinezi (kol ve bacaklarda anormal, kontrolsüz hareketler), hipotansiyon (tansiyonun 
düşmesi), baş dönmesi, somnolans (aniden uyuyakalma), uykusuzluk, konstipasyon (kabızlık), 
halüsinasyon, baş ağrısı ve bitkinlik; aldığınız dozun azaltılması ya da basamaklı şekilde 
azaltılarak sonlandırılması gerekebileceği için doktorunuzla temasa geçmelisiniz.  
 
Yan etkilerin değerlendirilmesinde aşağıdaki sıklık tanımları dikkate alınmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
 
  
9 / 12 
 Parkinson  hastalığı için kullanım  sırasında görülebilen yan etkiler : 
Çok yaygın:  
- El ve ayaklarda anormal, kontrol edilemeyen hareketler (diskinezi)  
- Uyku hali  
- Baş dönmesi  
- Bulantı (hastalık hali)  
 
Yaygın:  
- Alışılmadık şekilde davranma dürtüsü  
- Var olmayan şeyleri görme, işitme veya hissetme (halüsinasyonlar)  
- Zihin karışıklığı (konfüzyon)  
- Yorgunluk (bitkinlik)  
- Uykusuzluk (insomnia)  
- Genellikle bacaklarda  olmak üzere aşırı sıvı toplanması  (periferal ödem)  
- Baş ağrısı  
- Tansiyonun düşmesi (hipotansiyon)  
- Anormal rüyalar  
- Kabızlık (konstipasyon)  
- Çift görme, bulanık görme ve gö rme keskinliğinde azalma dahil, görme bozuklukları  
- Kusma (hastalık hali)  
- İştah azalması  dahil kilo kaybı  
  
Yaygın olmayan:  
- Kişinin kendi iyilik halinin zarar görmesinden aşırı korku duyması  (paranoya)  
- Sanrı (delüzyon)  
- Gündüz  vakti aşırı uyku ve aniden  uyuyakalma  
- Hafıza kaybı (amnezi)  
- Hareketsiz duramama  ve hareketlerde artma  (hiperkinezi)  
- Kilo artışı  
- Alerjik reaksiyonlar ( örneğin , döküntü, kaşıntı, aşırı duyarlılık )  
- Bayılma  
- Kalp yetmezliği (nefes darlığına  veya eklemlerde şişme ye yol açabilen kalp problemleri )*  
- Uygunsuz antidiüretik hormon (vücudun su dengesini düzenleyen hormon) salıverilmesi*  
- Huzursuzluk  
- Nefes almakta güçlük  (dispne)  
- Hıçkırık  
- Zatüre  (akciğer enfeksiyonu -pnömoni )  
- Kendinize ve b aşkalarına zarar verebilecek ve engelleyemediğiniz bazı davranışlara yol 
açan bir dürtü, içgüdü veya arzu.  Bunlar arasında şunlar bulunabilir :  
- Ciddi kişisel veya ailesel sonuçlara  yol açmasına  rağmen aşırı  ve güçlü bir kumar 
oynama dürtüsü  (isteği)  
- Seksüel ilginin değişmesi veya artması , sizde ve ya başkalarında  ciddi endişe uyandıran 
davranışlar  örneğin, seks güdüsü nde artma   
- Kontrol  edilemeyen aşırı alışveriş v eya para harcama   
10 / 12 
 - Aşırı yeme (kısa sürede çok miktarda yemek yeme) veya kompülsif yemek yeme 
(normalde yediğiniz miktardan ve açlığınızı doyurmaya yetecek miktardan daha fazla 
yeme)*  
- Bilincin bulanması, zihin karışıklığı, gerçeklik duygusunun kaybı (deliryum)  
 
Seyrek:  
- Gerginlik, coşku hissi veya aşırı heyecan (mani)  
- Spontan penil ereksiyonu (kanın penise akışı sonucu peniste sertleşme ve uzama).  
 
Bilinmiyor:  
- PARKYN tedavisinin sonlandırılmasından  veya dozun azaltılmasından sonra: depresyon  
(ruhsal çöküntü), apati (kayıtsızlık), anksiyete (endişe), bitkinlik, terleme veya ağrı (bu durum 
dopamin agonisti kesilme sendromu olarak adlandırılır) . 
 
Bu davranışlardan herhangi biri ortaya çıkarsa doktorunuza bildiriniz. Doktorunuz, bu 
belirtilerle başa çıkma veya azaltma yollarını sizinle tartışacaktır.  
 
(*) ile işaretli yan etki ler için kesin bir sıklık tahmini mümkün değildir; çünkü pramipeksol ile 
tedavi edilen 2.762 hastanın yer aldığı klinik çalışmalarda bu etkiler gözlenmemiştir. Sıklık 
kategorisi muhtemelen “yaygın olmayan”dan daha büyük değildir.   
 
Huzursuz bacak sendromu hastalığında kullanım  sırasında görülebilecek yan etkiler :  
 
Çok yaygın:  
- Bulantı (hastalık hali)  
- Olağan zamanından daha önce başlayan, daha yoğun olan veya diğer uzuvları etkileyen 
belirtiler (Huzursuz bacak sendromunda artış)  
 
Yaygın:  
- Uykusuzluk ve ya uyuklama hali  gibi normal uyku düzenindeki değişiklikler  
- Yorgunluk (bitkinlik)  
- Baş ağrısı  
- Anormal rüyalar  
- Kabızlık  
- Baş dönmesi  
- Kusma (hastalık hali)  
 
Yaygın olmayan:  
- Alışılmadık şekilde davranma  dürtüsü * 
- Kalp yetmezliği  (nefes darlığına veya eklemlerde  şişme ye yol açabilen kalp problemleri )* 
- Uygunsuz antidiüretik hormon (vücudun su dengesini düzenleyen hormon) salıverilmesi*  
- El ve ayaklarda anormal, kontrol edilemeyen hareketler (diskinezi)  
- Hareketsiz duramama  ve hareketlerde artma (hiperkinezi)*  
- Kişinin kendi iyilik halinin zarar görmesinden aşırı korku duyması  (paranoya)*  
- Sanrı * 
- Hafıza kayıpları (amnezi)  
- Olmayan şeyleri duyma, görme veya hissetme (halüsinasyonlar)   
11 / 12 
 - Zihin karışık lığı (konfüzyon)  
- Gündüzleri aşırı uyku ve a niden uyuyakalma  
- Kilo artışı  
- Tansiyon düşüklüğü (hipotansiyon)  
- Genellikle  bacaklarda olmak üzere, aşırı sıvı toplanması  (periferal ödem)  
- Alerjik reaksiyonlar (örneğin,  döküntü, kaşıntı, aşırı duyarlılık)  
- Bayılma  
- Huzursuzluk  
- Çift görme, bulanık görme ve görme keskinliğinde azalma dahil, görme bozuklukları  
- İştah azalması dahil kilo kaybı  
- Nefes almakta güçlük  
- Hıçkırık  
- Zatüre  (akciğer enfeksiyon u-pnömoni )* 
- Kendinize ve b aşkalarına zarar verebilecek  bazı davranışlara yol açan bir dürtü , içgüdü  
veya arzu nun engellenememesi . Bunlar  arasında şunlar bulunabilir :  
- Ciddi kişisel veya ailes el sonuçlara yol açmasına  rağmen aşırı ve güçlü  bir kumar 
oynama dürtüsü * (isteği)  
- Seksüel ilginin değişmesi veya artması, sizde ve başkalarında ciddi e ndişe uyandıra n 
davranışlar örneğin, seks içgüdüsü nde artma * 
-  Kontrol edilemeyen aşırı alışveriş ve para harcama*  
- Aşırı yeme (kısa sürede çok miktarda yemek yeme) veya kompülsif yemek yeme 
(normalde yediğiniz miktardan ve açlığınızı doyurmaya yetecek miktardan daha fazla 
yeme)*  
- Mani (gerginlik, coşku hissi veya aşırı heyecan)*  
- Bilincin bulanması, zihin karışıklığı, gerçeklik duygusunun kaybı (deliryum)*  
 
Seyrek:  
- Spontan penil ereksiyonu (kanın penise akışı sonucu peniste sertleşme ve uzama).  
 
Bilinmiyor:  
- PARKYN  tedavisi durdurulduktan veya dozu azaltıldıktan sonra: Depresyon (ruhsal 
çöküntü), apati (kayıtsızlık), anksiyete (endişe), bitkinlik, terleme veya ağrı ortaya çıkabilir 
(bu durum ‘‘dopamin agonisti kesilme sendromu’’ olarak adlandırılır).  
 
Bu davranışlardan herhangi biri ortaya çıkarsa doktorunuza bildiriniz. Doktorunuz, bu 
belirtilerle başa çıkma veya azaltma yollarını sizinle tartışacaktır.  
 
(*) ile işaretli yan etkiler için kesin bir sıklık tahmini mümkün değildir; çünkü pramipeksol ile 
tedavi edilen 1 .395 hastanın yer aldığı klinik çalışmalarda bu etkiler gözlenmemiştir. Sıklık 
kategorisi muhtemelen “yaygın olmayan”dan daha büyük değildir.   
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu ya da eczacınızı bilgilendiriniz.   
Yan etkilerin raporlanması  
Kullanma Talimatında yer alan veya almayan  herhangi  bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
12 / 12 
 etkileri www.titck.gov.tr   sitesinde yer alan “İlaç Yan Etki Bildirimi ” ikonunu  tıklayarak ya da 0 
800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. PARKYN ’in Saklanması  
 
PARKYN ’i çocukların göremeyeceği, erişemeyeceği yerlerde ve ambalajında saklayınız.  
 
25ºC’nin altındaki oda sıcaklığında saklayınız.  
Işıktan korumak için orijinal ambalajı içinde saklayınız.  
 
Son kullanma tari hiyle uyumlu olarak kullanınız.  
Ambalajdaki son kullanma tarihinden sonra PARKYN 'i kullanmayınız.  
Son kullanma tarihi o ayın son gününü belirtmektedir.  
 
Eğer üründe ve/veya ambalajında bozukluklar fark ederseniz PARKYN 'i kullanmayınız.  
 
Son kullanma  tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği  Bakanlığınca belirlenen toplama sistemine veriniz.  
 
Ruhsat sahibi:   
Abdi İbrahim İlaç San. ve Tic. A.Ş.   
Reşitpaşa Mah. Eski Büyükdere Cad. No: 4 34467  
Maslak / Sarıyer / İstanbul  
 
Üretim yeri:   
Abdi İbrahim İlaç San. ve Tic. A.Ş.  
Esenyurt / İstanbul  
 
 
Bu kullanma talimatı ../../…. tarihinde onaylanmıştır.  