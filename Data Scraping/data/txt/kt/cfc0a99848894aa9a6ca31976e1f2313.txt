KULLANMA TALİMATI
R-V AC 0.5 mL SC Enjeksiyonluk çözelti tozu ve çözücüsü
Kızamıkçık aşısı Canlı,  Atenüe 
Cilt altına uygulanır.
Steril
Etkin madde:
Önerilen şekilde rekonstitüye edildiğinde her 0,5mL’lik tek dozda :
1000 CCID50'den az olmamak üzere canlı atenüe kızamı kçık virüsü elde edilir.
İnsan diploid hücrelerinde çoğaltılıp atenüe edilen Wistar RA 27/3 suşu kızamıkçık aşısı virüsünden
hazırlanmıştır.
Yardımcı maddeler:
Kısmi  hidrolize  jeletin  (domuz  jelatini),  sorbitol  (E420),  L-histidin,  L-alanin,  Trisin,  L-arjinin
hidroklorür, laktalbumin hidrolizat  (dana sütü proteini içerir) , minimum esansiyel vasat (sığır cenini
serumu içerir), enjeksiyonluk su.
Bu aşıyı kullanmaya başlamadan önce bu KULLANMA TALİMATINI dikkatlice okuyunuz,
çünkü sizin için önemli bilgiler içermektedir.
Bu kullanma talimatını saklayınız. Daha sonra tekrar okumaya ihtiyaç duyabilirsiniz.
Eğer ilave sorularınız olursa, lütfen doktorunuza veya eczacınıza danışınız.
Bu aşı kişisel olarak sizin için reçete edilmiştir, başkalarına vermeyiniz.
Bu  aşının  kullanımı  sırasında,  doktora  veya  hastaneye  gittiğinizde  doktorunuza  bu  aşıyı
kullandığınızı söyleyiniz.
Bu talimatta yazılanlara aynen uyunuz. Aşı hakkında size önerilen dozun dışında  yüksek veya
düşük doz kullanmayınız. 
Bu Kullanma Talimatında:
1. R-VAC nedir ve ne için kullanılır?
2. R-VAC’ı kullanmadan önce dikkat edilmesi gerekenler 
3. R-VAC nasıl kullanılır?
4. Olası yan etkiler nelerdir?
5. R-VAC’ın saklanması
Başlıkları yer almaktadır.
1. R-V AC  nedir ve ne için kullanılır?
R-V AC tek dozluk ambalajda 0,5 mL enjeksiyonluk su ile sulandırılarak kullanılan kızamıkçık
aşısıdır. 
12. aydan itibaran  kızamıkçık  hastalığına  karşı aktif  bağışıklama  sağlamak  için  kullanılır.  Aşı
özellikle ana okuluna gidecek çocuklara, kan serum testlerine bakılmaksızın ergenlik öncesi kız
çocuklarına,  doğurganlık  çağındaki  kadınlara  önerilmektedir.  Bebeklere  9.  ayda  kızamık  ve
kabakulak aşısı ile birlikte uygulanabilir. Bu durumda 6 ay sonra ikinci bir doz aşı uygulaması
1önerilmektedir.
2. R-V AC’ı kullanmadan önce dikkat edilmesi gerekenler 
R-V AC’ı aşağıdaki durumlarda KULLANMAYINIZ
Eğer çocuğunuzun veya sizin:
Aşının içerdiği etkin maddeye, yardımcı maddelerden herhangi birine, etkin maddenin üretim
işleminde kullanılan neomisine ve/veya jelatine karşı gelişen aşırı duyarlılığınız var ise,
Ateşli hastalıklar, akut iltihap oluşturan mikrobik hastalıkların (akut enfeksiyonlu hastalıklar), kan
hücreleri kanseri (lösemi), şiddetli kansızlık (anemi) ve diğer ciddi kan sistemi vakaları, ciddi
böbrek  yetmezliği,  kalbin  dokuların  gereksinimlerini,  özellikle  de  oksijen  gereksinimlerini
karşılamada yetersiz kalma hali (dekompanse kalp hastalığı), gammaglobulin (bir tür kan proteini)
veya kan nakli halinde,
Gebelik döneminde kullanılmamalıdır.
Kortikosteroid  tedavisi,  diğer  bağışıklık  sistemini  baskılayan  ilaçlar  ile  tedavi  ve  radyoterapi
(kanserde ışın tedavisi) gören hastalarda ideal bağışık yanıt gelişmeyebilir. 
R-V AC’ı aşağıdaki durumlarda DİKKATLİ KULLANINIZ
Eğer çocuğunuzun veya sizin:
Genetik bir bozukluk veya İnsan İmmün Yetmezlik Virüsü (HIV) enfeksiyonu nedeni ile bağışıklık
sisteminiz zayıflamış ise,
Kanama bozukluğu veya koldan enjeksiyon yapılamaması durumu var ise
Ateşli hastalıklar ve akut enfeksiyonlu hastalarda bağışıklama ertelenmelidir.
R-V AC´ın bağışıklık sistemini baskılayan ilaçlarla eş zamanlı kullanılmasından kaçınılmalıdır. Bu
ilaçlar R-V AC´ın etkilerini/yan etkilerini şiddetlendirebilir. 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza
danışınız.
R-V AC’ın  yiyecek ve içecek ile kullanılması
Uygulama yöntemi açısından yiyecek ve içeceklerle etkileşimi yoktur.
Hamilelik
Aşıyı kullanmadan önce doktorunuza veya eczacınıza danışınız.
R-VAC gebelik döneminde kullanılmamalıdır.
Çocuk doğurma potansiyeli olan kadınlar tedavi süresince ve tedavinin ardından 12 haftaya kadar
etkili doğum kontrolü uygulamak zorundadırlar.
Aşılama döneminde hamile olduğunuzu fark ederseniz doktorunuza veya eczacınıza danışınız.
Emzirme
Aşıyı kullanmadan önce doktorunuza veya eczacınıza danışınız.
2Emzirmenin  durdurulup  durdurulmayacağına  ya  da  R-V AC  tedavisinin  durdurulup
durdurulmayacağına doktorunuz karar verecektir.
Araç ve makine kullanımı
Aşının  araç  sürme  ve  makine  kullanımı  becerisi  üzerinde  bir  etki  meydana  getirmesi
beklenmemektedir.
R-V AC’ın içeriğinde bulunan bazı yardımcı maddeler hakkında önemli bilgiler
Bu tıbbi ürün sorbitol içermektedir. Eğer daha önceden doktorunuz tarafından bazı şekerlere karşı
intoleransınız olduğu söylenmişse bu tıbbi ürünü almadan önce doktorunuzla temasa geçiniz.
Diğer ilaçlar ile birlikte kullanımı
R-V AC  güvenli  ve  etkin  bir  şekilde  eş  zamanlı  olarak  Difteri-Tetanoz-Boğmaca  (DTP)  aşısı,
Difteri-Tetanoz (DT) aşısı, TT aşısı, BCG aşısı, Çocuk Felci aşısı (OPV ve IPV), Hepatit-B aşısı ve
Sarı Humma aşısı ile (ayrı enjeksiyon bölgesine ve ayrı enjeksiyonlarda) uygulanabilir.
Etkisizleşme  (inaktivasyon)  riskinden  dolayı  Kızamıkçık  aşısı,  mümkünse  immünglobülinlerle
(bağışıklık sağlamada rol oynayan kan proteinleri) veya immünglobülin içeren kan ürünleri (kan,
plazma) ile enjeksiyon yapıldıktan 3 ay sonra verilmelidir.
Aynı sebepten dolayı immünglobülinler de aşılamadan sonraki 2 hafta içinde verilmemelidir.
Kızamıkçık  aşısı  gibi  canlı  virüs  aşıları,  tüberkülin  cilt  testinin  (verem  bulaşıp  bulaşmadığını
belirlemek için yapılan test) sonuçlarını etkileyebileceğinden, bu test kızamıkçık aşısı ile aynı anda
ya da 4-6 hafta sonra yapılmalıdır.
Eğer  reçeteli  yada  reçetesiz  herhangi bir  ilacı  şu anda kullanıyorsanız  veya  son  zamanlarda
kullandınız  ise  veya  son  zamanlarda  bu  aşı  dışında  herhangi  bir  aşılama  yapıldıysa  lütfen
doktorunuza veya eczacınıza bunlar hakkında bilgi veriniz.
3. R-V AC nasıl kullanılır?
Uygun kullanım ve doz/uygulama sıklığı için talimatlar
R-V AC, 0,5 mL tek doz uygulanır.
Uygulama yolu ve metodu:
Kolun üst bölgesine delta (deltoid) kasına uyan bölgeye cilt altına (subkütan) uygulanır.
Aşının  tam  etkisinin  oluşabilmesi  için  aşı  flakonu  birlikte  verilen  enjeksiyonluk  su  ile
sulandırıldıktan sonra hafifçe sallanarak kuru kitle çözülür.  
Siz veya çocuğunuz tek doz aşı almalısınız. İdeal aşı takvimi:
R-VAC 12. aydan itibaren en kısa zamanda yapılabilir.
Doktorunuz ayrı bir tavsiyede bulunmadıkça bu takvimi takip ediniz. Bu, sizin veya çocuğunuzun
R-V AC’tan tam yarar görmenizi sağlar.
Bu aşı hiçbir zaman damar içi (intravasküler) uygulanmamalıdır.
3Değişik yaş grupları:
Çocuklarda kullanımı:
12. aydan itibaren çocuklara 0, 5 mL’lik tek doz olarak uygulanır.
Özel kullanım durumları:
Karaciğer/Böbrek  yetmezliği:  R-VAC'ın  böbrek  ve  karaciğer  yetmezliği  olan  kişilerdeki
güvenilirlik ve etkinliği tam olarak bilinmemekle birlikte, ciddi böbrek yetmezliği durumunda
kullanılmamalıdır. 
İnsan  İmmün  Yetmezlik  Virüsü  (HIV)  Enfeksiyonu:  R-V AC,  HIV  enfeksiyonu  olan  veya
olduğundan şüphelenilen çocuklarda kullanılabilir. Kızamıkçık aşısı kullanımından, diğer hücre
kaynaklı immün yetmezliği (çeşitli bağışıklık yetersizliği durumları) durumlarında kaçınılmalıdır.
Eğer R-VAC’ın etkisinin çok güçlü veya zayıf olduğuna dair bir izleniminiz var ise doktorunuz veya
eczacınız ile konuşunuz.
Kullanmanız gerekenden daha fazla R-V AC kullandıysanız:
R-VAC’dan kullanmanız  gerekenden  daha  fazla  kullanmışsanız  bir  doktor  veya  eczacı  ile
konuşunuz.
4. Olası yan etkiler nelerdir?
Tüm ilaçlar gibi, R-V AC ’ın içeriğinde bulunan maddelere duyarlı olan kişilerde yan etkiler olabilir.
Yan etkiler aşağıdaki kategorilerde gösterildiği şekilde sıralanmıştır:
Çok yaygın : 10 hastanın en az birinde görülebilir .
Yaygın : 10 hastanın birinden az, fakat 100 hastanın birinden fazla görülebilir.
Yaygın olmayan : 100 hastanın birinden az, fakat 1000 hastanın birinden fazla görülebilir.
Seyrek : 1.000 hastanın birinden az görülebilir.
Çok seyrek : 10.000 hastanın birinden az görülebilir.
Kan ve lenf sistemi hastalıkları:
Çok seyrek:
Trombosit (kan pulcuğu) sayısında azalma (trombositopeni), akyuvar sayısında artış (lökositoz)
Bağışıklık sistemi hastalıkları:
Çok seyrek:
Ani  aşırı  duyarlılık  (anaflaksi),  ani  aşırı  duyarlılık  tepkileri  (anafilaktik  reaksiyonlar),  lenf
bezlerinin şişerek büyümesi (bölgesel lenfadenopati)
Sinir sistemi hastalıkları:
Yaygın:
4Sersemlik, ateş, baş ağrısı, uyaranlara karşı aşırı duyarlı olma durumu, kırıklık
Çok seyrek:
Beyin  iltihabı  (ensefalit),  Guillain-Barré  sendromu  (Viral  enfeksiyon  sonrası  gelişen  bir
rahatsızlık) , çoklu sinir iltihabı (polinevrit), çevresel sinirlerin yaygın hastalığı (polinöropati)
Göz hastalıkları:
Yaygın olmayan:
Konjunktivit (bir çeşit göz iltihabı) , görme sinirinin iltihabı (optik nevrit), görme sinirinin başının
iltihabı (papillit) , g öz küresi arkasındaki görme sinirinin iltihabı (retrobulbar nevrit)
Kulak ve iç kulak hastalıkları:
Seyrek:
Sinir harabiyetine bağlı  işitme kaybı, orta kulak iltihabı 
Kardiyovasküler sistem hastalıkları:
Çok seyrek:
Bayılma, kan damarları iltihabı (vaskülit)
Solunum, göğüs bozuklukları ve mediastinal hastalıkları:
Yaygın:
Öksürük, nezle
Seyrek:
Solunum yollarında kasılma (bronşiyal spazm) 
Sindirim sistemi hastalıkları:
Yaygın:
Boğaz ağrısı, bulantı, kusma, ishal
Deri ve deri altı dokusu hastalıkları:
Yaygın:
Alerji  sonucu  yüz  ve  boğazda  şişme  (anjionörotik  ödem),  eritema  multiforma  (genelde
kendiliğinden geçen, el, yüz ve ayakta dantele benzer kızarıklık oluşturan, aşırı duyarlılık durumu),
purpura (ufak kan damarlarında kan sızması sonucu, deri altında mor lekelerin belirmesi hali),
döküntü, kaşıntı
Yaygın olmayan:
Stevens-Johnson sendromu (ciltte ve göz çevresinde kan oturması, şişlik ve kızarıklıkla seyreden
iltihap), kurdeşen (ürtiker)
Kas-iskelet bozukluklar, bağ doku ve kemik hastalıkları:
Yaygın:
Eklem ağrısı (artralji), eklem iltihabı (artrit) (değişken; kadınlarda %12 ile %26 arasında yüksek
oranda, çocuklarda %3)
Seyrek:
Kas ağrısı (miyalji),  uyuşma (parestezi)
5Genel bozukluklar ve uygulama bölgesine ilişkin hastalıklar:
Yaygın:
Lokal reaksiyonlar: Enjeksiyon bölgesinde yanma hissi, ağrı, sertleşme, kızarıklık, batma hissi,
kabarcık 
Eğer  bu  kullanma  talimatında  bahsi  geçmeyen  herhangi  bir  yan  etki  ile  karşılaşırsanız,
doktorunuzu veya eczacınızı bilgilendiriniz.
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi durumunda
hekiminiz,  eczacınız  veya  hemşireniz  ile  konuşunuz.  Ayrıca  karşılaştığınız  yan  etkileri
www.titck.gov.tr sitesinde yer alan ‘’ İlaç Yan Etki Bildirimi’’ ikonuna tıklayarak ya da 0 800 314
00 08 numaralı yan etki bildirim hattını arayarak Türkiye Farmakovijilans Merkezi (TÜFAM) ‘ne
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında
daha fazla bilgi edinilmesine katkı sağlamış olacaksınız.
5. R-V AC’ın saklanması
R-VAC’ı çocukların göremeyeceği, erişemeyeceği yerlerde ve ambalajında saklayınız.
R-V AC´ı 2°C-8°C arasında (buzdolabında) ışıktan koruyarak saklayınız .
R-V AC rekonstitüye edildikten sonra hemen kullanılmalıdır.
Son kullanma tarihiyle uyumlu olarak kullanınız.
Ambalajdaki son kullanma tarihinden sonra R-VAC’ı kullanmayınız / son kullanma tarihinden önce
kullanınız.
Aşıda  renk  değişikliği  olması  veya  çözücü  içinde  yabancı  maddeler  bulunması  durumunda
kullanmayınız.
‘’Son kullanma  tarihi geçmiş  veya kullanılmayan  ilaçları çöpe atmayınız! Çevre ve Şehircilik
Bakanlığınca belirlenen toplama sistemine veriniz.’’
 
Ruhsat sahibi :   KEYMEN İLAÇ SAN. ve TİC. A.Ş.
                            Çankaya /Ankara                            
Üretim yeri :       Serum Institute of India Pvt. Ltd. 
                             Hadapsar/ Pune /Hindistan
Bu kullanma talimatı 05/04/2010´da onaylanmıştır.
6AŞAĞIDAKİ  BİLGİLER  BU  AŞIYI  UYGULAYACAK  OLAN  SAĞLIK  PERSONELİ
İÇİNDİR.
R-VAC 0,5 mL tek doz uygulanır.
Kolun üst kısmına delta (deltoid) kasına uyan bölgeye uygulanır. Kol dirsekten 45° içe bükülür,
enjektör 45° eğimle cildi geçerek, cilt altına (subkütan, SC) uygulanır.
Aşının tam etkisinin oluşabilmesi için aşı flakonu enjeksiyonluk su ile rekonstitüye edildikten
sonra hafifçe çalkalanarak liyofilize toz  çözülür ve berrak çözelti elde edilir.
R-V AC  sadece  beraberinde  tedarik  edilen  enjeksiyonluk  su  ile  rekonstitüye  edilerek  ,  steril
enjektör  ve  iğne  kullanılarak  uygulanmalıdır.  Başka  sulandırıcılarla  değiştirilerek
kullanılmamalıdır.
Rekonstitüye edilen aşı hemen kullanılmalıdır. 
      Bu aşı hiçbir zaman damar içi (intravasküler) uygulanmamalıdır.
7