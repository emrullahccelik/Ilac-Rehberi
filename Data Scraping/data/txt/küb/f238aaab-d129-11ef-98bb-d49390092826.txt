KISA ÜRÜN BİLGİSİ
1. BEŞERİ TIBBİ ÜRÜNÜN ADI
MONODOKS 100 mg kapsül
2. KALİTATİF VE KANTİTATİF BİLEŞİM
Her kapsül;
Etkin madde:
100 mg Doksisiklin’e eşdeğer 115,414 mg doksisiklin hiklat içermektedir.
Yardımcı maddeler:
Laktoz monohidrat (inek sütü kaynaklı) 78,586 mg
Tartrazin 0,1 mg
Yardımcı maddeler için, Bkz. 6.1
3. FARMASÖTİK FORM
Kapsül;
Gövde koyu sarı opak, kapak kızıl kahverengi opak, sert jelatin kapsüller içinde, sarı renkli
hemen hemen kokusuz, homojen görünüşlü granüler toz.
4. KLİNİK ÖZELLİKLER
4.1 Terapötik endikasyonlar
MONODOKS, aşağıda belirtilen Gram-negatif ve Gram-pozitif bakterilerin ve diğer
mikroorganizmaların etken olduğu enfeksiyonların tedavisinde endikedir:
• Solunum sistemi: Yersinia pestis, Actinobacillus actinomyecelemcomilam, Haemophilus
influenzae, Diplococcus pneumoniae, Staphylococcus aureus, Klebsiella türleri ve
Streptokok türleri (organizmanın duyarlı olduğu gösterilirse) ile gelişen solunum sistemi
enfeksiyonlarının tedavisinde endikedir. Solunum yolu ile alınan şarbonda (aerosolize
Bacillus anthracis) maruz kalma sonrası insidans ve progresyonu azaltmak için kullanılır.
• Ürogenital sistem: Heaemophilus ducrei (yumuşak şankr), Brucella türleri (streptomisin
ile beraber kullanılır), Actinobacillus actinomyecelemcomilam, Enterobacter aerogenes,
Escherichia coli ve Klebsiella türleri ile gelişen ürogenital enfeksiyonlar
• Deri ve yumuşak doku: Yersinia pestis, Francisella tularensis, Bartonella bacilliformis,
Staphylococcus aureus ve Bacillus anthracis mikroorganizmaları ile gelişen deri ve
yumuşak doku enfeksiyonları
• Gastrointestinal sistem: Vibrio cholerae ve Shigella türleri ile gelişen enfeksiyonlar
1 / 13• Çeşitli diğer enfeksiyonlar: Campylobacter fetus, Mima türleri ve Herellea türleri ile
gelişen enfeksiyonlar
Aşağıdaki mikroorganizmaların etken olduğu enfeksiyonlarda, penisilinin kontrendike olması
durumunda MONODOKS alternatif tedavi olarak kullanılabilir: Treponema pallidum,
Treponema perfenne, Listeria monocytogenes, Clostridium türleri, Fusobacterium fusiforme
(Vincent enfeksiyonu), Actinomyces türleri.
MONODOKS duyarlı mikroorganizmaların etken olduğu:
Ürogenital sistem, (duyarlı Klebsiella türleri, Enterobacter türleri, Escherichia coli,
Streptococcus faecalis ve diğer mikroorganizmalar ile gelişen ürogenital enfeksiyonlar)
Cinsel yolla bulaşan hastalıklar (Chlamydia trachomatis’in neden olduğu komplikasyonsuz
üretral, endoservikal veya rektal enfeksiyonlar [erkeklerdeki ano-rektal enfeksiyonlar hariç],
Ureaplasma urealyticum [T-mikoplazma] nedenli non-gonokokal üretrit, şankroid, granüloma
inguinale ve lenfogranüloma venereum enfeksiyonlarında endikedir.
MONODOKS ayrıca gonore ve sifiliz tedavisinde de alternatif olarak kullanılabilir, Neisseria
gonorrhoeae'nın etken olduğu gonokokal artrit-dermatit sendromu ve akut epididimoorşit
tedavisinde de kullanılabilir).
Solunum sistemi, (Pnömoni ve duyarlı Streptococcus pneumoniae, Haemophilus influenzae,
Klebsiella pneumoniae ve diğer mikroorganizmalar ile gelişen alt solunum yolu
enfeksiyonları. Mycoplasma pneumoniae pnömonisi. Kronik bronşit ve sinüzit tedavisi)
Deri ve yumuşak doku (Antibiyotik tedavisinin gerekli görüldüğü akne vulgaris vakalarında
yardımcı tedavi olarak)
Gastrointestinal, (Kolera, akut intestinal amibiyazis [diğer antiamibik ilaçlara ek olarak], turist
diyaresi)
Oftalmik (Duyarlı gonokok, stafilokok ve Haemophilus influenzae suşları ile gelişen
enfeksiyonlar, trahom, inklüzyon konjonktiviti [tek başına MONODOKS ile veya diğer
topikal ajanlar ile kombine olarak kullanılabilir])
Çeşitli diğer enfeksiyonlar (Rickettsiae (Kayalık dağlar benekli humması, tifüs ateşi ve tifüs
grubu hastalıklar, Q ateşi, bit ve kene ateşi), Psittakoz ve Ornitroz etkenleri (Chlamydia
psitîaci), Borrelia recurrentis, Bruselloz (streptomisin ile kombine), veba, tularemi, klorokine
dirençli falciparum malaria (sıtma proflaksisi, direnç gelişimi problemi nedeni ile geçerli
kılavuzlara göre uygulanmalıdır.) yanı sıra MONODOKS leptospiroz, gazlı gangren ve
tetanoz için de alternatif tedavidir.
2 / 134.2 Pozoloji ve uygulama şekli
Pozoloji/uygulama sıklığı ve süresi:
Tedavinin ilk gününde günde tek doz 200 mg veya 12 saatte bir 100 mg ve bunu takip eden
günlerde günde bir kez 100 mg'dır. Bu idame tedavisi günde tek doz veya 12 saatte bir 50 mg
olarak uygulanabilir. Özellikle üriner sistemin kronik enfeksiyonlarında, günde 200 mg (12
saatte bir 100 mg) uygulanması önerilir.
Spesifik enfeksiyonlardaki doz önerileri:
Erişkinlerde, komplikasyonsuz gonokok enfeksiyonlarında (erkeklerdeki anorektal
enfeksiyonlar hariç) 7 gün süreyle günde 2 kez 100 mg uygulanmalıdır. Bir farklı seçenek de
tek kullanımlık dozdur. 300 mg’lık başlangıç dozunu takiben 1 saat sonra verilen ikinci 300
mg’lık dozdur.
Neisseria gonorrhoeae'nin etken olduğu akut epididimoorşit vakalarında, en az 10 gün
süreyle, günde 2 kez 100 mg MONODOKS uygulanır.
Primer ve sekonder sifilizde, en az 10 gün süreyle, eşit bölünmüş dozlarda günde 300 mg
MONODOKS uygulanmalıdır.
Streptokok enfeksiyonlarında MONODOKS kullanıldığında, tedaviye en az 10 gün süreyle
devam edilmelidir.
Chlamydia trachomatis'in etken olduğu komplikasyonsuz üretral, endoservikal ve rektal
enfeksiyonlar ve Chlamydia trachomatis ve Ureaplasma urealyticum'un etken olduğu
nongonokokal üretrit vakalarında, en az 7 gün süreyle günde 2 kez 100 mg MONODOKS
verilmelidir.
Chlamydia trachomatis'e bağlı akut epididimoorşit vakalarında en az 10 gün süreyle, günde 2
kez 100 mg MONODOKS uygulanır.
Toplum kökenli pnömonide günde 2 kez 100 mg MONODOKS uygulanır.
Solunum yolu ile alınan şarbon (maruz kalma sonrası): Erişkinlerde günde 2 kez 100 mg, 60
gün boyunca önerilir.
Borrelia'nın etken olduğu Lyme hastalığında 14-21 gün süreyle günde 2 kez 100 mg
MONODOKS uygulanır.
Akne vulgaris tedavisinde günde 50 mg 6-12 hafta devam edilmesi önerilir.
Bit ve kene nedenli tekrarlayan ateşler: Şiddete göre 100 veya 200 mg tek doz önerilir.
3 / 13Klorokine dirençli falciparum malaria tedavisi: 200mg gün dozları en az 7 gün kullanılır.
Enfeksiyonun şiddetine göre, kinin gibi hızlı etkili bir şizontisid mutlaka tedaviye
eklenmelidir. Kininin doz önerileri yöresel farklılık gösterir.
Sıtma proflaksisi: Erişkinlerde 100 mg/gün önerilir. Proflaksi, sıtma bölgelerine seyahatten 1-
2 gün önce başlanır. Sıtma bölgesindeki seyahat süresince ve sıtma bölgesi terk edildikten
sonra 4 hafta boyunca kullanıma devam edilir. Direnç gelişimi problemi nedeni ile coğrafi
direnç paternleri ve uygun kemoproflaksi kılavuzları veya Sıtma Referans Laboratuvarı’nın
önerileri dikkate alınmalıdır.
Çalı tifüsü için tek doz 200 mg önerilir.
Erişkinlerdeki turist diyaresinin önlenmesi için, seyahatin başladığı gün 200 mg (tek doz veya
12 saatte bir 100 mg) alınmasını takiben bölgedeki kalım süresince günde 100 mg alınması
önerilir. Bu amaçla 21 günün üzerinde kullanımı hakkında bilgi yoktur.
Leptospirosis önlenmesi için bölgedeki kalım süresince her haftada bir 200 mg ve seyahatin
bitiminde de 200 mg alınır. Bu amaçla 21 günden uzun kullanımı hakkında bilgi yoktur.
Uygulama şekli:
Oral olarak kullanılan tetrasiklin grubu ilaçların bol sıvı ile alınması ve en azından 30 dakika
dik oturulması özofagusta iritasyon ya da ülserasyon riskini azaltır. Gastrik iritasyon
olduğunda MONODOKS 'un yemek veya sütle alınması önerilir. MONODOKS ’un emilimi
yemekler ya da sütle birlikte alınmasından belirgin olarak etkilenmez.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği:
Tetrasiklinlerin antianabolik etkisi BUN artışına neden olabilir. Bugüne kadar yapılmış
çalışmalar, mutad dozlarda uygulanan MONODOKS 'un böbrek fonksiyon bozukluğu olan
hastalarda kullanımının akümülasyona neden olmadığını göstermiştir.
Karaciğer yetmezliği:
Ciddi karaciğer yetmezliğinde kullanılmamalıdır.
Pediyatrik popülasyon:
8 yaşın üzerindeki çocuklar: Vücut ağırlığı 45 kg ve altında olan çocuklarda, ilk 24 saatte iki
doza bölünmüş 4,4 mg/kg ve bunu takip eden günlerde 2,2 mg/kg, erişkinlere uygulanan doz
aralıklarına bölünmüş olarak ve günde 200 mg'ı geçmeyecek şekilde uygulanır. Daha şiddetli
enfeksiyonlarda günde 4,4 mg/kg'a kadar çıkılabilir. 45 kg'ın üzerindeki çocuklara ise normal
erişkin dozları uygulanır.
Solunum yolu ile alınan şarbon (maruz kalma sonrası):
4 / 1345 kg'ın altında olanlarda; 60 gün boyunca günde iki kez 2,2 mg/kg, 45 kg'ın üzerindeki
çocuklara ise erişkin dozu uygulanır.
Tetrasiklin sınıfı ilaçların diş gelişimi sırasında kullanılması (bebeklik ve 8 yaşına kadar olan
çocuklukta) diş renginin kalıcı olarak bozulmasına (sarı, gri, kahverengi) neden olabilir. Bu
advers reaksiyon, ilaçların uzun dönem kullanımlarında daha yaygındır, ancak tekrarlanan
kısa dönem tedavilerde de gözlenmiştir. Mine hipoplazisi de bildirilmiştir. Bundan dolayı,
tetrasiklin sınıfı ilaçlar, bu yaş gruplarında, şarbon dışında, ancak diğer ilaçların etkisiz
kalması veya kontrendike olması durumunda kullanılmalıdır. (Bkz. Bölüm 4.4)
Diğer tetrasiklinler gibi doksisiklin de kemik oluşturan dokularda sabit kalsiyum kompleksi
meydana getirir. 6 saatte bir 25 mg/kg dozlarında oral tetrasiklin verilen prematürelerde fibula
büyüme oranında bir azalma gözlenmiştir. İlaç kesildiğinde bu reaksiyonun geri dönüşümlü
olduğu gösterilmiştir.
Bebeklerde fontanel kabarıklığı bildirilmiştir. İlaca son verilince bu bulgu kaybolur.
Geriyatrik popülasyon:
Doz ayarlamasını gerektirecek klinik veri mevcut değildir.
4.3 Kontrendikasyonlar
• MONODOKS, bileşimindeki etken ya da yardımcı maddelerden herhangi birisine
(doksisiklin hilkat ya da titanyum dioksit vb.) hassasiyeti olan kişilerde
• Şarbon tedavisi hariç 8 yaşından küçük çocuklarda (maruziyet sonrası profilaksi için
solunum yolu ile alınan şarbon dahil)
• Ciddi hepatik yetmezliği olanlarda
• Gebe olanlarda
• Emzirenlerde
kullanılmaz.
4.4 Özel kullanım uyarıları ve önlemleri
Tetrasiklin alanlarda bazen, aşırı güneş yanığı reaksiyonu şeklinde ortaya çıkan fotosensitivite
görülmüştür. Direkt güneş veya ultraviyole ışığında kalma olasılığı olan hastalara, tetrasiklin
sınıfı ilaçların böyle bir reaksiyona neden olabileceği söylenmeli ve deri eriteminin ilk
bulgusunda tedaviye son verilmelidir.
Diğer antibiyotik preparatlarıyla da olduğu gibi bu ilacın uzun süreli kullanılmasıyla,
mantarlar dahil olmak üzere duyarlı olmayan organizmalarda aşırı çoğalma olabilir. Eğer
süperenfeksiyon meydana gelirse antibiyotiğe son verilmeli ve uygun tedavi uygulanmalıdır.
A grubu beta-hemolitik streptokoklara bağlı tüm enfeksiyonlar en az 10 gün süreyle tedavi
edilmelidir.
5 / 13Zührevi hastalıklarda, beraberinde sifilisin bulunduğundan şüpheleniliyorsa, tedaviye
başlamadan evvel karanlık saha incelemesi yapılmalı ve en az 4 ay süreyle ayda bir defa
kanda serolojik inceleme tekrar edilmelidir. Uzun dönem tedavisinde, hematopoietik renal ve
hepatik incelemeler dahil olmak üzere, organ sistemlerinin periyodik laboratuvar
değerlendirmeleri yapılmalıdır.
Tetrasiklin grubu ilaçların diş gelişimi sırasında (gebeliğin son ikinci yarısı, bebeklik ve 8
yaşına dek çocukluk dönemlerinde) kullanılması, dişlerde kalıcı renk değişikliğine (sarı-gri-
kahverengi) yol açabilir. Bu advers etki, ilaçların uzun süreli kullanımlarında daha yaygındır,
ancak tekrarlanan kısa süreli kullanımlarda da bildirilmiştir. Aynı zamanda, diş minesi
hipoplazisi de bildirilmiştir. Bu nedenle tetrasiklin grubu ilaçların, solunum yolu ile edinilmiş
(maruziyet sonrası) şarbon olguları da dahil olmak üzere şarbon vakaları dışındaki olgularda,
diğer ilaçlar etkisiz veya kontrendike olmadıkça bu yaş grubunda kullanılmamaları gerekir
(Bkz. Bölüm 4.2 ve 4.3)
MONODOKS kapsül de dahil olmak üzere hemen tüm antibakteriyel ajanlar ile Clostridium
difficile ile ilişkili diyare (CDİD) olguları bildirilmiştir ve olayın şiddeti hafif diyareden
ölümcül kolite kadar değişmektedir. Antibakteriyel ajanlar ile uygulanan tedaviler, kolonun
normal florasını değiştirdikleri için C. difficile’nin aşırı çoğalmasına yol açabilirler.
C.difficile, A ve B toksinleri üreterek CDİD gelişimine neden olur. C.difficile’nin aşırı toksin
üreten suşları, bu tür enfeksiyonlar antimikrobiyal tedaviye dirençli oldukları ve kolektomi
gerektirebildikleri için morbidite ve mortalitede artışa neden olurlar. Antibiyotik
kullanımından sonra diyare gelişen tüm hastalarda CDİD olasılığı düşünülmelidir.
Antibakteriyel ajanların kullanımından iki ayı aşkın süre sonra bile CDİD olguları bildirildiği
için, dikkatli tıbbi öykü alınması gerekmektedir.
Eğer CDİD’den şüpheleniliyorsa veya CDİD tanısı doğrulanmışsa, C. difficile’ye yönelik
olmayan antibiyotik tedavisinin durdurulması gerekmektedir. Uygun sıvı ve elektrolit
tedavisi, protein desteği, C. difficile’nin antibiyotik ile tedavi edilmesi ve klinik endikasyonu
bulunan durumlarda cerrahi değerlendirmenin düşünülmesi gerekmektedir.
Tetrasiklin alan bebeklerde fontanel kabarıklığı ve erişkinlerde iyi huylu intrakraniyal
hipertansiyon bildirilmiştir. İlaç kesildiğinde bu durum ortadan kalkar. (Bkz. Bölüm 4.2).
Gerektiğinde, antibiyotik tedavisinin yanı sıra insizyon ve direnaj veya diğer cerrahi
girişimler de uygulanmalıdır.
Doksisiklin, Plasmodium suşlarının aseksüel kan evrelerinde kayda değer ancak tam olmayan
bir baskılanma oluşturur. Doksisiklin, P. falciparum’un seksüel kan evresindeki
gametositlerini baskılayamaz. Bu proflaktik tedavi rejimini tamamlayan hastalar hala daha,
endemik alanların dışındaki sivrisineklerle enfeksiyonu geçirebilirler.
Doksisiklin alan hastalarda özofajit ve özofagus ülserleri bildirilmiştir (Bkz. Bölüm 4.2)
6 / 13Karaciğer ve böbrek yetmezliği uyarıları için bakınız bölüm 4.2.
Doksisiklin alan hastalarda seyrek olarak porfiri vakaları bildirilmiştir.
Tetrasiklinler sistemik lupus erithematozus (SLE) alevlenmelerine neden olabilirler.
Zayıf bir nöromusküler blokaj etkisinden ötürü miyastenia gravis hastalarında dikkatli
kullanılması önerilir.
MONODOKS, laktoz monohidrat içermektedir. Nadir kalıtımsal galaktoz intoleransı, Lapp
laktoz yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
MONODOKS, tartrazin içermektedir. Alerjik reaksiyonlara sebep olabilir.
4.5 Diğer tıbbi ürünler ile etkileşimler ve diğer etkileşim şekilleri
Diğer ilaçlarla birlikte kullanım: Bakteriyostatik ilaçlar penisilinin bakterisidal aktivitesini
etkileyebilecekleri için, penisilinin tetrasiklinle beraber verilmesinden kaçınılması önerilir.
Alüminyum, kalsiyum veya magnezyum içeren antiasidler, doksisiklinin absorpsiyonunu
etkilediklerinden dolayı oral doksisiklin tedavisi ile birlikte verilmemelidirler.
Demir, bizmut subsalisilat, barbitürat, sükralfat, didanozin, quinapril ile birlikte alındığında
doksisiklin düzeyleri azalır.
Tetrasiklinler warfarin gibi antikoagülanlarla birlikte alındığında plazma protrombin
aktivitesini azalttığı bilindiği için, antikoagülan tedavisi gören hastalarda antikoagülan
dozajında bir azaltma yapmak gerekebilir.
Digoksin ile birlikte alındığında digoksin toksisite artışı görülebilir.
Doksisiklin, benzodiyazepinler, kalsiyum kanal blokerleri, mirtazapin, nateglinid, nefazodon,
quinidin, sildenafil (ve diğer pde-5 inhibitörleri), takrolimus, venlafaksin, fenitoin,
karbamazepin ve diğer CYP3A4 substratlarının düzeylerini/etkilerini artırabilir.
Eşzamanlı tetrasiklin kullanımı oral kontraseptiflerin etkisini azaltabilir.
Alkol, doksisiklinin yarılanma ömrünü azaltabilir.
Doksisklin, siklosporinin plazma konsantrasyonunu artırabileceği için sadece uygun izlem
yapıldığında birlikte kullanım düşünülebilir.
7 / 13Tetrasiklin ve metoksifluran’ın birlikte kullanılması sonucunda ölümcül böbrek toksisitesi
bildirilmiştir.
Laboratuvar testleri ile etkilesimleri:
Fluoresans testi ile etkileşimine bağlı olarak idrar katekolamin düzeylerinde gerçek dışı
artışlar gözlenebilir.
Özel popülasyonlara ilişkin ek bilgiler:
Hiçbir etkileşim çalışması yapılmamıştır.
Pediyatrik popülasyon:
Hiçbir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi D’ dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Oral kontraseptif ilaçların etkinliğinin tetrasiklin ilaçların kullanımıyla azaldığına dair
çalışmalar olsa da yeterli bilimsel ve klinik veri bulunmamaktadır. MONODOKS kullanımı
esnasında kadınlar uygun doğum kontrol yöntemi ile korunmalıdırlar.
Gebelik dönemi
MONODOKS, hamileliğin son yarısında, doğacak çocuğun dişleri üzerindeki olası olumsuz
etkileri düşünülerek kullanılmamalıdır.
Hayvanlarda yapılan çalışmaların sonuçları tetrasiklinlerin plasentaya geçtiğini, fetal
dokularda bulunduğunu ve gelişmekte olan fetusta (çoğunlukla iskelet gelişmesinin
gecikmesiyle ilişkili) toksik etkiler meydana getirebileceğini göstermiştir. Embriyotoksisite
belirtileri hamileliğin erken dönemlerinde tetrasiklin alan hayvanlarda görülmüştür. Eğer
hamilelik sırasında tetrasiklin kullanılır veya kullanımı sırasında hasta hamile kalırsa, hasta
fetus üzerindeki olası tahribatı konusunda bilgilendirilmelidir.
Hamile kadınlarda yapılmış yeterli ve iyi kontrollü klinik çalışma yoktur. Hamilelik sırasında
doksisiklin kullanımı ile ilgili çalışmaların büyük bir kısmı kısa süreli birinci trimestırda
kullanıma aittir. Şarbona maruz kalmada olduğu gibi uzun süreli doksisiklin kullanımının
hamile kadındaki etkilerini değerlendiren veriler yoktur. TERIS-Teratojen Bilgi Sistemi-
tarafından yapılan gebelikte doksisiklin kullanımında elde edilen basılı verilerin uzman
değerlendirmesine göre gebelik süresince terapötik dozlarda verilmesinin teratojenik risk
yaratma olasılığı düşüktür, fakat veriler hiç risk olmadığını belirtmek için de yetersizdir.
Laktasyon dönemi
MONODOKS anne sütüne geçer, fakat anne sütü ile beslenen bebeklerde doksisiklin'i de
içeren tetrasiklinlerin emilme derecesi bilinmemektedir. Emziren kadında kısa süreli
8 / 13kullanımın kontrendike olması kesin değildir; fakat anne sütündeki doksisiklin'e uzamış
maruziyetin etkileri bilinmemektedir. Doksisiklin'in süt çocuğundaki potansiyel yan etkileri
nedeni ile süt veren kadınlarda kullanımı gerektiğinde emzirmeye ara verilmelidir.
Üreme yeteneği/Fertilite
Oral yolla 250 mg/kg/gün kadar yüksek düzeylerde uygulanan doksisiklin, dişi sıçanlarda
fertilitede belirgin bir etki göstermemiştir. Erkeklerde fertilite üzerindeki etki
incelenmemiştir.
4.7 Araç ve makine kullanımı üzerindeki etkiler
Araç ve makine kullanımı üzerindeki etkisi üzerine herhangi bir bilgi yoktur.
4.8 İstenmeyen etkiler
Klinik denemeler esnasında gözlemlenen istenmeyen etkiler aşağıdaki sıklık derecelerine göre
sıralanmıştır:
Çok yaygın (≥1/10); yaygın (≥1/100, < 1/10); yaygın olmayan (≥1/1.000, < 1/100); seyrek
(≥1/10.000, < 1/1.000), çok seyrek (< 1/10.000), bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Bilinmiyor: Süperenfeksiyonlar (Diğer antibiyotiklerde olduğu gibi duyarlı olmayan
organizmalar ile enfeksiyonlar görülebilir. Kandidasis, glossit, stafilokoksik enterokolit,
pseudomembranöz kolit ve anogenital bölgede inflamatuvar lezyonlar, vajinit).
Kan ve lenf sistemi hastalıkları
Bilinmiyor: Hemolitik anemi, trombositopeni, nötropeni porfiri ve eozinofili.
Bağışıklık sistemi hastalıkları
Bilinmiyor: Ürtiker, anjiyonörotik ödem, anaflaksi, anaflaktoid purpura, sistemik lupus
eritematozus eksaserbasyonları.
Endokrin hastalıklar
Bilinmiyor: Uzun süre kullanıldığında, tetrasiklinlerin tiroid bezlerinde kahverengi-siyah
mikroskopik renk bozuklukları oluşturduğu bildirilmiştir. Tiroid fonksiyonlarında herhangi
bir anormallik olduğu bilinmemektedir.
Sinir sistemi hastalıkları
Bilinmiyor: Baş ağrısı, bebeklerde fontanel kabarıklığı (İlaca son verilince bu bulgu
kaybolur), iyi huylu kafa içi basıncı artışı.
Kulak ve iç kulak hastalıkları
Bilinmiyor: Tinnitus
9 / 13Kardiyak hastalıklar
Bilinmiyor: Perikardit.
Gastrointestinal hastalıklar
Seyrek: Özofajit, Özofajiyal ülserler (Tetrasiklin grubu ilaçların kapsül ve tablet formlarında
nadiren özofajit ve özofajiyal ülserler görülür. Bu hastaların çoğu, ilaçlarını hemen yatmadan
önce almışlardır.), disfaji,
Bilinmiyor: Anoreksi, bulantı, kusma, diyare, glossit, enterokolit, anogenital bölgede
enflamatuar lezyonlar, abdominal ağrı, pankreatit
Hepato-biliyer hastalıklar
Seyrek: Hepatotoksik etki (Bu etki gerek oral gerek parenteral tetrasiklin kullanımı ile
gelişebilir). Karaciğer fonksiyon testlerinde artış, hepatit, sarılık, hepatik yetmezlik gelişebilir.
Deri ve deri altı doku hastalıkları
Bilinmiyor: Makülopapüler ve eritematöz döküntüler, fotosensitivite reaksiyonları (bkz.
Bölüm 4.4), eksfoliyatif dermatit
Kas iskelet bozuklukları, bağ doku ve kemik hastalıkları
Bilinmiyor: Artralji ve miyalji
Böbrek ve idrar yolu hastalıkları
Bilinmiyor: BUN artışı
Diğer
Bilinmiyor: Tetrasiklinler, genellikle uzun süreli kullanım ile ilişkili diş renginde bozukluk ve
mine hipoplazisi meydana getirebilirler.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Doksisiklin hiklat aşırı dozuna bağlı klinik belirtiler bulantı, anoreksi ve diyaredir.
Gastrointestinal dekontaminasyon sonrası sadece gözlem gerekir ve hipotansiyon durumunda
sıvı desteği gerekebilir.
Serum yarılanma ömrünü değiştirmeyeceği için doz aşımında diyaliz önerilmez.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Sistemik antibakteriyel ilaçlar, tetrasiklinler
10 / 13ATC Kodu: J01AA02
Doksisiklin hiklat (hidroklorür monohidrat), tetrasiklin grubundan geniş spektrumlu bir
antibiyotiktir. Oksitetrasiklinden sentetik olarak türetilmiştir. Açık sarı kristalize bir toz
şeklinde olup yüksek derecede lipofiliktir, kalsiyuma bağlanma eğilimi ise düşüktür.
Doksisiklin hiklat, temel olarak bakteriyostatik etkili olup, antimikrobiyal etkisini
mikroorganizmaların protein sentezini inhibe etmek suretiyle gösterir. Çok sayıda Gram-
pozitif ve Gram-negatif mikroorganizmaya karşı aktivitesi vardır. (Bkz. bölüm 4.1).
5.2 Farmakokinetik özellikler
Genel özellikler
Emilim:
Doksisiklin hiklat oral uygulamadan sonra, hemen hemen tümüyle absorbe edilir. Yiyecek
veya sütle birlikte alınması emilimini % 20 azaltır. 200 mg'lık tek bir dozu takiben 2 saat
içinde ortalama zirve serum değerlerine ulaşır ve 24 saat süreyle serumda terapötik etkinliği
olan konsantrasyonlarda bulunur.
Dağılım:
Sinovyal, plevral, prostatik, seminal ve bronşiyal sekresyonlar gibi vücut sıvılarına geniş
oranda dağılır; tükürük ve beyin omurilik sıvısına geçişi azdır, plasentaya geçer; süte geçer.
%90 oranında plazma proteinlerine bağlanır.
Biyotransformasyon:
Karaciğerde metabolize olmaz; sindirim kanalında şelasyon oluşumu ile kısmen inaktive
edilir.
Eliminasyon:
Normal böbrek fonksiyonlarına sahip insanlarda idrar yoluyla 72 saatte % 40'ı itrah edilir.
Serum yarı ömrü 18-22 saattir. Hemodiyalizde veya böbrek fonksiyonu bozuk olan vakalarda
serum yarı ömründe değişiklik saptanmamıştır. Karaciğer tarafından safrada konsantre
edilerek biyolojik aktif formlarında idrar ve dışkı ile atılırlar.
Doğrusallık/doğrusal olmayan durum:
Plazmadaki doksisiklin eğrisi, 0,1 – 10 mg/mL konsantrasyonlarında doğrusaldır.
5.3 Klinik öncesi güvenlilik verileri
Aşağıda belirtilen türlerde tetrasiklin sınıfının üyeleri tarafından tiroid hiperpigmentasyonu
üretilmiştir: oksitetrasiklin, doksisiklin, tetrasiklin PO ve metasiklin ile sıçanlarda;
4
doksisiklin, minosiklin, tetrasiklin PO ve metasiklin ile mini domuzlarda; doksisiklin ve
4
minosiklin ile köpeklerde; minosiklin ile maymunlarda.
Minosiklin, tetrasiklin PO , metasiklin, doksisiklin, tetrasiklin bazı, oksitetrasiklin HCI ve
4
tetrasiklin HCI, düşük iyotlu gıdalarla beslenen sıçanlarda guatrojeniktir. Bu guatrojenik
11 / 13etkiye yüksek radyoaktif iyot alımı eşlik eder. Minosiklin kullanımı ayrıca nispeten yüksek
iyotlu gıdalarla beslenen sıçanlarda yüksek oranda radyoiyot alımı ile büyük bir guatr
üretmiştir.
Çeşitli hayvan türlerinin bu ilaç sınıfı ile tedavi edilmesi aşağıda belirtilen türlerde tiroid
hiperplazi indüksiyonu ile sonuçlanmıştır: sıçanlarda ve köpeklerde (minosiklin); tavuklarda
(klortetrasiklin); ve sıçanlarda ve farelerde (oksitetrasiklin). Oksitetrasiklin ile tedavi edilen
keçi ve sıçanlarda böbreküstü bezi hiperplazisi gözlenmiştir.
6. FARMASÖTİK ÖZELLİKLER
6.1 Yardımcı maddelerin listesi
Sodyum lauril sülfat
Mısır nişastası
Laktoz monohidrat (inek sütü kaynaklı)
Magnezyum stearat
Jelatin Kapsül
Eritrosin
İndigo karmin
Tartrazin
Titanyum dioksit
Jelatin (sığır kemiği kaynaklı)
6.2 Geçimsizlikler
Farmasötik bir geçimsizliği yoktur.
6.3 Raf ömrü
60 Ay
6.4 Saklamaya yönelik özel tedbirler
25oC altındaki oda sıcaklığında ve ışıktan koruyarak saklayınız.
6.5 Ambalajın niteliği ve içeriği
14 kapsüllük şeffaf PVC/PVDC /Al blister ambalajlardadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
12 / 137. RUHSAT SAHİBİ
DEVA HOLDİNG A.Ş.
Halkalı Merkez Mah. Basın Ekspres Cad.
No:1 34303 Küçükçekmece/İSTANBUL
Tel: 0212 692 92 92
Faks: 0212 697 00 24
8. RUHSAT NUMARASI
113/28
9. İLK RUHSAT TARİHİ/ RUHSAT YENİLEME TARİHİ
İlk Ruhsat Tarihi: 06.11.1972
Ruhsat Yenileme Tarihi: 19.03.2013
10. KÜB’ÜN YENİLENME TARİHİ
13 / 13