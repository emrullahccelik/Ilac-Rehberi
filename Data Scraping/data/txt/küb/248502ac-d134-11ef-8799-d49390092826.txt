KISA ÜRÜN BİLGİSİ
1. BEŞERİ TIBBİ ÜRÜNÜN ADI
TERİL® CR 200 mg tablet
2. KALİTATİF VE KANTİTATİF BİLEŞİM
Etkin madde:
Karbamazepin ………………………….200 mg
Yardımcı maddeler:
Laktoz monohidrat……………………...42.50 mg
Sodyum nişasta glikolat……………….. 6 mg
Yardımcı maddeler için 6.1’e bakınız.
3. FARMASÖTİK FORM
Kontrollü salım sağlayan, bölünebilir tablet.
Beyaz, beyazımsı kapsül şeklinde iki tarafı çentikli bir tarafı “T12” yazılı tablettir.
4. KLİNİK ÖZELLİKLER
4.1. Terapötik endikasyonlar
 Epilepsi
Sekonder jeneralizasyon ile veya sekonder jeneralizasyon olmaksızın kompleks veya basit
parsiyel nöbetler (bilinç kaybı ile veya bilinç kaybı olmaksızın).
Jeneralize tonik-klonik nöbetler, nöbetlerin karma şekilleri.
TERİL hem monoterapi hem de kombine tedavi için uygundur.
TERİL genellikle absans nöbetlerinde (petit mal) ve miyoklonik nöbetlerde etkin değildir.
(Bkz. Bölüm 4.4. Özel kullanım uyarıları ve önlemleri)
 Akut mani ve bipolar afektif bozuklukları önlemek ve nüks etmesini azaltmak için idame
tedavisi.
 Alkolü bırakma (alkol yoksunluk) sendromu.
 İdiyopatik trigeminal nevralji ve multipl skleroza bağlı (tipik veya atipik) trigeminal
nevralji. İdiyopatik glossofaringeal nevralji.
 Ağrılı diyabetik nöropati.
1/ 24 Santral Diabetes insipidus. Nörohormonal kökenli poliüri ve polidipsi.
4.2. Pozoloji ve uygulama şekli
Pozoloji / Uygulama sıklığı ve süresi
TERİL CR tabletler bütün veya reçetede belirtilmiş ise yarım tablet olarak az miktar su ile
çiğnenmeden yutulmalıdır.
Etkin maddenin TERİL CR tabletlerden yavaş, kontrollü salım sağlaması sonucu doz aralığı günde
2 defa olacak şekilde tasarlanmıştır.
Normal tabletten, CR tablet uygulamasına geçildiğinde, klinik çalışmalar bazı hastalarda CR tablet
dozunun artırılması gerekebileceğini göstermiştir.
Epilepsi:
Mümkünse, TERİL monoterapi şeklinde uygulanmalıdır.
Tedavi düşük dozla başlatılmalı ve daha sonra optimal etki elde edilene kadar, doz yavaş yavaş
artırılmalıdır.
Karbamazepin dozu yeterli nöbet kontrolü sağlamak üzere hastanın ihtiyaçları doğrultusunda
bireysel ayarlanmalıdır. Plazma düzeylerinin tayini, optimum dozun belirlenmesine yardımcı
olabilir. Epilepsi tedavisinde, karbamazepin dozu genellikle yaklaşık 4-12 mikrogram/ml (17-
50 mikromol/ml) toplam plazma karbamazepin konsantrasyonu gerektirir (Bkz. Bölüm 4.4.
Özel kullanım uyarıları ve önlemleri).
Antiepileptik tedavi gören hastaya TERIL uygulanacağı zaman, bu işlem diğer antiepileptik
ilaçla tedavi devam ederken, kademeli olarak yapılmalı veya gerekirse bir önceki ilacın dozu
ayarlanmalıdır (Bkz. Bölüm 4.5. Diğer tıbbi ürünler ile etkileşimler ve diğer etkileşim şekilleri
ve Bölüm 5.2. Farmakokinetik özellikler).
Genel Hedef Popülasyon/ Erişkinler:
Tedaviye günde 1-2 kez 100-200 mg ile başlanır. Daha sonra doz optimum cevap alınıncaya
kadar yavaş yavaş arttırılmalıdır (genellikle günde 2-3 kez 400 mg). Bazı hastalarda günde
1600 mg veya 2000 mg uygun olabilir.
Trigeminal nevralji:
Günlük 200-400 mg başlangıç dozu, ağrı kayboluncaya kadar azar azar arttırılmalı (genellikle
günde 3-4 kez 200 mg), sonra doz mümkün olan en düşük idame dozuna ulaşıncaya kadar,
kademeli olarak azaltılmalıdır. Maksimum önerilen doz 1200 mg/gündür. ağrı hafiflemesi
sağlandığında, tedavinin bir diğer atak meydana gelene kadar kademeli olarak bırakılması
denenmelidir.
İlaç etkileşimleri ve farklı antiepileptik farmakokinetiği nedeniyle TERİL dozajı yaşlı
hastalarda dikkatle seçilmelidir.
Alkolü bırakma (alkol yoksunluk) sendromu:
Ortalama doz günde 3 kez 200 mg’dır. Ağır durumlarda bu doz ilk birkaç gün içinde
artırılabilir (örn. günde 3 kez 400 mg). Alkolü bırakmaya bağlı şiddetli belirtilerin tedavisine
2/ 24başlarken, TERİL® CR sedatif hipnotik ilaçlarla (örn. klometiyazol, klordiazepoksid) kombine
verilmelidir. Akut devre atlatıldıktan sonra, tedaviye sadece TERİL ile devam edilebilir.
Santral Diabetes insipidus:
Erişkinler için ortalama doz günde 2-3 kez 200 mg’dır.
Çocuklarda doz, çocuğun yaşı ve vücut ağırlığı ile orantılı olarak azaltılmalıdır.
Ağrılı diyabetik nöropati:
Ortalama doz, günde 2-4 kez 200 mg’dır.
Akut mani ve bipolar afektif bozuklukların idame tedavisi:
Doz aralığı günde 400-1600 mg’dır. Mutad doz, günde 2-3 kez bölünmüş dozlar halinde
400-600 mg şeklinde uygulanır. Akut mani tedavisinde doz mümkün olduğunca kısa sürede
artırılmalıdır. Buna karşılık, bipolar bozuklukların idame tedavisinde optimal tolerabiliteyi
elde etmek için dozun azar azar artırılması tavsiye edilir.
Uygulama şekli:
Ağızdan kullanım içindir.
Özel popülasyonlara ilişkin ek bilgiler
Böbrek/Karaciğer yetmezliği:
Bozulmuş hepatik veya renal fonksiyona sahip hastalarda karbamazepin farmakokinetiğine
ilişkin veri yoktur.
Pediyatrik popülasyon:
4 yaşında veya daha küçük çocuklarda başlangıç dozu günde 20 - 60 mg’dır. Günaşırı 20 –
60 mg artırılması önerilir. 4 yaşından büyük çocuklarda, tedaviye günde 100 mg ile
başlanabilir, haftada bir 100 mg artırılabilir.
Vücut ağırlığının kg başına günde 10-20 mg olacak şekilde;
0 – 1 yaş : 100 - 200 mg / gün
1 – 5 yaş : 200 - 400 mg / gün
6 – 10 yaş : 400-600 mg/gün
11 – 15 yaş : 600-1000 mg/gün
15 yaş ve üzeri: 800-1200 mg/gün (Erişkin dozu)
Maksimum önerilen doz
6 yaşa kadar: 35mg/kg/gün
3/ 246-15 yaş arası: 1000mg/kg/gün
15 yaş ve üzeri: 1200 mg/gün
Bu miktarlar günde birkaç doza bölünerek verilir.
Geriyatrik popülasyon:
İlaç etkileşmeleri ve değişik antiepileptik ilaç farmakokinetiklerine bağlı olarak yaşlı
hastalarda uygulanacak TERİL dozu dikkatle belirlenmelidir.
4.3. Kontrendikasyonlar
 Karbamazepine veya yapısal olarak benzerlik gösteren ilaçlara (örn. trisiklik
antidepresanlar) veya formülasyonda bulunan diğer bileşenlere karşı aşırı duyarlılık
 Atrioventriküler bloğu olan hastalar
 Geçmişte kemik iliği depresyonu olan hastalar
 Geçmişte hepatik porfirisi olan hastalar ( örn. Akut intermitan porfirio, variegate
porfirisi, variegate porfirisi, cutanea tarda porfirisi )
 TERİL’in MAO (Monoamin Oksidaz) inhibitörleri ile kombine kullanımı tavsiye
edilmez. (Bkz. Bölüm 4.5. Diğer tıbbi ürünler ile etkileşimler ve diğer etkileşim şekilleri).
4.4. Özel kullanım uyarıları ve önlemleri
TERİL sadece tıbbi gözetim altında verilmelidir. TERİL geçmişinde kardiyak, hepatik veya
renal bozukluğu olan, diğer ilaçlara karşı istenmeyen hematolojik reaksiyon gösteren veya
TERİL ile tedaviye zaman zaman ara verilen hastalara, yarar-zarar oranı iyice
değerlendirildikten sonra ve yakın bir gözetim altında verilmelidir.
Hematolojik etkiler:
TERİL kullanımı ile ilişkili olarak aplastik anemi ve agranülositoz bildirilmiştir, ancak bu
hastalıkların görülme sıklığının çok düşük olması nedeniyle, TERİL için anlamlı risk
tahminleri yapmak güçtür. Tedavi edilmemiş toplumda risk oranı agranülositoz için yılda
yaklaşık olarak milyonda 4.7 kişi, aplastik anemi için yılda milyonda 2 kişi olarak tahmin
edilmektedir.
Bazen TERİL kullanımı ile ilişkili olarak, trombosit veya lökosit sayısında geçici veya
kalıcı bir azalma oluşur. Bununla birlikte, vakaların çoğunda bu etkilerin geçici oldukları
kanıtlanmıştır ve aplastik anemi veya agranülositoz başlangıcının belirtileri oldukları
düşünülmemektedir. Bununla beraber, tedaviye başlamadan önce temel alınmak üzere
trombositler, muhtemelen retikülositler ve serum demiri dahil, tam kan sayımı yapılmalıdır ve
buna periyodik olarak devam edilmelidir.
Eğer tedavi sırasında kesinlikle düşük veya azalmış lökosit veya trombosit sayısı gözlenirse,
hasta ve kan sayımı yakından takip edilmelidir. Eğer önemli bir kemik iliği depresyonu belirtisi
görülürse TERİL kesilmelidir.
4/ 24Hastalara ateş, boğaz ağrısı, kızarıklık, ağız ülserleri, kolay çürük oluşumu, peteşi veya
hemorajik purpura gibi muhtemel hematolojik bir problemin erken toksik belirti ve
semptomları ve dermatolojik veya hepatik reaksiyonların semptomları bildirilmeli ve bu
belirtiler görülürse derhal doktora başvurmaları öğütlenmelidir.
Ciddi dermatolojik etkiler:
TERİL kullanımı ile çok seyrek olarak, toksik epidermal nekrolizis (TEN; Lyell sendromu
olarak da bilinir) ve Steven-Johnson sendromu (SJS) da dahil olmak üzere ciddi dermatolojik
reaksiyonlar bildirilmiştir. Ciddi dermatolojik reaksiyonlar yaşamı tehdit edici nitelikte
olabileceği ve ölümle sonuçlanabileceği için, bunların görüldüğü hastaların hastaneye
yatırılmaları gerekebilir. SJS/TEN vakalarının çoğu TERİL tedavisinin ilk birkaç ayında ortaya
çıkmaktadır. Bu reaksiyonların başlıca beyaz ırk mensubu popülasyonlara sahip ülkelerde 10
000 yeni kullanıcıdan 1 ila 6’sında meydana geldiği hesaplanmıştır.
Eğer ciddi deri reaksiyonlarını, örneğin; (Stevens-Johnson sendromu, Lyell sendromu/TEN),
akla getirecek belirti ve semptomlar görülürse TERİL tedavisi derhal kesilmeli ve alternatif
tedavi yöntemleri düşünülmelidir.
Farmakogenomikler:
Farklı HLA alellerinin hastaların immün aracılı advers reaksiyonlara yatkın hale gelmesinde
rolü olduğuna ilişkin kanıtlar artmaktadır.
HLA-A*3101 ile İlişki:
İnsan lökosit antijeni (HLA)-A* 3101 SJS, TEN, DRESS, AGEP ve makulopapüler döküntü
gibi kutanöz advers ilaç reaksiyonlarının gelişiminde bir risk faktörü olabilir. Japon ve
Kuzey Avrupa popülasyonlarında yürütülen retrospektif genom düzeyinde çalışmalar bu
hastalarda karbamazepin kullanımıyla ilişkili şiddetli deri reaksiyonları (SJS, TEN, DRESS,
AGEP ve makulopapüler döküntü) ile HLA-A*3101 allelinin varlığı arasında ilişki olduğunu
bildirmiştir.
HLA-A*3101 allelinin sıklığı etnik popülasyonlar arasında büyük farklılıklar göstermektedir.
Bu allelin sıklığının Avrupalı, Avustralyalı, Asyalı, Afrikalı ve Kuzey Amerikalı
popülasyonların büyük bölümünde %5’in altında olduğu tahmin edilmektedir. Sıklığın %5 ila
%12 arasında olduğu bazı istisnalar mevcuttur. Güney Amerika (Arjantin ve Brezilya),
Kuzey Amerika (ABD Navajo ve Sioux ve Meksika Sanora Seri) ve Güney Hindistan’daki
(Tamil Nadu) bazı etnik gruplarda %15 ve aynı bölgelerdeki diğer yerli etnik gruplarında %10
ila %15 arasında prevalans hesaplanmıştır.
Burada listelenen alel sıklıkları, söz konusu aleli taşıyan belirli popülasyonda kromozom
yüzdesini yansıtmakta olup, bu iki kromozomdan en azından birinde alelin bir kopyasını
taşıyan hastaların yüzdesinin (“taşıyıcı sıklığı”), alel sıklığının yaklaşık iki katı daha yüksek
olduğu anlamına gelir. Bu nedenle risk altında olabilecek hasta yüzdesi, alel sıklığının yaklaşık
iki katıdır.
TERİL ile tedaviye başlanmadan önce HLA-A*3101 allelinin varlığının saptanması için
yapılan testlerin genetik olarak risk altındaki popülasyonlardan (örneğin Japon ve Beyaz
ırk popülasyonlarından, Kuzey ve Güney Amerika yerlilerinden gelen kişilerden, Hispanik
popülasyonlardan, Güney Hindistanlı kişilerden, Arap kökenli kişilerden) gelen hastalarda
5/ 24yapılması düşünülmelidir. HLA-A*3101 pozitif hastalarda, faydalar belirgin biçimde risklere
ağır basmadığı sürece, TERİL tedavisinden kaçınılmalıdır. SJS/TEN, AGEP, DRESS ve
makulopapüler döküntü riski, HLA-A*3101 durumundan bağımsız olarak, büyük ölçüde
tedavinin ilk birkaç ayı ile sınırlı olduğu için mevcut TERİL kullanıcılarında genel olarak
tarama tavsiye edilmemektedir.
HLA-B*1502 ile ilişki:
Karbamazepin ile ilişkili SJS/TEN deri reaksiyonlarıyla İnsan Lökosit Antijeni (HLA)-
B*1502 aleli arasında güçlü bir korelasyon saptanmıştır. Beyaz ırkta, Afrikalılarda, Amerika
yerlilerinde ve örneklenen Hispanik popülasyonlarda ihmal edilebilir düzeyde olan HLA-
B*1502 alelinin prevelansı, bazı Asya ülkelerinde (örn; Tayvan, Malezya ve Filipinler)
yüksektir. Soyları açısından genetik risk altında olan bu popülasyona ait hastalarda TERIL
tedavisine başlanmadan önce bu alelin var olup olmadığının tespiti için test yapılması
düşünülmelidir. HLA-B*1052 aleli pozitif bulunan hastalarda da yararlar risklere göre kesin
ağır basmadığı takdirde TERİL kullanımından kaçınılmalıdır.
HLA-B*1502 alleli taşıyan gönüllülerin belirlenerek bu gönüllülerde karbamazepin
tedavisinden kaçınılmasının karbamazepinin neden olduğu SJS/TEN insidansını azalttığı
görülmüştür.
Genetik taramanın sınırlanması:
Genetik tarama sonuçları hiçbir zaman uygun klinik vijilansın ve hasta kontrolünün yerine
kullanılmamalıdır. HLA-B*1502 pozitif olan ve TERİL ile tedavi edilen birçok Asyalı
hastada SJS/TEN gelişmemekte, HLA-B*1502 negatif olan herhangi bir etnik kökene mensup
hastalarda yine de SJS/TEN gelişebilmektedir. Benzer şekilde, HLA- A*3101 pozitif olan ve
TERİL ile tedavi edilen birçok hasta SJS, TEN, DRESS, AGEP veya makulopapüler döküntü
geliştirmeyecektir ve herhangi bir etnik kökenden HLA-A*3101 negatif hastalar yine de
şiddetli kutanöz advers reaksiyonlar geliştirebilir. Diğer olası faktörlerin bu şiddetli kütanöz
advers reaksiyonların (örneğin AED dozu, tedaviye uyum, eşlik eden ilaçlar, komorbiditeler ve
dermatolojik takip düzeyi) gelişimindeki ve SJS/TEN kaynaklı morbiditedeki rolü
araştırılmamıştır.
HLA-B*1502 allelinin varlığını saptamak için bir test yapılması gerekiyorsa, yüksek
çözünürlüklü “HLA-B*1502 genotipleme” tavsiye edilir. Bir veya iki HLA-B*1502 allelinin
saptanması halinde test sonucu pozitif, herhangi bir HLA-B*1502 allelinin saptanmaması
durumunda test sonucu negatiftir. Benzer şekilde, HLA-A*3101 allelinin varlığını saptamak
için test yapılması gerekiyorsa, “yüksek çözünürlüklü HLA-A*3101 genotipleme” tavsiye
edilir. Bir veya iki HLA-A*3101 allelinin saptanması halinde test sonucu pozitif, herhangi bir
HLA-A*3101 allelinin saptanmaması durumunda test sonucu negatiftir.
Diğer dermatolojik reaksiyonlar:
İzole maküler veya makulopapular ekzantem gibi hafif deri reaksiyonları da görülebilir ve
bunlar çoğunlukla geçici ve tehlikesizdir; devam eden tedavi esnasında veya dozun
azaltılmasını izleyen birkaç gün veya birkaç hafta içinde kaybolurlar. Bununla birlikte,
daha ciddi deri reaksiyonlarının erken belirtilerinin hafif ve geçici reaksiyonlardan ayırt
edilmesi güç olabileceğinden, hasta yakın gözetim altında tutulmalı ve kullanıma devam
edildiğinde reaksiyon kötüleştiği takdirde ilacın derhal kesilmesi düşünülmelidir.
6/ 24HLA-A*3101 allelinin karbamazepinden kaynaklanan daha az şiddetli advers kutanöz
reaksiyonlarla ilişkili olduğu ve karbamazepine bağlı antikonvülzan aşırı duyarlılık sendromu
veya ciddi olmayan döküntü (makulopapüler erüpsiyon) gibi reaksiyonları öngörebileceği
belirlenmiştir. Bununla birlikte, HLA-B*1502 allelinin bu belirtilen reaksiyonları öngördüğü
saptanmamıştır.
Aşırı duyarlılık reaksiyonu:
TERİL, ateş, döküntü, lenfadenopati, iç organ tutulumuyla birlikte eozinofilinin eşlik ettiği ilaç
döküntüsü (DRESS) dahil aşırı duyarlılık reaksiyonlarını tetikleyebilir. Diğer organlar da (örn.
akciğer, böbrek, pankreas, miyokardiyum, kolon) etkilenebilir (Bkz. Bölüm 4.8. İstenmeyen
etkiler).
HLA-A*3101 allelinin makulopapüler döküntü dahil aşırı duyarlılık sendromu ile ilişkili
olduğu saptanmıştır.
Karbamazepine karşı aşırı duyarlılık reaksiyonları gösteren hastalara, bu hastaların yaklaşık
% 25 ila 30’unun okskarbazepin ile aşırı duyarlılık reaksiyonları yaşayabildiği bilgisi
verilmelidir.
Karbamazepin ve fenitoin arasında çapraz-hipersensitivite meydana gelebilir.
Genelde, eğer aşırı duyarlılık reaksiyonlarını düşündüren belirti ve semptomlar oluşursa,
derhal TERİL kesilmelidir.
Nöbetler:
TERİL, tipik ya da atipik absans nöbetlerini de içeren, karma (mixed) nöbetleri olan
hastalarda, dikkatle kullanılmalıdır. Çünkü bu durumlarda TERİL konvülziyonları artırabilir.
Nöbetlerin alevlenmesi halinde TERİL kesilmelidir.
Karaciğer fonksiyonu:
Özellikle geçmişinde bir karaciğer rahatsızlığı olan hastalarda ve yaşlı hastalarda, başlangıçta
karaciğer fonksiyonu tayin edilmeli ve TERİL ile tedavi sırasında periyodik kontroller
yapılmalıdır. TERİL karaciğer fonksiyon bozukluğunun ilerlemesi veya aktif karaciğer
hastalığı durumlarında derhal kesilmelidir.
Böbrek fonksiyonu:
Başlangıçta ve periyodik tam idrar tahlili ve kan üre azotu tayinleri tavsiye edilir.
Hiponatremi:
Karbamazepin ile hiponatremi meydana geldiği bilinmektedir. Önceden düşük sodyum ile
ilişkili renal bozukluğu olan hastalarda veya eşzamanlı olarak sodyum düşürücü tıbbi ürünler
ile tedavi edilen hastalarda (örn. diüretikler, uygun olmayan AHD sekresyonu ile ilişkili tıbbi
ürünler), serum sodyum düzeyleri karbamazepin tedavisi başlatılmadan önce ölçülmelidir.
Ardından, serum sodyum düzeyleri yaklaşık iki hafta sonra ve tedavinin ilk üç ayında ayda bir
kez veya klinik ihtiyaca göre ölçülmelidir. Bu risk faktörleri özellikle yaşlı hastalar için geçerli
olabilir. Hiponatremi gözlenirse, klinik açıdan endike olduğunda su kısıtlaması önemli bir telafi
edici önlemdir.
7/ 24Hipotiroidizm:
Karbamazepin, hipotiroidizm görülen hastalarda tiroid replasman tedavisi dozunda bir artış
gerektiren enzim indüksiyonu ile tiroid hormonlarının serum konsantrasyonlarını azaltabilir. Bu
nedenle tiroid replasman tedavisinin dozajını ayarlamak üzere tiroid fonksiyonu takibi
önerilmektedir.
Antikolinerjik etkiler:
TERİL hafif antikolinerjik aktivite gösterir, bu nedenle intraoküler basıncı artmış olan
hastalar tedavi sırasında yakından gözlenmelidir (Bkz. Bölüm 4.8. İstenmeyen etkiler).
Psikiyatrik etkiler:
Latent bir psikozun aktivasyonu yaşlı hastalarda, konfüzyon veya ajitasyon olasılığı akılda
tutulmalıdır.
İntihar düşüncesi ve davranışı:
Antiepileptik ilaçlarla birçok endikasyonda tedavi edilen hastalarda intihar düşüncesi ve
davranışı görüldüğü bildirilmiştir. Antiepileptik ilaçlarla yapılmış randomize, plasebo
kontrollü bir meta-analiz çalışması, hastalarda intihar düşüncesi ve davranışında düşük oranda
artan bir risk göstermiştir. Bu riskin mekanizması bilinmemektedir.
Bu ilaçla tedavi edilen hastalarda intihar düşüncesi ve davranışı bildirilmiştir. Bu nedenle
hastalar intihar düşüncesi ve davranışı açısından yakından izlenmelidir. İntihar düşüncesi ve
davranışı ortaya çıktığında, hasta ve hasta yakınının tıbbi destek alması önerilmelidir.
Endokrinolojik etkiler:
Oral kontraseptif kullanan kadınlarda TERİL alındığında kanama görüldüğü bildirilmiştir.
Oral kontraseptiflerin güvenilirliği TERİL’den olumsuz etkilenebilir ve doğurganlık yaşındaki
kadınlara TERİL alırken doğum kontrolünün alternatif şekillerini kullanmaları tavsiye
edilmelidir.
Plazma Seviyelerinin Kontrol Edilmesi
Karbamazepinin dozu ve plazma düzeyleri ve plazma düzeyleri ile klinik etkililiği veya
tolerabilitesi arasındaki korelasyon oldukça önemsiz olmasına rağmen aşağıda sıralanan
durumlarda plazma düzeylerinin izlenmesi yararlı olabilir: nöbet sıklığında belirgin artış/hasta
uyuncunu doğrulama; gebelik; çocukların veya ergenlerin (adölesanların) tedavisi; şüpheli
emilim bozuklukları; birden fazla ilaç kullanıldığında şüpheli toksisite (Bkz. Bölüm 4.5. Diğer
tıbbi ürünler ile etkileşimler ve diğer etkileşim şekilleri).
Doz azaltılması ve ilacın bırakılması:
TERİL’in birdenbire kesilmesi nöbetleri artırabileceğinden, karbamazepin 6 aylık bir
periyotta kademeli olarak kesilmelidir. Eğer TERİL tedavisinin birdenbire kesilmesi zorunlu
ise, yeni antiepileptik bileşiklere geçiş uygun bir ilaç (örneğin i.v. veya rektal diazepam veya
i.v. fenitoin) kullanımı altında iken yapılmalıdır.
8/ 24Etkileşimler:
CYP3A4 inhibitörleri veya epoksit hidrolaz inhibitörlerinin karbamazepin ile eşzamanlı olarak
uygulanması advers reaksiyonları indükleyebilir (karbamazepin veya karbamazepin-10,11
epoksit plazma düzeylerinde artış). TERİL düzeyi uygun şekilde ayarlanmalı ve/veya plazma
düzeyleri izlenmelidir.
CYP3A4 indükleyicilerinin karbamazepin ile eşzamanlı olarak uygulanması karbamazepin
plazma konsantrasyonlarını ve terapötik etkisini azaltırken, CYP3A4 indükleyicisinin
bırakılması karbamazepin plazma konsantrasyonlarını artırabilir. TERİL dozajının ayarlanması
gerekebilir.
Karbamazepin, CYP3A4 ve karaciğerdeki diğer faz I ve faz II enzim sistemlerin için potent bir
indükleyici olduğundan, başlıca CYP3A4 ile metabolize edilen eşzamanlı ilaçların plazma
konsantrasyonlarını metabolizmalarını indükleyerek azaltabilir (Bkz. Bölüm 4.5. Diğer tıbbi
ürünler ile etkileşimler ve diğer etkileşim şekilleri).
Çocuk doğurma potansiyeli olan kadın hastalar TERİL’in hormonal kontraseptiflerle
eşzamanlı kullanımının bu tip bir kontraseptifi etkisiz hale getirebileceği konusunda
uyarılmalıdır (Bkz. Bölüm 4.5. Diğer tıbbi ürünler ile etkileşimler ve diğer etkileşim şekilleri
ve Bölüm 4.6. gebelik ve laktasyon). TERİL kullanılırken alternatif hormonal olmayan
kontrasepsiyon yöntemleri önerilmektedir.
Bu tıbbi ürün her tablette 1 mmol (23 mg)’den daha az sodyum içerir; esasında “sodyum
içermez”.
Bu tıbbi ürün laktoz ihtiva eder. Nadir kalıtımsal galaktoz intoleransı, Lapp laktoz yetmezliği
ya da glukoz-galaktoz malabsorpsiyon problemi olan hastaların bu ilacı kullanmamaları
gerekir.
4.5. Diğer tıbbi ürünler ile etkileşimler ve diğer etkileşim şekilleri
Sitokrom P450 3A4 (CYP3A4), aktif metabolit karbamazepin-10-11 epoksitin oluşumunu
katalizleyen asıl enzimdir. CYP3A4 inhibitörlerinin birlikte kullanımı karbamazepin plazma
konsantrasyonlarında artışa neden olarak advers reaksiyonları indükleyebilir. CYP3A4
indükleyicilerinin birlikte kullanımı karbamazepin metabolizma hızını artırabilir ve
karbamazepin serum düzeylerinde ve terapötik etkide potansiyel bir azalmaya yol açabilir.
Benzer olarak, CYP3A4 indükleyicisinin bırakılması karbamazepinin metabolizma hızını
azaltabilir ve sonuçta karbamazepinin plazma düzeyleri artabilir.
Karbamazepin CYP3A4 ve karaciğerdeki diğer faz I ve faz II enzim sistemlerinin güçlü bir
indükleyicisidir ve bu nedenle başta metabolizmalarının indüksiyonu yoluyla CYP3A4 ile
metabolize olanlar olmak üzere eşzamanlı uygulanan ilaçların plazma konsantrasyonlarını
düşürebilirler.
İnsan mikrozomal epoksit hidrolaz, karbamazepin-10,11 epoksitten 10,11-transdiol türevinin
oluşumundan sorumlu enzim olarak tanımlanmıştır. İnsan mikrozomal epoksit hidrolaz
inhibitörlerinin birlikte uygulanması, karbamazepin-10,11 epoksit plazma konsantrasyonlarının
yükselmesine neden olabilir.
Kontrendikasyonla sonuçlanan etkileşimler
9/ 24TERİL’in monoamin oksidaz inhibitörleriyle (MAOI) birlikte kullanılması önerilmez; TERİL
uygulamasından önce en az 2 hafta önce ya da klinik durum izin verirse daha da uzun bir süre
önce MAOI’ler bırakılmalıdır (Bkz. Bölüm 4.3. Kontrendikasyonlar).
Karbamazepin plazma düzeylerini yükselten bileşikler:
Kanda karbamazepin plazma düzeylerinin yükselmesi istenmeyen etkilere (sersemlik,
uyuşukluk, ataksi, çift görme gibi) neden olabileceğinden, aşağıdaki bileşiklerle beraber
kullanılırken TERİL dozu duruma göre ayarlanmalı ve/veya plazma düzeyleri izlenmelidir.
Analjezik, antiinflamatuvar ilaçlar: destropropoksifen, ibuprofen
Androjenler: danazol
Antibiyotikler: makrolid antibiyotikler (örn: eritromisin, troleandomisin, josamisin,
klaritromisin, siprofloksasin)
Antidepresanlar: viloksazin, fluoksetin, fluvoksamin, olasılıkla desipramin, nefazodon,
trazodon, paroksetin
Antiepileptikler: stiripentol, vigabatrin
Antifungaller: azoller (örn: itrakonazol, ketokonazol, flukonazol, vorikonazol)
Vorikonazol veya itrakonazol ile tedavi edilen hastalarda alternatif antikonvülzanlar
önerilebilir.
Antihistaminikler: terfenadin, loratadin
Antipsikotikler: olanzapin
Antitüberküloz ilaçlar: izoniyazid
Antiviraller: HIV tedavisinde kullanılan proteaz inhibitörleri (örn. ritonavir)
Karbonik anhidraz inhibitörleri: asetazolamid
Kardiyovasküler ilaçlar: verapamil, diltiazem
Gastrointestinal ilaçlar: olasılıkla simetidin, omeprazol
Kas gevşeticiler: oksibutinin, dantrolen
Trombosit agregasyon inhibitörleri: tiklopidin
Diğer etkileşimler: greyfurt suyu, nikotinamid (yetişkinlerde yalnız yüksek dozlarda)
Aktif metabolit karbamazepin-10,11-epoksit plazma düzeylerini yükselten bileşikler:
Plazmada yükselen karbamazepin-10,11-epoksit düzeyleri advers reaksiyonlara (örneğin
baş dönmesi, sersemlik, ataksi, diplopi) neden olabildiğinden, aşağıda tanımlanan maddelerle
eş zamanlı olarak kullanıldığı takdirde TERIL dozajı uygun şekilde ayarlanmalı ve/veya
plazma düzeyleri takip edilmelidir:
10/ 24Loksapin, ketiapin, primidon, progabid, valproik asit, valnoktamid ve valpromidin aktif
metabolit karbamazepin-10,11-epoksit konsantrasyonunu yükselttiği bildirilmiştir.
Karbamazepin plazma düzeylerini azaltan bileşikler:
Aşağıdaki bileşiklerle beraber kullanılırken TERİL dozu duruma göre ayarlanmalı ve/veya
plazma düzeyleri izlenmelidir.
Antiepileptikler: Fenobarbital, fenitoin (fenitoin intoksikasyonu ve subterapötik karbamazepin
konsantrasyonlarından kaçınmak üzere, tedaviye karbamazepin ilave edilmeden önce plazma
fenitoin konsantrasyonunun 13 mikrogram/ml’ye ayarlanması önerilmektedir) ve fosfenitoin,
primidon, metsüksimid, fensuksimid, felbamat, okskarbazepin, ayrıca çelişkili bilgilere rağmen
muhtemelen klonazepam,
Antineoplastikler: sisplatin veya doksorubisin
Antitüberküloz ilaçlar: rifampisin
Bronkodilatörler veya antiastmatik ilaçlar: teofilin, aminofilin
Dermatolojik ilaçlar: izotretinoinin
Diğer etkileşimler: St. John’s Wort (Hypericum perforatum) içeren bitkisel preperatlar.
TERİL’in birlikte kullanılan bileşiklerin plazma düzeyleri üzerine etkisi:
Karbamazepin bazı ilaçların plazma düzeylerini düşürebilir veya etkinliğini azaltabilir, hatta
yok edebilir. Klinik gereksinimlere göre dozajları ayarlanması gerekebilen ilaçlar:
Analjezik, antiinflamatuvar ilaçlar: buprenorfin, metadon, parasetamol (uzun süreli
karbamazepin ve parasetamol (asetominofen) uygulaması hepatotoksisite ile
ilişkilendirilebilir), fenazon (antipirin), tramadol
Antibiyotikler: doksisiklin, rifabutin
Antikoagülanlar: oral antikoagülanlar (varfarin, fenprokumon, dikumarol, asenokumarol)
Antidepresanlar: bupropion, sitalopram, mianserin, nefazodon, sertralin, trazodon, trisiklik
antidepresanlar (imipramin, amitriptilin, nortriptilin, klomipramin gibi)
Antiemetik: aprepitant
Antiepileptikler: klobazam, klonazepam, etosüksimid, primidon, valproik asit, felbamat,
lamotrijin, okskarbazepin, tiagabin, topiramat, zonisamid.
Fenitoin intoksikasyonu ve subterapötik karbamazepin konsantrasyonlarından kaçınmak üzere,
tedaviye karbamazepin ilave edilmeden önce plazma fenitoin konsantrasyonunun 13
mikrogram/ml’ye ayarlanması önerilmektedir.
Nadiren de plazma mefenitoin düzeylerini artırdığı bildirilmiştir.
11/ 24Antifungaller: itrakonazol, vorikanazol. Vorikonazol veya itrakonazol ile tedavi edilen
hastalarda alternatif antikonvülzanlar önerilebilir.
Antihelmintikler: prazikuantel, albendazol
Antineoplastikler: imatinib, siklofosfamid, lapatinib, temsirolimus
Antipsikotikler: haloperidol, klozapin, bromperidol, olanzapin, ketiapin, risperidon, ziprasidon,
aripiprazol, paliperidon
Antiviraller: HIV tedavisinde kullanılan proteaz inhibitörleri (örn. indinavir, ritonavir,
sakinavir)
Anksiyolitikler: alprazolam, midazolam
Bronkodilatörler veya antiastmatik ilaçlar: teofilin
Kontraseptifler: hormonal kontraseptifler (alternatif kontraseptif metotlar düşünülmelidir)
Kardiyovasküler ilaçlar: kalsiyum kanal blokörleri ( dihidropiridin grubu) (örn. felodipin),
digoksin, simvastatin, atorvastatin, lovastatin, serivastatin, ivabradin
Kortikosteroidler: kortikosteroidler (prednisolon, deksametazon gibi)
Erektil disfonsiyonda kullanılan ilaçlar: tadalafil
İmmünosüpresanlar: siklosporin, everolimus, takrolimus, sirolimus
Tiroid ajanları: levotiroksin
Diğer ilaç etkileşimleri: östrojen ve/veya progesteron içeren ürünler
Dikkate alınması gereken kombinasyonlar:
Eş zamanlı karbamazepin ve levetirasetam kullanımının karbamazepin ile indüklenen
toksisiteyi artırdığı bildirilmiştir.
Karbamazepinin izoniyazid ile birlikte kullanımı sonucu izoniyazide bağlı hepatotoksisitede
artış bildirilmiştir.
Karbamazepin ile lityum veya metoklopramidin ve karbamazepin ile nöroleptiklerin
(haloperidol, tiyoridazin) birlikte kullanımı, (son kombinasyonda terapötik plazma
düzeylerinde bile), nörolojik yan etkilerde artışa neden olabilir.
TERİL’in bazı diüretiklerle (hidroklorotiyazid, furosemid) birlikte kullanımı semptomatik
hiponatremiye neden olabilir.
Karbamazepin depolarizasyonsuz blok yapan kas gevşeticilerinin (pankuronyum gibi)
etkilerini antagonize edebilir. Bu kas gevşeticilerin dozunun yükseltilmesi gerekebilir ve
hastaların beklenenden daha kısa sürede nöromüsküler blokaj etkisinden uzaklaşabilmeleri için
yakından izlenmeleri gerekir.
12/ 24Karbamazepin, diğer psikoaktif ilaçlar gibi, hastanın alkole toleransını azaltabilir, bu nedenle
tedavi sırasında alkolden sakınılması önerilir.
Serolojik test ile etkileşim
Karbamazepin etkileşim nedeniyle HPLC analizinde hatalı pozitif perfenazin
konsantrasyonları ile sonuçlanabilir.
Karbamazepin ve 10,11-epoksit metaboliti floresans polarize immünoanaliz yönteminde hatalı
pozitif trisiklik antidepresan konsantrasyonu ile sonuçlanabilir.
4.6. Gebelik ve laktasyon
Genel tavsiye
Gebelik kategorisi D’dir.
Karbamazepinin gebelik ve/veya fetus/yeni doğan üzerinde zararlı farmakolojik etkileri
bulunmaktadır. TERİL gerekli olmadıkça gebelik döneminde kullanılmamalıdır
Çocuk doğurma potansiyeli bulunan kadınlar /Doğum kontrolü/Kontrasepsiyon
Enzim indüksiyonu nedeniyle, TERİL östrojen ve/veya progesteron içeren oral kontraseptif
ilaçların terapötik olarak etkisinin olmaması ile sonuçlanabilir. Çocuk doğurma potansiyeline
sahip kadınlara TERİL ile tedavi sırasında alternatif kontrasepsiyon yöntemleri kullanmaları
tavsiye edilmelidir.
Gebelik dönemi
Epileptik annelerin bebeklerinde, malformasyonlar dahil, gelişim bozukluklarının ortaya
çıkması ihtimali daha yüksektir. Karbamazepin monoterapisi ile yapılan kontrollü
çalışmalarda, kesin bir sonuca ulaştıracak herhangi bir bulgu bulunamamıştır. Bununla birlikte
TERİL karbamazepin kullanımı ile ilişkili, spina bifida dahil, gelişim bozuklukları,
malformasyonlar ve diğer konjenital anomaliler (örn. kraniyofasiyal kusurlar, kardiyovasküler
malformasyonlar, hipospadias ve muhtelif vücut sistemini içeren anomaliler) çok ender olarak
bildirilmiştir. Kuzey Amerika gebelik kayıt çalışmasının verelerine göre, cerrahi, medikal ve
kozmetik öneme sahip yapısal anomali olarak tanımlanan, doğumdan sonraki 12 hafta içinde
tanısı konulmuş majör konjenital malformasyonların oranı ilk trimesterde karbamazepin
monoterapisine maruz kalan anneler arasında 53.0 (%95 GA %2.1-4.2) ve antiepileptik ilaç
kullanmayan gebe kadınlar arasında %1.1 (%95 GA %0.35-2.5; nispi risk 2.7 %95 GA 1.1-
7.0).
Bu bilgiler göz önüne alınmalıdır:
 Epileptik hamilelerin özel bir dikkatle tedavi edilmeleri gerekir.
 TERİL kullanmakta olan bir kadın hamile kaldığında veya hamile kalmayı planlıyorsa
veya hamile bir kadında TERİL® CR tedavisinin başlatılmasını gerektiren bir durum
ortaya çıktığında, özellikle hamileliğin ilk 3 ayı içerisinde yarar/zarar oranı dikkatle
değerlendirilmelidir.
13/ 24 TERİL doğurganlık çağındaki kadınlarda mümkünse monoterapi şeklinde
uygulanmalıdır. Çünkü antiepileptik ilaçlarla kombine tedavi gören hamilelerin
bebeklerinde konjenital malformasyon (anomali) görülme sıklığı, monoterapi gören
hamilelere göre daha fazladır. Politerapi olarak karbamazepine maruziyeti takiben
malformasyon riski kullanılan spesifik ilaçlara göre değişiklik gösterebilir ve valproatı
da içeren politerapi kombinasyonlarında daha yüksek olabilir.
 Etkili en düşük doz verilmelidir ve plazma düzeylerinin izlenmesi önerilir. Plazma
konsantrasyonu nöbet kontrolünün korunması şartıyla 4-12 mikrogram/ml’lik terapötik
aralığın alt sınırında tutulabilir. Karbamazepin ile malformasyon riskinin doza bağımlı
olabileceğini düşündüren kanıtlar mevcuttur; yani günde <400 mg’lık bir dozla
malformasyon oranları daha yüksek karbamazepin dozları ile olandan daha düşüktür.
 Hastalara yüksek malformasyon riski öğretilmeli ve doğum önce tarama imkanı
tanınmalıdır.
 Hamilelik boyunca etkili antiepileptik tedavi kesilmemelidir, şiddetli hastalıkta anne ve
fetus birlikte zarar görebilir.
İzleme ve Önleme:
Hamilelerde folik asit eksikliği oluştuğu bilinmektedir. Antiepileptik ilaçların folik asit
eksikliğini şiddetlendirdikleri bildirilmiştir. Bu eksiklik tedavi edilen epileptik kadınların
bebeklerinde doğum kusurlarının artmasına katkıda bulunabilir. Bu yüzden hamilelikten önce
ve hamilelik sırasında folik asit takviyesi tavsiye edilir.
Yenidoğanda:
Bebekteki kanama bozukluklarını önlemek için, gebeliğin son haftalarında anneye ve ayrıca
yenidoğana K1 vitamininin verilmesi de önerilmektedir.
Maternal TERİL ve eşzamanlı diğer antikonvülzan ilaç kullanımıyla az sayıda neonatal nöbet
ve/veya solunum depresyonu vakası olmuştur. Ayrıca maternal TERİL kullanımıyla ilgili
olarak az sayıda neonatal kusma, diyare ve/veya beslenmede azalma vakası bildirilmiştir. Bu
reaksiyonlar bir neonatal çekilme sendromunu yansıtabilir.
Laktasyon dönemi
TERİL® CR terapötik dozları emziren kadınlara uygulandığı takdirde karbamazepin anne
sütüne memedeki çocuk üzerinde etkiye neden olabilecek ölçüde atılmaktadır.
Karbamazepin, plazmadaki konsantrasyonunun % 25-60’ı oranında anne sütüne geçer.
Emzirmenin yararları, sütteki karbamazepinle bebekte ortaya çıkabilecek yan etkiler ile
karşılaştırılarak değerlendirilmelidir. TERİL kullanan anneler bebeklerini, olası yan etkiler
(aşırı uyku, alerjik deri reaksiyonu gibi) bakımından bebeğin izlenmesi kaydıyla emzirebilirler.
Anne sütü alan bir bebekte gelişen şiddetli aşırı duyarlık deri reaksiyonu olgusu bildirilmiştir.
14/ 24Antenatal dönemde veya emzirme sırasında karbamazepine maruz kalmış neonatlarda birkaç
kolestatik hepatit vakası bildirilmiştir. Bu nedenle karbamazepin ile tedavi edilen annelerin
emzirdiği bebekler advers hepatobiliyer etkiler açısından dikkatle takip edilmelidir.
Üreme yeteneği/Fertilite
Nadiren erkek fertilitesinde bozulma ve/veya anormal spermatogenez bildirimi olmuştur.
4.7. Araç ve makine kullanımı üzerindeki etkiler
TERİL’ ile özellikle tedavinin başlangıcında veya doz ayarlaması ile bağlantılı olarak
bildirilmiş baş dönmesi, sersemlik, ataksi, diplopi, bozulmuş uyum bulanık görüşü içeren
advers reaksiyonlar ve nöbetlerle sonuçlanan bir tıbbi rahatsızlık nedeniyle hastanın reaksiyon
gösterme yeteneği bozulabilir. Bu nedenle hastalar araç sürerken veya makine kullanırken
dikkatli olmalıdır.
4.8. İstenmeyen etkiler
Özellikle TERİL ile tedaviye başlandığında veya başlangıç dozu çok yüksekse veya yaşlı
hastaların tedavisinde özel tipte, örneğin santral sinir sistemi ile ilgili yan etkiler (uyuşukluk,
baş ağrısı, ataksi, sersemlik, halsizlik, çift görme); gastrointestinal sistem bozuklukları (bulantı,
kusma), ve alerjik deri reaksiyonları gibi istenmeyen etkiler çok yaygın veya yaygın biçimde
görülür.
Doz ile ilişkili istenmeyen etkiler genellikle birkaç gün içinde kendiliğinden veya dozajın
geçici bir süre azaltılmasından sonra ortadan kalkar. Santral sinir sistemi ile ilgili istenmeyen
etkiler nispeten yüksek doza veya plazma düzeylerindeki düzensizliğe bağlı olarak meydana
gelebilir. Bu gibi durumlarda plazma düzeylerinin izlenmesi tavsiye edilir.
Advers reaksiyonlar, görülme sıklığı başlıklarının altında, en sık görülen ilk sırada yer almak
üzere ve şu sıklık tanımlamalarına göre aşağıda gösterilmektedir: çok yaygın (≥ 1/10);
yaygın (≥ 1/100, < 1/10); yaygın olmayan (≥ 1/1.000, < 1/100); seyrek (≥ 1/10.000, <1/1.000)
çok seyrek (< 1/10.000), izole raporlar dahil.
Kan ve lenf sistemi hastalıkları
Çok yaygın: Lökopeni
Yaygın: Trombositopeni, eozinofili
Seyrek: Lökositoz, lenfadenopati
Çok seyrek: Agranülositoz, aplastik anemi, pansitopeni, alyuvar aplazisi, anemi, megaloblastik
anemi, retikülositoz, muhtemelen hemolitik anemi
Bağışıklık sistemi hastalıkları
Seyrek: Ateş, deri döküntüleri, vaskülit, lenfadenopati, psödolenfoma, artralji, lökopeni,
eozinofili, hepatosplenomegali, karaciğer fonksiyon testlerinde bozukluk ve safra kanalının
kaybolması sendromu (intrahepatik safra yollarının yıkımı ve kaybolması) gibi çeşitli
15/ 24kombinasyonlar şeklinde görülen, birçok organı tutan, gecikmiş aşırı duyarlılık. Diğer organlar
(örn. akciğer, böbrek, pankreas, miyokard ve kolon gibi) da etkilenebilir.
Çok seyrek: Anafilaktik reaksiyon, anjiyoödem, hipogamaglobulinemi.
Endokrin hastalıkları
Yaygın: Ödem, sıvı tutulması, kilo artışı, antidiüretik hormona benzer etkisine bağlı olarak
gelişen, çok ender olarak letarji, kusma, baş ağrısı, konfüzyon durumu, nörolojik bozukluklarla
birlikte görülen su entoksikasyonuna yol açan hiponatremi ve kan osmolalitesinde azalma
Çok seyrek: Jinekomasti, galaktore
Metabolizma ve beslenme hastalıkları
Seyrek: Folat eksikliği, iştah azalması
Çok seyrek: akut porfiri (akut intermitan porfiri ve variegate porfiri), akut olmayan porfiri
(porfiria cutanea tarda)
Psikiyatrik hastalıklar
Seyrek: Halüsinasyonlar (görsel ya da işitsel), depresyon, iştah kaybı, huzursuzluk, agresif
davranışlar, ajitasyon, konfüzyon durumu
Çok seyrek: Psikoz aktivasyonu
Sinir sistemi hastalıkları
Çok yaygın: Sersemlik, ataksi, somnolans
Yaygın: Baş ağrısı, çift görme
Yaygın olmayan: Anormal istem dışı hareketler (örneğin tremor, kas seyirmesi, distoni, tikler),
nistagmus
Seyrek: Diskinezi, göz hareketinde bozukluklar, konuşma bozuklukları (örneğin disartri ya da
telaffuz bozukluğu gibi), koreoatetoz, periferik nöropati, paresteziler ve parezi
Çok seyrek: Nöroleptik malign sendrom, miyoklonus ve periferik eozinofili ile aseptik
menenjit, disguzi (tat alma bozukluğu)
Göz hastalıkları
Yaygın: Akomodasyon bozuklukları (bulanık görme gibi)
Çok seyrek: Lenste opaklaşmalar, konjunktivit
Kulak ve iç kulak hastalıkları
Çok seyrek: İşitme bozuklukları, kulak çınlaması, hiperakuzi, hipoakuzi, meyil
16/ 24algılamasında değişim
Kardiyak hastalıklar
Seyrek: Kardiyak ileti bozuklukları
Çok seyrek: Bradikardi, aritmiler, senkopla birlikte atriyoventriküler blok, konjestif kalp
yetmezliği, şiddetlenmiş koroner arter hastalığı
Vasküler hastalıklar
Seyrek: Hipertansiyon veya hipotansiyon
Çok seyrek: Dolaşım kollapsı, embolizm (örn. pulmoner emboli), tromboflebit
Solunum, göğüs bozuklukları ve mediastinal hastalıklar
Çok seyrek: Ateş, dispne, pnömonit veya pnömoni ile karakterize edilen pulmoner aşırı
duyarlık
Gastrointestinal hastalıklar
Çok yaygın: Bulantı, kusma
Yaygın: Ağız kuruluğu
Yaygın olmayan: Diyare, konstipasyon
Seyrek: Karın ağrısı
Çok seyrek: Glossit, stomatit, pankreatit
Hepato-biliyer hastalıklar
Seyrek: Kolestatik hepatit, parenkimal (hepatoselüler) veya karma tipte hepatit, safra kanalının
kaybolması sendromu, sarılık
Çok seyrek: Granülomatöz hepatit, karaciğer yetmezliği
Deri ve deri altı doku hastalıkları
Çok yaygın: Alerjik dermatit, şiddetli olabilen ürtiker.
Yaygın olmayan: Eksfolyatif dermatit Seyrek: Sistemik
lupus eritematozus, kaşıntı
Çok seyrek: Stevens-Johnson sendromu*, toksik epidermal nekroliz, fotosensitivite
reaksiyonları, multiform ve nodüler eritem, pigmentasyon bozuklukları, purpura, akne,
hiperhidroz, kıllanma
17/ 24Kas-iskelet, bağ doku ve kemik hastalıkları
Seyrek: Kaslarda zayıflık
Çok seyrek: Artralji, miyalji, kas spazmı, osteomalazi/osteoporoza neden olan kemik
metabolizması bozuklukları (plazma kalsiyum düzeyinde ve 25-hidroksi-kolekalsiferol
düzeyinde azalma)
Böbrek ve idrar hastalıkları
Çok seyrek: Tubuluinterstisyel nefrit ve böbrek yetmezliği, böbrek bozuklukları (albüminüri,
hematüri, oligüri ve kan üresinde yükselme/ azotemi) sık idrara çıkma, idrar retansiyonu
Üreme sistemi ve meme hastalıkları
Çok seyrek: Seksüel işlev bozuklukları/erektil disfonksiyon, spermatogenezde anormallikler
(sperm sayısında veya hareketinde azalmayla birlikte)
Genel bozukluklar ve uygulama bölgesine ilişkin hastalıklar
Çok yaygın: Yorgunluk
Araştırmalar
Çok yaygın: Gama-GT düzeylerinde klinik durumla bağdaşmayan yükselme (karaciğer enzim
indüksiyonuna bağlı)
Yaygın: Kan alkalen fosfataz düzeylerinde yükselme
Yaygın olmayan: Transaminaz düzeylerinde yükselme
Çok seyrek: İntraoküler basınç artışı, kan kolesterolünde artış, yüksek yoğunluklu
lipoproteinde (HDL) artış, kan trigliserid düzeyinde artış, Anormal tiroid fonksiyon testleri:
L-tiroksinde (serbest tiroksin, tiroksini tri-iyodotironin) azalma ve genellikle klinik belirtiler
göstermeksizin kan TSH düzeyinde artış, kan prolaktin artışı
* Bazı Asya ülkelerinde de seyrek olarak bildirilmiştir. Ayrıca Bkz. Bölüm 4.4 Özel
Kullanım uyarıları ve önlemleri.
Spontan raporlardan ve literatür vakalarından alınan advers ilaç reaksiyonları (sıklığı
bilinmeyen):
Aşağıdaki advers ilaç reaksiyonları spontan vaka raporları ve literatür vakaları yoluyla TERİL®
CR ile edinilen pazarlama sonrası deneyimlerden elde edilmiştir. Bu reaksiyonlar gönüllü
olarak belirsiz büyüklükteki bir popülasyon tarafından bildirildiğinden, sıklıklarını güvenilir
biçimde hesaplamak mümkün değildir; bu nedenle bu reaksiyonların sıklığı bilinmeyen
reaksiyonlar olarak kategorize edilmiştir. Advers ilaç reaksiyonları MedDRA’da sistem organ
sınıflarına göre listelenmiştir. Her sistem organ sınıfında ADR’ler azalan ciddiyet sırası ile
sunulmuştur.
Enfeksiyonlar ve enfestasyonlar
18/ 24İnsan herpes virüs 6 reaktivasyonu
Kan ve lenf sistemi hastalıkları
Kemik iliği yetmezliği
Sinir sistemi hastalıkları
Sedasyon, bellek bozukluğu
Gastrointestinal hastalıklar
Kolit
Bağışıklık sistemi hastalıkları
Eozinofili ve Sistemik Semptomlarla İlaç Döküntüsü (DRESS)
Deri ve deri altı doku hastalıkları
Akut Yaygın Eksantematöz Püstüloz (AGEP), likenoid keratoz, onikomadezi
Kas- iskelet, bağ doku ve kemik hastalıkları
Kırık
Araştırmalar
Azalmış kemik iliği
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Belirtiler ve semptomlar
TERİL’in aşırı dozuna bağlı bulgu ve belirtiler genellikle santral sinir sistemi, kardiyovasküler
sistem, solunum sistemi ve 4.8. İstenmeyen etkiler bölümündeki istenmeyen etkiler ile ilgilidir.
Santral sinir sistemi: Santral sinir sistemi depresyonu; oryantasyon bozukluğu, azalmış
bilinçlilik hali, uyuklama hali, ajitasyon, halüsinasyon, koma, bulanık görme, telaffuz
bozukluğu, dizartri, nistagmus, ataksi, diskinezi, başlangıçta hiperrefleksi, daha sonra
hiporefleksi; konvülziyonlar, psikomotor bozukluklar, miyoklonus, hipotermi, midriyazis
Solunum sistemi: Solunum depresyonu, akciğer ödemi
19/ 24Kardiyovasküler sistem: Taşikardi, hipotansiyon, bazen hipertansiyon, QRS kompleksinin
genişlemesi ile birlikte iletim bozukluğu; kalp durması ile birlikte senkop
Gastrointestinal sistem: Kusma, midenin boşalmasında gecikme, bağırsak motilitesinde
azalma
Kas-iskelet sistemi: Karbamazepin toksisitesi ile ilişkili rabdomiyolizin bildirildiği bazı vakalara
rastlanmıştır.
Böbrek fonksiyonu: İdrar retansiyonu, oligüri veya anüri; sıvı retansiyonu, karbamazepinin
ADH benzeri etkisine bağlı su entoksikasyonu
Laboratuvar bulguları : Hiponatremi, muhtemelen metabolik asidoz, muhtemelen
hiperglisemi, kas kreatinin fosfokinazında artış
Tedavi
Spesifik bir antidotu yoktur. Tedaviye hastanın klinik durumuna göre başlanmalıdır. Hasta
hastaneye sevk edilmelidir. Karbamazepin zehirlenmesini doğrulamak ve aşırı dozu saptamak
için plazma düzeyleri ölçülmelidir.
Mide boşaltılır, gastrik lavaj yapılır ve aktif kömür verilir. Midenin boşaltılmasında geç
kalınması zehirlenmede iyileşme sürecinde emilimin gecikmesine neden olabilir. Yoğun bakım
ünitesinde destekleyici tıbbi önlemler uygulanmalı, kardiyak monitorizasyon yapılmalı ve
elektrolit dengesi dikkatle düzeltilmelidir.
Özel öneriler
Kömür hemoperfüzyonu önerilir. Hemodiyaliz karbamazepinin aşırı dozunun kontrolünde
etkili tedavi yöntemidir.
Aşırı doza bağlı zehirlenmenin 2. ve 3. gününde ilacın gecikmiş emilimine bağlı olarak
semptomların yeniden ortaya çıkabileceği ve şiddetlenebileceği göz önünde bulundurulmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antiepileptikler, nörotrop, psiktrop ajanlar
ATC kodu: N03 AF01
Farmakodinamik:
Antiepileptik bir ilaç olarak aktivite spektrumu sekonder jeneralizasyon ile birlikte veya
sekonder jeneralizasyon olmaksızın gelişen parsiyel nöbetler (basit ve kompleks), jeneralize
tonik-klonik nöbetler, ayrıca bu tiplerdeki nöbetlerin kombinasyonlarını içermektedir.
Klinik çalışmalarda epilepsili hastalara, özellikle çocuklar ve ergenlik çağındakilere,
monoterapi şeklinde uygulanan karbamazepinin anksiyete ve depresyon semptomları üzerinde
pozitif etki ve ayrıca iritabilite ve agresifliği azaltan psikotropik bir etki gösterdiği
bildirilmiştir. Bilişsel ve psikomotor etkisi hakkında, verilen doza da bağlı olarak, bazı
20/ 24çalışmalarda belirsiz veya olumsuz etkileri bildirilmiştir. Diğer çalışmalarda dikkat,
anlama/hafıza üzerine yararlı etkisi olduğu gözlenmiştir.
Nörotropik bir ajan olarak karbamazepin, birçok nörolojik bozuklukta klinik olarak etkilidir;
örneğin idiyopatik ve sekonder trigeminal nevraljide paroksismal ağrı ataklarını önler; buna
ilaveten, tabes dorsalis, posttravmatik parestezi ve postherpetik nevraljinin dahil olduğu
değişik şartlarda nörojenik ağrının iyileşmesinde kullanılmaktadır; alkolü bırakma
sendromunda, karbamazepin alçalmış bulunan konvülziyon eşiğini yükseltir ve alkolü bırakma
semptomlarını (hipereksitabilite, tremor, yürüme bozukluğu) azaltır; santral diabetes
insipidusta idrar miktarını azaltır ve susuzluk duygusunu hafifletir.
Psikotropik bir ajan olarak karbamazepinin, akut mani tedavisinde ve ayrıca bipolar afektif
bozuklukların (manik-depresif) idame tedavisinde, monoterapi şeklinde veya nöroleptikler,
antidepresanlar veya lityum ile kombine tedavi şeklinde verildiğinde şizoafektif bozukluk ve
diğer nöroleptiklerle kombine halde uyarılmış mani ve hızlı devirli olaylarda klinik olarak
etkili olduğu kanıtlanmıştır.
Etki mekanizması:
TERİL’in etken maddesi olan karbamazepinin etki mekanizması, ancak kısmen
aydınlatılmıştır. Karbamazepin aşırı uyarılmış sinir membranlarını stabilize eder, tekrarlanan
nöronal deşarjları inhibe eder ve uyarıcı impulsların sinaptik yayılımını azaltır. Depolarize
nöronlarda, sodyuma bağlı aksiyon potansiyellerinin yinelenen ateşlemesini önlemesi ve
kullanıma bağlı veya voltaja bağlı sodyum kanallarının blokajı ana etki mekanizması olabilir.
Glutamat salınmasının azalması ve nöronal membranların stabilizasyonu, özellikle
antiepileptik etkilerine bağlı olabilir. Dopamin ve noradrenalin çevrimi üzerindeki depresan
etkisi, karbamazepinin antimanik etkilerinden sorumlu olabilir.
5.2. Farmakokinetik özellikler
Emilim:
Karbamazepin, tabletlerden hemen hemen tamamen, fakat göreceli olarak yavaş emilir.
Tek oral doz halinde alındığında, aktif madde plazmada doruk konsantrasyona 6-12 saat içinde
ulaşır. Emilen etken madde miktarı açısından, değişik oral dozaj formları arasında klinik
yönden anlamlı bir fark yoktur. Karbamazepinin 400 mg tek tablet oral dozundan sonra
değişmemiş karbamazepinin plazmada ortalama doruk konsantrasyonu 4.5 mikrogram/ml'dir.
TERİL® CR tablet tek ve tekrarlanan dozlar halinde verildiğinde plazmada, aktif maddenin
normal tablet ile elde edilenden yaklaşık olarak % 25 daha düşük doruk konsantrasyonları elde
edilir; 24 saat içinde doruk konsantrasyonlara ulaşır. TERİL® CR tablet ile dalgalanma endeksi
(fluctuation index) istatiksel olarak anlamlı derecede düşüktür, fakat kararlı durumda C ’da
min
belirgin bir azalma görülmez. Günde iki doz halinde verildiğinde, plazma
konsantrasyonlarındaki dalgalanmalar düşüktür. TERİL® CR tabletlerin biyoyararlanımı diğer
oral dozaj formlarından yaklaşık olarak % 15 daha düşüktür.
Karbamazepinin kararlı-durum plazma konsantrasyonlarına karbamazepin ile otoindüksiyona,
diğer enzim indükleyen ilaçlarla heteroindüksiyona; ayrıca tedavi öncesi durum, dozaj ve
tedavi süresine bağlı olarak, yaklaşık 1-2 hafta içinde ulaşılır.
21/ 24Karbamazepinin “terapötik aralık” olarak kabul edilen kararlı durum plazma konsantrasyonları,
hastadan hastaya önemli derecede değişir. Hastaların çoğu için bu aralık 4-12 mikrogram/ml
(17-50 mikromol/L) olarak bildirilmiştir. Karbamazepin-10, 11- epoksitin (farmakolojik olarak
aktif metabolit) konsantrasyonları, karbamazepin düzeylerinin yaklaşık % 30’udur.
Yemek yeme hangi dozaj şeklinde olursa olsun karbamazepin, emilim hızı ve oranını önemli
derecede etkilemez.
Dağılım:
Karbamazepin serum proteinlerine % 70-80 oranında bağlanır. Değişmemiş karbamazepinin
tükürükte ve serebrospinal sıvıdaki konsantrasyonu, plazma proteinlerine bağlanmamış ilaç
oranını (%20-30) gösterir. Anne sütünde elde edilen konsantrasyonlar plazma düzeylerinin %
25-60'ına eşdeğerdir.
Karbamazepin plasentadan geçer. Karbamazepinin tamamen emildiği varsayıldığında sanal
dağılım hacmi 0.8-1.9 L/kg arasında değişmektedir.
Biyotransformasyon:
Karbamazepin başlıca, epoksid biyotransformasyon yolağı ile karaciğerde metabolize edilir.
Burada ana metabolitler olarak 10, 11-trans-diol türevi ve bunun glukuronidi meydana gelir.
Sitokrom P450 3A4, karbamazepinden karbamazepin-10, 11 epoksit oluşumundan sorumlu
olan ana izoformu olarak tanımlanmıştır. İnsan mikrozomal epoksit hidrolaz, karbamazepin-
10,11 epoksitten 10,11-transdiol türevinin oluşumundan sorumlu enzim olarak tanımlanmıştır.
9-hidroksimetil-10-karbamoil akridan bu metabolik yol ile ilişkili minör bir metabolittir. Oral
olarak tek doz karbamazepin verildikten sonra yaklaşık olarak % 30’u, epoksid
biyotransformasyonunun son ürünleri olarak idrara geçer. Diğer önemli biyotransformasyon
yolları ile karbamazepin, çeşitli monohidroksil türevleri yanında, UGT2B7 tarafından üretilen
karbamazepin N-glukuronide metabolize olur.
Eliminasyon:
Tek oral dozdan sonra, değişmemiş karbamazepinin eliminasyon yarılanma ömrü ortalama
36 saattir. Oysa mükerrer uygulamalardan sonra tedavi süresine bağlı olarak 16-24 saattir
(hepatik mono-oksijenaz sisteminin otoindüksiyonu). Karaciğer enzimlerini indükleyen diğer
antiepileptik ilaçlarla (fenitoin, fenobarbital gibi) birlikte karbamazepin kullanan hastalarda
karbamazepinin eliminasyon yarılanma ömrü ortalama 9-10 saat olarak saptanmıştır.
Plazmadaki 10, 11-epoksit metabolitinin ortalama eliminasyon yarılanma ömrü epoksidinin tek
oral doz halinde verilmesinden sonra yaklaşık olarak 6 saattir.
Oral olarak tek doz halinde 400 mg karbamazepin verildikten sonra, % 72 si idrarla ve %
28 i feçesle atılır. İdrarda, dozun yaklaşık % 2 si değişmemiş ilaç şeklinde ve yaklaşık % 1’i
farmakolojik olarak aktif 10, 11-epoksit metaboliti şeklinde bulunur.
Hastalardaki karakteristik özellikler
Böbrek / Karaciğer yetmezliği:
Böbrek veya karaciğer fonksiyonu azalmış olan hastalarda karbamazepinin farmakokinetiği
ile ilgili bir bilgi yoktur.
22/ 24Çocuklar:
Artan karbamazepin eliminasyonu yüzünden, çocuklara yetişkinlerden daha yüksek
karbamazepin dozları verilmesi gerekebilir.
Yaşlılar:
Yaşlı hastalarda, genç erişkinler ile kıyaslandığında, karbamazepinin farmakokinetiğinin
değiştiğine dair bir belirti yoktur.
5.3. Klinik öncesi güvenlilik verileri
Klinik dışı veriler, geleneksel tekli ve tekrarlayan doz toksisitesi, genotoksisite ve karsinojenik
potansiyel çalışmalarına dayalı olarak insanlar için özel bir tehlikeye işaret etmemiştir. Ancak,
hayvan çalışmaları karbamazepinin teratojenik etkisini dışlamak için yetersizdir.
Rektal bölgesel toksisite:
Tavşanlara 2 hafta boyunca günde bir kez rektal yolla uygulanan karbamazepin
supozituvarlarının bölgesel tolerabilitesi kontrol hastalarından farklı bulunmamıştır.
Karsinojenisite:
2 yıl boyunca karbamazepin ile tedavi edilen sıçanlarda, dişilerde hepatosellüler tümör ve
erkeklerde benign testiküler tümör insidansında bir artış gözlenmiştir. Ancak bu gözlemlerin
insanlarda karbamazepinin terapötik kullanımı açısından ilgili olduğuna dair bir kanıta
rastlanmamıştır.
Genotoksisite:
Çeşitli standart bakteriyel ve memeli mutagenisite çalışmalarında karbamazepinin genotoksik
olmadığı bulunmuştur.
Üreme toksisitesi:
Fare, sıçan ve tavşanlarda yürütülen çeşitli hayvan çalışmalarından kümülatif kanıtlar
karbamazepinin insanlar için ilgili dozlarda teratojenik potansiyele sahip olmadığını ya da
bunun çok düşük olduğunu göstermektedir. Ancak, hayvan çalışmaları karbamazepinin
teratojenik etkisini dışlamak için yeterli değildir. Sıçanlarda yürütülen bir üreme çalışmasında,
emzirilen döl 192 mg/kg/gün maternal dozda kilo kaybı göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat
Mikrokristalin selüloz
Eudragit RS 30D*
Mısır nişastası
Sodyum nişasta glikolat
Dietil ftalat
Magnezyum stearat
23/ 24*Üretimde Eudragit RS 30D’nin % 30’luk suda dispersiyonu kullanılmaktadır; Dispersiyon
amonyum metakrilat tip B NF’nin yanı sıra % 0.25 sorbik asit ve az miktarda sodyum hidroksit
içerir.
6.2. Geçimsizlikler
Bilinen geçimsizliği yoktur.
6.3. Raf ömrü
24 ay.
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5. Ambalajın niteliği ve içeriği
Kutuda PVC/PVDC-Al blisterde
6.6.Tıbbi ürünlerden arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Zentiva Sağlık Ürünleri San. ve Tic. A.Ş.
Büyükdere Cad. No:193 Levent 34394 Şişli-İstanbul
Tel : (0212) 339 39 00
Faks: (0212) 339 10 89
8. RUHSAT NUMARASI
124/10
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 12.02.2008
Ruhsat yenileme tarihi:
10. KÜB’ÜN YENİLENME TARİHİ
24/ 24