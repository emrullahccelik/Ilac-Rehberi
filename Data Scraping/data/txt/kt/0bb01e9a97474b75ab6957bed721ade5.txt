1 
 KULLANMA TALİMATI  
 
ENFLUAT % 0.4 Steril Göz Damlası , Çözelti  
Göze damlatılır.  
 
Etkin madde:  Her 1 ml’de 4 mg ketorolak trometamin.  
Yardımcı  maddeler:  Benzalkonyum klorür, sodyum klorür, edetat disodyum, oktoksinol 40, pH 
ayarı için sodyum hidroksit ve/veya hidroklorik asit ve saf su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz  kullanmayınız. 
 
 
 
Bu Kullanma Talimatında:  
 
1.   ENFLUAT  nedir ve ne için kullanılır?  
2.   ENFLUAT’ı  kullanmadan önce dikkat edilmesi gerekenler  
3.   ENFLUAT  nasıl kullanılır?  
4.   Olası yan etkiler nelerdir? 
5.   ENFLUAT’ı n saklanması  
 
Başlıkları yer almaktadır. 
  
1. ENFLUAT  nedir ve ne için kullanılır?  
 
ENFLUAT etkin madde olarak ketorolak trometamin içeren ve şeffaf  renkli  LDPE şişelerde 
bulunan 5 ml’lik bir göz damlasıdır.   
ENFLUAT, ağrı kesici ve iltihap giderici etki gösteren non steroidal anti -inflamatuarlar adı 
verilen ilaç grubuna dahildir. 
 
ENFLU AT, refraktif kornea cerrahisi adı verilen göz ameliyatını takiben oluşan oküler ağrı 
ve yabancı cisim hissi, ışığa kar şı hassasiyet, yanma/batma ve göz yaşarması gibi belirtilerin 
tedavisinde kullanılmaktadır. 
Ayrıca ketorolak trometaminin göz tansiyonunu olumsuz etkilemediği gösterilmiştir.  2 
  
2. ENFLUAT’ı  kullanmadan önce dikkat edilmesi gerekenler  
ENFLUAT’ı  aşağıdaki durumlarda KULLANMAYINIZ  
Eğer;  
• Etkin maddeye veya ilacın bileşimindeki maddelerden herhangi birine karşı alerjiniz 
varsa  
 
ENFLUAT’ı  aşağıdaki durumlarda DİKKATLİ KULLANINIZ  
Eğer;  
• Daha önceden asetilsalisilik asit, fenilasetik asit derivatları ve diğer nonsteroidal 
antiinflamatuar ilaçlara karşı alerjiniz geliştiyse  
• Daha önceden kornea (gözün renkli kısmının üzerini örten saydam tabaka) hastalığı 
geçirdiyseniz  
• Yakın zamanda bir göz ameliyatı geçirdiyseniz, kornea hastalığı, şeker hastalığı, eklem 
romatizması, kuru göz gibi göz yüzeyi hastalığınız varsa  
• Kanamaya yatkınlığınız varsa veya kanam a zamanını uzatan başka ilaçlar 
kullanı yorsanız  
• Kontakt lens kullanıyorsanız: Gözde kontakt lens takılıyken kullanılmamalıdır. İçindeki 
koruyucu madde, gözde tahriş yapabilir. Yumuşak kontakt lenslerle temasından 
kaçınınız. Uygulamadan önce kontakt lensi çıkartınız ve lensi takmak için en azından 15 
dakika bekleyiniz. Koruyucu madde yumuşak kontakt lenslerin renklerinin bozulmasına 
neden olabilir.   
Bu uyarılar  geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
ENFLUAT’ın yiyecek ve içecek ile kullanıl ması  
ENFLUAT’ın yiyecek ve içecekler ile etkileşmesi beklenmemektedir.  
 
Hamilelik  
İlacı kullanmadan önce doktorunuza veya eczacınıza danışınız . 
 
İlacın kullanımına, hekim tarafından risk/yarar oranı değerlendirilerek karar verilmelidir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız  
 
Emzirme sırasında dikkatli kullanılmalıdır.  
 
Araç ve makine kullanımı  
Damlatma sırasında geçici görme bulanıklığı meydana gelirse, araç veya makine kullanmadan 
önce, görmeniz berraklaşıncaya kadar bekleyiniz.  3 
 ENFLUAT’ın  içeriğinde bulunan bazı yardımcı maddeler hakkında önemli bilgiler  
ENFLUAT benzalkonyum klorür içerdiğinden gözde irritasyona sebebi yet verebilir. Yumuşak 
kontakt lenslerle temasından kaçınınız. Uygulamadan önce kontakt lensi çıkartınız ve lensi 
takmak için en azından 15 dakika bekleyiniz. Yumuşak kontakt lenslerin renklerinin 
bozulmasına neden olduğu bilinmektedir. 
Diğer ilaçlar  ile birlikte kullanımı 
İltihap giderici diğer bazı göz ilaçları ile birlikte kullanımı, iyileşme sorunlarına yol açabilir.  
ENFLUAT’ın kanama eğilimi olan veya kanama zamanını uzatan başka ilaçları alan hastalarda 
dikkatli kullanılması önerilmektedir.  
ENFLUAT, diğer göz damlaları ile birlikte kullanılacaksa iki ilaç uygulaması arasında en az 5 
dakikalık bir ara bulunmalıdır. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacı nıza bunlar hakkında bilgi veriniz.  
 
3. ENFLUAT nasıl kullanılır?  
Uygun kullanım ve doz/ uygulama sıklığı için talimatlar:  
Ameliyat sonrasında ağrı ve yanma/batma için ameliyat edilen göze 4 gün süreyle günde 4 kez 1 
damla uygulanır . 
Açıldıktan sonra 4 hafta içinde kullanılmalıdır.  
 
Uygulama yolu ve metodu:  
 
 
Göz damlasını kullanmadan önce ellerinizi yıkayınız.  
1. Şişenin kapağını çevirerek açınız. 
2. Şişenin boynundaki emniyet halkasını çıkarınız. 
3. Kapağı şişeye yeniden takarak çeviriniz ve sıkıca kapandığından emin olunuz. Bunu 
yaptığınızda kapağın iç kısmındaki diş, damlalığın uç kısmını delecek ve damlatma için 
hazır olacaktır. Daha sonraki uygulamalarınızda bu işlemi tekrar etmenize gerek yoktur. 
4. Başınızı arkaya doğru eğiniz ve göz kapağı ile gözünüz arasında ufak bir cep oluşturacak 
şekilde alt göz kapağınızı aşağı çekiniz. 
5. DAMLALIĞIN UCUNU GÖZ VEYA GÖZ KAPAĞINIZA TEMAS 
ETTİRMEYİNİZ.  
6. Şişenin ucunu gözünüze yaklaştırıp şişeyi yavaşça sıkınız ve gözünüze sadece bir damla 
damlatınız.  
7. Göz kapağınızı bırakın ve gözlerinizi 30 saniye süreyle kapalı tutun. 
8. Şişeyi kapatınız.  
4 
 Damlayı gözünüzün içine damlatamadıysanız bir kez daha deneyin.  
 
Değişik yaş grupları:  
 
Çocuklarda kullanımı:  3 yaşın altındaki çocuklarda  kullanılmamalıdır.  
 
Yaşlılarda kullanımı: Yaşlılar iç in herhangi bir doz ayarlamasına gerek yoktur. 
 
Özel kullanım  durumları:  
 
Böbrek/ Karaciğer yetmezliği:  Oküler kullanım ile ilgili olarak, böbrek/karaciğer yetmezliği ile 
ilgili özel bir bildirim bulunmamaktadır.  
  
Eğer ENFLUAT’ın etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz. 
 
Kullanmanız gerekenden da ha fazla ENFLUAT kullandıysanız  
ENFLUAT’tan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
ENFLUAT’ı  kullanmayı unutursanız  
 
Unutulan dozları de ngelemek için çift doz uygulamayınız.  
 
ENFLUAT  ile tedavi sonlandı rıldığı ndaki oluşabilecek etkiler  
 
ENFLUAT tedavisi sonlandırıldığında, herhangi bir olumsuz etki oluşması beklenmez. 
 
4. Olası yan etkiler nelerdir?  
 
Tüm ilaçlar gibi ENFLUAT’ın  içeriğinde bulunan maddelere duyarlı olan kişilerde yan etkiler 
olabilir.  
Aşağıdakilerden biri olursa, ENFLUAT’ı  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümü ne başvurunuz:  
• Eller, ayaklar, bilekler, yüz, dudakların şişmesi ya da özellikle ağız veya boğazın 
yutmayı veya nefes almayı zorlaştıracak şekilde şişm esi. 
Bunların hepsi çok ciddi yan etkilerdir. Eğer bunlardan biri sizde mevcut ise, sizin ENFLUAT’a 
karşı  ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir. 
 
Yan etkiler aşağıdaki kategorilerde gösterildiği şekilde sıralanmıştır: 
Çok yaygın   : 10 hastanın en az 1’inde görülebilir.  
Yaygın  : 100 hastanın 1’i ila 10’u arasındaki kişide görülebilir. 5 
 Yaygın olmayan  : 1.000 hastanın 1’i ila 10’u arasındaki kişi sayısında görülebilir.  
Seyrek  : 10.000 hastanın 1’i ila 10’u arasındaki kişi sayısında görülebilir.  
Çok seyrek   : 10.000 hastanın birinden az kişide görülebilir.  
Sıklığı bilinmeyen      :  Eldeki verilerden hareketle tahmin edilemiyor.   
 
Çok yaygın görülen yan etkiler:  
• Gözde geçici yanma ve batma 
 
Yaygın görülen yan etkiler:  
• Gözde kızarıklık  
• Göz yüzeyi üzerinde küçük, bulanık grimsi alanlar  
• Baş ağrısı  
• Gözde şişme  
• Gözde ağrı  
• Alerjik reaksiyon  
• Göz iltihabı  
• Gözde tahriş  
• Göz enfeksiyonu  
 
Sıklık derecesi bilinmeyen yan etkiler:  
• Gözün ön tarafının yüzeyel hasarı  
• Göz yüzeyinin delinmesi  
• Gözün saydam tabakasının incelmesi  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklaya rak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamı ş olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.   
 
5. ENFLUAT’ın saklanması  
ENFLUAT’ı  çocukların göremeyeceği, erişemeyeceği yerlerde ve ambalajında saklayınız.  
25°C’nin altında ki oda sıcaklığında saklayınız.  
 
Açıldıktan sonra 4 hafta içinde kullanılmalıdır. 
 
Son kullanma tarihiyle uyumlu olarak kullanınız. 6 
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi  : Biem İlaç San. ve Tic. A.Ş. 
   Anıttepe Mah. Turgut Reis Cad.No:21 
   06570 Tandoğan Çankaya -ANKARA/TÜRKİYE  
   Tel: (0312) 230 29 29  
   Faks: (0312) 230 68 00  
 
   
Üretim yeri  :  Mefar İlaç Sanayii A.Ş.  
Kurtköy -Pendik/ İstanbul  
 
 
 
Bu kullanma talimatı  ……………  tarihinde onaylanmıştır.  
 