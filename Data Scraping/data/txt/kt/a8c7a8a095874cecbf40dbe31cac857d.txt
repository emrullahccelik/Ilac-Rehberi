1 / 6 
 KULLANMA TALİMATI  
 
BİTİRON 50 mcg/12.5 mcg tablet  
Ağızdan alınır.  
 
Etkin madde : L-triiodotironin sodyum (T3)   12.5  mcg/tablet  
L-tiroksin sodyum (T4)   50 mcg/tablet  
 Yardımcı madde (ler): Laktoz  (sığır sütü kaynaklı) , nişasta , PVP K- 30, a lkol, magnezyum 
stearat. 
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütf en doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanla ra aynen uyunuz. İlaç hakkında size önerilen dozun dışında 
yüksek  veya  düşük  doz kullanmayınız.  
 
 
Bu Kullanma Talimatında:  
 
1. BİTİRON  nedir ve ne için kullanılır?  
2. BİTİRON ’u kullanmadan önce dikkat edilmesi gerekenler  
3. BİTİRON  nasıl kullanılır?  
4. Olası yan etkiler nelerdir?  
5. BİTİRON’u n saklanması  
 Başlıkları yer almaktadır.  1. BİTİRON  nedir ve ne için kullanılır ? 
 BİTİRON,  50 ve 100 tabletlik blister ambalajlarda sunulmaktadır.  
 BİTİRON , etkin madde olarak L -tiroksin sodyum (T4) ve L -triiodotironin sodyum (T3) içerir 
ve tiroid hormonları olarak adlandırılan bir ilaç grubundandır.  
 BİTİRON;  
• İyot eksikliğine bağlı olmaksızın görülen tiroid bezinin büyümesi ve tiroid hormonu 
eksikliği (uzun süren tiroid hormonu eksikliği ve vücut ısısında aşırı düşüş, miksödem 
diye adlandırılan ve iyot eksikliğine bağlı olarak doğuştan vücut ve zeka gelişiminde gerilik) tedavisinde,  
• Hipofizden salgılanan tiroid uyarıcı hormon (TSH) olarak adlandırılan hormonunun 
baskılanması amacıyla,  2 / 6 
 • Tiroid bezinin az geliştiği ve tiroid bezinin kısmen ya da bütünüyle eksik olduğu 
durumlarda,  
• Tanı koyma amacıyla, tiroid baskılama testinde, 
• Ameliyat sonrası tekrarlamayı önlemek amacıyla,  
• Tiroid bezinin normal fonksiyon göstermemesinden kaynaklanan tiroid hormon eksikliğinde,  
• Tiroid bezinin iltiha planmasında, 
• Hipofiz veya hipotalamus hastalıklarına bağlı gelişen tiroid hormonu eksikliğinde kullanılır.  
 
2. BİTİRON ’u kullanmadan önce dikkat edilmesi gerekenler  
 
BİTİRON ’u aşağıdaki durumlarda KULLANMAYINIZ  
 
• Etkin madde veya formüldeki yardımcı maddel erden herhangi birine karşı bilinen aşırı 
duyarlılığınız  (alerjiniz)  varsa,  
• Tedavi edilmemiş  adrenal korteks ( böbrek üstü bezinin en dış bölümü) yetersizliğiniz  
ve tedavi edilmemiş tirotoksikoz denen kanda tiroid hormonlarının aşırı yükselmesine 
bağlı olar ak gelişen hastalığınız varsa kullanmayınız.  
 
BİTİRON ’u aşağıdaki durumlarda DİKKATLİ KULLANINIZ  
 
• Obezite (aşırı şişmanlık) tedavisinde etkili olmadıklarından ve yüksek dozlarda 
zehirlenmeye yol açtıklarından kullanılmamalıdır.  
• Kalp damar hastalığınız, yük sek tansiyon veya şeker hastalığınız varsa kullanırken 
dikkatli olunmalıdır, kullanmadan önce doktorunuza danışınız.  
• Tiroid hormonu zehirlenmesine ilişkin herhangi bir belirti görüldüğünde (göğüs ağrısı, 
hızlı nabız, aşırı terleme, sinirlilik) derhal doktorunuza başvurunuz. Tiroid hormonu aldığınız sürece periyodik olarak tiroid durumunuz kontrol edilmelidir.  
• Kolestiraminle birlikte kullanılırken; iki ilacın alınması arasında 4 -5 saatlik bir süre 
olmalıdır.  
• Normal tiroid bezi fonksiyonu bulunmadığı için t iroid hormonu ile devam tedavisi 
görüyorsanız ve aynı zamanda östrojen veya ağızdan alınan doğum kontrol ilaçları kullanıyorsanız tiroid hormonu dozajının yeniden ayarlanarak arttırılması gerekebilir.  
• Tiroid hormonu ile tedavinin ilk aylarında, çocuklarda  saç dökülmesi görülebilirse de 
bu durum geçicidir.  
 
“Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.”  
 BİTİRON ’un yiyecek ve içecek ile kullanılması  
BİTİRON tabletler  yemekle birlikte ya da yemek d ışında alınabilir.  
 Hamilelik  
İlacı kullanmadan önce doktorunuza veya eczacınıza danışınız.  
 Hamile likte gerekli ise, doktor  kontrolü altında kullanabilirsiniz.  
 3 / 6 
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danış ınız. 
 Emzirme  
İlacı kullanmadan önce doktorunuza veya eczacınıza danışınız.  
 
BİTİRON’un anne sütüne çok az miktarda geçtiği bilinmektedir. Emzirme dönemindeyken, 
doktorunuz gerekli  olduğuna karar verirse BİTİRON kullanabilirsiniz.  
 
Araç ve makine kullanı mı 
Araç ya da makine kullanımı üzerine herhangi bir etki bildirilmemiştir. 
 
BİTİRON ’un içeriğinde bulunan bazı yardımcı maddeler hakkında önemli bilgiler  
BİTİRON laktoz içermektedir. Eğer daha önceden doktorunuz tarafından bazı şekerlere karşı 
dayanıksızlı ğınız  olduğu söylenmişse bu tıbbi ürünü almadan önce doktorunuzla temasa 
geçiniz.  
 
Diğer ilaçlar ile birlikte kullanımı 
Kanın pıhtılaşmasını önleyen ilaçlarla birlikte verildiğinde bu ilaçların etkisini artırabileceği 
için doz yeniden ayarlanmalı ve pıhtıl aşma testleri yapılmalıdır.  
 İnsülin veya kan şekerini düşüren (hipoglisemik) ilaçları kullanan şeker hastalarında, tiroid hormon ilaçları alınması, insülin v e kan şekerini düşüren ilaçlara ihtiyacı arttırabilir. Bu gibi 
hastalarda kan şekeri seviyeleri y akından izlenmelidir, gerektiğinde ilaç dozlarının 
düzenlenmesi için doktorunuza danışınız.  
 Normal fonksiyon gösteren tiroid bezi olmayan hastalarda, östrojen veya östrojen içeren doğum kontrol hapları verilirse, tiroid hormon dozunu artırmak gerekebilir. Tiroid hormon 
tedavisi görüyorsanız, östrojen içeren doğum kontrol hapları kullanmaya başlamadan doktorunuza danışınız.  
 Tiroid hormon tedavisi, kalp y etmezliğinde kullanılan digital glikozid içeren ilaçların 
zehirlenme etkilerini arttırabilir. Her hangi bir belirtiyle karşılaştığınızda doktorunuza 
başvurunuz.  
Kansızlığınız nedeniyle demir tedavisi alıyorsanız, tiroid hormon tedavisinin etkileri azalabilir. 
 Levotiroksin içeren ilaçların alüminyum, magnezyum, simetikon, kalsiyum karbonat, kayekse lat, demir, orlistat ve s ukralfat etkin maddelerini içeren ilaçlar  ile birlikte alındığında 
emilimi bozulduğundan, iki ilacın en az 2 saat ara verilerek alınması gerekmektedir.  Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. BİTİRON  nasıl kullanılır?  
 
Uygun kullanım ve doz/u ygulama sıklığı için talimatlar : 
Doktorunuz, BİTİRON’u ne amaçla kullandığınıza bağlı olarak doz ayarlaması yapacaktır.  
 4 / 6 
 Basit guatr, tiroid bezinin iltihaplanması ve ameliyat sonrası tekrarı önleme tedavisinde günde 
1 tablet ile başlanır ve doz günde 4 tablete kadar arttırılabilir.  Vücutta tiroid hormonunun gereğinden az üretilmesi halinde yarım tablet ile başlanmalı ve her 
2-3 haftada bir, çeyrek tablet arttırılmalıdır. Doktorunuz tedavinizin ilk dört haftası sonunda 
klinik ve laboratuar tetkiklerine göre ilacınızın dozunu yeniden ayarlayabilir. 
 
Uygulama yolu ve metodu:  
BİTİRON’u daima ve aynen doktorunuzun size söylediği ve tavsiye ettiği gibi kullanınız. 
Bundan emin değilseniz kullanım şeklini doktorunuza veya eczacınıza teyit ettiriniz.  
 
Tabletler çiğnenmeden bir bardak su ile yutulmalıdır.  
 
Değişik yaş grupları : 
Çocuklarda kullanımı :  
12 yaşından büyükler için günde bir buçuk (1½ ) tablet,  
6-12 yaş arası çocukla r için günde 1 - 1½  tablet,  
1-5 yaş arası çocuklar için günde ¾ - 1 tablet,  
6-12 ay arası çocuklar için günde ½  - ¾ tablet,  
0-6 ay arası çocuklar için günde ¼ - ½ tablet.  
 Doğuştan tiroid hormonu eksikliği olan çocuklarda derhal tedaviye başlanmalı ve aralıksız devam edilmelidir. Hasta 3 yaşında ise, ilaç 2 -8 hafta kesilerek durum doktoru tarafından 
yeniden değerlendirilmeli ve gereki rse ilaca yeniden başlayıp uzun süre devam edilmelidir. 
 
Yaşlı larda kullanımı : Yaşlılarda hiçbir doz ayarlaması yapılmasına gerek olmadan, doktor 
tarafından önerilen doza göre kullanılır.  
Özel kullanım durumları:  
Böbrek/Karaciğer yetmezliği : Böbrek/Karaciğer fonksiyon bozukluğunuz varsa doktorunuz 
tarafından önerilen doz dışında, özel bir doz ayarlaması gerekmez.  
 Eğer BİTİRON’u n etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   
Kullanmanız ge rekenden daha fazla BİTİRON  kullandıysanız : 
Aşırı doz durumunda doz azaltılmalı ya da tedaviye ara verilmelidir. Akut aşırı doz 
durumlarında; midenin boşalt ılması, oksijen verilmesi, kalp glikozidlerin uygulanması, 
propranolol kullanılması gibi yöntemler u ygulanabilir.  
 BİTİRON’da n kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
BİTİRON ’u kullanmayı unutursanız  
Hatırlayınca hemen alınız. Eğer almanız gereken bir sonraki dozun zamanı yakınsa almayınız ve düzenli doz şem anıza devam ediniz. Nasıl kullanabileceğiniz hakkında sorunuz olursa 
doktorunuza danışınız.  
 Unutulan dozları dengelemek için çift doz almayınız.  
 5 / 6 
  
  BİTİRON  ile tedavi sonlandırıldığında oluşabilecek etkiler  
Kendinizi iyi hissediyor olsanız bile, doktor unuz size ilacı kesmenizi söylemedikçe, BİTİRON 
almayı sonlandırmayınız. Doktorunuz size bu tabletleri ne kadar süreyle kullanmaya devam 
etmeniz gerektiğini söyleyecektir.  
 
4. Olası yan etkiler  nelerdir? 
 
Tüm ilaçlar gibi BİTİRON ’un içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, BİTİRON ’u kullanmayı durdurunuz ve DERHAL 
doktorunuza bildiriniz veya size en yakın hast anenin acil bölümüne başvurunuz : 
 
• Aşırı duyarlılık reaksiyonları ( Eller, ayaklar, bile kler, yüz, dudakların şişmesi ya da 
özellikle ağız veya boğazın yutmayı veya nefes almayı zorlaştıracak şekilde şişmesi, 
deri döküntüsü)  
 ‘Bunların hepsi çok ciddi yan etkilerdir.  
 Eğer bunlardan biri sizde mevcut ise, sizin BİTİRON ’a karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.’  
 
‘Bu çok ciddi yan etkilerin hepsi oldukça seyrek görülür.’  
 
Aşağıdakilerden herhangi birini fark ederseniz, doktorunuza söyleyiniz:  
 
• Titremeler,  
• Sinirlilik,  
• Uyuma zorluğ u,  
• Depresyon  
• Baş ağrısı,  
• Yorgunluk 
• Uyuşukluk  
• Halsizlik  
• Gözyaşının azalmasına bağlı gözde iltihap  
• İştah değişikliği,  
• Kilo artışı,  
• Aşırı terleme,  
• Ciltte kuruma  
• Kaşıntı 
• Saç dökülmesi  
• Sıcağa duyarlılığın artması,  
• Kalp hızının artması veya düzensiz olması  
• Tansiyonda artış  6 / 6 
 • Göğüs ağrısı ya da nefes darlığı.  
• Eklem ağrısı  
• Kas ağrısı  
 
‘Bunlar BİTİRON’u n hafif yan etkileridir.’  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
 Kullanma Talimatında yer alan veya almayan bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
  sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenlil iği hakkında daha fazla bilgi edinilmesine katkı sağlamış olacaksınız.  
 5. BİTİRON ’un Saklanması   
 
BİTİRON ’u çocukların göremeyeceği,  erişemeyeceği yerlerde ve ambalajında saklayınız.   
 
25°C’nin altındaki oda sıcaklığında  saklayınız.  
 Son kullanma tarih iyle uyumlu olarak kullanınız. 
 Ambalajdaki son kullanma tarihinden sonra BİTİRON’u  kullanmayınız. 
 Eğer üründe ve/veya ambalajında bozukluklar fark ederseniz BİTİRON’u  kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.   
Ruhsat sahibi:   
İbrahim Hayri Barut Veresesi  
Reşitpaşa Mah. Eski Büyükdere Cad. No: 4 34467  
Maslak / Sarıyer / İstanbul  
 Üretim yeri :  
Abdi İbrahim İlaç San. ve Tic. A.Ş.  
Orhan Gazi M ah. Tunç Cad. No:3 
Esenyurt / İstanbul  
 
Bu kullanma talimatı  ../../…. tarihinde onaylanmıştır.  
 