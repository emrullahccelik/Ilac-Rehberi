 
  1/9  
KULLANMA TALİMATI   
YULAREB® 50 mg  film kaplı  tablet  
Ağızdan alınır.  
• Etkin madde:  Abemasiklib  
Her bir tablet 50 mg abemasiklib içerir.  
 
• Yardımcı maddeler:  Krosk armelloz sodyum, laktoz monohidrat  (sığır  kaynaklı ); Laktoz 
hidrat  (sığır  kaynaklı ), mikrokristalin selüloz  101, mikrokristalin selüloz 102 , silikon 
dioksit; silika, sulu kolloidal ;sulu silikon dioksit , sodyum stearil fumarat, polivinil alkol -
kısmen hidrolize edilmiş  (E1203), titanyum dioksit (E171), makrogol 4000/PEG MW 3350 
(E1521), talk (E5 53b), sarı demir oksit (E172), k ırmızı demir oksit (E172).  
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. 
Yan etkilerin nasıl raporlanacağını öğrenmek için 4. bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız.  
 
 
Bu Kullanma Talimatında:   
1. YULAREB  nedir ve ne için kullanılır?  
2. YULAREB ’i kullanmadan önce dikkat edilmesi gerekenler  
3. YULAREB  nasıl kullanılır?  
4. Olası yan etkiler  nelerdir?  
5. YULAREB ’in saklanması  
 
Başlıkları yer almaktadır.  
1. YULAREB  nedir ve ne için kullanılır?   
YULAREB , bir tarafında “Lilly”, diğer tarafında “50” oyması bulunan bej, modifiye oval 
tablettir.  YULAREB , 28, 42 veya  56 film kaplı tablet içeren takvimli blister ambalajlarda 
bulunur. Tüm ambalaj boyutlarında pazarlanmayabilir.  
 
 
 
  
  2/9  YULAREB , etkin madde olarak abemasiklib içeren bir anti -kanser ilacıdır.  
Abemasiklib, bazı kanser hücrelerinde anormal ölçüde aktif olan ve bu hücrelerin kontrol dışı 
büyümesine yol açan siklin bağımlı kinaz 4 ve 6 adlı proteinleri bloke ederek etki gösterir. Bu 
proteinlerin sürekli olarak bloke edilmesi kanser hücrelerinin büyümesini yavaşlatabilir, tümörü 
küçültebilir ve kanser in ilerlemesini geciktirebilir.  
YULAREB, endokrin tedavi ile kombinasyon halinde, hormon reseptörü (HR) pozitif, insan 
epidermal büyüme faktörü reseptörü 2 (HER2) negatif, nüks  riski yüksek erken evre meme 
kanseri olan yetişkin hastaların koruyucu ( adjuvan ) tedavisinde endikedir . YULAREB, iki yıl 
boyunca veya hastalığın nüksüne  dek veya kabul edilemez toksisite gelişene dek sürekli olarak 
alınmalıdır.  
Nüks  riski yüksek olan hastalarda aşağıdaki klinik ve patolojik özelliklerin bulunması 
gerekmektedir:  
- 4 veya daha üzeri aksiller lenf nodu  metastazı olan veya  
- 1-3 lenf nodu  pozitifliği olan hastalarda tümörü > 5  cm veya Ki -67 ≥ %20 veya tümörün 
derece  3 olması gerekmektedir.  
YULAREB , 
- Letrozol veya anastrozol ile kombinasyon halinde, özel bir tipte (en az % 10 östrojen reseptörü 
pozitif ve insan epidermal büyüme faktörü reseptörü 2 (HER2) negatif) menopoz sonrası 
(postmenopozal) yayılmış (metastatik) meme kanseri olan, koruyucu (adjuvan ) tedavinin 
tamamlanmasından 12 ay sonra hastalığı tekrarlamış ya da ileri evre meme kanseri için daha 
önce hiçbir hormonal tedavi almamış hastalarda endikedir.  
 
- Fulvestrant ile kombinasyon halinde, en az % 10 östrojen reseptörü pozitif ve insan epidermal 
büyüme faktörü reseptörü 2 (HER) negatif postmenopozal metastatik meme kanseri olan, 
fulvestrant ile tedavi edilmemiş hastalarda endikedir,  
 
1- Metastatik hastalığın tedavisi için en az 6 ay boyunca ve en az bir basamak aromataz 
inhibitörü aldıktan sonra klinik ve/veya radyolojik olarak hastalığın ilerlemesi durumunda 
fulvestrant ile kombinasyon halinde,  
 
2- En az 12 ay boyunca adjuvan aromataz inhibitörü tedavisi aldıktan sonra veya adjuvan 
aromataz inhibitörü tedavisini tamamladıktan sonraki 12 ay içinde hastalığı tekrarlayan 
hastalarda fulvestrant ile kombinasyon halinde kullanılır.  
 
a) Adjuvan aromataz inhibitörü grubundaki ilaç tedavisinin ilk 12 ayı içinde hastalığı 
tekrarlayan hastalarda kullanılmaz.  
 
b)  Metastatik hastalık için bir sıradan daha fazla aromataz inhibitörü grubundaki ilaçlardan 
almış hastalarda kullanılmaz.  
 
  
  3/9  Sizinle aynı hastalığı olan hastalardan ve ailelerinden oluşan destek grupları bulunabilir; size 
yardımcı olabilecek bu tür bir grubun bulunup bulunmadığını doktorunuza veya hemşirenize 
sorunuz.  
2. YULAREB ’i kullanmadan önce dikkat edilmesi gerekenler   
YULAREB ’i aşağıdaki durumlarda KULLANMAYINIZ:  
Abemasiklibe  veya  YULAREB 'in içeriğindeki diğer bileşenlerden  herhangi birine karşı 
alerjiniz varsa bu ilacı kullanmayınız.   
 YULAREB ’i aşağıdaki durumlarda  DİKKATLİ KULLANINIZ   
Aşağıdaki durumlarda, YULAREB  tedavisi öncesinde ve sırasında doktorunuzla veya 
eczacınızla görüşünüz:  
YULAREB ; 
- beyaz kan hücresi sayınızı düşürebilir ve  enfeksiyon kapma riskiniz daha yüksek 
olabilir. Akciğer enfeksiyonları gibi ciddi enfeksiyonlar hayatı tehdit edici olabilir;  
- toplar damarlarda kan ın pıhtılaşması na neden ol abilir ; 
- akciğerlerde şiddetli veya yaşamı tehdit ed ici iltihaplanmaya neden ol abilir ; 
- karaciğerinizin çalışma şeklini etkile yebilir ; 
- ishale neden ol abilir . İlk ishal  belirtisinde loperamid gibi ishal karşıtı ajanlarla tedaviye 
başlayınız.  Bol miktarda sıvı tüketiniz . 
- ciddi, hayatı tehdit edici veya ölümcül akciğer hastalığına ve/veya zatürreye neden 
olabilir.  
- ayrıca hormon tedavisi alan hastalarda , atardamarlarda kan ın pıhtılaşmasına neden 
olabilir . 
- “Olası yan etkiler  nelerdir? ” adlı bölüm 4'e bakınız ve herhangi bir belirtiniz varsa 
doktorunuzla konuşun uz. 
 
Bu uyarı lar, geçmiş teki herhang i bir d önemde dahi olsa sizin için geç erliyse l ütfen 
doktorunuza danı şınız. 
 
Doktorunuz tedavinizden önce ve tedavi sırasında neler i kontrol edecek?  
YULAREB 'in kanınızı (beyaz kan hücreleri, kırmızı kan hücreleri, kan pulcukları ) veya 
karaciğerinizde yer alan enzimlerin kandaki yoğunluğu nu etkileyip etkilemediğini kontrol 
etmek için tedavi öncesi ve sırasında size düzenli kan testleri  yapılacaktır.  
 
YULAREB ’in yiyecek ve içecek ile kullanılması  
YULAREB ’in kandaki konsantrasyonunu  artırabileceği için bu ilacı kullanırken greyfurt ve 
greyfurt suyu tüketmekten kaçınmalısınız.  
Hamilelik   
İlacı kullanmadan önce doktorunuza veya eczacınıza danışınız.   
Sizin veya partnerinizin hamile kalma olasılığı varsa doktorunuzla doğum kontrol yöntemleri 
hakkında konuşunuz. Eğer hamileyseniz, hamile olabileceğinizi düşünüyor veya bebek sahibi 
olmayı planlıyorsanız bu ilacı almadan önce doktorunuzla ya da eczacınızla görüşünüz.   
  4/9  Hamileyseniz YULAREB  kullanmamalısınız.  
YULAREB  kullanırken hamile kalmaktan kaçınmalısınız.  
Çocuk doğurma potansiyeli olan  bir kadın sanız  tedavi sırasında ve tedavi tamamlandıktan sonra 
en az 3 hafta boyunca yeterli doğum kontrol yöntemleri ni (örneğin kondom ve diyafram gibi 
çift bariyer doğum kontrol yöntemleri) kullanmalı sınız . 
Abemasiklib erkeklerde üreme kabiliyetini (fertilite) azaltabilir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
YULAREB  kullanırken emzirmemelisiniz. YULAREB ’in anne sütüne geçip geçmediği 
bilinmemektedir.  
Araç ve makine kullanımı   
Yorgunluk ve baş dönmesi çok yaygın görülen yan etkilerdir. Aşırı derecede yorgunluk veya 
baş dönmesi hissederseniz araç veya makine kullanırken dikkatli olunuz.   
YULAREB ’in içeriğinde bulunan bazı yardımcı maddeler hakkında önemli bilgiler   
YULAREB  laktoz içerir  (süt veya süt ürünlerinde bulunan bir şeker türü). Eğer daha önceden 
doktorunuz tarafından bazı şekerlere karşı intoleransınız olduğu söylenmişse bu tıbbi ürünü 
almadan önce doktorunuzla temasa geçiniz.  
Sodyum  
Bu tıbbi ürün her tablette 1 mmol (23 mg)’dan daha az sodyum ihtiva eder; yani aslında 
“sodyum içermez”.    
 
Diğer ilaçlar ile birlikte kullanımı   
Eğer başka herhangi bir ilacı şu anda kullanıyorsanız veya son zamanlarda kullandıysanız, 
lütfen doktorunuza veya eczacınıza bunlar hakkında bilgi veriniz.  
Özellikle aşağıdaki ilaçları kullanıyorsanız YULAREB  kullanmaya başlamadan önce 
doktorunuza veya eczacınıza bildiriniz:  
• Kandaki YULAREB  konsantrasyonunu artırabil en ilaçlar : 
o Klaritromisin (bakteriyel enfeksiyonların tedavisinde kullanılan antibiyotik)  
o İtrakonazol, k etokonazol , posakonazol, vori konazol  (mantar enfeksiyonlarının 
tedavisinde kullanılır)  
o Lopinavir/ritonavir  (HIV/AIDS tedavisinde kullanılır)  
o Digoksin  (kalp hastalıklarının tedavisinde kullanılır)  
o Dabigatran eteksilat (inme ve kan pıhtılaşması riskini azaltmak için kullanılır)  
 
• YULAREB ’in etkinliğini azaltabil en ilaçlar : 
o Karbamazepin (nöbet veya nöbet tedavisinde kullanılan sara nöbeti karşıtı ( anti-
epileptik ) ilaçlar)   
  5/9  o Rifampisin  (tüberküloz tedavisinde kullanılır)  
o Fenitoin (nöbet tedavisinde kullanılır)  
o Sarı kantaron ( St. John’s wort ) (hafif depresyon ve anksiyete tedavisinde 
kullanılan bitkisel bir ürün)  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. YULAREB  nasıl kullanılır?   
Bu ilacı her zaman doktorunuzun veya eczacınızın önerdiği şekilde kullanınız. Emin 
olmadığınız durumlarda doktorunuza veya eczacınıza danışınız.  
• Uygun kullanım ve doz/uygulama sıklığı için talimatlar:  
Meme kanserinin tedavisi için endokrin tedavi ile birlikte uygulandığında, önerilen doz günde 
iki kez  ağızdan alınan  150 mg’dır.  
YULAREB  kullanırken bazı yan etkiler görürseniz doktorunuz  ilacınızın  dozunu düşürebilir , 
tedaviyi geçici veya kalıcı olarak durdurabilir.  
• Uygulama yolu ve metodu:  
YULAREB  ne zaman alınmalıdır?   
YULAREB , vücudunuzda her zaman yeterli ilacın bulunmasını sağlamak için tercihen sabah 
ve akşam olmak üzere günde iki kez ve her gün yaklaşık olarak aynı saatte alınmalıdır.  
Tabletleri aç veya tok karnına alabilirsiniz ancak greyfurt ve greyfurt suyundan kaçınmalısınız 
(bkz. bölüm 2 “ YULAREB ’in yiyecek ve içecek ile kullanılması ”). 
Tableti bir bardak suyla bütün olarak yutmalısınız. Tabletleri yutmadan önce çiğnemeyiniz, 
ezmeyiniz veya bölmeyiniz.  
• Deği şik ya ş grupları:  
Çocuklarda kullanımı:  
YULAREB  çocuklarda ve 18 yaş altı ergenlerde kullanılmamalıdır.  
Yaşlılarda kullanımı:  
Yaşa göre doz ayarlaması gerekli değildir . 
• Özel kullanım durumları:  
Böbrek yetmezliği:  
Hafif veya orta derece böbrek yetmezliği olan hastalarda doz ayarlaması gerekli değildir. 
Şiddetli böbrek yetmezliği, son dönem böbrek hastalığı olan veya diyaliz uygulanan hastalarda 
abemasiklib uygulaması ile ilgili veri bulunmamaktadır. Şiddetli böbrek yetmezliği olan 
hastalarda, abemasiklib toksisite bulguları yakından izlenerek dikkatli bir şekilde 
uygulanmalıdır.  
 
  
  6/9  Karaciğer yetmezliği:  
Hafif veya orta derece karaciğer yetmezliği olan hastalarda doz ayarlaması gerekli değildir. 
Şiddetli karaciğer yetmezliği olan hastalarda dozlama sıklığının günde bir defaya düşürülmesi 
önerilmektedir.  
Tedaviniz öncesinde ve sırasında doktorunuz tarafından yapılacak kontroller   
YULAREB ’in kanınızı (akyuvarlar, alyuvarlar, trombositler) veya karaciğer enzimlerinizin  
kanınızdaki düzeyini  etkileyip etkilemediğinin kontrol edilmesi için tedavi öncesinde ve 
sırasında düzenli olarak kan testi yaptırmanız gerekecektir. YULAREB  akyuvar sayısını 
azaltabilir ve karaciğer kan testlerinde anormalliğe neden olabilir (bkz. bölüm 4 “Olası yan 
etkiler”).  
 
Eğer YULAREB ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
YULAREB  ne kadar süreyle kullanılmalıdır?   
YULAREB ’i doktorunuzun size söylediği süre boyunca sürekli olarak kullanınız.  YULAREB 'i 
adjuvan tedavi için alıyorsanız, 2 yıl a kadar  kullanmalısınız . 
YULAREB  kullanırken belirli yan etkiler yaşarsanız (bkz. bölüm 4 “Olası yan etkiler”) 
doktorunuz bu yan etkileri azaltmaya çalışmak için dozu düşürebilir ya da tedavinizi geçici 
veya kalıcı olarak durdurabilir.  
Karaciğerinizle ilgili sorunlar varsa doktorunuz doz sıklığını günde bir defaya düşürebilir.  
Kullanmanız gerekenden daha fazla YULAREB  kullandıysanız   
Gerekenden fazla tablet alırsanız veya ilacınızı bir başkası kullanırsa tavsiye almak için bir 
doktora veya hastaneye başvurunuz. YULAREB  kutusunu ve bu kullanma talimatını gösteriniz. 
İlaç tedavisi uygulanması gerekebilir.  
 
YULAREB ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
YULAREB ’i kullanmayı  unutursanız   
Dozu aldıktan sonra kusarsanız veya bir dozu almayı unutursanız bir sonraki dozu normal 
zamanında alınız.  
 
Unutulan/kusulan doz ları dengelemek için çift doz almayınız.  
YULAREB  ile tedavi sonlandırıldığında oluşabilecek etkiler   
Doktorunuz söylemediği sürece YULAREB  kullanmayı bırakmayınız.  
Bu ilacın kullanımına ilişkin ilave sorularınız olursa, lütfen doktorunuza veya eczacınıza 
danışınız.  
4. Olası yan etkiler  nelerdir?   
Tüm ilaçlar gibi YULAREB ’in içeriğinde bulunan maddelere duyarlı olan kişilerde  yan etkiler 
olabili r.  
  7/9   
Bu kullanma talimatındaki yan etkiler aşağıdaki kategorilerde gösterildiği şekilde sıralanmıştır.  
 
Çok yaygın: 10 hastanın en az 1’inde görülebilir.  
Yaygın: 10 hastanın 1’inden az fakat 100 hastanın 1’inden fazla görülebilir.  
Yaygın olmayan: 100 hastanın 1’inden az fakat 1.000 hastanın 1’inden fazla görülebilir.  
Seyrek: 1.000 hastanın 1’inden az fakat 10.000 hastanın 1’inden fazla görülebilir.  
Çok seyrek:  10.000 hastanın 1’inden az görülebilir.  
Bilinmiyor:  Eldeki verilerden hareketle tahmin edilemiyor.  
 
Aşağıdakilerden herhangi birini fark ederseniz , doktorunuza söyleyiniz : 
- Ateş veya üşüme; bu belirtiler akyuvar sayınızın düşük olduğu anlamına gelebilir  (çok 
yaygın ) ve derhal tedavi edilmelidir. Öksürük, ateş ve nefes almada zorlu k veya göğüs 
ağrısı varsa bu akciğer enfeksiyonu belirtisi olabilir. Ciddi veya hayati tehlike taşıyan 
enfeksiyonlar yaygın değildir  (yaygın ). 
- Bacaklarda ağrılı şişlik, göğüs ağrısı, nefes darlığı, hızlı nefes alma veya hızlı kalp atışı; 
bu belirtiler damarlarda kan pıhtısı bulunduğu anlamına gelebilir  (çok yaygın ). 
- İshal  (diyare)  (çok yaygın ). 
YULAREB ’in diğer yan etkileri aşağıdakileri içerebilir:  
Çok yaygın   
• Enfeksiyonlar  
• Akyuvar, alyuvar ve kan trombosit sayısında azalma  
• Mide bulantısı  (hasta hissetme) , kusma  
• Ağız da iltihaplanma veya yara 
• İştah kaybı  
• Baş ağrısı  
• Tat alma duyusunda değişiklik  
• Saç dökülmesi  
• Yorgunluk hissi  
• Baş dönmesi  
• Kaşıntı  
• Döküntü  
• Karaciğer kan testlerinde anormallik  
Yaygın   
• Göz sulanması  
• Kas güçsüzlüğü  
• Deride kuruluk  
• Nefes darlığ ına, öksür üğe ve yüksek ateşe  neden olan akciğer iltihabı  
• Hazımsızlık veya mide rahatsızlığı  
• Tırnakların kırılması veya ayrılması  gibi tırnak bozuklukları  
 
  
  8/9  Yaygın olmayan  
• Ateş ile seyreden akyuvar sayısında düşme  
• Işık parlaması yada uçuşan cisimler görme  
Seyrek  
• Ciltte kırmızı beneklere  veya lekelere neden olan, daha soluk kırmızı halkalarla çevrili 
koyu kırmızı bir merkeze sahip bir hedef veya öküzgözü ( bullseye ) gibi görünebilen bir 
cilt reaksiyonu (eritema multiforme).  
 
Eğer bu kullanma talimatında bahsi ge çmeyen herhangi bir yan etki ile kar şılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması   
Kullanma Talimatında yer alan veya almayan herhangi bir yan etki meydana gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr sitesinde yer alan “İlaç Yan Etki Bildirimi ” ikonuna tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM) ’ne bildiriniz. Meydana gelen yan etkileri bildirerek kullanmakta olduğunuz ilacın  
güvenliliği hakkında daha fazla bilgi edinilmesine katkı sağlamış olacaksınız . 
 
5. YULAREB ’in saklanması   
YULAREB ’i çocukların göremeyeceği , erişemeyeceği yerlerde ve ambalajında s aklayınız.  
Son kullanma tarihiyle uyumlu olarak kullanınız.  
Kartondaki son kullanma tarihinden sonra YULAREB ’i kullanmayınız.  Son kullanma tarihi 
kutuda belirtilen ayın son günüdür.  
30°C altındaki oda sıcaklığında saklayınız.  
Ambalajda hasar veya kurcalama belirtileri fark ederseniz bu ilacı kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ,Şehircilik  ve 
İklim Değişikliği  Bakanlığınca belirlenen toplama sistemine veriniz.   
 
Ruhsat Sahibi : 
Lilly İlaç Ticaret Ltd Şti  
Acıbadem Mah. Çeçen Sokak  
Akasya Acıbadem Kent Etabı  
A Blok Kat: 3  
34660 Üsküdar / İstanbul  
Tel : 0 216 554 00 00  
Faks: 0 216 474 71 99  
  
  9/9  Üretim yeri : 
Lilly del Caribe Inc.  
12.6 Km 65th Infantry Road  
Carolina / P orto Ri ko 00985  
Bu kullanma talimatı ../../.... tarihinde onaylanmıştır .  