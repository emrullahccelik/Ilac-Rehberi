 1 KULLANMA TALİMATI  
 
ZELBORAF  240 mg film kaplı tablet  
Ağızdan alınır.  
 
• Etkin madde : Her bir film kaplı tablet  240 mg vemurafenib  içerir.  
• Yardımcı madde (ler): Tablet çekirdeği:  Kroskarmeloz sodyum , kolloidal anhidröz silika, 
magnezyum stearat, hidroksipropilselüloz. Film kaplama: Polivinil alkol, titanyum dioksit 
(E171), makrogol 3350, talk, demir oksit kırmızı (E172) . 
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4.  Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak siz in için  reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde  doktorunuza  bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında     
yüksek veya düşük  doz kullanmayınız.  
 
 
Bu Kullanma Talimatında : 
     
1. ZELBORAF  nedir ve ne için k ullanılır?  
2. ZELBORAF ’ı kullanmadan önce dikkat edilmesi gerekenler  
3. ZELBORAF  nasıl kullanılır?  
4. Olası yan etkiler  nelerdir?  
5. ZELBORAF ’ın saklanması  
 
Başlıkları yer almaktadır.  
 
1. ZELBORAF  nedir ve ne için kullanılır?  
• ZELBORAF 240 mg film kaplı tablet, pembemsi beyaz ila turuncu -beyaz renktedir. Bir 
yüzünde “VEM” baskılı oval bir tablettir.  
• 56 tabletlik , gerektiğinde birim dozu ayırmak için üzerinde sıralı delikler açılmış  
alüminyum blisterlerde piyasaya sunulmaktadır.  
• ZELBORAF, etkin madde olarak vemurafenib içeren antikanser bir ilaçtır. Vücudun diğer 
bölgelerine yayılmış ve cerrahi operasyon ile çıkarılamayan melanomlu (bir tür deri 
kanseri) yetişkin hastaların tedavisi için  tek başına ya da kobimetinib adı verilen başka  bir 
ilaçla birlikte  kullanılır.  
• Yalnızca, “BRAF” geninde bir değişime (mutasyona) uğramış hastalarda kullanılabilir. Bu 
değişimin melanom gelişimine yol açmış olması  mümkündür.  
• ZELBORAF, bu değişime uğramış gen tarafından oluşturulan pr oteinleri hedefler ve 
kanserin gelişmesini yavaşlatır veya durdurur.   2  
2. ZELBORAF ’ı kullanmadan önce dikkat edilmesi gerekenler  
 
ZELBORAF ’ı aşağıdaki durumlarda KULLANMAYINIZ  
Eğer;  
• Vemurafenibe veya bu ilacın içeriğindeki diğer maddelerden herhangi birine karşı 
duyarlılığını z (alerjiniz ) varsa. Alerjik reaksiyonların belirtileri ; yüzün, dudakların veya 
dilin şişmesi, solunum güçlüğü, döküntü veya baygınlık hissini içerebilir.  
 
ZELBORAF ’ı aşağıdaki durumlarda DİKKATLİ KULLANINIZ  
ZELBORAF kullanmadan önce doktorunuza danışınız.  
• Alerjik reaksiyonlar  (aşırı duyarlılık reaksiyonları)  
 ZELBORAF kullanımı sırasında alerjik reaksiyonlar oluşabilir ve bunlar şiddetli 
 olabilir.  Yüzün, dudakların veya dilin şişmesi, solunum güçlüğü, döküntü veya baygınlık 
 hissi gibi alerjik reaksiyona ilişkin herhangi bir belirti  yaşıyorsanız, ZELBORAF 
 kullanmayı bırakınız ve derhal tıbbi yardım alınız.  
 
• Şiddetli deri reaksiyonları  
ZELBORAF kullanımı sırasında şiddetli deri reaksiyonları oluşabilir.  Deri döküntüsü 
ile birlikte a şağıdaki belirtilerden  herhangi biri  oluşursa, ZELBORAF kullanmayı bırakın ız 
ve derhal doktorunuzla konuşun uz: cildinizde  kabarcıklar, ağzınızın içinde kabarcıklar ve 
yaralar, deri soyulması, ateş, yüzünüzde, ellerinizde veya ayak tabanlarınızda kızarıklık 
veya şişme.  
 
• Önceden va r olan kanser hikayesi  
       Melanom haricinde başka bir kanseriniz varsa  veya önceden var olduysa  
doktorunuza söyleyiniz , ZELBORAF  belli kanser tiplerinin ilerlemesine sebep olabilir.  
 
● Radyasyon tedavisi  (radyoterapi)  reaksiyonları  
Radyoterapi uygulanmışsa veya uygulanacaksa doktorunuza söyleyiniz  çünkü 
ZELBORAF  radyasyon tedavisinin yan etkilerini kötüleştirebilir.  
 
• Kalp hastalığı  
Kalbinizde “QT uzaması” olarak adlandırılan elektriksel aktivite değişimi gibi bir 
kalp hastalığınız varsa, doktorunuza sö yleyiniz.  Doktorunuz, ZELBORAF tedaviniz 
öncesinde ve sırasında, kalbinizin düzgün çalışıp çalışmadığını kontrol etmek için testler 
yapacaktır. Gerekli olması durumunda, doktorunuz tedavinizi geçici olarak kesmeye veya 
tamamen sonlandırmaya karar verebilir . 
 
• Göz sorunları  
ZELBORAF kullanırken, göz muayenesi yaptırmalısınız.  Tedaviniz sırasında gözde 
ağrı, şişme, kızarıklık, bulanık görme veya diğer görme değişimleri oluşursa derhal 
doktorunuza söyleyiniz.  
 
• İskelet ve bağ dokusu rahatsızlıkları  
Parmaklarınızda içe doğru gerginlik ve ayak tabanınızda ağrılı olabilecek beklenmeyen 
kalınlaşma ile birlikte avuç içlerinde kalınlaşma varsa doktorunuza söyleyiniz.  
 
• Tedavi öncesinde, sırasında ve sonrasında cilt kontrolleri   3 - Bu ilacı kullanırken cildinizde  herhangi bir değişiklik fark ederseniz, mümkün 
olan en kısa sürede doktorunuzla konuşunuz.  
- Tedaviniz sırasında ve tedavinizden sonra ki 6 aya kadar, doktorunuzun “ kutanöz 
skuamöz hücreli karsinom” (bir tür deri kanseri) olarak adlandırılan bir kanser tipi için 
cildini zi kontrol etmesi gerekmektedir.  
- Bu bozukluk  genellikle , güneşten hasar gören cilt üzerinde ortaya çıkar, lokal olarak 
kalır ve cerrahi olarak çıkarılarak iyileştirilebilir.  
- Doktorunuz bu cilt kanseri tipini belirlerse, bununla ilgili tedavi başlatacak veya sizi 
tedavi için başka bir doktora gönderecektir.  
- Ek olarak, doktorunuzun başınızı, boynunuzu, ağzınızı, lenf bezlerinizi incelemesi 
gerekmektedir ve size düzenli olarak bilgisayarlı tomografi ( BT) taramaları yapılacaktır.  
Bu işlemler , skuamöz hücreli ka rsinom bozukluğunun  vücudunuz içinde gelişmesine 
karşı önlem amaçlı bir tedbirdir. Tedavi öncesinde ve sonunda, cinsel bölgede  
(kadınlar için) ve makat bölgesinde muayeneler yapılması önerilmektedir.  
- ZELBORAF kullanırken melanom a bağlı yeni lezyonlar gelişebilir. Bu lezyonlar 
genellikle cerrahi olarak çıkarılır  ve hastalar tedaviye devam ederler. Bu lezyonlar , 
yukarıda kutanöz skuamöz hücreli karsinom için belirtildiği şekilde  izlenmelidir.  
 
• Böbrek veya karaciğer sorunları  
Böbrek veya karaciğer sorunlarını z varsa, doktorunuza söyleyiniz.  Bu durum, 
ZELBORAF’ın aktivitesini etkileyebilir. Doktorunuz ayrıca karaciğer ve böbrek 
fonksiyonlarınızı izlemek için tedavi öncesinde ve tedavi sırasında bazı kan testleri 
yapacaktır.  
 
• Güneşten korunma  
- ZELBORAF kullanıyorsanız, güneş ışınlarına ve şiddetli olabilen güneş yanıklarına 
daha duyarlı hale gelebilirsiniz. Tedavi sırasında, doğrudan güneş ışınlarına maruz 
kalmaktan  kaçınınız.  
- Güneşe çıkmayı planlıyorsanız:  
• Başınız ve yüzünüz, kollarınız ve bacaklarınız dahil, cildinizi  örten kıyafetler giyiniz.  
• Bir dudak kremi ve geniş spektrumlu güneş kremi (minimum Güneş Koruma Faktörü 
30, 2 -3 saatte bir tekrar uygulayarak) kullanınız.  
- Bu önlemler, cildinizi  güneş yanığından korumanıza yardım edecektir.  
 
Bu uyarılar, geçmişteki  herhangi bir dönemde dahi olsa  sizin için geçerliyse lütfen doktorunuza  
danışınız.  
 
ZELBORAF ’ın yiyecek ve içecek ile kullanılması  
ZELBORAF  kullanırken normal olarak yiyecek ve içecek alabilirsiniz.  
 
Hamilelik  
İlacı kullanmadan önce doktorunuz a veya eczacınıza danışınız.   
 
Tedaviniz sırasında ve tedavinizin sonlanmasının ardından en az 6 ay boyunca uygun bir 
doğum kontrol yöntemi kullanınız.  ZELBORAF, ağızdan alınan bazı doğum kontrol ilaçlarının 
etkililiğini azaltabilir. Ağızdan alınan doğum kontrol ilacı kullanıyorsanız doktorunuza söyleyiniz.  
Diğer doğum kontrol yöntemleri hakkında bilgi alınız.  
  4 Doktorunuz, anne için yararlar ın bebek üzerindeki olası riskten fazla olduğuna karar vermediği 
sürece, hamilelik esnasında  ZELBORAF kullanımı önerilmemektedir. ZELBORAF’ın hamile  
kadınlardaki güvenliliği konusunda bilgi bulunmamaktadır. Hamileyseniz veya hamile  kalmayı 
planlıyorsanız, doktorunuza söyleyiniz.  
 
Tedaviniz sırasında hamile olduğunuzu fark  ederseniz hemen doktorunuza danışınız.  
 
Emzirme  
İlacı kullanmadan önce doktorunuza veya eczacınıza danışınız.   
 
ZELBORAF’ın iç eriğindeki maddelerin anne sütüne geçip geçmediği bilinmemektedir.  
ZELBORAF ile tedavi  sırasında emzirme önerilmemektedir.  
 
Araç ve makine kullanımı  
ZELBORAF ’ın araç veya makine kullanımını etkileyebilen yan etkileri bulunmaktadır . Yorgunluk 
veya göz sorunlarının araç kullanımına engel olabileceği unutulmamalıdır.  
 
ZELBOR AF’ın içeriğinde bulunan bazı yardımcı maddeler hakkında önemli bilgiler  
Kroskarmeloz sodyum:  ZELBORAF, 960 mg’lık tek seferlik dozunda (240 mg’l ık 4 tablet), 117,6  
mg sodyum içermektedir. Bu durum, kontrollü sodyum  (tuz) diyetinde olan hastalar için göz 
önünde bulundurulmalıdır.  
 
Diğer ilaçlar ile birlikte kullanımı  
Tedaviye başlamadan önce, herhangi bir ilacı şu anda kullanıyorsanız, son zamanlarda 
kullandınız ise veya kullanma olasılığınız varsa, doktorunuza söyleyiniz  (reçetesiz ilaçlar  
dahil) . Aynı anda birden fazla ilacın kullanılması, ilaçların etkisini artırabildiğinden veya 
azaltabildiğinden, bu konu çok önemlidir.  
 
Özellikle aşağıdaki ilaçları kullanıyorsanız doktorunuza söyleyiniz:  
• Kalp atımlarınızı etkilediği bilinen ilaçlar:  
- kalp ritim sorunların ın tedavisine  yönelik ilaçlar (örn. kinidin, amiodaron)  
- depresyon  tedavisine  yönelik ilaçlar (örn. amitriptilin, imipramin)  
- bakteriyel enfeksiyonlar ın tedavisine  yönelik ilaçlar (örn. azitromisin, klaritromisin)  
- bulantı ve kusma nın tedavisine  yönelik il açlar (örn. ondansetron, domperidon)  
• Başlıca CYP1A2 olarak adlandırılan enzim  tarafından elimine edilen  ilaçlar (örn. Merkezi 
sinir sistemi uyarıcısı olan kafein, ruh hali bozuklukları tedavisinde kullanılan antipsikotik 
bir ilaç olan olanzapin, astım veya kronik bronşit gibi hastalıkların belirtilerinin tedavisinde 
kullanılan teofilin) , CYP3A4  olarak adlandırılan enzim tarafından elimine edilen (örneğin  
bazı doğum kontrol hapları – oral kontr aseptifler -) veya CYP2C8 olarak adlandırılan enzim  
tarafından el imine edilen ilaçlar  (örneğin repaglinid, paklitaksel)   
• P-gp veya BCRP  enzim lerini etkileyen ilaçlar (örn eğin anjina  ya da yüksek tansiyonun 
tedavisinde kullanılan verapamil, bağışıklık baskılayıcı bir ilaç olan siklosporin,  insan 
immün yetmezlik virüsü – HIV – enfeksiyonunun tedavisinde kullanılan  ritonavir, kalp 
ritim sorunlarının tedavisine yönelik kullanılan kinidin, mantar enfeksiyonlarında 
kullanılan itrakonazol,  çeşitli kanser tedavilerinde kullanılan gefitinib ). 
• P-gp olarak adlandırılan bir enzim  tarafından etkilenebilecek ilaçlar  (örneğin yüksek 
tansiyon tedavisinde kullanılan aliskiren, iltihap giderici etki gösteren kolşisin, kalp 
hastalıklarının tedavisinde kullanılan digoksin, bağışıklık baskılayıcı bir ilaç olan 
everolimus, aksırma, burun akıntısı, burun, damak ve boğazda kaşıntı ile seyreden  5 mevsimsel alerjik rinit tedavisinde kullanılan feksofenadin) veya BCRP olarak adlandırılan 
bir enzim  tarafından etkilenebilecek ilaçlar (örneğin çeşitli kanser tedavilerinde veya 
bağışıklık baskılayıcı olarak kullanılan metotreksat  ve mitoksantron, kolesterol düşürücü 
bir ilaç olan rosuvastatin).  
• CYP3A4 olarak adlandırılan metabolize edici enzim leri veya glukuronidasyon denilen bir 
metaboliz ma sürecini uyaran ilaçlar (örn eğin verem tedavisinde kullanılan rifampisin  ve 
rifabutin, basit veya karmaşık kısmi nöbetlerin tedavisinde kullanılan karbamazepin  ve 
fenitoin , hafif-orta şiddetteki depresyonda yardımcı tedavi için kullanılan Hypericum 
perforatum adı verilen sarı kantaron)  
• CYP3A4 olarak adlandırılan metabolize edici proteinleri güçlü bir şekilde durd uran ilaçlar 
(örneğin ritonavir, sakuinavir, telitromisin, ketokonazol, itrakonazol, vorikonazol, 
posakonazol, nefazodon, atazanavir)   
• Varfarin olarak  adlandırılan, kan pıhtılarını önlemek için kullanılan bir ilaç.  
• İpilimumab  (melanom tedavisinde kullanılan başka bir ilaç). Bu ilacın ZELBORAF ile 
birlikte kullanılması  karaciğer toksisitesinde artış nedeniyle tavsiye edilmemektedir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ZELBORAF  nasıl kullanılır?  
 
Bu ilacı daima doktorunuzun size söylediği şekilde kullanınız. Emin değilseniz, doktorunuza 
danışınız.  
 
Uygun kullanım ve doz/uygulama sıklığı için talimatlar : 
Önerilen doz, günde iki kez 4 tablettir (toplam 8 tablet).  
 
İlk 4 tableti sabah , sonraki 4 tableti akşam alınız.  
 
Yan etkiler oluşursa, doktorunuz tedavinizi sürdürmeye ancak  aldığınız dozu azaltmaya karar 
verebilir.  
 
ZELBORAF’ı daima doktorunuzun size söylediği şekilde kullanınız.  
 
Kusma durumunda, ZELBORAF’a normal şekilde devam ediniz ve ek doz almayınız.  
 
Uygulama yolu ve metodu : 
ZELBORAF’ı sürekli olarak aç karnına kullanmayınız.  
 
Tabletleri bir bardak suyla bütün olarak yutunuz.  Tabletleri çiğnemeyiniz veya ezmeyiniz.  
 
Değişik yaş grupları : 
Çocuklarda kullanım ı: 
ZELBORAF ’ın çocuklar  ve ergenlerdeki  güvenliliği ve etki liliği belirlenmemiştir, bu nedenle 
kullanılması önerilmez .  
 
Yaşlılarda kullanımı:  
65 yaşından büyük hastalarda özel bir doz ayarlaması gerekmemektedir .  
  6 Özel kullanım durumları : 
Böbrek yetmezliği : 
Şiddetli b öbrek yetmezliği niz varsa  doktorunuz hastalığınıza bağlı olarak ilacınızın dozunu 
belirleyecek  ve böbrek fonksiyonlarınızı izlemek için tedavi öncesinde ve tedavi sırasında bazı kan 
testleri yapacaktır.  
 
Karaciğer yetmezliği : 
Orta şiddette veya şiddetli  karaciğer yetmezliği niz varsa doktorunuz hastalığınıza bağlı olarak 
ilacınızın dozunu belirleyecek ve karaciğer  fonksiyonlarınızı izlemek için tedavi öncesinde ve 
tedavi sırasında bazı kan testleri yapacaktır.  
 
Eğer ZELBORAF ’ın etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
  
Kullanmanız gerekenden daha fazla ZELBORAF  kullandıysanız  
Kullanmanız gerekenden daha fazla ZELBORAF  kullandıysanız , derhal doktorunuzla konuşunuz. 
Çok fazla ZELBORAF kullanılması yan etkilerin olasılığını ve şiddetini artırabilir. ZELBORAF ile 
doz aşımı vakaları gözlenmemiştir.  
 
ZELBORAF ’tan kullanmanız gerekenden fazlasını kullanmışsanız bir doktor veya eczacı ile 
konuşunuz.  
  
ZELBORAF  kullanmayı unutursanız  
Bir dozu almayı unutursanız ve sonraki doza 4 saatten fazla bir zaman varsa , unuttuğunuz dozu 
hatırladığınızda alınız. Sonraki dozu normal saatinde alınız.  
 
Sonraki doza 4 saatten az bir zaman varsa, unutulan dozu atlayınız. Ardından, sonraki dozu normal 
saatinde alınız.  
 
Unutulan dozları dengelemek için çift doz almayınız.  
 
ZELBORAF  ile tedavi sonl andırıldığında oluşabilecek etkiler  
ZELBORAF ’ı, doktorunuz reçete ettiği sürece kullanmaya devam etmeniz önemlidir. Bu ilacın 
kullanımı konusunda ilave sorularınız varsa, doktorunuza danışınız.  
 
4. Olası yan etkiler nelerdir?  
 
Tüm ilaçlar gibi, ZELBORAF ’ın içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, ZELBORAF ’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Yüzün, dudakların veya dilin şişmesi  
• Nefes almada güçlük  
• Döküntü  
• Bayılma hissi 
 
Bunların hepsi çok ciddi yan etkilerdir.  
  7 Eğer  bunlardan biri sizde mevcut ise, sizin ZELBORAF'a karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
 
Asağıdakilerden herhangi birini fark ederseniz, hemen doktorunuza bildiriniz veya size  en 
yakın hastanenin acil bölüm üne basvurunuz:  
Radyasyon tedavisinin yan etkilerinde kötüleşme, ZELBORAF tedavisi öncesinde, sırasında veya 
sonrasında radyasyon tedavisi uygulanan hastalarda oluşabilir. Bu kötüleşme deri, özofagus 
(yemek borusu), mesane (idrar kesesi), karaciğer, rektum ( kalın bağırsağı anüse bağlayan son 
kısım ) ve akciğerler gibi radyasyon tedavisi uygulanmış bölgede oluşabilir. Aşağıdakilerden birini 
yaşamanız durumunda hemen doktorunuza bildiriniz:  
 
● Deri döküntüsü , derinin kabarcıklanması, soyulması veya renk değiştirmesi  
● Öksürük, ateş veya üşüme ile birlikte görülebilen nefes darlığı (pnömoni)  
● Yutma sırasında güçlük veya ağrı, göğüs ağrısı, mide yanması veya asit reflüsü (özofajit ) 
 
Bunların hepsi ciddi yan etkilerdir. Acil tıbbi müdahale gerekebilir . 
 
Cildinizde herhangi bir değişiklik fark ederseniz, mümkün olduğu kadar kısa sürede 
doktorunuzla konuşunuz.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın            : 10 hastanın en az 1 ’inde görülebilir.  
Yaygın                   : 10 hastanın birinden az, fakat 100 hastanın birinden fazla görülebilir.  
Yaygın olmayan    : 100 hastanın birinden az, fakat 1000 hastanın birinden fazla görülebilir.  
Seyrek                    : 1000 hastanın birinden az , fakat 10000 hastanın birinden fazla  görülebilir.  
Çok seyrek             : 10000 hastanın birinden az görülebilir.  
Bilinmiyor             : Eldeki verilerden hareketle tahmin edilemiyor.  
 
Çok yaygın:  
• Döküntü, kaşıntı, ciltte  kuruluk veya pullanma  
• Siğiller dahil cilt sorunları  
• Bir tür cilt kanseri ( kutanöz skuamöz hücreli karsinom)  
• Palmar plantar sendrom (ellerde ve ayaklarda kızarıklık, ciltte soyulma veya içi sıvı dolu 
kabarcıklar şeklinde görülen bir hastalık)  
• Güneş yanığı, güneş ışınlarına daha duyarlı hale gelme  
• İştah kaybı  
• Baş ağrısı  
• Tat alma duyusunda değişiklikler  
• İshal  
• Kabızlık  
• Bulantı, kusma  
• Saç dökülmesi  
• Eklem veya kas ağrısı, kas -iskelet ağrısı  
• Kol ve bacaklarda ağrı 
• Sırt ağrısı  
• Yorgun hissetme ( halsizlik ) 
• Baş dönmesi  
• Ateş  8 • Genellikle bacaklarda  olan şişme (periferik ödem)  
• Öksürük  
 
Yaygın : 
• Deri kanseri türleri (bazal hücreli karsinom , yeni primer melanom ) 
• Avuç içinizin altındaki dokularda, parmakların içe doğru sertleşmesine neden olabile cek 
kalınlaşma; ciddileşirse engelliliğe yol açabilir   
• Göz iltihabı (üveit)  
• Bell paralizi (sıklıkla geri döndürülebilir olan bir tür yüz felci)  
• El ve ayaklarda karıncalanma veya yanma hissi  
• Eklemlerde iltihaplanma  
• Saç diplerinde iltihaplanma  
• Kilo kaybı  
• Kan damarlarının iltihabı  
• Sinirlerde ağrıya , his kaybına ve/veya kaslarda güçsüzlüğe neden olan problemler  (periferik 
nöropati)  
• Karaciğer  fonksiyon  testi sonuçlarında değişim (ALT, alkalen fosfataz ve bilirubin artışı)  
• Kalbin elektriksel aktivitesinde değişiklik (QT uzaması)  
• Deri altı yağ dokusu nun iltihabı  
• Anormal böbrek kan testi sonuçları (kreatinin artışı)  
• Karaciğer test sonuçlarında değişiklik (GGT yükselmesi)  
• Beyaz kan hücre lerinde düşüş (nötropeni) 
• Trombosit ( kanın pıhtılaşma sından sorumlu  kan hücreleri) sayısında düşüş 
(trombositopeni)  
• Ağızda yaralar ya da ağız ülserleri, mukoz tabakanın (sindirim sitemindeki organların için i 
kaplayan tabaka) iltihabı (stomatit)  
 
Yaygın olmayan : 
• Yüzün şişmesini ve solunum güçlüğünü içerebilen alerjik reaksiyonlar  
• Gözün bir bölümüne kan akışının kesilmesi  (retinal ven oklüzyonu)  
• Pankreasın iltihaplanması  
• Karaciğer laboratuvar test sonuçlarında değişiklik  veya karaciğerin fonksiyonlarını tam 
olarak sürdürememesine kadar gidebilen ciddi karaciğer hasarını da içeren karaciğer hasarı  
• Bir tür kanser (kutan öz olmayan skuamöz hücreli karsinom)  
• Ayak tabanınızın derin dokularında , ciddileşirse engelliliğe yol açabilecek kalınlaşma  
 
Seyrek:  
• Önceden mevcut, RAS mutasyonu olan  kanser türlerinin  (Kronik Miyelomonositik Lösemi , 
Pankreatik adenokarsinom)  ilerlemesi  
• Ateşin eşlik ettiği döküntü ile karaciğer ve böbrek gibi iç organların iltihabı ile kendini 
gösteren  ciddi bir deri reaksiyonu  
• Daha çok deri, akciğer ve gözü etkileyen ateşli hastalık (sarkoidoz)  
• İltihap (akut interstisyel nefrit) veya böbrek tübüllerindeki hasar (akut tübüler nekroz) ile 
kendini gösteren böbrek hasarı tipleri  
 
Eğer b u kullanma talimatında bahsi geç meyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
  9 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.  
 
5. ZELBORAF ’ın saklanması  
 
ZELBORAF ’ı çocukların göremeyeceği , erişemeyeceği yerlerde ve ambalajında saklayınız.  
 
• 30°C altındaki oda sıcaklığında saklayınız.  
• Nemden korumak için orijinal ambalajında saklayınız.  
 
Son kullanma tarihiyle uyumlu olarak kullanınız.   
 
Ambalajdaki son kullanma tarihinden sonra  ZELBORAF ’ı kullanmayınız.   
 
Eğer üründe ve/veya ambalajında bozukluklar fark ederseniz ZELBORAF ’ı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 
 
Ruhsat Sahibi : Roche Müst ahzarları Sanayi Anonim Şirketi  
   Uniq İstanbul, Ayazağa Cad. No:4  
                          D/101 Maslak 34396, Sarıyer - İstanbul  
 
Üreti m Yeri:  Delpharm Milano S.r.l.  
                        Via Carnevale 1 , 20090 Segrate , Milano, İtalya  
 
 
Bu kullanma talimatı ../../.. tarihinde onaylanmıştır.  