KISA ÜRÜN BİLGİSİ
1. BEŞERİ TIBBİ ÜRÜNÜN ADI
OFNOL FRESH %0.1 + %0.15 steril oftalmik çözelti
2. KALİTATİF VE KANTİTATİF BİLEŞİMİ
Etkin madde:
Olopatadin hidroklorür
(1 mg Olopatadin’e eşdeğer) 1.11 mg/ml
Sodyum hiyalüronat 1.50 mg/ml
Yardımcı maddeler
Benzalkonyum klorür %50 0.10 mg/ml
Yardımcı maddeler için 6.1’e bakınız.
3. FARMASÖTİK FORM
Göz damlası, çözelti
Renksiz, visköz çözelti
4. KLİNİK ÖZELLİKLER
4.1 Terapötik endikasyonlar
Mevsimsel alerjik konjunktivitin belirti ve bulgularının tedavisinde, özellikle alerji birlikteliği
ile kuru göz sendromu veya bulguları mevcutsa kullanılır.
4.2 Pozoloji ve uygulama şekli
Pozoloji/uygulama sıklığı ve süresi :
Doz günde iki kez (8 saatte bir) hasta göz veya gözlerin konjunktival kesesine bir damla
OFNOL FRESH damlatılmasıdır. İçeriğinde yer alan hyalüronik asit nedeni ile tedavi bir ayı
geçmemelidir.
Tedaviye alınan yanıta bağlı olarak OFNOL FRESH ile tedavinin süresi hekim tarafından
belirlenmelidir.
1Uygulama şekli:
Damlalık ucunun ve çözeltinin kirlenmesini önlemek için göz kapaklarına, gözün etrafına veya
diğer yüzeylere şişenin damlalık ucu ile dokunulmamalıdır. Kullanılmadığı zamanlarda, şişe
sıkıca kapatılır.
Diğer topikal oküler ürünlerle birlikte tedavi durumunda, birbirini takip eden uygulamalar
arasında 5 ile 10 dakika ara verilmelidir.
Özel popülasyonlara ilişkin ek bilgiler:
Böbrek/Karaciğer yetmezliği: Olopatadin ve hyalüronik asit kombinasyonu içeren göz
damlası formu (OFNOL FRESH) böbrek ve karaciğer yetmezliği olan hastalarda
çalışılmamıştır. Ancak böbrek ve karaciğer yetmezliği olanlarda (bkz. bölüm 5.2) herhangi bir
doz ayarlaması gerekliliği beklenmemektedir.
Pediyatrik popülasyon: OFNOL FRESH pediyatrik hastalarda (üç yaş ve daha büyük olanlar),
erişkinlerle aynı dozajda kullanılabilir. Ancak OFNOL FRESH gerçekten ihtiyaç olması
halinde ve sıkı tıbbi kontrol altında kullanılmalıdır.
Geriyatrik popülasyon: Yaşlı hastalarda doz ayarlaması yapılmasına gerek yoktur.
4.3 Kontrendikasyonlar
OFNOL FRESH Göz Damlası, içindeki maddelerden herhangi birine karşı aşırı duyarlılığı
olanlarda kullanılmamalıdır. Benzalkonyum klorür varlığına bağlı olarak yumuşak kontakt
lensler ile birlikte kullanımı kontrendikedir.
4.4 Özel kullanım uyarıları ve önlemleri
SADECE TOPİKAL UYGULAMA İÇİNDİR. ENJEKSİYON VEYA ORAL OLARAK
KULLANILMAZ.
OFNOL FRESH içeriğinde yer alan Olopatadin, antialerjik/antihistaminik bir ajandır ve topikal
uygulandığında, sistemik olarak emilebilir. Eğer ciddi reaksiyonlar veya aşırı duyarlılık
oluşursa, bu tedavinin uygulamasına devam edilmez.
Genellikle oftalmik ürünlerde koruyucu madde olarak kullanılan benzalkonyum klorürün
punktat keratopati ve/veya toksik ülseratif keratopatiye yol açabileceği bildirilmiştir. OFNOL
FRESH benzalkonyum klorür içermesinden dolayı, kuru göz hastalarında ya da korneanın
tehlikeye atılabileceği durumlarda sık ve düzenli olarak yakın gözlem gerekmektedir.
Deterjan veya dezenfektan etki gösteren diğer göz çözeltileriyle birlikte aynı zamanda
kullanımından kaçınılmalıdır.
Kontakt Lensler:
OFNOL FRESH damlatma sonrası kontakt lenslerin takılmasından önce 10 – 15 dakika
beklenmesi uygundur.
24.5 Diğer tıbbi ürünler ile etkileşimler ve diğer etkileşim şekilleri
OFNOL FRESH ile ilgili klinik çalışmalar yapılmamıştır. Herhangi bir etkileşim çalışması
yapılmamıştır.
In vitro çalışmalar, olopatadinin sitokrom P-450 izozimleri 1A2, 2C8, 2C9, 2C19, 2D6, 2E1 ve
3A4 ile bağıntılı metabolik reaksiyonları inhibe etmediğini göstermiştir. Bu sonuçlar,
olopatadinin diğer eşzamanlı tedavide uygulanan etkin maddelerle metabolik etkileşime
girmesinin neden ihtimal dahilinde olmadığını göstermektedir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik Popülasyon
Pediyatrik popülasyonlara ilişkin herhangi bir etkileşim çalışması tespit edilmemiştir.
4.6 Gebelik ve laktasyon
Genel tavsiye
Gebelik kategorisi: C.
Çocuk doğurma potansiyeli bulunan kadınlar / Doğum kontrolü (Kontrasepsiyon)
OFNOL FRESH’in gebe kadınlarda kullanımına ilişkin yeterli veri mevcut değildir. Çocuk
doğurma potansiyeli olan kadınlar tedavi süresince etkili doğum kontrolü uygulamak
zorundadır.
Gebelik dönemi
OFNOL FRESH içeriğinde yer alan etken maddeler için gebe hastalardan elde edilen klinik
veriler mevcut değildir.
Hayvanlar üzerinde yapılan çalışmalar, gebelik ve/veya embriyonel/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz. Kısım
5.3). İnsanlara yönelik potansiyel risk bilinmemektedir.
OFNOL FRESH gerekli olmadıkça gebelik döneminde kullanılmamalıdır. Gebelik sırasında
sadece potansiyel yarar, potansiyel fötal riskten fazlaysa kullanılmalıdır.
Gebe hastalara bu ürün reçetelenirken dikkat edilmelidir.
Laktasyon dönemi
OFNOL FRESH, emziren annelere tavsiye edilmez.
İçeriğinde yer alan Olopatadin, oral yolla uygulamayı takiben emziren sıçanların sütünde tespit
edilmiştir. Hayvan çalışmalarında, insanlarda oküler kullanım için tavsiye edilen maksimum
seviyenin üzerindeki miktarlarda olopatadini sistemik dozlarda alan dişi köpekleri emen
yavruların gelişiminde azalma görülmüştür. İnsanlarda topikal oküler uygulamanın anne sütüne
geçebilecek düzeyde sistemik absorpsiyona yol açıp açmayacağı bilinmemektedir.
Olopatadinin insan sütüyle atılıp atılmadığı bilinmemektedir. Olopatadinin süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
OFNOL FRESH tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve OFNOL
FRESH tedavisinin emziren anne açısından faydası dikkate alınmalıdır.
3Üreme yeteneği / Fertilite
İçeriğinde yer alan Olopatadinin ve hyalüronik asitin üreme yeteneği üzerine bilinen bir etkisi
yoktur.
4.7 Araç ve makine kullanımı üzerindeki etkiler
Diğer göz damlalarında da olduğu gibi, geçici görme bulanıklığı veya diğer görsel rahatsızlıklar
araç ya da makine kullanımını etkileyebilir. Uygulamadan sonra görmede bulanıklık meydana
gelmesi durumunda, araç veya makine kullanılmadan önce bulanıklık geçinceye kadar
beklenmelidir.
4.8 İstenmeyen etkiler
OFNOL FRESH ile yapılmış istenmeyen etkileri gösteren yeterli çalışma yoktur. Ancak etken
maddelerin her biri için bakıldığında istenmeyen etkiler şu şekilde özetlenebilir;
1680’den fazla hastanın dahil olduğu klinik çalışmalarda, Olopatadin % 0.1 Oftalmik
Solüsyonu monoterapi ya da loratadin 10 mg’a ek tedavi olarak 4 aya dek her günde 4 kez 1
damla olarak uygulanmıştır.
Hastaların yaklaşık %4.5’inde Olopatadin kullanımı ile ilişkilendirilebilecek istenmeyen
etkinin oluşabilmesi beklenmiş, ancak bu hastaların sadece %1.6’sı istenmeyen yan etkiler
nedeni ile klinik çalışmaya devam etmemiştir. Klinik çalışmalarda rapor edilmiş ilintili hiçbir
ciddi oftalmik veya sistemik istenmeyen etki yoktur. Tedaviyle ilgili en sık rapor edilen
istenmeyen etki %0.7 sıklık oranı ile göz ağrısıdır.
Aşağıdaki istenmeyen etkiler uygulama ile ilintili olarak değerlendirilmişler ve aşağıdaki kurala
göre sınıflandırılmışlardır: çok yaygın ( ≥ 1/10); yaygın ≥1/100 ila <1/10); yaygın olmayan (≥
1/1,000 ila < 1/100); seyrek (≥ 1/10,000 ila < 1/1,000), çok seyrek (< 1/10,000); bilinmiyor
(eldeki verilerden hareketle tahmin edilemiyor). Her bir sıklık grubunda istenmeyen etkiler
azalan ciddiyet sırasına göre bulunmaktadır.
Olopatadin
İnfeksiyonlar ve infestasyonlar
Yaygın olmayan: Rinit
Bağışıklık sistemi hastalıkları
Bilinmiyor: Aşırı hassasiyet, yüzde şişme
Sinir sistemi hastalıkları
Yaygın: baş ağrısı, tat alma bozukluğu
Yaygın olmayan: baş dönmesi, duyarlılık azalması
Bilinmiyor: uyuklama hali
Göz hastalıkları
Yaygın: gözde ağrı, göz iritasyonu, kuru göz, gözde anormal hassasiyet
Yaygın olmayan: korneada aşınma, korneada epitel kusur, korneada epitel bozukluk, noktasal
keratit, keratit, kornea lekesi, göz akıntısı, fotofobi, bulanık görme, görüş netliğinde azalma,
göz kapağı spazmı, gözde rahatsızlık, gözde kaşınma, konjunktival kesecikler, konjunktival
bozukluk, gözde yabancı cisim hissi, gözyaşı artışı, göz kapağında kaşıntı, göz kapağında
kızarıklık, göz kapağında ödem, göz kapağı bozukluğu, konjunktival kanlanma, oküler
kanlanma.
4Bilinmiyor: korneal ödem, gözde ödem, göz şişmesi, konjunktivit, midriyazis, görme
bozuklukları, göz kapağı kenarında çapaklanma
Solunum, göğüs bozuklukları ve mediastinal hastalıkları
Yaygın: Burun kuruluğu
Bilinmiyor: nefes darlığı (dispne), sinüzit
Gastrointestinal sistem hastalıkları
Bilinmiyor: Bulantı, kusma
Deri ve deri altı doku hastalıkları
Yaygın olmayan: Temas dermatiti, deride sıcaklık duygusu, kuru deri
Bilinmiyor: dermatit, deride kızarıklık
Genel bozukluklar ve uygulama bölgesine ilişkin hastalıkları
Yaygın: Halsizlik
Bilinmiyor: Keyifsizlik
Belirgin kornea hasarı olan hastaların bazılarında fosfat içeren göz damlalarının kullanımına
bağlı olarak, çok seyrek sıklıkta korneal kalsifikasyon vakaları bildirilmiştir.
Hiyalüronik asit
Göz hastalıkları
Yaygın : Göz kapağı veya konjonktiva inflamasyonu, kaşıntı, yanma, kızarıklık, lakrimasyonda
artış veya yüzeyel keratit gibi alerjik reaksiyonlar.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
İnsanlarda, kazayla ya da kasıtlı olarak alınan doz aşımı ile ilgili veri mevcut değildir. İçerikte
yer alan Olopatadin, hayvanlarda düşük bir akut toksisiteye sahiptir. Olopatadin % 0.1 Steril
Oftalmik Solüsyonu’nun bir şişesinin içeriğinin kazara içilmesi durumunda en yüksek sistemik
maruziyet 5 mg olopatadindir. Bu maruziyet, %100 absorpsiyonu varsayarak 10 kg bir çocukta
0.5 mg/kg final doz ile sonuçlanır.
Köpeklerde, QTc aralığının uzaması sadece, klinik kullanımla çok az ilinti gösteren en yüksek
insan maruziyetinin üzerinde yeterli kabul edilen maruziyetlerde gözlenmiştir. 2.5 gün boyunca
günde iki kez 5 mg oral doz uygulanan 102 genç ve yaşlı erkek ve kadın sağlıklı deneklerde
plasebo ile karşılaştırıldığında QTc aralığında anlamlı bir uzama görülmedi. Bu çalışmada
görülen kararlı hal olopatadinin plazma konsantrasyonlarının aralığı (35–127 ng/ml) kardiyak
repolarizasyonu üzerindeki etkilerine göre topikal olopatadin için güvenilirlik sınırının en az 70
katını gösterir.
Hiyalüronik asit oftalmik solüsyon ile ise rapor edilmiş bir doz aşımı vakası yoktur.
5Tedavi:
Doz aşımı durumunda hastanın uygun gözlem ve takibi gerekmektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Diğer oftalmolojikler.
ATC Kodu : SO1XA
Olopatadin, birden fazla farklı yoldan etki gösteren, güçlü, seçici bir antialerjik/
antihistaminiktir. Bir histamin antagonistidir (insanlarda alerjik tepkilerin ana medyatörü) ve
histaminin insan konjunktival epitel hücreleri yardımıyla inflamatuvar sitokin üretimine sebep
olmasını engeller. In vitro çalışmalardan elde edilen veriler, pro-inflamatuvar arabulucuların
salınımını engellemek için insan konjunktival mast hücreleri üzerinde hareket edebileceğini
önermektedir. Açık nasolakrimal kanalları olan hastalarda, Olopatadinin topikal oküler
uygulaması, çoğunlukla mevsimsel alerjik konjunktivitin nasal belirti ve semptomlarını
azaltmak amacıyla önerilmiştir. Gözbebeği çapında anlamlı bir değişiklik oluşturmamaktadır.
Hiyaluronik asit, yüksek molekül ağırlığı ile karakterize saf, doğal bir polisakkarittir ve
bakteriyel fermentasyonla elde edilir. Polimerin psödoplastisitesi, yüksek viskozitesi ve yüksek
su bağlama kapasitesi lakrimal filmin stabilize olmasına ve oküler yüzeyin nemlenmesine yol
açar.
5.2 Farmakokinetik özellikler
Genel özellikler
Olopatadin;
Emilim
Olopatadin, diğer topikal olarak uygulanan tıbbi ürünlerde olduğu gibi, sistemik olarak
emilmektedir. Ancak, tayin limitinin (<0.5 ng/ml) altındaki değerlerden 1.3 ng/ml değerine dek
olan aralıktaki plazma konsantrasyonlarında topikal olarak uygulanan olopatadinin sistemik
absorpsiyonu en düşük seviyededir. Bu konsantrasyonlar, aşağıdaki iyi tolere edilmiş oral
dozlardan 50 ile 200 kat daha düşüktür.
Dağılım
Sağlıklı erişkinlere kıyasla, ciddi böbrek yetmezliği olan kişilerde (ortalama kreatinin klerensi
13.0 ml/dak), böbrek fonksiyon bozukluğu, olopatadinin farmakokinetiğini doruk plazma
konsantrasyonunu 2.3 kat artıracak şekilde değiştirmektedir. Hemodiyaliz (üriner çıkışı
olmayan) olan hastalarda 10 mg oral dozu takiben, plazma olopatadin konsantrasyonlarının
hemodiyaliz gününde hemodiyaliz olmayan güne göre daha düşük olması, olopatadinin
hemodiyaliz ile ortadan kaldırılabildiğini göstermektedir.
Gençler (ortalama 21 yaş) ve yaşlılar (ortalama 74 yaş) üzerinde olopatadinin 10 mg oral
dozunun farmakokinetiğini karşılaştıran çalışmalar, plazma konsantrasyonları (EAA), protein
6bağlanması veya değişmeyen ana ilacın ve metabolitlerin idrarla atılımında anlamlı farklılıklar
göstermez.
Olopatadinin oral alımından sonra böbrek yetmezliği çalışması, ciddi böbrek yetmezliği
hastaları üzerinde yapılmıştır. Sonuçlar, bu popülasyonda Olopatadin ile oldukça yüksek
plazma konsantrasyonlarının beklenebileceğini göstermektedir. Olopatadinin topikal oküler
alınmasını takiben, plazma konsantrasyonları iyi tolere edilmiş oral dozlardan sonra 50-200
kat daha düşük olduğundan, doz ayarlamasının yaşlılarda veya böbrek yetmezliği çeken
popülasyonda gerekli olması beklenmez. Doz ayarlamasının, karaciğer yetmezliğinde gerekli
olması beklenmez.
Biyotransformasyon
Dozun yaklaşık %60-70’i etkin madde olarak idrarda tespit edilmiştir. İdrarda düşük
konsantrasyonlarda iki metaboliti, mono-desmetil ve N-oksit metabolitleri saptanabilmektedir.
Eliminasyon
Oral farmakokinetik çalışmalara göre, plazmada olopatadinin yarılanma ömrü yaklaşık 8 ila 12
saattir ve eliminasyonu başlıca böbrek yoluyla olmaktadır. Olopatadin idrarda esas olarak
değişmeden atılır. Akciğer metabolizması, eliminasyonun minör bir yoludur.
Hiyalüronik asit;
Genel özellikler:
Uygulamadan sonra intraokuler absorpsiyon olmaz. Ön kamaraya enjekte edilirse, polimer göz
sıvısı sirkulasyonu yoluyla hızlıca elimine edilir. 0.2 ml işaretli hiyaluronik asidin tavşan ön
kamerasına enjeksiyonunda yarılanma ömrü 10.5 saat olarak bulunmuştur. 24 saat sonra platoya
ulaşıldığında, hiyaluronik asit ve metabolitleri kanda saptanabilecektir. İntravenöz
uygulandığında, yaklaşık 5 dakika yarılanma ömrüyle hiyaluronik asid, hızla kandan uzaklaşır.
Hiyaluronik asidin büyük bölümü, karaciğerde metabolize olur. Bu polisakkarit burada başka
metabolik sureçlerde yer alacak alt ünitelere metabolize olur. Hiyaluronik asidin küçük bölümü
(% 22) idrarla atılırken, büyük bölümü solunum sırasında (%70) CO gibi atılır .
2
Emilim:
Konjonktival keseye verildikten sonra intraoküler emilimi olmaz.
Dağılım:
Ön kamaraya enjekte edilirse polimer göz sıvısı sirkülasyonu yoluyla hızlıca elimine edilir.
Biyotransformasyon:
Hiyaluronik asit karaciğerde metabolize edilir.
Eliminasyon:
Hiyalüronik asidin küçük bölümü (% 22) idrarla atılırken, büyük bölümü solunum sırasında
(%70) CO gibi atılır.
2
75.3 Klinik öncesi güvenlilik verileri
Olopatadin:
Güvenlik, farmakoloji, tekrarlanan doz toksisitesi, genotoksisite, karsinojenik potansiyel ve
üreme üzerine toksisite ile ilgili konvansiyonel çalışmalar esas alındığında non-klinik veriler
insanlar için özel bir tehlike göstermemiştir.
Hayvanlar üzerindeki çalışmalarda, insan oküler kullanımı için önerilen maksimum seviyenin
üzerindeki olopatadinin sistemik dozlarını alan anne köpeklerin emzirdiği köpek yavrularında
büyüme geriliği gözlenmiştir. Olopatadin, oral verilmeyi takiben emziren farelerin sütünde
tespit edilmiştir.
Hiyalüronik asit:
Okuler tolerabiliteyi kontrol etmek ve buna bağlı sistemik toksik etkileri göstermek için yapılan
çalışmalarda, 28 günlük hiyaluronik asit içerikli göz damlalarının tekrarlanan
uygulamalarından sonra, uygulama yapılan hayvanların gözlerinde önemli okuler irritasyon
veya histolojik değişiklik belirtileri göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Benzalkonyum klorür %50
Disodyum hidrojen fosfat dodekahidrat
Sodyum dihidrojen fosfat monohidrat
Sodyum klorür
Sodyum hidroksit veya Hidroklorik asit
Enjeksiyonluk su
6.2 Geçimsizlikler
Sodyum hiyaluronat, kuaterner amonyum tuzları mevcudiyetinde çökebilir. Bu bileşikleri
içeren çözeltilerle birlikte kullanmaktan kaçınınız.
6.3 Raf ömrü
24 ay
Şişenin ilk açılmasından sonra: 28 gün
6.4 Saklamaya yönelik özel tedbirler
25°C’nin altındaki oda sıcaklığında ve çocukların ulaşamayacakları yerlerde ve ambalajında
saklayınız.
6.5 Ambalajın niteliği ve içeriği
Karton kutu içinde kullanma talimatı ile birlikte 5 ml düşük yoğunlukta polietilen şişe içerisinde
bulunur.
86.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler yada atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mahallesi Eski Büyükdere Cad. No:4 34467
Maslak / Sarıyer / İSTANBUL
Tel: 0212 366 84 00
Faks: 0212 276 20 20
8. RUHSAT NUMARASI
2017/500
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 06.07.2017
Ruhsat yenileme tarihi:
10. KÜB’ÜN YENİLENME TARİHİ
9