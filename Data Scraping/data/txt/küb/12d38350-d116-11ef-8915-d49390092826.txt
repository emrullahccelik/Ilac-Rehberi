KISA ÜRÜN BİLGİSİ
1. BEŞERİ TIBBİ ÜRÜNÜN ADI
DORMOFOL %1 200 mg/20 mL I.V. infüzyonluk/enjeksiyonluk emülsiyon
Steril
2. KALİTATİF VE KANTİTATİF BİLEŞİM
Etkin madde:
Propofol……………………………………10 mg/mL
Yardımcı madde(ler):
Rafine edilmiş soya yağı..………………....50 mg
Gliserol…………………………………….25 mg
Sodyum oleat……………………………....0,3 mg
Sodyum hidroksit…………………………..y.m
Yardımcı maddeler için 6.1’e bakınız.
3. FARMASÖTİK FORM
İnfüzyonluk/enjeksiyonluk emülsiyon
Beyaz, süt görünümünde su içinde yağ emülsiyonudur.
4. KLİNİK ÖZELLİKLER
4.1. Terapötik endikasyonlar
DORMOFOL;
 Yetişkinlerde ve bir aylıktan büyük çocuklarda genel anestezinin indüksiyonu ve idamesi
 Yoğun bakım ünitelerinde ventilasyondaki 16 yaşından büyük hastaların sedasyonu
 Yetişkinlerde ve bir aylıktan büyük çocuklarda tek başına veya lokal veya rejyonal
anestezi ile kombine olarak diagnostik ve cerrahi prosedürlerde sedasyon için kısa etkili
bir intravenöz genel anesteziktir.
4.2. Pozoloji ve uygulama şekli
Pozoloji/uygulama sıklığı ve süresi:
DORMOFOL’ün yoğun bakım ünitelerinde sedasyon amacı ile uygulanması sırasında hedef
kontrollü infüzyon (TCI) sisteminin kullanılması önerilmez.
1DORMOFOL sadece anesteziyoloji ve/veya acil tıp uzmanları tarafından hastanelerde veya
uygun ekipmanlı günlük tedavi ünitelerinde uygulanmalıdır. Diagnostik veya cerrahi
prosedürlerde sedasyon esnasında DORMOFOL cerrahi veya diagnostik prosedürü uygulayan
kişi tarafından verilmemelidir. DORMOFOL; hastanın verdiği cevaba ve premedikasyon için
verilen ilaçlara göre her hasta için özel olarak belirlenmelidir. DORMOFOL’e ek olarak
genellikle analjezik ajanlar gerekir.
Dolaşım ve solunum fonksiyonları takip edilmelidir (ör. EKG, nabız oksimetresi ile) ve
hastanın solunumun devamlılığı için gerekli olan suni ventilasyon ve resüsitasyon cihazları
her zaman hazır bulundurulmalıdır.
Genel anestezinin indüksivonu:
Yetişkinler
Anestezi indüksiyonu için hastanın cevabı karşısında anestezinin başladığının klinik belirtileri
görülünceye kadar (her 10 saniyede bolus enjeksiyon veya infüzyon ile yaklaşık 4 mL [40
mg]) hastaya verilmelidir. 55 yaşın altındaki yetişkin hastaların çoğu için 1,5-2,5 mg/kg
DORMOFOL yeterlidir. Gereken toplam doz, daha düşük uygulama oranları ile azaltılabilir
(2-5 mL/dk [20–50 mg/dk]). Bu yaşın üstündeki hastalarda doz gereksinimi daha düşüktür.
ASA derecesi III ve IV olan hastalarda ilacın veriliş hızı düşük olmalıdır (her 10 saniyede bir
yaklaşık 2 mL [20 mg]).
Yaşlılar
Yaşlı hastalarda anestezi indüksiyonu için DORMOFOL’ün daha düşük dozda verilmesi
gerekebilir. Düşük doz verilirken hastanın fiziksel durumu ve yaşı dikkate alınmalıdır. Düşük
doz daha yavaş bir hızda verilmeli ve doz hastanın cevabına göre dikkatlice titre edilmelidir.
Pediyatrik popülasyon
DORMOFOL 1 aydan küçük çocuklarda anestezi indüksiyonu için önerilmemektedir.
1 aylıktan büyük çocuklarda kullanılırken anestezinin başladığı klinik belirtiler izlenerek
saptanmalı ve yavaş yavaş titre edilerek uygulanmalıdır. Bu doz, yaşa ve vücut ağırlığına göre
ayarlanmalıdır. 8 yaşından büyük çocuklarda anestezinin başlatılması için yaklaşık olarak 2,5
mg/kg v.a. DORMOFOL uygulaması gerekmektedir Daha küçük çocuklar için özellikle 1 ay
ile 3 yaş arasındaki çocuklarda doz gereksinimleri artabilir (2,5-4 mg/kg v.a.). ASA III ve IV
evresindeki hastalara daha düşük propofol dozları önerilmektedir (Bkz. Bölüm 4.4).
2Çocuklarda genel anestezinin başlatılmasında DORMOFOL uygulanmasında, TCI sisteminin
kullanılması önerilmez.
Genel anestezinin idamesi:
Yetişkinler
İstenen derinlikteki anestezinin devam edebilmesi için anestezi idamesi, DORMOFOL’ün
sürekli infüzyonu veya tekrarlanan bolus enjeksiyonu ile sağlanır. Anesteziden uyanma genel
olarak hızlıdır ve bu nedenle prosedürün sonuna kadar DORMOFOL uygulamasının
sürdürülmesi önemlidir.
 Sürekli infüzyon
Gerekli uygulama oranı hastalar arasında önemli ölçüde değişmektedir, sürekli infüzyon ile
anestezi idamesi için gereken dozlar genellikle 4-12 mg/kg vücut ağırlığı/saat arasındadır.
 Tekrarlanan bolus enjeksiyonları
Anestezi idamesi için uygulanan tekrarlanan bolus enjeksiyon doz artışı (25 mg’dan 50 mg’a=
2,5-5 ml) klinik gereksinime göre uygulanmalıdır.
Yaşlılar
DORMOFOL, anestezi idamesi için kullanıldığında, infüzyon oranı veya “hedef
konsantrasyon” da azaltılmalıdır. ASA III ve IV evresindeki hastalarda daha düşük doz
genellikle yeterli olmaktadır. Yaşlı hastalarda kardiyopulmoner depresyona yol açabileceği
için hızlı bolus uygulaması (tek ya da tekrarlayan) uygulanmamalıdır.
Pediyatrik popülasyon
1 aydan küçük çocuklarda DORMOFOL anestezi idamesi için önerilmemektedir. 1 aylıktan
büyük çocuklarda gerekli anestezi derinliğini sürdürmek için, anestezi, DORMOFOL
infüzyonu veya tekrarlanan bolus enjeksiyonu uygulanarak sağlanabilir.
Gerekli olan uygulama hastadan hastaya değişmekle birlikte 9-15 mg/kg/saat genellikle
anestezinin sağlanması için yeterlidir. Daha küçük çocuklarda, özellikle 1 aylık ile 3 yaş
arasındaki hastalarda doz gereksinimi artabilir.
ASA III ve IV olan hastalar için daha düşük dozlar tavsiye edilmektedir (Bkz. Bölüm 4.4).
3Yoğun bakım sedasyonu:
Yetişkinler
Yoğun bakımda solunum cihazına bağlı hastalarda sedasyon sağlanması amacıyla
kullanıldığında, propofolün sürekli infüzyon ile verilmesi önerilir. İnfüzyon hızı istenen
sedasyon derinliğine göre ayarlanmalıdır. Çoğu hastada 0,3-4 mg/kg/saat propofol dozu ile
yeterli sedasyon sağlanabilir (Bkz. Bölüm 4.4). Propofol 16 yaşındaki ve daha küçük
hastaların yoğun bakımdaki sedasyonu için endike değildir (Bkz. Bölüm 4.3).
Yoğun bakım ünitesinde propofolün hedef kontrollü infüzyon (TCI) sistemi üzerinden
uygulanması tavsiye edilmez.
Özellikle yağ fazlalığı riski olabilecek hastalarda DORMOFOL uygulanırken, kan lipid
düzeylerinin takip edilmesi tavsiye edilir. Takip esnasında yağın vücuttan atılmasının yetersiz
olduğu tespit edilirse, DORMOFOL uygulaması uygun bir şekilde düzenlenmelidir. Eğer
hasta aynı zamanda başka bir intravenöz lipid alıyorsa, DORMOFOL formülündeki infüze
edilen lipid miktarı hesaba alınarak, hastanın aldığı diğer lipidin miktarı azaltılmalıdır. 1 mL
DORMOFOL yaklaşık olarak 0,1 g yağ içermektedir. Sedasyon süresi 3 günden fazlaysa
lipidler tüm hastalarda izlenmelidir.
Yaşlılar
Sedasyon için DORMOFOL kullanıldığında infüzyon hızı veya hedef konsantrasyon oranı da
azaltılmalıdır. ASA derecesi III ve IV olan hastalar için daha düşük dozlar önerilmektedir.
Yaşlı hastalarda kardiyopulmoner depresyona yol açabileceği için hızlı bolus uygulaması (tek
ya da tekrarlayan) uygulanmamalıdır.
Pediyatrik popülasyon
DORMOFOL 16 yaşındaki ve daha küçük hastaların yoğun bakımdaki sedasyonu için
kontrendikedir.
Diagnostik ve cerrahi prosedürlerde sedasyon:
Yetişkinler
Cerrahi ve diagnostik prosedürlerde sedasyonu sağlamak için, dozlar ve uygulama hızları
bireyselleştirilmeli ve klinik cevaba göre titre edilmelidir. Birçok hasta sedasyonun başlaması
için 1-5 dakikada 0,5-1 mg/kg’a gereksinim duyar. Sedasyonun idamesi DORMOFOL
infüzyonunun istenilen sedasyon seviyesine titrasyonu ile sağlanabilir. Birçok hasta 1,5-4,5
4mg/kg/saat propofole gereksinim duyar. Eğer sedasyon derinliğinde hızlı bir artış istenirse,
infüzyona bolus enjeksiyonu ile 10-20 mg propofol takviyesi yapılabilir.
ASA derecesi III ve IV olan hastalarda daha düşük dozlarda DORMOFOL’e gereksinim
olabilir ve veriliş hızının düşürülmesi gerekebilir.
Yaşlılar
Sedasyon için DORMOFOL kullanıldığında, infüzyon oranı veya “hedef konsantrasyon” da
azaltılmalıdır. ASA derecesi III ve IV olan hastalarda daha düşük doza gereksinim olabilir.
Yaşlı hastalarda kardiyopulmoner depresyona yol açabileceği için hızlı bolus uygulaması (tek
ya da tekrarlayan) uygulanmamalıdır.
Pediyatrik popülasyon
DORMOFOL, 1 aydan küçük çocuklarda cerrahi ve diagnostik prosedürler için
önerilmemektedir.
Bir aylıktan daha büyük çocuklarda dozlar ve uygulama hızları gereken sedasyon derinliğine
ve klinik cevaba göre ayarlanmalıdır. Çoğu pediyatrik hasta sedasyonun başlaması için 1-2
mg/kg vücut ağırlığı propofole ihtiyaç duyar. Sedasyonun idamesi DORMOFOL
infüzyonunun istenilen sedasyon seviyesine titrasyonu ile sağlanabilir. Birçok hasta 1,5-9
mg/kg/saat propofole gereksinim duyar. Eğer sedasyon derinliğinde hızlı bir artış istenirse,
infüzyona bolus enjeksiyonu ile 1 mg/kg vücut ağırlığına kadar propofol takviyesi yapılabilir.
ASA derecesi III ve IV olan hastalarda daha düşük dozlar gerekebilir.
Uygulama şekli:
DORMOFOL’ün analjezik özellikleri yoktur ve bu nedenle DORMOFOL’e genellikle ek
analjezik ajanlar gereklidir.
DORMOFOL %5 glukoz infüzyonuyla sulandırılabilir. Maksimal seyreltme oranı 5’te 1’i
aşmamalı (seyreltilerek hazırlanmış emülsiyonun her bir mL’sinde 2 mg propofol) ve PVC
infüzyon torbası ya da cam infüzyon şişesinde hazırlanmalıdır. Seyreltme işlemi aseptik
koşullara uygun olarak kullanımdan hemen önce yapılmalı ve 6 saat içerisinde
kullanılmalıdır.
Seyreltilmiş DORMOFOL hazırlanırken, infüzyon şişesinden %5 glukoz çekilmeli ve bunun
yerine hacmen aynı miktarda DORMOFOL verilmelidir (Bkz. DORMOFOL’ün seyreltilmesi
ve diğer ilaçlarla birlikte uygulanması için verilen tablo).
5Seyreltme işlemi çeşitli infüzyon kontrol teknikleri kullanılarak uygulanabilir fakat setin tek
başına kullanılması seyreltilmiş DORMOFOL’ün büyük hacimlerde kontrolsüz
infüzyonundan kaynaklanabilecek riski engellemez. Bu nedenle de infüzyon hattında bir
büret, bir damla sayıcı ya da volumetrik bir pompa mevcut olmalıdır. Büretteki en yüksek
DORMOFOL miktarının kararlaştırılması sırasında kontrolsüz infüzyon riski mutlaka hesaba
alınmalıdır. DORMOFOL anestezi idamesi sağlamak için seyreltilmeden kullanıldığında,
infüzyon hızını kontrol edebilmek amacıyla şırınga pompaları ya da volumetrik infüzyon
pompaları gibi cihazların kullanılması önerilmektedir.
Ancak DORMOFOL, bir Y-seti ile enjeksiyon bölgesine yakın bir noktadan aşağıdaki
infüzyonlar ile birlikte uygulanabilir:
 %5’lik glukoz çözeltisi
 %0,9’luk sodyum klorür çözeltisi
 %0,18’lik sodyum klorürlü %4’lük glukoz çözeltisi
Genel anestezinin indüksiyonu ve idamesi
55 yaşın altındaki erişkin hastalarda genellikle 4-8 mikrogram/ml aralığındaki hedef propofol
konsantrasyonları ile indüklenebilir. Premedikasyonlu hastalarda 4 mikrogram/ml’lik bir
başlangıç dozu önerilmektedir ve premedikasyon görülmeyen hastalarda 6 mikrogram/ml’lik
bir başlangıç dozu önerilmektedir. Bu hedeflerde indüksiyon zamanı genellikle 60-120
saniyedir. Daha yüksek hedefler anestezinin daha hızlı indüksiyonuna izin verecektir, ancak
daha belirgin hemodinamik ve solunum depresyonu ile ilişkili olabilir.
Yoğun bakım ünitesinde kullanılan bütün sedatif ve terapötik ajanlar, propofol dahil, optimal
oksijen temini ve hemodinamik parametreleri sürdürmek için, titre edilmelidir.
55 yaşından yaşlı hastalarda ve ASA derecesi III ve IV olan hastalarda daha düşük dozlarda
DORMOFOL’e gereksinim olabilir. Hedef konsantrasyon daha sonra kademeli bir anestezi
indüksiyonu elde etmek için 1 dakikalık aralıklarla 0,5-1 mikrogram/ml’lik adımlarla
artırılabilir.
Genellikle DORMOFOL’e analjezik ilaçların ilavesi gerekli olacaktır ve anestezi idamesi için
hedef konsantrasyonların azaltılabileceği doz, uygulanan eş zamanlı analjezi miktarından
etkilenecektir. 3-6 mikrogram/ml aralığındaki hedef propofol konsantrasyonları genellikle
tatmin edici bir anestezi sağlar.
Uyanma üzerindeki propofol konsantrasyonu genellikle 1-2 mikrogram/ml civarındadır ve
idame sırasında verilen analjezi miktarından etkilenecektir.
6DORMOFOL’ün diğer ilaçlar veya infüzyon sıvıları ile seyreltilmesi ve birlikte uygulanması
Birlikte
Katkı maddesi veya
uygulama Hazırlama Önlemler
seyreltici madde
yöntemi
1 hacim propofol %1, 4
hacme kadar %5 glukoz
intravenöz infüzyon ile ya
PVC infüzyon torbaları ya da
Uygulamadan
cam infüzyon şişeleri içinde
hemen önce
karıştırılır. PVC torbaları
%5 glukoz aseptik olarak
içinde dilüe edildiğinde
intravenöz infüzyon hazırlayınız. Bu
torbanın dolu olması ve
karışım 6 saate
dilüsyonun bir miktar
kadar stabildir.
infüzyon sıvısı alınıp yerine
eşit hacimde DORMOFOL
eklenmesi şeklinde
Ön karıştırma hazırlanması önerilmektedir.
işlemi Karışımı aseptik
olarak
Lidokain hidroklorür 20 hacim propofolü en fazla 1 uygulamanın
enjeksiyonu hacim %0,5’lik veya %1’lik hemen öncesinde
(koruyucu içermeyen lidokain hidroklorür karıştırınız.
%0,5 ya da %1) enjeksiyonu ile karıştırın. Yalnızca
indüksiyon için
kullanılmalıdır.
Karışım aseptik
Alfentanil Propofolü alfentanil olarak
enjeksiyonu (500 enjeksiyon ile 20:1 ile 50:1 hazırlanmalı ve 6
mikrogram/ml) h/h oranlarında karıştırın. saat içinde
kullanılmalıdır.
Y setini
%5 glukoz enjeksiyon
Y setinden birlikte uygulayın
intravenöz infüzyon bölgesine yakın
yerleştirin.
Y setini
Y setinden
%0,9 sodyum klorür enjeksiyon
birlikte Y setinden birlikte uygulayın
intravenöz infüzyon bölgesine yakın
uygulama
yerleştirin
%4’lük dekstroz ile Y setini
%0,18’lik sodyum enjeksiyon
Y setinden birlikte uygulayın
klorür intravenöz bölgesine yakın
infüzyon yerleştirin
7Özel popülasyonlara ilişkin ek bilgiler:
Böbrek/Karaciğer yetmezliği:
DORMOFOL böbrek ve karaciğer yetmezliği olan hastalarda dikkatli kullanılmalıdır (Bkz.
Bölüm 4.4).
Pediyatrik popülasyon:
Yenidoğanlarda (1 aydan küçük çocuklarda) DORMOFOL tavsiye edilmez (Bkz. Bölüm 4.4).
Geriyatrik popülasyon:
Yaşlı hastalarda hastanın durumuna ve gerçekleştirilen anestezi tekniğine göre doz
düşürülebilir.
Diğer:
Hipovolemik veya genel durumları stabil olmayan ve ASA III ve IV düzeyindeki hastalarda
hastanın durumuna ve gerçekleştirilen anestezi tekniğine göre doz düşürülebilir.
4.3. Kontrendikasyonlar
DORMOFOL, propofol veya yardımcı maddelerden herhangi birine aşırı duyarlılığı olduğu
bilinen hastalarda kontrendikedir (Bkz. Bölüm 6.1).
DORMOFOL soya yağı içerir ve fıstık veya soyaya aşırı duyarlı olan hastalarda
kullanılmamalıdır.
DORMOFOL yoğun bakım ünitesinde 16 yaşında veya daha küçük çocuklarda sedasyon için
kullanılmamalıdır (Bkz. Bölüm 4.4).
4.4. Özel kullanım uyarıları ve önlemleri
Propofol anestezi eğitimi almış doktorlar tarafından (veya uygulanabilen yerlerde, yoğun
bakımdaki hastaların bakımı için eğitim almış doktorlar tarafından) uygulanmalıdır.
Hastalar sürekli izlenmeli ve hastanın hava yolunun açık tutulması, yapay ventilasyon, oksijen
sağlanması ve diğer resüsitasyon işlemleri için gerekli ekipman sürekli hazır
bulundurulmalıdır. Propofol cerrahi veya diagnostik prosedürü uygulayan kişi tarafından
verilmemelidir.
Özellikle sağlık çalışanları tarafından yapılan propofol suistimali rapor edilmiştir. Diğer genel
anesteziklerde olduğu gibi, hava yolu bakımı olmadan uygulanan propofol, ölümcül
respiratuvar komplikasyonlar ile sonuçlanabilir.
8Propofol cerrahi ve diagnostik prosedürlerde bilinç sedasyonu için uygulandığında, hastalar,
hipotansiyon, hava yolu obstrüksiyonu ve oksijen desaturasyonunun erken işaretleri
konusunda sürekli izlenmelidir.
Diğer sedatif ajanlarda olduğu gibi, propofol cerrahi prosedürler sırasında sedasyon için
kullanıldığında, istemsiz hasta hareketleri gelişebilir. Hareketsizliğin gerekli olduğu
prosedürler sırasında bu hareketler ameliyat edilen bölgeye zarar verebilir.
Propofol kullanımından sonra, hastanın tamamen uyandığından emin olmak için, hastanın
taburcu edilmesine kadar, uygun bir süre gereklidir. Propofolün kullanımı çok nadiren, artan
kas tonusu ile birlikte, postoperatif bilinçsizlik döneminin gelişmesi ile ilişkilendirilebilir.
Bundan önce uyanık bir dönem olabilir veya olmayabilir. Uyanma spontan olmasına rağmen,
bilinçsiz bir hastaya uygun bir bakım uygulanmalıdır.
12 saatten sonra propofole bağlı bir bozukluk genelde tespit edilememektedir. Hastalara
aşağıdakilerle ilgili bilgi verirken, propofolün etkileri, prosedürü, beraber uygulanan ilaçlar,
yaş ve hastanın durumu dikkate alınmalıdır:
 Hastanın uygulamanın yapıldığı yerden refakatçi eşliğinde ayrılmasının tavsiye edilmesi,
 Araba kullanmak gibi tehlikeli veya riskli işlere başlama zamanı,
 Sedatif etkili olabilen diğer ajanların kullanımı (ör. benzodiazepinler, opiatlar, alkol).
Epilepsili olmayan hastalarda bile birkaç gün ile birkaç saat arasında sürebilen gecikmiş
epileptiform atakları oluşabilir.
Özel hasta grupları
Kardiyak, dolaşım veya akciğer yetmezliği ve hipovolemi
Diğer intravenöz anestezik ajanlarda olduğu gibi, kalp, solunum, böbrek veya karaciğer
bozukluğu olan hastalarda veya hipovolemik ya da zayıf bünyeli hastalarda dikkatli
olunmalıdır.
Propofol klirensi kan akışına bağlı olduğundan dolayı, eş zamanlı verilen, kardiyak debiyi
düşürücü ilaçlar, aynı zamanda propofol klirensini de azaltır.
Kardiyak yetmezlik, dolaşım veya akciğer yetmezliği ve hipovolemi propofolün
uygulanmasından önce kompanse edilmelidir.
Propofol gelişmiş kalp yetmezliği veya başka ciddi miyokard hastalığı olanlarda, hastanın çok
dikkatli ve yoğun izlenmesi durumu haricinde uygulanmamalıdır.
9Ciddi anlamda fazla kilolu hastalarda daha yüksek bir dozun kardiyovasküler sistem
üzerindeki hemodinamik etki riski göz önüne alınmalıdır.
Propofolün vagolitik aktivitesi yoktur ve bradikardi (bazen şiddetli) ve ayrıca asistol raporları
ile bağdaştırılmıştır. Özellikle vagal etkinin baskın durduğu veya propofolün bradikardi yapıcı
diğer ajanlar ile birlikte kullanıldığı durumlarda, indüksiyon öncesinde veya anestezi idamesi
sırasında intravenöz bir antikolinerjik ajan uygulanması düşünülmelidir.
Diğer anestezik ve sedatif ajanlarda olduğu gibi, DORMOFOL’ün uygulanmasından önce ve
uygulandıktan sonra en az 8 saat boyunca hastalar alkol alınmaması konusunda
bilgilendirilmelidir.
Operatif prosedürler için bolus uygulanması sırasında, akut pulmoner yetmezliği veya
respiratuvar depresyonu olan hastalarda özellikle dikkatli olunmalıdır.
Örneğin alkol, genel anestezikler, narkotik analjezikler gibi santral sinir sistemi depresanların
eş zamanlı kullanılması bu ilaçların sedatif etkilerini kuvvetlendirir. DORMOFOL parenteral
uygulanan santral deprese edici ilaçlar ile kombine edilirse, şiddetli solunum ve
kardiyovasküler depresyon gelişebilir. DORMOFOL’ün analjezik ajanı takiben uygulanması
tavsiye edilir ve doz hastanın cevabına göre dikkatlice titre edilmelidir (Bkz. Bölüm 4.5).
Anestezi indüksiyonu sırasında, premedikasyon ajanlarının ve diğer ajanların dozuna ve
kullanımına bağlı olarak hipotansiyon ve geçici apne görülebilir. Anestezinin idamesi
sırasında bazen, hipotansiyon, intravenöz sıvıların uygulanmasını ve DORMOFOL’ün
uygulanma hızının azaltılmasını gerektirebilir.
Diğer anestetiklerde olduğu gibi, iyileşme sırasında cinsel disinhibisyon meydana gelebilir.
Klinik öncesi çalışmalarda nörotoksisite raporları olduğundan, küçük çocuklarda (<3 yaş) ve
hamile kadınlarda tekrarlanan veya uzun süreli (>3 saat) propofol kullanımına devam etmeden
önce önerilen prosedürün yararları ve riskleri göz önünde bulundurulmalıdır (Bkz. Bölüm
5.3).
Epilepsi
Propofol epileptik hastaya uygulandığında, konvülsiyon riski olabilir.
Epileptik hastalarda, gecikme süresi birkaç saat ile birkaç gün arasında değişebilen gecikmiş
10epileptiform atakları oluşabilir.
Epileptik hastaların anestezisinden önce, hastanın antiepileptik ilacını alıp almadığı kontrol
edilmelidir. Epileptikus durumunun tedavisinin etkililiğinin çeşitli çalışmalarla
kanıtlanmasına rağmen, propofolün epileptik hastalarda uygulanması, nöbet riskini artırabilir.
Elektrokonvülsif tedavi ile kullanılması tavsiye edilmemektedir.
Yağ metabolizması bozukluğu olan hastalar
Yağ metabolizması bozuklukları olan hastalarda ve lipid emülsiyonlarının dikkatli
kullanılmasının gerektiği durumlarda dikkatli olunmalıdır (Bkz. Bölüm 4.2).
Yüksek intrakraniyal basıncı olan hastalar
Yüksek intrakraniyal basınç ve düşük ortalama arter basıncı olan hastalara intraserebral
perfüzyon basıncının belirgin ölçüde düşme riski nedeniyle özel dikkat gösterilmelidir.
Pediyatrik popülasyon
Bu hasta popülasyonu tam olarak araştırılmadığı için, propofol kullanımı yenidoğan
bebeklerde tavsiye edilmemektedir. Farmakokinetik veriler, yenidoğanlardaki klirensin, çok
büyük bireysel farklılıklarla, oldukça azalmış olduğunu göstermektedir (Bkz. Bölüm 5.2).
Daha büyük çocuklar için tavsiye edilen dozların uygulanması ile şiddetli kardiyovasküler
depresyon ile sonuçlanan, rölatif doz aşımı oluşabilir.
DORMOFOL %1, 1 aydan küçük çocuklarda genel anestezi için önerilmez.
16 yaşında ve daha küçük çocuklardaki sedasyon için propofolün etkililiği ve güvenliliği
gösterilmediğinden bu hastalarda yoğun bakım sedasyonununda kullanılmamalıdır.
Yoğun bakım yönetimi ile ilgili tavsiyeler
Yoğun bakım sedasyonu için propofol emülsiyon infüzyonlarının kullanımı ölüm ile
sonuçlanabilecek metabolik bozuklukların ve organ sistem yetmezliklerinin konstellasyonu ile
ilişkilendirilmiştir. Aşağıdakilerin kombinasyonu ile ilgili raporlar elde edilmiştir: Metabolik
asidoz, rabdomiyoliz, hiperkalemi, hepatomegali, böbrek yetmezliği, hiperlipidemi, kardiyak
aritmi, Brugada tipi EKG (yükselmiş ST-segmenti ve coved (çadır tipi) T-dalgası) ve
genellikle inotropik destekleyici tedaviye cevap vermeyen hızlı ilerleyen kardiyak yetmezlik.
Bu olayların kombinasyonu propofol infüzyon sendromu olarak adlandırılmıştır. Bu olaylar
çoğunlukla ciddi kafa yaralanmaları olan hastalarda ve yoğun bakım ünitesinde sedasyon için
11yetişkinlere önerilen dozun verilmesiyle aşırı doz alan solunum yolu enfeksiyonuna sahip
çocuklarda görülmüştür.
Aşağıdakiler bu olayların gelişmesindeki en büyük risk faktörleri gibi gözükmektedir:
dokulara iletilen oksijenin azalması; ciddi nörolojik hasar ve/veya sepsis; aşağıdaki
farmakolojik ajanlardan bir veya birden fazlasının yüksek dozajları-vazokonstriktörler,
steroidler, inotroplar ve/veya propofol (genellikle 48 saatten fazla süre içinde doz oranlarının
saatte 4 mg/kg‘den daha büyük olduğu).
Reçete yazan kişiler yukarıdaki risk faktörleri ile gelişebilen bu olaylar konusunda hastalarına
karşı dikkatli olmalı ve yukarıdaki belirtilerin gelişmesi durumunda derhal propofol dozunun
durdurulmasını düşünmelidir. Yoğun bakım ünitesinde kullanılan tüm sedatif ve terapötik
ajanlar optimal oksijen iletimini ve hemodinamik parametreleri korumak için titre edilmelidir.
İntrakraniyel basıncın arttığı hastalara bu tedavi modifikasyonları süresince serebral
perfüzyon basıncını desteklemek için uygun tedavi verilmelidir.
Tedavi eden doktorlara, eğer mümkünse 4 mg/kg/saat dozajını aşmamaları hatırlatılmalıdır.
Yağ metabolizması bozukluğu olan hastalarda ve lipid emülsiyonlarının dikkatli kullanılması
gereken durumlarda tedbirli olunmalıdır.
Propofolün aşırı yağ yükleme riski altında olduğu düşünülen hastalara uygulanması
durumunda kan lipid düzeylerinin izlenmesi önerilmektedir. Takip esnasında yağın vücuttan
atılmasının yetersiz olduğu tespit edilirse, propofol uygulaması uygun bir şekilde
düzenlenmelidir. Eğer hasta aynı zamanda başka bir intravenöz lipid alıyorsa miktarı,
propofol formülündeki infüze edilen lipid miktarı hesaba alınarak, azaltılmalıdır. 1 ml
propofol yaklaşık 0,1 g yağ içermektedir.
İlave önlemler
Mitokondriyal hastalığı olan hastalar tedavi edilirken dikkatli olunmalıdır. Bu hastalar,
anestezi, cerrahi veya yoğun bakım altında olduğu durumlarda hastalığın alevlenmelerine
karşı duyarlı olabilirler. Bu hastalar için normotermi bakımı, karbonhidratların ve iyi
hidrasyonun sağlanması önerilmektedir. Mitokondriyal hastalık alevlenmesinin erken evreleri
ve ‘propofol infüzyon sendromu’ benzer olabilir.
DORMOFOL antimikrobiyal koruyucular içermemektedir ve mikroorganizma büyümesini
desteklemektedir.
12DORMOFOL’ün aspire edildiği durumlarda, steril bir şırıngaya aseptik olarak çekilmeli veya
ampul açıldıktan sonra sete verilmelidir. Uygulamanın gecikmeden başlaması gerekmektedir.
İnfüzyon süresi boyunca hem propofol hem de infüzyon ekipmanı için asepsis
sürdürülmelidir. Propofol hattına eklenen herhangi bir infüzyon sıvısı kanül kısmına yakın
uygulanmalıdır. DORMOFOL mikrobiyolojik filtre yoluyla uygulanmamalıdır.
DORMOFOL içeren her bir şırınga her hasta için tek kullanımlıktır. Diğer lipid emülsiyonları
için belirlenen kılavuzlara uygun olarak tek propofol infüzyon süresi 12 saati aşmamalıdır.
Uygulamadan sonra veya 12 saat sonunda hangisi daha önce ise, infüzyon seti ve propofol
haznesi atılmalı ve uygun bir şekilde yenilenmelidir.
Enjeksiyon yerinde ağrı
DORMOFOL ile anestezi indüksiyonu sırasında, enjeksiyon yerinde oluşan ağrıyı azaltmak
için propofol emülsiyonundan önce lidokain enjekte edilebilir (Bkz. Bölüm 4.2). Lidokain
kalıtsal akut porfirisi olan hastalarda kullanılmamalıdır.
Bu tıbbi ürün her 100 mL’sinde 1 mmol’den (23 mg) az sodyum ihtiva eder; yani esasında
sodyum içermediği kabul edilebilir.
4.5. Diğer tıbbi ürünler ile etkileşimler ve diğer etkileşim şekilleri
Propofolün spinal ve epidural anestezi ile bağlantılı şekilde kullanılması ve yaygın kullanılan
premedikasyon, nöromüsküler bloke edici ilaçlar, inhalasyon ajanları ve analjezik ajanlar ile
birlikte kullanılması durumunda hiçbir farmakolojik uyumsuzluk ile karşılaşılmamıştır. Genel
anestezinin bölgesel anestezi ile beraber yürütüldüğü durumlarda DORMOFOL’ün daha
düşük dozlarda kullanılması gerekli olabilir.
Rifampisin ile tedavi edilen hastalarda propofol ile anestezi indüksiyonunu takiben şiddetli
hipotansiyon bildirilmiştir.
Benzodiazepinler, parasempatolitik ajanlar, inhalasyon anestezikleri ile beraber kullanımı
sırasında anestezi süresinin uzaması ve solunum hızının azalması rapor edilmiştir.
Opioidlerle premedikasyondan sonra propofolün sedatif etkisinde yoğunlaşma ve uzama ile
uzun süreli ve artan frekanslı apne oluşabilir.
Premedikasyon ilaçları, inhalasyon ajanları, analjezik ajanlar gibi diğer MSS depresanlarının
birlikte uygulanması DORMOFOL’ün sedatif, anestezik ve kardiyorespiratuar deprese edici
etkilerini artırabilir (Bkz. Bölüm 4.4).
13Santral sinir sistemi depresanlarının (ör. alkol, genel anestezikler, narkotik analjezikler) eş
zamanlı kullanımı sedatif etkilerinde şiddetlenme ile sonuçlanır. Parenteral yolla uygulanan
merkezi depresan etkili ilaçlarla DORMOFOL kombine edildiğinde ciddi solunum
depresyonu ve kardiyovasküler depresyon meydana gelebilir.
Fentanil verildikten sonra, apne oranındaki artış ile DORMOFOL’ün kandaki düzeyi, geçici
olarak artabilir.
Valproat alan hastalarda daha düşük propofol dozlarına ihtiyaç duyulduğu gözlenmiştir. Eş
zamanlı kullanıldığında propofol dozunda azaltma düşünülebilir.
Siklosporin alan hastalarda DORMOFOL gibi lipid emülsiyonları uygulandığında
lökoensefalopati bildirilmiştir.
Suksametonyum veya neostigmin tedavisinden sonra bradikardi ve kardiyak arrest gelişebilir.
Özel popülasyonlara ilişkin ek bilgiler
Veri bulunmamaktadır.
Pediyatrik popülasyon
Veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadırlar.
Gebelik dönemi
Propofolün gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, üreme toksisitesinin bulunduğunu göstermiştir (Bkz.
Bölüm 5.3). İnsanlara yönelik potansiyel risk bilinmemektedir. DORMOFOL gerekli
olmadıkça gebelik döneminde kullanılmamalıdır.
Propofol plasentadan geçer ve neonatal depresyona neden olabilir. Ancak, propofol
indüklenmiş düşük sırasında kullanılabilir. Anestezi indüksiyonu için 2,5 mg/kg vücut ağırlığı
14ve idame için 6 mg/kg vücut ağırlığından daha yüksek dozlardan kaçınılmalıdır. Açıkça
gerekli olmadıkça obstetrik anestezi için kullanılmamalıdır.
Laktasyon dönemi
Emziren annelerde yapılan çalışmalar propofolün düşük miktarlarda anne sütüne geçtiğini
göstermiştir. Bu nedenle, propofol verilmesini takip eden 24 saat boyunca kadınlar
emzirmemelidir. Bu süre içerisinde oluşan süt atılmalıdır.
Üreme yeteneği/Fertilite
Bilinen bir etkisi yoktur.
4.7. Araç ve makine kullanımı üzerindeki etkiler
Propofolün, araç ve makine kullanma yeteneği üzerinde orta derecede etkisi vardır. Hastalar,
araç veya makine kullanımı gibi, yetenek gerektiren işlerin propofol kullanımından sonra belli
bir süre bozulabileceği konusunda uyarılmalıdır. 12 saatten sonra propofole bağlı bir
bozukluk genelde tespit edilememektedir (Bkz. Bölüm 4.4).
Hastalar eve yalnız gitmemeleri ve alkol tüketmemeleri konusunda uyarılmalıdır.
4.8. İstenmeyen etkiler
Anestezi veya sedasyonun başlatılması ve idamesi genelde minimum eksitasyon ile düzgün
şekilde sağlanır. En yaygın olarak bildirilen advers reaksiyonlar, hipotansiyon gibi bir
anestetik/sedatif ajanın farmakolojik olarak öngörülebilir olduğu yan etkileridir.
DORMOFOL alan hastalarda gözlenen advers olayların doğası, şiddeti ve sıklığı hastanın
durumuna ve uygulanan operatif ve terapötik prosedüre bağlı olabilir.
İstenmeyen etkiler, aşağıdaki sıklık derecesine göre belirtilmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek: Anjiyoödem, bronkospazm, eritem ve hipotansiyon içerebilen anafilaksi
Metabolizma ve beslenme hastalıkları
Bilinmiyor(9): Metabolik asidoz(5), hiperkalemi(5), hiperlipidemi(5)
15Psikiyatrik hastalıklar
Bilinmiyor(9): Öforik ruh hali, ilaç suistimali ve bağımlılığı(8)
Sinir sistemi hastalıkları
Yaygın: Uyanma aşamasında baş ağrısı
Seyrek: Anestezi indüksiyonu, idame ve uyanma sırasında konvülsiyonlar ve opistotonus
dahil epileptiform hareketler, baş dönmesi, titreme ve uyanma sırasında soğukluk hissi
Çok seyrek: Ameliyat sonrası bilinç kaybı
Bilinmiyor(9): İstemsiz hareketler
Kardiyak hastalıklar
Yaygın: Bradikardi(1) ve anesteziye başlangıç sırasında taşikardi
Çok seyrek: Pulmoner ödem
Bilinmiyor(9): Kardiyak aritmi(5), kardiyak yetmezlik(5) , (7)
Vasküler hastalıklar
Yaygın: Hipotansiyon(2)
Yaygın olmayan: Tromboz ve flebit
Solunum, göğüs bozuklukları ve mediastinal hastalıklar
Yaygın: Anestezi indüksiyonu esnasında geçici apne, öksürük, hıçkırık
Bilinmiyor(9): Solunum depresyonu (doza bağlı)
Gastrointestinal hastalıklar
Yaygın: Uyanma periyodu sırasında bulantı ve kusma
Çok seyrek: Pankreatit
Hepato-bilier hastalıklar
Bilinmiyor(9): Hepatomegali(5)
Kas-iskelet bozuklukları, bağ doku ve kemik hastalıkları
Bilinmiyor(9): Rabdomiyoliz (3),(5)
16Böbrek ve idrar yolu hastalıkları
Çok seyrek: Uzun süreli uygulamayı takiben idrar renginde değişiklik
Bilinmiyor(9): Renal yetmezlik(5)
Üreme sistemi ve meme hastalıkları
Çok seyrek: Seksüel disinhibisyon
Bilinmiyor: Priapizm
Genel ve uygulama bölgesine ilişkin hastalıklar
Çok yaygın: İndüksiyonda lokal ağrı(4)
Çok seyrek: Kazara ekstravasküler uygulamayı takiben doku nekrozu(10)
Bilinmiyor(9): Kazara ekstravasküler uygulamayı takiben lokal ağrı, şişme
Araştırmalar
Bilinmiyor(9): Brugada-tipi EKG(5), (6)
Yaralanma ve zehirlenme
Çok seyrek: Post-operatif ateş
(1)Şiddetli bradikardiler seyrektir. Asistole kadar ilerlemesi ile ilgili izole vakalar rapor
edilmiştir.
(2)Bazen hipotansiyon intravenöz sıvıların uygulanmasını ve propofolün uygulanma hızının
azaltılmasını gerektirebilir.
(3)Yoğun bakım ünitelerinde propofol sedasyon için 4 mg/kg/saatten fazla dozda verildiğinde,
çok seyrek rabdomiyoliz ile ilgili raporlar alınmıştır.
(4)Önkoldaki geniş damarları ve antekubital fossayı kullanarak azaltılabilir. DORMOFOL ile
lokal ağrı ayrıca eş zamanlı lidokain enjeksiyonu ile azaltılabilir.
(5)“Propofol infüzyon sendromu” olarak rapor edilen bu olayların kombinasyonu, sık sık bu
olayların gelişmesi için birçok risk faktörüne sahip, şiddetli bir şekilde hasta olanlarda
görülebilir (daha detaylı bilgi için bölüm 4.4’e bakınız).
(6)Brugada-tipi EKG – EKG’de yükselmiş ST-segmenti ve coved (çadır tipi) T-dalgası
(7)Yetişkinlerde hızlı ilerleyen kardiyak yetmezlik (bazı vakalarda ölüm ile sonuçlanan). Bu
vakalarda kardiyak yetmezlik genelde inotropik destekleyici tedaviye cevap vermemiştir.
(8)İlaç suistimali ve ilaç bağımlılığı, özellikle sağlık çalışanları tarafından
17(9)Mevcut klinik çalışma verilerinden tahmin edilemediği için bilinmemektedir.
(10)Doku canlılığının bozulmuş olduğu nekroz bildirilmiştir.
Distoni/diskinezi bildirilmiştir.
Lokal
Anestezinin başlangıcında ortaya çıkabilecek lokal ağrı, önkol ve antekubital büyük venlerin
kullanılmasıyla en aza indirilebilir. Tromboz ve flebit seyrektir. Kazara klinik ekstravazasyon
ve hayvan çalışmaları minimal doku reaksiyonu göstermiştir. Hayvanlarda intra-arteriyel
enjeksiyon lokal doku etkilerine yol açmamıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Kazara doz aşımının kardiyorespiratuar depresyona neden olması muhtemeldir. Solunum
depresyonu oksijenli yapay ventilasyon ile tedavi edilmelidir. Kardiyovasküler depresyonda
hastanın kafasını aşağı seviyeye indirerek hastanın yatay konumda tutulması gerekebilir ve
eğer kardiyovasküler depresyon şiddetli ise, plazma genişletici ve uyarıcı ajanların
kullanımını gerektirebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer genel anestezikler
ATC kodu: N01AX10
Etki mekanizması
Propofol (2, 6-diizopropilfenol) hızlı etki başlangıçlı, kısa etkili bir genel anestezi ajanıdır.
Enjeksiyon oranına bağlı olarak anestezi başlangıç süresi 30 saniyedir. Anesteziden uyanma
genellikle hızlıdır. Diğer tüm genel anestezikler gibi etki mekanizması iyi anlaşılamamıştır.
Bununla birlikte, propofolün sedatif/anestetik etkisini ligand kapılı GABA reseptörleri yolu
A
18ile nörotransmitter GABA’nın inhibitör fonksiyonunun pozitif modülasyonu ile gösterdiği
düşünülmektedir.
Farmakodinamik özellikleri
Genel olarak anestezinin indüksiyonu ve idamesi için propofol uygulandığında ortalama
arteriyel kan basıncında düşüş ve kalp atış hızında küçük değişiklikler gözlenmiştir. Bununla
birlikte, idame sırasında hemodinamik parametreler görece olarak stabil kalmaktadır ve
beklenmeyen hemodinamik değişim insidansı düşüktür.
Her ne kadar propofol uygulanmasını takiben ventilatuar baskılanma görülebilirse de etkiler
kalitatif olarak diğer intravenöz anestetik ajanlarınkine benzerdir ve klinik pratikte rahat bir
şekilde yönetilebilir.
Propofol serebral kan akışını, intrakraniyal basıncı ve serebral metabolizmayı azaltır.
İntrakraniyal basınçtaki düşüş, başlangıçta intrakraniyal basıncı artmış hastalarda daha
yüksektir.
Klinik etkililik ve güvenlilik
Anesteziden uyanma genellikle hızlıdır ve zihin açıktır, baş ağrısı ve post-operatif mide
bulantısı ve kusma insidansı düşüktür.
Genel olarak propofol ile anestezinin arkasından, inhale edilen ajanlarla anestezinin
arkasından olduğundan daha az post-operatif mide bulantısı ve kusma görülür. Bu durumun
propofolün azalmış emetik potansiyeli ile ilişkili olabileceğine ilişkin kanıt bulunmaktadır.
Propofol, klinik olarak görülebilecek konsantrasyonlarda adrenokortikal hormonların
sentezini inhibe etmemektedir.
Pediyatrik popülasyon
Çocuklarda propofole dayalı anestezinin süresine ilişkin sınırlı çalışmalar, 4 saate kadar
güvenlilik ve etkililiğin değişmediğini belirtmektedir. Literatürde yer alan kanıtlar, çocuklarda
propofolün güvenlilik ve etkililikte değişim olmadan uzayan prosedürlerde kullanıldığına
ilişkin kanıtlar sunmaktadır.
195.2. Farmakokinetik özellikler
Genel özellikler
Emilim:
Propofol anestezinin idamesini sağlamak için kullanıldığında, kan konsantrasyonları
asemptomatik olarak verilen uygulama hızı için kararlı durum değerine ulaşır.
Dağılım:
Propofol iyi bir şekilde dağılım gösterir ve vücuttan hızlı bir şekilde temizlenir (toplam vücut
klirensi 1,5-2 litre/dakikadır).
Biyotransformasyon:
Başlıca karaciğerde metabolize olur.
Eliminasyon:
Bir bolus dozunu veya infüzyonun sonlandırılmasını takiben propofol konsantrasyonlarındaki
düşüş, propofolün zayıf perfüze dokudan yeniden dağılımını temsil eden, çok hızlı dağılım
(yarılanma ömrü 2-4 dakika), hızlı eliminasyon (yarılanma ömrü 30-60 dakika) ve daha yavaş
bir son faz ile üç bölmeli açık bir modelle tanımlanabilir.
Klirens, esas olarak kan akışına bağımlı olduğundan karaciğerde metabolik prosesler
propofolün inaktif konjugatları ile buna karşılık gelen ve idrarla atılan kinol oluşturmak üzere
gerçekleşir.
İntravenöz tek 3 mg/kg dozundan sonra propofol klirensi/kg vücut ağırlığı yaş ile aşağıdaki
gibi artmıştır: Medyan klirens <1 aylık (n=25) (20 mL/kg/dk) neonatlarda, daha büyük
çocuklara kıyasla (n=36, yaş aralığı 4 ay-7 yaş) belirgin olarak daha düşüktür. Ayrıca
neonatlarda bireyler arası değişkenlik belirgindir (3,7-78 mL/kg/dk aralığında). Büyük bir
değişkenlik gösteren bu sınırlı çalışma verileri sebebiyle bu yaş grubu için doz önerisi
verilememektedir.
Daha büyük çocuklarda tek 3 mg/kg bolusdan sonra medyan propofol klirensi yetişkinlerdeki
23,6 mL/dk/kg’a (n=6) karşılık 37,5 mL/dk/kg (4-24 ay) (n=8), 38,7 mL/dk/kg (11-43 ay)
(n=6), 48 mL/dk/kg (1-3 yaş) (n=12), 28,2 mL/dk/kg (4-7 yaş) (n=10)’dır.
Doğrusallık/doğrusal olmayan durum:
Propofolün önerilen infüzyon hızı aralığı boyunca farmakokinetiği lineerdir.
205.3. Klinik öncesi güvenlilik verileri
Hayvanlarda (primatlar dahil) hafif ila orta derecede anestezi ile sonuçlanan dozlarla yapılan
çalışmalar, hızlı beyin gelişmesi veya sinaptogenez döneminde anestezik ajanların
kullanımının, gelişmekte olan beyinde uzamış bilişsel eksikliklerle ilişkili olabilen hücre
kaybına yol açtığını göstermektedir.
Türler arasındaki karşılaştırmalara dayanarak bu değişikliklere karşı hassasiyet penceresinin,
yaşamın ilk birkaç ayında üçüncü trimesterdeki maruziyetlerle ilişkili olduğuna
inanılmaktadır, ancak insanlarda yaklaşık 3 yaşına kadar uzanabilir. Neonatal primatlarda
anestezi için hafif bir ameliyat noktası oluşturan 3 saatlik anestetik rejimine maruziyetin
nöronal hücre kaybı ile ilişkilendirilmediği ancak 5 saat ve daha uzun tedavi rejimlerinin
nöronal hücre kaybını artırdığı gözlenmiştir. Bu preklinik bulguların klinik anlamlılığı
bilinmemektedir ve preklinik verilerin önerdiği şekilde sağlık personelleri prosedür ihtiyacı
olan 3 yaşından küçük çocuklarda ve hamile kadınlarda uygun anestezinin faydalarını
potansiyel risk ile dengelemelilerdir.
Propofol yaygın klinik deneyimin bulunduğu bir ilaçtır. Reçete yazanların ihtiyacı olan
bilgiler Kısa Ürün Bilgisinin farklı yerlerinde sağlanmaktadır.
6. FARMASÖTİK ÖZELLİKLER
6.1. Yardımcı maddelerin listesi
Rafine edilmiş soya yağı
Orta zincirli trigliserid
Yumurta lesitini
Gliserol
Sodyum oleat
Sodyum hidroksit
Enjeksiyonluk su
6.2. Geçimsizlikler
Bu tıbbi ürün bölüm 6.6’da bahsedilenler haricinde başka ürünlerle karıştırılmamalıdır.
Nöromüsküler bloke edici ajanlar atrakuryum ve mivakuryum, DORMOFOL iyice
temizlenmeden aynı İ.V. kanaldan verilmemelidir.
6.3. Raf ömrü
24 ay
216.4. Saklamaya yönelik özel tedbirler
25˚C altındaki oda sıcaklığında saklayınız. Dondurmayınız.
DORMOFOL ambalajı açıldıktan hemen sonra kullanılmalıdır.
Ürünü çalkaladıktan sonra iki ayrı faz görülürse, DORMOFOL’ü kullanmayınız.
6.5. Ambalajın niteliği ve içeriği
20 mL kapasiteli Tip I, renksiz, cam ampuller, 5 adet ampul içeren kutularda mevcuttur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürün ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
Ampuller kullanımdan önce çalkalanmalıdır.
Tek kullanımlıktır. Kullanılmayan kısım atılmalıdır (Bkz. Bölüm 4.2).
Ürün çalkalandıktan sonra iki faz görülürse tıbbi ürün kullanılmamalıdır.
Yalnız hasar görmemiş ambalajlardaki homojen ürünler kullanılmalıdır.
Kullanmadan önce, lastik tıpayı alkolle veya alkole batırılmış pamuk çubukla temizleyiniz.
Kullanıldıktan sonra temas edilen kaplar atılmalıdır.
DORMOFOL sadece aşağıdaki ürünler ile karıştırılmalıdır:
50 mg/mL (% 5 a/h) glukoz çözeltisi, 9 mg/ mL (% 0,9 a/h) sodyum klorür çözeltisi veya 1,8
mg/mL (% 0,18) sodyum klorür ve 40 mg/ mL (% 4 a/h) glukoz çözeltisi ve koruyucu
içermeyen 10 mg/mL (%1)’lik lidokain enjeksiyonu (Bkz. Bölüm 4.2. “Pozoloji ve uygulama
şekli" “Seyreltilmiş DORMOFOL infüzyonu”).
DORMOFOL’ün 50 mg/ mL (% 5 a/h) glukoz çözeltisi veya 9 mg/ mL (% 0,9 a/h) sodyum
klorür çözeltisi veya 1,8 mg/ mL (% 0,18 a/h) sodyum klorür ve 40 mg/ mL (% 4 a/h) glukoz
çözeltisi ile beraber uygulanması Y-konnektörü üzerinden enjeksiyon bölgesine yakın bir
yerden mümkündür.
7. RUHSAT SAHİBİ
VEM İLAÇ San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
228. RUHSAT NUMARASI
2018/701
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.12.2018
Ruhsat yenileme tarihi:
10. KÜB’ÜN YENİLENME TARİHİ
23