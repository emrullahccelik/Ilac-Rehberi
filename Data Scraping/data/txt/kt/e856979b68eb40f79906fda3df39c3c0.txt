           
           1/7   KULLANMA TALİMATI  
 
BRELAX  1,5 mg+66 ,5 mg/5 mL şurup  
Ağızdan  yutarak alınır . 
 
• Etkin  maddeler:   
5 mL’lik her ölçekte 1,23 mg terbutaline eşdeğer 1,5 mg terb utalin sülfat ve 66 ,5 mg guaifenesin 
bulunur. 
 
• Yardımcı maddeler:    
Sodyum benzoat , gliserol, s orbitol (E420), sitrik asit monohidrat, disodyum EDTA, sodyum 
sakkarin dihidrat, mentol, ahududu aroması, etanol, saf su 
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kul lanma Talimatında:  
 1. BRELAX nedir ve ne için kullanılır?  
2. BRELAX’ ı kullanmadan önce dikkat edilmesi gerekenler  
3. BRELAX nasıl kullanılır?  
4. Olası yan etkiler nelerdir? 
5. BRELAX’ ın saklanması  
 Başlıkları yer almaktadır.  
 1. BRELAX nedir  ve ne için kullanılır?  
 
• BRELAX , terbutalin  ve guaifenesin  ilaçlarını içeren  ve ağız yoluyla  kullanılan  bir 
çözeltidir.   Çözelti  yutulmalıdır.  
• 100 mL’lik şurup içeren  amber renkli  cam şişede,  5 mL’lik kaşığı  ile birlikte  sunulur.            
           2/7   Renksiz, berrak  şurup görünümünde  ve ahududu kokuludur . 
 
• BRELAX solunum  yolunu genişleterek  nefes  almayı  kolaylaştırır.  
 
BRELAX astımlı hastalarda veya diğer  benzer  durumlarda  nefes  daralması  gibi belirtileri  
rahatlatmak  için kullanılır.  BRELAX ayrıca  solunum  yolundaki  balgamı  yumuşatarak  
öksürüğü rahatlatır.  
 BRELAX , öngörülen solunum sorunlarının idame  tedavisinde kullanılır.  
 BRELAX , astım  veya diğer  solunum  hastalıklarının  idame  tedavisinde  tek başına  
kullanılmamalıdır.  
 BRELAX ’ı her gün kullanıyorsanız  doktorunuz  size aynı zamanda,  akciğerlerinizdeki  şişliğin  
ve inflamasyonun azaltılmasına  yardımcı  olan “inhale  kortikosteroid”  gibi başka  bir ilaç tipi 
de reçete etmiş  olmalıdır.  
 
Ancak  BRELAX , başlamış  olan bir akut  astım  atağında rahatlama sağlamaz. 
 
2. BRELAX kullanmadan önce dikkat edilmesi  gerekenler  
 BRELAX ’ı aşağıdaki durumlarda  KULLANMAYINIZ  
• Terb utalin,  guaifenesin  veya BRELAX  içeriğindeki  maddelerden herhangi  birine  karşı  
alerjiniz  olması durumunda kullanılmamalıdır.  
• 6 yaş altında  kullanılmamalıdır.  
• Hamile  iseniz  veya hamile kalmayı  planlıyorsanız  kullanmayınız.  
 BRELAX ’ı aşağıdaki  durumlarda  DİKKATLİ KULLANINIZ  
• Şeker (diyabet) hastası olmanız durumunda (BRELAX ’a başladıktan sonra kan şekerinizi 
daha sık ölçmeniz gerekebilir.)  
• Kalp rahatsızlığı hikayeniz, kalp ritminizde düzensizlik veya anjinanız  (kalbi besleyen 
damarların daralması/tıkanması ile ortaya çıkan göğüs ağrısı) olması durumunda  
• Tiroid  bezinizin aşırı aktif olması halinde  
• Doktorunuzu reçetesiz olarak kullandığınız ilaçlar  da dahil olmak üzere kullandığınız bütün 
ilaçlar hakkında bilgilendirmelisiniz.  
• Terb utaline, gua ifenesine ve içeriğinde bulunan diğer maddelerin herhangi birine veya b aşka 
herhangi bir ilaca beklenmedik bir reaksiyon gösterdiyseniz doktorunuzu bu konuda 
bilgilendiriniz.  
 BRELAX  yalnızca mevcut  durumunuz için reçete edilmiştir.  Doktorunuz  tarafından  tavsiye  
edilmedikçe başka  hastalıklarınız  için kullanmayınız.  
 İlacınızı  asla başka birine  vermeyiniz.  
 Bu uyarılar  geçmişteki  herhangi  bir dönemde  dahi olsa sizin  için geçerliyse lütfen             
           3/7   doktorunuza  danışınız.  
 
Hamilelik  
İlacı kullanmadan önce doktorunuza veya  eczacınıza danışınız.  
 
BRELAX ile tedaviye  başlamadan  önce,  doktorunuzu hamile  olduğunuz  veya hamile  
kalmayı  planladığınız  konusunda  bilgilendiriniz.  Hamileyseniz  veya hamile  kalmayı  
planlıyorsanız  BRELAX ’ı kullanmayınız. BRELAX kullandığınız  dönemde  hamile  kalırsanız,  
BRELAX kullanmayı  hemen  bırakınız  ve mümkün olduğunca  çabuk  doktorunuzla temasa 
geçiniz.  
 
BRELAX  anne  ve bebekte  kalp ve akciğer  problemlerine  yol açabilir.  Bu nedenle  gebelik  
döneminde kullanılmamalıdır.  
 
BRELAX  kullanımı süresince uygun  bir kontraseptif  yöntem  (gebelikten  korunma  yöntemi)  
kullanılmalıdır.  
 
Tedaviniz  sırasında hamile  olduğunuzu fark  ederseniz  hemen  doktorunuza danışınız.  
 Emzirme  
İlacı kullanmadan önce doktorunuza veya  eczacınıza danışınız.  
 BRELAX ile tedaviye başlamadan  önce,  doktorunuza  emzirmekte  olduğunuzu  söyleyiniz.  
Emzirme  durumunda, ilaç kullanımı  konusunda  her zaman  çok dikkatli  olmalısınız.  
Terbutalin sülfat/guaifenesin şurup, emzirmekte  olan kadınlar  tarafından  kullanıldığında  
annede  herhangi  bir zararlı  etki göstermemiştir.  Fakat  BRELAX ’ın içeriğindeki  etkin  maddeler 
süte geçtikleri için emzirme  süresince doktor tavsiyesi  olmadıkça  kullanılmamalıdır.  
 Araç ve  makine  kullanımı  
BRELAX ’ın araç ve  makine kullanımını  etkilemesi beklenmez.  
 BRELAX ’ın içeriğinde  bulunan  bazı yardımcı  maddeler  hakkında  önemli  bilgiler  
BRELAX sorbitol  içermektedir.  Eğer daha  önceden  doktorunuz  tarafından  bazı şekerlere  karşı  
tahammülsüzlüğünüz  olduğu  söylenmişse  bu tıbbi ürünü almadan  önce  doktorunuzla  temasa  
geçiniz.  
 Bu tıbbi ürün az  miktarda (her  5 mL’lik dozda  100 mg’dan  daha  az) etanol  (alkol) içerir.  
 Diğer ilaçlar  ile birlikte  kullanımı  
Reçetesiz  aldıklarınız  ve bitkisel içerikliler de dahil  olmak  üzere,  kullandığınız  tüm ilaçlar  
hakkında  her zaman  doktorunuzu bilgilendirmelisiniz.  
 Beta blokör  olarak  isimlendirilen  ilaçlar  (yüksek  tansiyon, kalp için kullanılan bazı ilaçlar  
(atenolol,  propranolol  gibi)  ve bazı göz damlaları)  BRELAX ile eş zamanlı  olarak  
kullanıldığında, BRELAX ’ın etkisini azaltabilir  veya bloke  edebilirler.  BRELAX ile eş            
           4/7   zamanlı  kullanılan  bazı belli ilaçların  (Steroidler  (prednizolon), ksantin  (teofilin  aminofilin),  
diüretikler  olarak  adlandırılan  idrar  söktürücüler  (furasemid) gibi) kan seviyesindeki  tuz 
dengesine  de etkileri olabilir  (düşük  potasyum  seviyeleri).  Genellikle  bu önemsizdir, ancak  
bazı durumlarda  kalp ritmi üzerinde  etkisi olabilir. 
 
Cerrahi  bir işlem  öncesi  genel  anestezi  almadan  önce doktorunuzu BRELAX 
aldığınızdan  haberdar  edin.  Genel  anestezikler  düzensiz  kalp  atışlarına  neden olabilir. 
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda  
kullandınız  ise lütfen  doktorunuza veya  eczacınıza  bunlar hakkın da bilgi veriniz.  
 3. BRELAX nasıl kullanılır?  
 Uygun  kullanım  ve doz/uygulama sıklığı için talimatlar:  
Doz kişiye  özeldir.  Doktorunuzun talimatlarına  dikkatlice  uyunuz. Bunlar,  bu talimatta  
bulunan bilgilerden  farklı  olabilir.  
 Düzenli  BRELAX dozunuz  sizi aynı düzeyde  rahatlatmamaya  başlarsa,  mümkün olduğunca  
çabuk  doktorunuzla  temasa  geçiniz.  Astım  kontrolü için ek ilaca ihtiyaç  duyabilirsiniz.  
 Dozu,  doktorunuza  danışmadan  arttırmayınız.   
 Uygulama yolu  ve metodu: 
Ağızdan alınır.  
 Değişik  yaş grupları:  
Yetişkinler  ve 12 yaş ve üzeri  çocuklar:  
24 saat içinde 3 kez 3 - 4,5 mg (10 - 15 mL). 
 Çocuklarda kullanımı (6 yaş ve 12 yaş arası):  
Çocuklarda  doz, vücut ağırlığına  bağlıdır.  Doktor  reçetesine uyunuz.  
 BRELAX 6 yaş altında  kullanılmamalıdır.  
 
Eğer  BRELAX’ ın etkisinin  çok güçlü veya zayıf  olduğuna dair bir izleniminiz  var ise 
doktorunuz  veya  eczacınız ile  konuşunuz.  
 
Kullanmanız  gerekenden  daha  fazla BRELAX kullandıysanız  
BRELAX ’tan kullanmanız  gerekenden  fazlasını kullanmışsanız, bir doktor  veya eczacı  ile 
konuşunuz.  Sadece doktorunuzun size reçete ettiği  kadar  mL şurup kullanınız. Daha  fazlasını  kullanmak,  
yan etki riskini arttıracaktır.  
 Doz aşımı  sonrasında  en sık görülen belirti ve  işaretler aşağıdaki  gibidir:             
           5/7   *Mide bulantısı  
*Baş  ağrısı  
*Hızlı veya düzensiz  kalp  atışı  
*Soluk alıp vermede güçlük  
*Kas  krampları  
*Sinirlilik, huzursuzluk,  titreme  
*Baş  dönmesi  veya  olağan dışı sersemlik  hissi  
 
Guaifenesin  içeren  BRELAX ’tan kullanmanız  gerekenden  fazla kullanmanız  durumunda  
böbrek taşı  gelişebilir.  
 Bu belirtilerden  herhangi biri olursa  doktorunuza  başvurunuz. 
 Eğer BRELAX dozunu almayı  unutursanız  
Unutulan dozları dengelemek için çift  doz almayınız. 
 Eğer bir doz almayı  unutmuşsanız, dozu almayı  unuttuğunuzu hatırlar  hatırlamaz  alınız.  Ancak  
eğer bu, bir sonraki doz  zamanına çok  yakınsa, bir sonraki  doza  kadar bekleyiniz.  
 4. Olası yan etkiler nelerdir?  
 Tüm  ilaçlar  gibi BRELAX içeriğinde  bulunan maddelere duyarlı  olan kişilerde  yan etkiler  
olabilir.  
 Aşağıdakilerden  biri olursa BRELAX’ ı kullanmayı  durdurunuz  ve DERHAL  
doktorunuza  bildiriniz  veya size en  yakın  hastanenin acil  bölümüne başvurunuz  
Aşırı  duyarlılık  reaksiyonları  (döküntü,  kaşıntı,  yüzde, dilde , boğazda  şişme,  nefes  almada 
güçlük)  
 Aşağıdakilerden  herhangi  birini  fark ederseniz,  doktorunuza  söyleyiniz:  
Yan etkiler  genellikle  hafiftir  ve bir veya iki haftalık  tedavi  sonrası  kendiliğinden  geçer.  
Ancak,  aşağıdaki  yan etkilerden  biri sizi rahatsız  ederse veya geçmezse doktorunuza  
söyleyiniz:  
 
Çok yaygın  (10 kişide 1’den fazlasını etkiler)  
• Titreme  
• Baş ağrısı  
 
Yaygın (10 kişide  1’den  azını etkiler)  
• Hızlı kalp atımı  
• Kalp  çarpıntısı  (palpitasyon)  
• Kas krampları  
• Kanda düşük potasyum düzeyleri , kas güçsüzlüğü, susama veya karıncalanmaya neden 
olabilir.  
            
           6/7   Yaygınlığı bilinmiyor  (bu yan etkiler bazen  bildirilmiştir  ancak  sıklığı tam olarak  
bilinmemektedir)  
• Düzensiz  kalp  atışları  
• Mide bulantısı  (hasta  hissetme)  
• Kusma  
• Ağız  ve boğaz  tahrişi  
• Mide -bağırsak  sisteminde rahatsızlık  
• Sersemlik  hissi  
• Gerginlik,  huzursuzluk veya  uyku  bozukluğu  
• Döküntü ve  kaşıntı gibi  alerjik  reaksiyonlar  
• Şiddetli alerjik  reaksiyon dahil  aşırı  duyarlılık  
• Göğüs  ağrısı  (anjina  gibi kalp  sorunları  nedeniyle)  
 
BRELAX kullanırken bu belirtilerden  birini yaşarsanız  doktorunuza  söyleyiniz  ancak  size 
söylemedikçe ilacı  kullanmayı  bırakmayınız.  
 BRELAX kullanırken başka  herhangi  bir olağan  dışı etki fark ederseniz de doktorunuzla  
iletişime geçmeniz  gerekmektedir. 
 Eğer  bu kullanma talimatında  bahsi  geçmeyen  herhangi  bir yan etki ile karşılaşırsanız  
doktorunuzu veya  eczacınızı  bilgilendiriniz.  
 
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklaya rak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış  olacaksınız.  
 5. BRELAX ’ın saklanması  
 BRELAX ’ı çocukların  göremeyeceği,  erişemeyeceği  yerlerde ve ambalajında saklayınız.  
 25°C’nin altındaki  oda sıcaklığında sakla yınız . 
 Son kullanma  tarihi  ile uyumlu olarak  kullanınız.   
 BRELAX ’ı şişe etiketinde  ve dış ambalajında belirtilen  son kullanma  tarihinden  sonra  
kullanmayınız.  
 Eğer üründe ve/veya ambalajında bozukluklar fark ederseniz BRELAX ’ı kullanmayınız.  
            
           7/7   Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat sahibi:  
BİLİM İLAÇ SAN. ve TİC. A.Ş.  
Kaptanpaşa Mah. Zincirlikuyu Cad. No:184  
34440 Beyoğlu- İSTANBUL  
Tel: +90 (212) 365 15 00  
Faks: +90 (212) 276 29 19  
Üretim yeri:  
BİLİM İLAÇ SAN. ve TİC. A.Ş.  
GOSB 1900 Sokak No: 1904 
41480 Gebze -KOCAELİ  
 
Bu kullanma talimat ı 06.03.2019 t arihinde onaylanmıştır.  
 