KISA ÜRÜN BİLGİSİ
1. BEŞERİ TIBBİ ÜRÜNÜN ADI
CLAVOMED 125 mg / 31,25 mg pediyatrik oral süspansiyon hazırlamak için kuru toz
2. KALİTATİF VE KANTİTATİF BİLEŞİM
Etkin madde:
Her 5 ml’de 125 mg amoksisiline eşdeğer 143.473 mg amoksisilin trihidrat ve 31.25 mg
klavulanik asite eşdeğer 74.469 mg seyreltik potasyum klavulanat içerir.
Yardımcı madde(ler):
Her 5 ml’de;
Sakarin sodyum 2,750
Sodyum sitrat 4,167
Sodyum benzoat 1,042
Mannitol 306,633
Yardımcı maddeler için 6.1.’e bakınız.
3. FARMASÖTİK FORM
Oral süspansiyon için toz içeren şişe.
Sulandırıldığında meyvemsi kokuya sahip homojen krem renkli süspansiyon oluşturan
beyaz ya da hemen hemen beyaz, meyvemsi kokuya sahip tatlı toz veya granül toz.
4. KLİNİK ÖZELLİKLER
4.1. Terapötik endikasyonlar
CLAVOMED, yetişkinlerde ve çocuklarda aşağıdaki enfeksiyonların tedavisinde
endikedir (Bkz. Bölüm 4.2., 4.4. ve 5.1.):
 Akut bakteriyel sinüzit (teşhis edilmiş)
 Akut otitis media
 Kronik bronşitin (teşhis edilmiş) akut alevlenmeleri
 Toplumdan kazanılmış pnömoni
 Sistit
 Pyelonefrit
 Deri ve yumuşak doku enfeksiyonları örneğin; selülit, hayvan ısırmaları,
yayılan selülit ile birlikte şiddetli dental abseler
 Kemik ve eklem enfeksiyonları örneğin; osteomiyelit.
1/19Antibakteriyel ajanların uygun kullanımı konusunda resmi kılavuzlara önem
verilmelidir.
4.2. Pozoloji ve uygulama şekli
Pozoloji/ uygulama sıklığı ve süresi:
Dozlar, tek bileşen olarak belirtilme haricinde amoksisilin/klavulanik asit içeriği olarak
gösterilir.
Tek bir enfeksiyonu tedavi etmek için seçilen CLAVOMED dozu için aşağıdakiler
dikkate alınmalıdır:
 Beklenen patojenler ve antibakteriyel ajanlara duyarlılık dereceleri (Bkz.
Bölüm 4.4.)
 Enfeksiyonun şiddeti ve bölgesi
 Aşağıda gösterildiği gibi hastanın yaşı, ağırlığı ve renal fonksiyonu.
Gerektiğinde CLAVOMED’in (örneğin daha yüksek amoksisilin dozu sağlayan ve/veya
farklı oranlarda amoksisilin/klavulanik asit dozu sağlayan) alternatiflerinin kullanımı
düşünülmelidir (Bkz. Bölüm 4.4. ve 5.1.).
Ağırlığı 40 kg’ın üzerinde olan yetişkinler ve çocuklar için CLAVOMED’in bu
formülasyonu aşağıda tavsiye edildiği şekilde uygulandığında günlük toplam 1500 mg
amoksisilin/375 mg klavulanik asit dozunu sağlar. 40 kg’dan küçük çocuklar için
CLAVOMED’in bu formülasyonu aşağıda tavsiye edildiği şekilde uygulandığında
günlük maksimum 2400 mg amoksisilin/600 mg klavulanik asit dozunu sağlar. Daha
yüksek amoksisilin günlük dozu gerektiği zaman, günlük olarak yüksek klavulanik asit
dozunun gereksiz yere uygulanmasından kaçınmak için amoksisilin/klavulanik asit
kombinasyonununa ait başka bir preparatın seçilmesi tavsiye edilir (Bkz. Bölüm 4.4. ve
5.1.).
Tedavi süresi hasta yanıtına göre belirlenir. Bazı enfeksiyonlar (örneğin osteomiyelit)
daha uzun süre periyotlarında tedavi gerektirir. Tedavi, değerlendirme yapılmadan 14
günü aşmamalıdır (Bkz. Bölüm 4.4. uzun süreli tedavi ile ilgili).
2/19Yetişkinler ve 40 kg ve üzerindeki çocuklar:
Ağırlığı 40 kg’ın üzerinde olan pediyatrik hastalar veya yetişkinler üzerinde günde 3
kez uygulanan tek 500 mg/125 mg dozu.
40 kg’ın altındaki çocuklar:
Üçe bölünmüş dozlar halinde günde 20 mg/5 mg/kg ile 60 mg/15 mg/ kg.
Çocuklar CLAVOMED tabletleri ve süspansiyonları ile tedavi edilebilirler. Ayrıca
amoksisilin/klavulanik asit kombinasyonunun saşeleri ile de tedavi edilebilirler. 6 yaş
ve altı çocuklar tercihen CLAVOMED süspansiyonu ve amoksisilin/klavulanik asit
kombinasyonunun pediyatrik saşeleri ile tedavi edilebilirler.
2 yaşın altındaki çocuklarda günde 40 mg/10 mg/kg dozunun üzerindeki
amoksisilin/klavulanik asit kombinasyonunun 4:1 oranındaki formülasyonlarının dozları
üzerine klinik veri yoktur.
Uygulama şekli:
Oral kullanım içindir.
Gastrointestinal intolerans potansiyelini en aza indirmek için yemek başlangıcında
alınmalıdır. CLAVOMED 'in absorbsiyonu yemek başlangıcında alındığında optimum
seviyededir. Tedaviye parenteral olarak başlanıp oral olarak devam edilebilir.
Süspansiyonun hazırlanması:
Her bir şişesinde 10 g toz içeren CLAVOMED 125 mg / 31,25 mg pediyatrik oral
süspansiyonu hazırlamak için önce şişe üzerindeki işaret çizgisinin yarısına kadar
kaynatılmış, soğutulmuş içme suyu koyarak iyice çalkalanmalıdır. Homojen dağılım
için 5 dakika beklenmelidir. Daha sonra şişe üzerindeki işaret çizgisine kadar
kaynatılmış, soğutulmuş içme suyu ekleyerek tekrar çalkalanmalıdır.
Hekimin her uygulama için önerdiği miktarda ilaç, şişe ile birlikte bulunan 5 mL’lik
ölçü kaşığı kullanılarak hastaya verilir.
Özel popülasyonlara ilişkin ek bilgiler:
Böbrek/ Karaciğer yetmezliği:
Böbrek yetmezliği:
Doz ayarlamaları, amoksisilinin tavsiye edilen maksimum düzeyine bağlıdır.
3/19Kreatinin klerensi 30 ml/dk’dan yüksek olan hastalarda doz ayarlaması gerekme
Ağırlığı 40 kg’ın üzerinde olan pediyatrik hastalar veya yetişkinler
CrCl: 10-30 ml/dk Günde 2 kez 500 mg/125 mg
CrCl < 10 ml/dk Günde 1 kez 500 mg/125 mg
Hemodiyaliz Her 24 saatte 500 mg/125 mg, buna ek
olarak diyaliz sırasında 500 mg/125 mg,
diyaliz sonunda tekrar edilir (çünkü
amoksisilin ve klavulanik asidin serum
konsantrasyonları azalır)
40 kg’ın altındaki çocuklar
CrCl: 10-30 ml/dk Günde 2 kez 15 mg/3.75 mg/kg (günde 2
kez maksimum 500 mg/125 mg)
CrCl < 10 ml/dk Günlük tek doz olarak 15 mg/3.75 mg/kg
(maksimum 500 mg/125 mg)
Hemodiyaliz Günde 1 kez günlük olarak 15 mg/3.75
mg/kg
Hemodiyalizden önce 15 mg/3.75 mg/kg.
Dolaşımdaki ilaç seviyesini eski haline
getirmek için hemodiyalizin ardından 15
mg/3.75 mg/kg uygulanmalıdır.
Karaciğer yetmezliği:
Karaciğer hastalığı olan hastalarda dozlama dikkatli yapılmalıdır ve hepatik fonksiyon
düzenli aralıklarla gözlenmelidir (Bkz. Bölüm 4.3. ve 4.4.).
Pediyatrik popülasyon:
Böbrek fonksiyonu gelişmemiş olan bebeklerde CLAVOMED kullanımı tavsiye
edilmemektedir.
Geriyatrik popülasyon:
CLAVOMED’in geriyatrik hastalarda kullanımı tavsiye edilmez.
4/194.3. Kontrendikasyonlar
 Etken maddeye, penisilinlere veya yardımcı maddelerden herhangi birine karşı aşırı
duyarlılık durumu
 Geçmişinde başka bir beta-laktam ajanına (sefalosporin, karbapenem veya
monobaktam) karşı şiddetli ani aşırı duyarlılık reaksiyonu (anafilaksi) yaşayan
 Geçmişinde amoksisilin/klavulanik asit kombinasyonuna bağlı sarılık/karaciğer
bozukluğu hikayesi olan hastalarda kontrendikedir (Bkz. Bölüm 4.8.).
4.4. Özel kullanım uyarıları ve önlemleri
CLAVOMED ile tedaviye başlanmadan önce geçmişinde penisilin, sefalosporin veya
diğer beta-laktam ajanlarına karşı aşırı duyarlılık hikayesi varlığı dikkatlice
sorgulanmalıdır (Bkz. Bölüm 4.3. ve 4.8.).
Penisilin tedavisi alan hastalarda ciddi ve bazen öldürücü aşırı duyarlılık reaksiyonları
(anafilaktoid ve şiddetli kütanöz advers reaksiyonları içeren) bildirilmiştir. Bu
reaksiyonların geçmişinde penisiline karşı aşırı duyarlılık hikayesi olan bireylerde ve
atopik bireylerde görülmesi daha olasıdır. Alerjik reaksiyon meydana gelirse
CLAVOMED tedavisi durdurulmalıdır ve uygun alternatif bir tedavi başlatılmalıdır.
Enfeksiyonun amoksisiline duyarlı bir organizma tarafından ortaya çıktığının
kanıtlanması durumunda resmi kılavuzlara göre amoksisilin/klavulanik asit
kombinasyonundan amoksisiline geçilebilir.
CLAVOMED, patojenlerin klavulanik asit inhibisyonuna duyarlı olan beta
laktamazların aracılık etmediği beta-laktam ajanlara karşı duyarlılıklarını kaybetme
veya bu ajanlara karşı direnç kazanma riskinin fazla olması durumlarında uygun
değildir. Bu durumda ilaç, penisiline dirençli S. pneumoniae’ye karşı kullanılmamalıdır.
Renal fonksiyon bozukluğu olan hastalarda veya yüksek doz alan hastalarda
konvülsiyonlar meydana gelebilir (Bkz. Bölüm 4.8.).
Amoksisilin kullanımını takiben görülen kızamık benzeri döküntü enfeksiyöz
mononükleoz ile ilişkili olabileceğinden eğer enfeksiyöz mononükleoza ilişkin bir
şüphe var ise CLAVOMED tedavisinden kaçınılmalıdır.
Amoksisilin ile allopurinolün eşzamanlı uygulanması alerjik deri reaksiyonlarının
ortaya çıkma riskini arttırır.
5/19Uzun süreli kullanım zamanla duyarlı olmayan organizmaların aşırı çoğalmasına neden
olabilir.
Tedavinin başlangıcında püstül ile ilişkili ateşli jeneralize eritemin ortaya çıkması akut
jeneralize egzantemli püstülozun semptomu olabilir (Bkz. Bölüm 4.8.). Bu reaksiyon,
amoksisilin kullanımını durdurulmasını gerektirir ve bu durumda amoksisilin
uygulaması kontrendikedir.
Amoksisilin/klavulanik asit, karaciğer bozukluğu kanıtı olan hastalarda dikkatli
kullanılmalıdır (Bkz. Bölüm 4.2.).
Hepatik olaylar başlıca erkek ve yaşlı hastalarda bildirilir ve uzayan tedavi ile ilişkilidir.
Bu olaylar çocuklarda çok seyrek olarak meydana gelebilir. Bütün popülasyonlarda
belirti ve semptomlar genellikle tedavi sırasında veya tedaviden kısa bir süre sonra
meydana gelir fakat bazı durumlarda tedavi bırakıldıktan sonra birkaç haftaya kadar
belirgin olmayabilirler. Bunlar genellikle geri dönüşlüdür. Hepatik olaylar şiddetli
olabilir ve çok seyrek durumlarda ölümler bildirilmiştir. Bu olaylar hemen hemen her
zaman altta yatan şiddetli bir hastalığı olan veya hepatik etki potansiyeli olduğu bilinen
ilaçlarla eşzamanlı uygulamaları alan hastalarda meydana gelir (Bkz. Bölüm 4.8.).
Neredeyse bütün antibakteriyel ajanlarla antibiyotik ile ilişkili kolit bildirilir ve bu, hafif
dereceden yaşamı tehdit edici seviyeye kadar uzayabilir (Bkz. Bölüm 4.8.). Bu yüzden,
antibiyotik alımı sırasında veya sonrasında diyare ortaya çıkan hastalarda kolitin teşhis
edilmesi önemlidir. Antibiyotik ile ilişkili kolit meydana gelirse, amoksisilin/klavulanik
asit uygulaması hemen durdurulmalı, bir doktora danışılmalı ve uygun tedaviye
başlanmalıdır. Bu durumda anti-peristaltik ilaçlar kontrendikedir.
Uzayan tedavi sırasında renal, hepatik, hematopoietik fonksiyonlar dahil organ sistemi
fonksiyonlarının periyodik değerlendirmesi tavsiye edilir.
CLAVOMED ve oral antikoagülan kullanan bazı hastalarda seyrek olarak protrombin
zamanında uzama (INR değerinde yükselme) bildirilmiştir. Antikoagülanlar ile birlikte
reçete edildiğinde uygun şekilde izlenmesi gereklidir. İstenilen antikoagülasyon
düzeyini sürdürebilmek için oral antikoagülasyon dozunda ayarlama yapılması
gerekebilir (Bkz. Bölüm 4.5. ve 4.8.).
6/19Renal yetmezliği olan hastalarda doz, yetmezlik derecesine göre ayarlanmalıdır (Bkz.
Bölüm 4.2.).
İdrar çıkışının azaldığı hastalarda, özellikle parenteral tedavide seyrek olarak kristalüri
gözlenir. Yüksek doz amoksisilin uygulaması sırasında amoksisilinin kristalüri
olasılığını azaltmak için uygun miktarda sıvı alınması ve idrar miktarının düzenlenmesi
tavsiye edilebilir. Mesane kateteri olan hastalarda açıklık sürekli olarak kontrol
edilmelidir (Bkz. Bölüm 4.9.). Amoksisilin ile tedavi sırasında idrardaki glukoz
varlığını test etmek için her zaman enzimatik glukoz oksidaz metotları kullanılır, çünkü
enzimatik olmayan metotlarla yanlış pozitif sonuçlar meydana gelebilir.
CLAVOMED’deki klavulanik asidin varlığı IgG ve albüminin kırmızı hücre
membranları tarafından spesifik olmayan bağlanmasına, bu da yanlış pozitif Coombs
testine neden olur.
Aspergillus ile enfekte olmayan amoksisilin/klavulanik asit alan hastalarda Bio-Rad
Laboratories Platelia Aspergillus EIA testi kullanılarak pozitif test sonuçları
bildirilmiştir. Bio-Rad Laboratories Platelia Aspergillus EIA testi ile non Aspergillus
polisakkaritler ve polifuranozlar arasında çapraz reaksiyon bildirilmiştir. Bu yüzden,
amoksisilin/klavulanik asit alan hastalardaki pozitif test sonuçları dikkatli
değerlendirilmeli ve diğer tanı metotları ile doğrulanmalıdır.
CLAVOMED her 5 ml’sinde 1 mmol (23 mg)’den daha az sodyum ihtiva eder; bu
dozda sodyuma bağlı herhangi bir yan etki beklenmemektedir.
CLAVOMED her 5 ml’sinde yardımcı madde olarak 306,633 mg mannitol içerdiğinden
hafif derecede laksatif etkisi olabilir.
4.5. Diğer tıbbi ürünler ile etkileşimler ve diğer etkileşim şekilleri
Probenesid
Probenesid ile birlikte kullanım önerilmemektedir. Probenesid amoksisilinin renal
tübüler sekresyonunu azaltır. Probenesidin CLAVOMED ile birlikte kullanımı
amoksisilinin kan seviyelerinin artışına ve kanda bulunma süresinin uzamasına neden
olabilirken, klavulanatı etkilemez.
Oral antikoagülanlar
7/19Oral antikoagülanlar ve penisilin antibiyotikleri pratikte etkileşim olmaksızın geniş
çaplı olarak kullanılmışlardır. Literatürde, asenokumarol veya varfarin kullanan ve
amoksisilin tedavisi verilen bazı hastaların INR değerinde seyrek olarak yükselme
görüldüğü bildirilmiştir. Eğer bu birlikte kullanım gerekli ise, amoksisilin kullanımı
veya bırakılması sürecinde protrombin zamanı veya INR değeri dikkatle izlenmelidir.
Ayrıca oral antikoagülan dozunda ayarlama gerekebilir (Bkz. bölüm 4.4 ve 4.8).
Metotreksat
Penisilinler metotreksat atılımını azaltabilir ve toksisitede olası bir artışa neden olur.
Mikofenolat mofetil
Oral amoksislin/klavulanik asit kullanımına başlanmasını takiben mikofenolat mofetil
alan hastalarda aktif metabolit mikofenolik asit doz öncesi konsantrasyonunda yaklaşık
%50 azalma bildirilmiştir. Doz öncesi düzeydeki değişim, genel mikofenolik asit
maruziyetindeki değişimleri tam anlamıyla göstermez. Bu yüzden, mikofenolat mofetil
dozundaki bir değişim, graft fonksiyon bozukluğunun klinik olarak olmaması
durumunda normal olarak gerekli olmamalıdır. Fakat, kombinasyon sırasında ve
antibiyotik tedavisinden kısa bir süre sonra yakın klinik gözlem yürütülmelidir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon
Pediyatrik popülasyona ilişkin herhangi bir etkileşim çalışması tespit edilmemiştir.
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Diğer antibiyotiklerde de olduğu gibi CLAVOMED, barsak florasını etkileyebilir,
östrojen reabsorpsiyonunun azalmasına yol açar ve kombine oral kontraseptiflerin
etkililiğini azaltır.
Bu nedenle tedavi süresince alternatif, etkili ve güvenilir bir doğum kontrol yöntemi
uygulanmalıdır.
8/19Gebelik dönemi
Hayvanlar üzerinde yapılan çalışmalar, gebelik / embriyonal/fetal gelişim / doğum ya da
doğum sonrası gelişim ile ilgili olarak doğrudan ya da zararlı etkiler olduğunu
göstermemektedir (Bkz. Bölüm 5.3.).
İnsanlardaki gebelik sırasında amoksisilin/klavulanik asidin kullanımı üzerine olan
sınırlı veriler kongenital malformasyon riskinde artışı göstermez.
Preterm, prematür fetal membran yırtılması olan kadınlarda yapılan bir çalışmada,
CLAVOMED’in profilaktik kullanımının yeni doğanlarda nekroze enterokolit riskinin
artması ile ilişkili olabileceği bildirilmiştir. Tüm ilaçlarda olduğu gibi, doktor tarafından
gerekli görülmedikçe gebelik esnasında kullanılmamalıdır.
Laktasyon dönemi
Her iki madde de anne sütüne geçer (klavulanik asit’in anne sütü ile beslenen infantta
etkilerine dair bir şey bilinmemektedir). Bu nedenle, anne sütü ile beslenen infantta
diyare ve mükoz membranlarda mantar enfeksiyonu görülebilir, bu nedenle emzirmeye
ara verilmelidir. CLAVOMED, sadece fayda/risk değerlendirmesi doktor tarafından
yapıldıktan sonra laktasyon döneminde kullanılabilir.
Üreme yeteneği/Fertilite
Oral ve parenteral yolla verildiği hayvanlar (fare ve sıçanlar) üzerinde yapılan
reprodüktif çalışmalarda, amoksisilim/klavulanik asit teratojenik etki göstermemiştir.
4.7. Araç ve makine kullanımı üzerindeki etkiler
Araç ve makine kullanımı üzerindeki etkilerine dair herhangi bir çalışma yapılmamıştır.
Fakat araç ve makine kullanımını etkileyebilecek istenmeyen etkiler (örn: alerjik
reaksiyonlar, sersemlik, konvülsiyon) ortaya çıkabilir (Bkz. Bölüm 4.8.).
4.8. İstenmeyen etkiler
En sık bildirilen istenmeyen etkiler diyare, bulantı ve kusmadır.
Amoksisilin/klavulanik asit üzerinde yürütülen klinik çalışmalar ve
amoksisilin/klavulanik asit üzerindeki pazarlama sonrası verilerden elde edilen
istenmeyen yan etkiler MedDRA Sistem Organ Sınıfına göre aşağıda listelenmiştir.
9/19Aşağıdaki terminolojiler istenmeyen etkilerin meydana gelme sıklığını sınıflandırmak
için kullanılmıştır.
Çok yaygın ≥1/10
Yaygın ≥1/100 ila <1/10
Yaygın olmayan ≥1/1.000 ila <1/100
Seyrek ≥1/10.000 ila <1/1.000
Çok seyrek <1/10.000
Bilinmiyor (mevcut verilerden tahmin edilemiyor)
Enfeksiyonlar ve enfestasyonlar:
Yaygın: Mukokutanöz kandidiyazis.
Bilinmiyor: Duyarlı olmayan organizmaların aşırı çoğalması.
Kan ve lenf sistemi bozuklukları:
Seyrek: Geri dönüşümlü lökopeni (nötropeni dahil) ve trombositopeni.
Bilinmiyor: Geri dönüşümlü agranülositoz ve hemolitik anemi. Kanama süresi ve
protrombin süresinde uzama (Bkz. Bölüm 4.4.
Bağışıklık sistemi bozuklukları:
Bilinmiyor: Anjiyonörotik ödem, anafilaksi, serum hastalığı benzeri sendrom, aşırı
duyarlılık vasküliti (Bkz. Bölüm 4.3. ve 4.4.).
Sinir sistemi bozuklukları:
Yaygın olmayan: Baş dönmesi, baş ağrısı.
Bilinmiyor: Geri dönüşümlü hiperaktivite ve konvülsiyonlar (Bkz. Bölüm 4.4.), aseptik
menenjit.
Gastrointestinal bozukluklar:
Yaygın: Diyare, bulantı, kusma.
Bulantı sıklıkla yüksek oral dozlar ile ilişkilidir. Eğer gastrointestinal reaksiyonlar
görülür ise, CLAVOMED yemek başlangıcında alınarak bunlar azaltılabilir.
Yaygın olmayan: Sindirim güçlüğü.
Bilinmiyor: Antibiyotiğe bağlı kolit (psödomembranöz kolit ve hemorajik kolit dâhil)
(Bkz. Bölüm 4.4.), siyah saçlı dil, dişlerde renk değişikliği.
10/19Çocuklarda çok seyrek olarak yüzeyel diş rengi değişikliği bildirilmiştir. Genellikle
fırçalama ile giderildiğinden, iyi bir ağız hijyeni ile diş rengi değişimi engellenebilir.
Hepato-bilier bozukluklar:
Yaygın olmayan: AST ve ALT’de artış.
Beta-laktam sınıfı antibiyotiklerle tedavi edilen hastalarda AST ve/veya ALT
değerlerinde orta derecede artış görülmüştür; ancak bu bulguların önemi
bilinmemektedir.
Bilinmiyor: Hepatit ve kolestatik sarılık.
Bu olaylar diğer penisilin ve sefalosporinlerle bildirilmiştir (Bkz. Bölüm 4.4.).
Deri ve deri altı doku bozuklukları:
Yaygın olmayan: Deride döküntü, pruritus, ürtiker.
Seyrek: Eritema multiforme.
Bilinmiyor: Stevens-Johnson sendromu, toksik epidermal nekrolizis, bülloz döküntülü
dermatit ve akut generalize ekzantemoz püstüller (Bkz. Bölüm 4.4.).
Eğer herhangi bir aşırı duyarlılık dermatiti görülürse tedavi kesilmelidir (Bkz. Bölüm
4.4.)
Eozinofili ve sistemik semptomların eslik ettiği ilac reaksiyonu (DRESS)
Böbrek ve üriner bozukluklar:
Bilinmiyor: İnterstisyel nefrit, kristalüri (Bkz. Bölüm 4.9.).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35
99).
4.9. Doz aşımı ve tedavisi
Semptomlar ve doz aşımı belirtileri
11/19Gastrointestinal semptomlar ve sıvı ile elektrolit dengesinin bozulması açıkça
görülebilir. Bazı olgularda, böbrek yetmezliğine yol açan amoksisilin kristalürisi
görülmüştür (Bkz. Bölüm 4.4.).
Böbrek fonksiyonu bozulmuş hastalarda ve yüksek doz alanlarda konvülsiyonlar ortaya
çıkabilir.
Amoksisilinin, özellikle yüksek dozların intravenöz uygulamasından sonra mesane
kateterlerinde çöktüğü bildirilmiştir. Açıklığın düzenli olarak kontrol edilmesi gerekir
(Bkz. Bölüm 4.4.).
Tedavi
Gastrointestinal semptomlar, su elektrolit dengesine dikkat edilerek semptomatik olarak
tedavi edilebilir.
CLAVOMED dolaşımdan hemodiyaliz ile uzaklaştırılabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Beta laktamaz inhibitörlerini içeren penisilin kombinasyonları
ATC kodu: JO1C R02
Etki mekanizması
Amoksisilin, bakteriyel hücre duvarının ayrılmaz bir yapısal unsuru olan bakteriyel
peptidoglikanın biyosentetik yollarındaki enzimlerin (sıklıkla penisilin bağlayıcı
proteinler olarak adlandırılır, PBP [penicillin-binding proteins]) bir ya da daha fazlasını
inhibe eden bir yarı sentetik penisilindir (beta-laktam antibiyotik). Peptidoglikan
sentezinin inhibisyonu hücre duvarının zayıflamasına yol açar ve genellikle bunu,
hücrelerde yıkım (lizis) ile ölüm izler.
Amoksisilin, dirençli bakterilerin ürettiği beta laktamazlar tarafından bozunmaya
duyarlıdır ve bu yüzden, tek başına amoksisilinin aktivite spektrumu bu enzimleri üreten
mikroorganizmaları kapsamaz.
Klavulanik asit, yapısal olarak penisilinlerle bağlantılı bir beta laktamdır. Bazı beta
laktamaz enzimleri inaktive ettiğinden amoksisilinin inaktivasyonunu önler. Tek başına
klavulanik asit klinik açıdan yararlı bir antibakteriyel etki göstermez.
12/19FK/FD ilişkisi
Minimum inhibitör konsantrasyonu değeri üzerindeki süre (T>MİK) amoksisilinin
etkinliğinin en önemli belirleyicisi olarak kabul edilir.
Direnç mekanizması
Amoksisilin/klavulanik asite karşı iki temel direnç mekanizrnası şunlardır:
 B. C ve D sınıfları da dâhil olmak üzere, klavulanik asit tarafından inhibe
edilmeyen bakteriyel beta laktamazlar tarafından inaktive edilme.
 Penisiline bağlanan proteinlerde değişiklik, ki bu antibakteriyel etken maddenin
hedefe afinitesini azaltır.
Bakterinin geçirimsizliği ya da eflüks pompa mekanizmaları, özellikle Gram negatif
bakterilerde bakteri direncine neden olabilir ya da ona katkıda bulunabilir.
Eşik değerler
Amoksisilin/klavulanik asit için MİK eşik değerleri, Antimikrobiyal Duyarlılık Testi
için Avrupa Kurulu'nun (European Committee on Antimicrobial Susceptibility Testing,
EUCAST) değerleridir.
Direnç prevalansı, hem coğrafik olarak hem de seçilmiş türler için zamanla değişiklik
gösterebilir ve özellikle ağır enfeksiyonların tedavisi söz konusu olduğunda dirence
ilişkin yerel bilgiler önemlidir. Yerel direnç prevalansı en azından bazı enfeksiyon
13/19tiplerinde etkin maddenin kullanımını tartışmaya açık hale getiriyorsa, gerektiğinde
uzman önerisi alınmalıdır.
14/19A Edinilmiş direnç mekanizmasının yokluğunda orta düdeyde doğal duyarlılık
B Metisiline dirençli tüm stafilokoklar amoksisilin/klavulanik asite dirençlidir.
1 Penisiline dirençli olan Streptococcus pneumoniae amoksisilin/klavulanik asitin bu
sunumuyla tedavi edilmemelidir (Bkz.Bölüm 4.2. ve 4.4.).
2 Bazı AB ülkelerinde duyarlılığı azalmış suşlar, % 10’dan daha yüksek bir sıklıkta
bildirilmiştir.
Genellikle duyarlı türler arasında ayrıca metisiline duyarlı koagülaz negatif stafilokoklar
da bulunur.
5.2. Farmakokinetik özellikler
Genel özellikler
Emilim:
Hem amoksisilin hem de klavulanik asit, fizyolojik pH’da sulu çözeltilerde tamamen
ayrışır. Her iki bileşik de oral uygulama sonrası hızla ve iyi absorbe olur.
CLAVOMED’in absorpsiyonu yemek başlangıcında alındığında optimum seviyeye
ulaşır. Oral yolla verilişi takiben CLAVOMED’in biyoyararlanımı yaklaşık %70'e
ulaşır. Her iki bileşene ait plazma profilleri benzer olup doruk plazma konsantrasyonu
(Tmaks) her ikisi için de yaklaşık bir saattir.
Yapılan bir çalışmanın farmakokinetik sonuçlarına göre, sağlıklı erişkinlerde aç karnına
amoksisilin/klavulanik asit (günde 3 kez 500 mg/125 mg tablet) tabletinin uygulanması
sonucunda aşağıdaki sonuçlar elde edilmiştir.
15/19Ortalama (± SS) farmakokinetik parametreler
Uygulanan Doz C T * EAA T
maks maks (0-24 sa) 1/2
etken (mg) (µg/ml) (sa)
maddeler
Amoksisilin
AMX/CA 500 7.19 1.5 53.5 1.15
500/125 mg ±2.26 (1.0-2.5) ±8.87 ±0.20
Klavulanik asit
AMX/CA 125 2.40 1.5 15.72 0.98
500/125 mg ±0.83 (1.0-2.0) ±3.86 ±0.12
AMX-amoksisilin, CA-klavulanik asit
* Ortalama (aralık)
Amoksisilin/klavulanik asit ile elde edilen amoksisilin ve klavulanik asit serum
konsantrasyonları, amoksisilin ve klavulanik asitin tek başlarına eşdeğer dozlarda oral
yolla verilişi ile elde edilen konsantrasyonlarla benzerlik göstermektedir.
Dağılım:
Toplam plazma klavulanik asidin yaklaşık %25’i ve toplam plazma amoksisilinin
yaklaşık %18’i proteine bağlanmaktadır. Görünür dağılım hacmi amoksisilin için 0.3-
0.4 L/kg ve klavulanik asit için 0.2 L/kg'dır.
İntravenöz uygulama sonrası amoksisilin ve klavulanik asitin safra kesesi, abdominal
doku, deri, yağ ve kas dokuları ile sinoviyal, peritonal, safra ve cerahatin de dâhil
olduğu sıvılarda terapötik seviyelerde konsantrasyonları bulunmuştur. Amoksisilin
beyin-omurilik sıvısında yeterli oranda dağılmamaktadır.
Yapılan hayvan deneylerine göre, her iki bileşen için de ilaca-bağlı materyale ait
belirgin bir doku tutulumunun bulunduğuna ilişkin bir kanıt bulunmamaktadır.
Amoksisilin diğer birçok penisilin gibi anne sütünde saptanabilir. Eser miktarda
klavulanat da ayrıca anne sütünde tespit edilebilir (Bkz. Bölüm 4.6.).
Hem amoksisilin hem de klavulanik asidin plasental bariyeri geçtiği gösterilmiştir (Bkz.
Bölüm 4.6.).
16/19Biyotransformasyon:
Amoksisilin kısmen idrarla, başlangıç dozunun yaklaşık %10-25’i oranında inaktif
penisiloik asit şeklinde atılır. Klavulanik asit insanda geniş oranda metabolize olarak,
idrar ve feçes içinde ve karbondioksit şeklinde hava ile atılır.
Eliminasyon:
Diğer penisilinlerde olduğu gibi amoksisilinin ana atılım yolu böbreklerdir, klavulanik
asit ise hem böbreklerle hem de böbrekler dışındaki mekanizmalar ile elimine edilir.
Amoksisilin/klavulanik asit eliminasyon yarı-ömrü yaklaşık bir saattir ve ortalama
toplam klerens sağlıklı deneklerde 25 L /sa'dir. Tek doz 250 mg/125mg veya 500
mg/125 mg tablet uygulaması sonrası ilk 6 saat içinde, amoksisilinin yaklaşık %60-70'i,
klavulanik asidin ise %40-65'i değişmemiş şekilde idrar ile atılır. Çeşitli çalışmalarda,
24 saatlik süre periyodu boyunca amoksisilin için %50-85 ve klavulanik asit için %27-
60 arası idrarla atılım gözlenmiştir, klavulanik asit açısından en fazla ilaç atılımı
uygulamadan sonraki iki saat içinde gerçekleşmiştir.
Probenesid ile birlikte kullanım amoksisilin atılımını geciktirir; fakat klavulanik asitin
renal atılımını geciktirmez (Bkz. Bölüm 4.5.).
Hastalardaki karakteristik özellikler
Yaş:
Amoksisilinin eliminasyon yarı·ömrü 3 ay-2 yaş çocuklarda ve daha büyük çocuklarda
ve erişkinler ile benzerlik göstermektedir. Çok küçük çocuklar için (erken yeni doğanlar
dahil) yaşamın ilk haftasında uygulama aralığı, renal eliminasyon yolağının
olgunlaşmamış olması nedeniyle, günde iki kez uygulamayı geçmemelidir. Yaşlı
hastaların renal fonksiyonlarının azalmasından dolayı, doz seçiminde dikkat edilmeli ve
renal fonksiyonların takip edilmesi gerekmektedir.
Cinsiyet:
Amoksisilin/klavulanik asitin sağlıklı erkek ve dişi deneklere oral uygulamasından
sonra, amoksisilin ve klavulanik asit farmakokinetikleri üzerinde belirgin bir etki
gözlenmemiştir.
17/19Böbrek yetmezliği:
Amoksisilin/klavulanik asit toplam serum klerensi, renal fonksiyondaki bozuklukla
orantılı bir şekilde azalmaktadır. İlaç klerensindeki azalma amoksisilin için,
amoksisilinin daha yüksek oranda renal yolla atılmasından dolayı, klavulanik asite göre
nispeten daha fazla gerçekleşmektedir. Böbrek yetmezliği durumunda dozlar dolayısıyla
amoksisilinin gereksiz akümülasyonunu önleyecek biçimde ayarlanırken klavulanik asit
düzeylerinin de yeterli olması sağlanmalıdır (Bkz. Bölüm 4.2.).
Karaciğer yetmezliği:
Karaciğer yetmezliği bulunan hastalar dikkatli bir şekilde dozlanmalı ve düzenli
aralıklarla karaciğer fonksiyonları takip edilmelidir.
5.3. Klinik öncesi güvenlilik verileri
Klinik öncesi veriler, konvansiyonel güvenilirlik farmakolojisi, genotoksisite, üreme
için toksisite araştırmalarına dayanarak insanlar için özel tehlike ortaya koymamıştır.
Köpeklerde amoksisilin/klavulanik asitle yapılan tekrarlayan doz toksisite
çalışmalarında gastrik hassasiyet, kusma ve dilde rengin kaybolması görülmüştür.
6. FARMASÖTİK ÖZELLİKLER
6.1. Yardımcı maddelerin listesi
Sakkarin sodyum
Sitrik asit susuz
Sodyum sitrat
Sodyum benzoat
Kiraz aroması
Ksantan zamkı
Mikrokristalin selüloz (kurutulmuş)
Silikon dioksit
Silika kolloidal susuz
Mannitol
6.2. Geçimsizlikler
Bilinen bir geçimsizliği bulunmamaktadır.
18/196.3. Raf Ömrü
24 ay.
6.4. Saklamaya yönelik özel tedbirler
Sulandırılmadan önce 25°C'nin altındaki oda sıcaklığında kuru bir yerde saklayınız.
Sulandırıldıktan sonra 2-8 °C arasında buzdolabında saklayınız.
Sulandırıldıktan sonra 1 hafta içerisinde kullanılmalıdır.
6.5. Ambalajın niteliği ve içeriği
Kutuda, koruyucu LDPE halka ve emniyet mühürlü HDPE kapak ile kapatılmış 100
ml’lik amber renkli Tip III cam şişe ve 1 adet 1.25 ml, 2.5 ml ve 5 ml olacak şekilde
ölçeklendirilmiş poliestiren kaşık ile birlikte.
Her bir şişe 10 g toz içerir. Toz, 80 ml süspansiyon elde edilmesi için sulandırılır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıkları”nın Kontrolü Yönetmelikleri’ne uygun
olarak imha edilmelidir.
7. RUHSAT SAHİBİ
World Medicine İlaç San ve Tic. A.Ş.
Güneşli, Bağcılar, İstanbul
Tel: +90 212 474 70 50
Faks: +90 212 474 09 01
8. RUHSAT NUMARASI
2014 / 303
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.04.2014
Ruhsat yenileme tarihi:
10. KÜB’ÜN YENİLENME TARİHİ
19/19