KULLANMA TALİMATI
GENOTROPİN MİNİQUİCK® S.C. enjeksiyonluk çözelti için toz ve çözücü içeren 5.4
IU (1.8 mg) tek doz enjektör
Deri altına uygulanır.
- Etkin madde:
Somatropin 5.4 IU (1.8 mg)
- Yardımcı maddeler:
Toz: glisin (E640), mannitol (E421), sodyum dihidrojen fosfat susuz (E339) ve
disodyum fosfat susuz (E339).
Çözücü: enjeksiyonluk su ve mannitol (E421).
Bu ilacı kullanmaya başlamadan önce bu KULLANMA TALİMATINI dikkatlice
okuyunuz, çünkü sizin için önemli bilgiler içermektedir.
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.
 Eğer ilave sorularınız olursa, lütfen doktorunuza veya eczacınıza danışınız.
 Bu ilaç kişisel olarak sizin için reçete edilmiştir, başkalarına vermeyiniz.
 Bu ilacın kullanımı sırasında, doktora veya hastaneye gittiğinizde doktorunuza bu ilacı
kullandığınızı söyleyiniz.
 Bu talimatta yazılanlara aynen uyunuz. İlaç hakkında size önerilen dozun dışında
yüksek veya düşük doz kullanmayınız.
Bu Kullanma Talimatında:
1. GENOTROPİN MİNİQUİCK nedir ve ne için kullanılır?
2. GENOTROPİN MİNİQUİCK ’i kullanmadan önce dikkat edilmesi gerekenler
3. GENOTROPİN MİNİQUİCK nasıl kullanılır?
4. Olası yan etkiler nelerdir?
5. GENOTROPİN MİNİQUİCK 'in saklanması
Başlıkları yer almaktadır.
1.GENOTROPİN MİNİQUİCK nedir ve ne için kullanılır?
GENOTROPİN MİNİQUİCK rekombinant insan büyüme hormonudur (somatropin olarak da
adlandırılır). Yapısı, kemiklerin ve kasların gelişimi için gerekli olan doğal insan büyüme
hormonuna benzer. Ayrıca yağ ve kas dokularınızın doğru miktarda gelişmesini
sağlamaktadır. Rekombinant, insan ve hayvan dokusundan yapılmamış demektir.
Çocuklarda GENOTROPİN MİNİQUİCK aşağıdaki büyüme bozukluklarının tedavisinde
kullanılmaktadır:
 Eğer gelişiminiz düzenli değilse ve yeterli büyüme hormonunuz yoksa.
 Turner sendromunuz varsa. Turner sendromu kız çocuklarındaki kromozomal bir
hastalıktır ve büyümeyi etkileyebilir. Eğer böyle bir hastalığınız varsa doktorunuz size
bunu bildirecektir.
 Kronik böbrek hastalığınız varsa. Böbrekler normal fonksiyon görme becerilerini
yitirmiş olduklarından büyüme etkilenebilir.
1 Doğumda küçük veya çok hafif kilolu iseniz. Eğer dört yaşından itibaren yaşıtlarınızın
normal boyunda değilseniz, büyüme hormonu boyunuzun uzamasına yardımcı olabilir.
Yetişkinlerde GENOTROPİN MİNİQUİCK, büyüme hormonu eksikliği belirgin olan
kişilerin tedavisinde kullanılmaktadır. Büyüme hormonu eksikliği yetişkinlik çağında
başlayabilir veya çocukluktan sonra devam edebilir.
Çocukluk çağında büyüme hormonu eksikliği için GENOTROPİN MİNİQUİCK ile tedavi
edildiyseniz, büyüme tamamlandıktan sonra büyüme hormonu durumunuz yeniden kontrol
edilecektir. Eğer ciddi büyüme hormonu eksikliğiniz varsa, doktorunuz tedaviye devam
etmenizi isteyecektir.
Bu ilaç sadece büyüme hormonu tedavisinde uzman ve teşhisinizi koyan bir doktor tarafından
uygulanmalıdır.
2.GENOTROPİN MİNİQUİCK kullanmadan önce dikkat edilmesi gerekenler
GENOTROPİN MİNİQUİCK’i aşağıdaki durumlarda KULLANMAYINIZ
 Somatropine ya da GENOTROPİN MİNİQUİCK’in içeriğinde bulunan yardımcı
maddelerden herhangi birine karşı alerjiniz (aşırı duyarlılığınız) varsa.
 Aktif tümörünüz (kanser) varsa. GENOTROPİN MİNİQUİCK kullanmaya
başlamadan önce, tümörlerinizin büyümesi durdurulmuş olmalıdır ve tümör tedaviniz
tamamlanmış olmalıdır.
 Çok hastaysanız (örneğin açık kalp cerrahisi ardından komplikasyonlar, batın
cerrahisi, akut solunum yetmezliği, kaza travması ya da benzer durumlar). Önemli bir
ameliyat geçirecekseniz ya da geçirdiyseniz veya herhangi bir nedenle hastaneye
yattıysanız, doktorunuza söyleyiniz ve sizinle ilgilenen diğer doktorlara büyüme
hormonu kullandığınızı hatırlatınız.
 Büyümenin uyarılması için GENOTROPİN MİNİQUİCK reçete edilmiş, ancak
büyümeniz sonlandıysa (kapalı epifizler)
GENOTROPİN MİNİQUİCK’i aşağıdaki durumlarda DİKKATLİ KULLANINIZ
 Diyabet gelişimi açısından risk altındaysanız, GENOTROPİN MİNİQUİCK tedavisi
sırasında doktorunuzun kan şekeri düzeyinizi izlemesi gerekecektir.
 Diyabetiniz varsa, GENOTROPİN MİNİQUİCK tedavisi sırasında kan şekeri
düzeyiniz yakından izlenmelidir ve diyabet tedavisinde kullandığınız ilaçların dozunu
değiştirmeniz gerekip gerekmediğine karar vermesi için sonuçları doktorunuzla
tartışmalısınız.
 GENOTROPİN MİNİQUİCK tedavisine başladıktan sonra bazı hastaların, tiroid
hormonu tedavisine başlaması gerekebilir.
 Tiroid hormon tedavisi alıyorsanız, tiroid hormonu dozunuzun ayarlanması
gerekebilir.
 Büyümenin uyarılması için büyüme hormonu kullanıyorsanız ve yürürken
topallıyorsanız ya da büyüme hormonu tedaviniz sırasında kalçanızda ağrı nedeniyle
topallamaya başladıysanız, doktorunuzu bu konuda bilgilendiriniz.
2 Kafa içi basıncınız artarsa (güçlü bir baş ağrısı, görme bozuklukları veya kusma
yaşarsanız) doktorunuzu bilgilendiriniz.
 Geçmiş bir tümör (kanser) ardından büyüme hormonu yetersizliği için GENOTROPİN
MİNİQUİCK kullanıyorsanız, tümör tekrarı açısından düzenli olarak muayene
edilmelisiniz.
Kronik renal (böbrek) yetmezliği olan çocuklar:
 GENOTROPİN MİNİQUİCK tedavisine başlamadan önce, doktorunuz böbrek
fonksiyonlarınızı ve büyüme hızınızı incelemelidir. Böbrek hastalığınız için tıbbi
tedaviye devam edilmelidir. Böbrek naklinden sonra, GENOTROPİN MİNİQUİCK
tedavisi durdurulmalıdır.
Küçük ya da çok zayıf doğan çocuklar:
 Çok küçük ya da çok zayıf doğduysanız ve 9 - 12 yaşlarındaysanız, doktorunuzdan
puberteye ve bu ürünün kullanımına özgü öneri isteyiniz.
 Doktorunuz, tedaviye başlamadan önce ve tedavi sırasında her yıl, kan şekeri ve
insülin düzeylerinizi kontrol edecektir.
 Büyümeniz sona erene kadar tedaviye devam edilmelidir.
“Bu uyarılar, geçmişteki herhangi bir dönemde dahi olsa sizin için geçerliyse lütfen
doktorunuza danışınız.”
GENOTROPİN MİNİQUİCK’ in yiyecek ve içeceklerle kullanılması:
GENOTROPİN MİNİQUİCK’ in yiyecek ve içeceklerle kullanılmasına ilişkin veri
bulunmamaktadır.
Hamilelik
İlacı kullanmadan önce doktorunuza veya eczacınıza danışınız.
Hamileyseniz, hamile olabileceğinizi düşünüyorsanız ya da hamile kalmaya çalışıyorsanız,
GENOTROPİN MİNİQUİCK’i kullanmayınız.
Tedaviniz sırasında hamile olduğunuzu fark ederseniz hemen doktorunuza veya eczacınıza
danışınız.
Emzirme
İlacı kullanmadan önce doktorunuza veya eczacınıza danışınız.
Emzirme sırasında bu ilacı kullanmak gerekiyorsa dikkatli olunuz.
Araç ve makine kullanımı
Araç ve makine kullanımı üzerinde herhangi bir etkisi olduğu saptanmamıştır.
GENOTROPİN MİNİQUİCK’in içeriğinde bulunan bazı yardımcı maddeler hakkında
önemli bilgiler
Bu tıbbi ürün, doz başına 1 mmol (23 mg)’dan daha az sodyum ihtiva eder; yani esasında
“sodyum içermez”.
3Bu tibbi ürün, doz başına 13.8 mg mannitol ihtiva etse de, uygulama yolu nedeniyle herhangi
bir uyarı gerekmemektedir.
Diğer ilaçlar ile birlikte kullanımı
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda
kullandınız ise lütfen doktorunuza veya eczacınıza bunlar hakkında bilgi veriniz.
Eğer;
 Diyabet tedavisine yönelik ilaçlar,
 Tiroid hormonları,
 Sentetik adrenal hormonlar (kortikosteroidler),
 Cinsiyet hormonları (örn. östrojenler),
 Siklosporin (nakilden sonra bağışıklık sistemini zayıflatan bir ilaç)
 Epilepsinin kontrol altına alınmasına yönelik ilaçlar (antikonvülzanlar)
kullanıyorsanız, doktorunuza bildirmelisiniz.
Doktorunuzun, bu ilaçların dozunu ya da GENOTROPİN MİNİQUİCK’in dozunu ayarlaması
gerekebilir.
3.GENOTROPİN MİNİQUİCK nasıl kullanılır?
Uygun kullanım ve doz/uygulama sıklığı için talimatlar
Doz; vücut ağırlığınıza, tedavi aldığınız hastalığa ve büyüme hormonunun sizde ne kadar
etkili olduğunda göre değişir. Herkes farklıdır. Doktorunuz, hem tedavi şemanızı hem de
bireyselleştirilmiş GENOTROPİN GOQUİCK dozunuzu , miligram (mg) cinsinden; ya
kilogram (kg) başına vücut ağırlığınıza göre ya da metre kare (m2) cinsinden boyunuz ve
ağırlığınızla hesaplanan vücut yüzeyi alanınıza göre size önerecektir. Doktorunuza
danışmadan kullandığınız dozu ve tedavi programını değiştirmeyiniz.
Büyüme hormonu yetersizliği olan çocuklar:
Günde 0.025-0.035 mg/kg ya da günde 0.7-1.0 mg/m2 kullanılır. Daha yüksek dozlar da
kullanılabilir. Büyüme hormonu yetersizliğinin, ergenlik dönemine girildiğinde de devam
etmesi durumunda, fiziksel gelişme tamamlanana kadar GENOTROPİN MİNİQUİCK
tedavisi sürdürülmelidir.
Turner sendromlu çocuklar:
Günde 0.045-0.050 mg/kg ya da günde 1.4 mg/m2 kullanılır.
Kronik böbrek yetmezliği olan çocuklar:
Günde 0.045-0.050 mg/kg ya da günde 1.4 mg/m2 kullanılır. Büyüme hızının çok yavaş
olması durumunda daha yüksek dozların kullanılması gerekebilir. Altı aylık tedaviden sonra
doz ayarlaması gerekebilir.
Beklenenden küçük ya da zayıf doğan ve büyüme bozukluğu olan çocuklar:
Günde 0.035 mg/kg ya da günde 1.0 mg/m2 kullanılır. Son boya ulaşılana kadar tedaviye
devam edilmesi önemlidir. Yanıt vermiyorsanız ya da son boya ulaştıysanız ve büyümeniz
durduysa, bir yıldan sonra tedavi sonlandırılmalıdır.
4Büyüme hormonu yetersizliği olan erişkinler:
Çocukluk döneminizde aldığınız tedaviden sonra GENOTROPİN MİNİQUİCK kullanmaya
devam ediyorsanız, günde 0.2-0.5 mg ile başlamalısınız. Bu doz, kan testi sonuçlarına ve
bununla beraber klinik yanıt ile yan etkilere göre aşamalı olarak arttırılabilir ya da
azaltılabilir.
Büyüme hormonu yetersizliğiniz erişkin dönemde başladıysa, günde 0.15-0.3 mg ile
başlanmalıdır. Bu doz, kan testi sonuçlarına ve bununla beraber klinik yanıt ile yan etkilere
göre aşamalı olarak arttırılabilir ya da azaltılabilir. Günlük idame doz, nadiren günde 1.0
mg’den yüksektir. Kadınlarda, erkeklere göre daha yüksek doz uygulanması gerekebilir.
Dozaj, 6 ayda bir izlenmelidir. 60 yaşın üzerindeki bireyler günde 0.1-0.2 mg’lik dozla
başlamalıdır ve bu doz, bireysel ihtiyaçlara göre yavaş şekilde arttırılmalıdır. Minimum etkin
doz kullanılmalıdır. İdame doz, nadiren 0.5 mg’den yüksektir. Doktorunuzun verdiği
talimatlara uyunuz.
Uygulama yolu ve metodu
GENOTROPİN MİNİQUİCK deri altına enjeksiyon içindir. Yani, kısa bir enjeksiyon
iğnesiyle derinin hemen altındaki yağlı dokuya enjekte edilmelidir. Doktorunuz, size
GENOTROPİN MİNİQUİCK’i nasıl kullanmanız gerektiğini göstermiştir. GENOTROPİN
MİNİQUİCK’i daima doktorunuzun size söylediği şekilde enjekte ediniz. Eğer nasıl
kullanacağınızdan emin değilseniz doktorunuza veya eczacınıza danışınız
Lütfen GENOTROPİN MİNİQUİCK kullanımı konusunda daha detaylı bilgi için bu
kullanma talimatının sonunda yer alan “Kullanım Kılavuzu”na bakınız. Kalemi kullanım
klavuzunda anlatıldığı şekilde kullanmalısınız. Ne yapmanız gerektiğini hatırlayamıyorsanız
kendi kendinize enjeksiyon yapmayı denemeyiniz. Doktorunuzdan tekrar göstermesini
isteyiniz.
Enjeksiyondan yarım saat önce GENOTROPİN MİNİQUİCK’ i buzdolabından
çıkarabilirsiniz. Böylece yavaşça ısınmasını sağlarsınız, bu da enjeksiyonunuzu daha rahat
gerçekleştirmenizi sağlar.
İlk olarak ellerinizi yıkamayı ve derinizi temizlemeyi unutmayınız.
Büyüme hormonunuzu her gün yaklaşık aynı saatte enjekte ediniz. En uygun zaman uyku
zamanıdır, çünkü hatırlaması kolaydır. Aynı zamanda, geceleri büyüme hormonunun daha
yüksek seviyede olması doğaldır.
Çoğu insan uyluk veya kalçaya enjeksiyon yapar. Doktorunuz tarafından gösterilen yere
enjeksiyon yapın. Enjeksiyon bölgesinde derinin yağlı dokuları büzülebilir. Bundan kaçınmak
için her seferinde enjeksiyon için farklı bir yer seçin. Bu şekilde, enjeksiyon sırası tekrar aynı
yere geldiğinde deriniz ve derinizin altındaki bölgenin normale dönmüş olmasını sağlamış
olursunuz.
Değişik yaş grupları
Çocuklarda kullanımı: Yukarıda verilmiştir.
Yaşlılarda kullanımı: 80 yaşın üzerindeki hastalarda deneyimler sınırlıdır. Yaşlı hastalar,
GENOTROPİN MİNİQUİCK’in etkisine karşı daha duyarlı olabilirler ve bu nedenle, yan
etkilerin oluşmasına daha yatkın olabilirler.
5Özel kullanım durumları
Böbrek/ Karaciğer yetmezliği: Kronik renal (böbrek) yetmezliği olan çocuklar ile ilgili bilgi
yukarıda verilmiştir. Karaciğer yetmezliğine ilişkin mevcut veri bulunmamaktadır.
Eğer GENOTROPİN MİNİQUİCK’ in etkisinin çok güçlü veya zayıf olduğuna dair bir
izleniminiz var ise doktorunuz veya eczacınız ile konuşunuz.
Kullanmanız gerekenden daha fazla GENOTROPİN MİNİQUİCK kullandıysanız
Kullanmanız gerekenden fazlasını kullanmışsanız bir doktor veya eczacı ile konuşunuz.
Enjekte etmeniz gerekenden fazlasını enjekte ettiyseniz, en kısa sürede doktorunuz ya da
eczacınız ile konuşunuz. Kan şekeri düzeyiniz çok düşebilir ve ardından çok yükselebilir.
Güçsüz, ağır, uykulu ya da “kendinizde değilmiş gibi” hissedebilirsiniz ve bayılabilirsiniz.
GENOTROPİN MİNİQUİCK’i kullanmayı unuttuysanız
Unutulan dozları dengelemek için çift doz almayınız.
En iyisi, büyüme hormonunuzu düzenli şekilde kullanmanızdır. Bir dozu almayı unutursanız,
sonraki enjeksiyonu ertesi gün normal saatinde yapınız. Atladığınız enjeksiyonları kaydediniz
ve sonraki kontrolünüzde doktorunuza bildiriniz.
GENOTROPİN MİNİQUİCK ile tedavi sonlandırıldığında oluşabilecek etkiler
GENOTROPİN MİNİQUİCK kullanmayı bırakmadan önce doktorunuza danışınız.
Bu ürünün kullanımı ile ilgili başla sorularınız varsa, doktorunuza veya eczacınıza danışınız.
4. Olası yan etkiler nelerdir ?
Tüm ilaçlar gibi, GENOTROPİN MİNİQUİCK içeriğinde bulunan maddelere duyarlı olan
kişilerde yan etkiler olabilir.
Çok yaygın :10 hastanın en az 1 inde görülebilir .
Yaygın :10 hastanın birinden az, fakat 100 hastanın birinden fazla görülebilir.
Yaygın olmayan :100 hastanın birinden az, fakat 1000 hastanın birinden fazla görülebilir.
Seyrek :1.000 hastanın birinden az görülebilir.
Çok seyrek :10.000 hastanın birinden az görülebilir.
Bilinmiyor : Eldeki verilerden hareketle tahmin edilemiyor.
Yaygın:
Enjekte edilen büyüme hormonuna karşı antikorlar oluşabilir ancak bu antikorlar, büyüme
hormonunun etki göstermesini engellemez.
Çocuklarda:
 Enfeksiyon bölgesinde geçici kızarıklık, kaşınma ya da ağrı.
Erişkinlerde:
 Uyuşma / karıncalanma,
6 Kollarda ve bacaklarda sertlik, eklem ağrısı, kas ağrısı,
 Su tutulması (tedavinin başlangıcında kısa bir süre için parmaklarda ya da ayak
bileklerinde şişkinlik olarak görülür). Bu semptomlar tedavinin başlangıcında
görülebilir ancak kendiliğinden ya da dozaj azaltıldığında kaybolur.
Erişkinlerde görülen bu yaygın yan etkiler, tedavinin ilk aylarında başlayabilir ve
kendiliğinden ya da size uygulanan doz azaltıldığında geçer.
Yaygın olmayan:
Çocuklarda:
 Uyuşma / karıncalanma,
 Kollarda ve bacaklarda sertlik, eklem ağrısı, kas ağrısı,
 Su tutulması (tedavinin başlangıcında kısa bir süre için parmaklarda ya da ayak
bileklerinde şişkinlik olarak görülür).
Erişkinlerde:
 Ellerde ya da koltuk altlarında ağrı ya da yanma hissi (Karpal Tünel Sendromu olarak
bilinir)
Seyrek:
 Tip 2 diabetes mellitus,
 Kafa içi basınçta artış (şiddetli baş ağrısı, görme bozuklukları ve kusma gibi
semptomlara neden olur)
Çok seyrek:
 Lösemi
Enjeksiyon bölgesi çevresinde deri pürüzlü ya da yumrulu hale gelebilir ancak her seferinde
farklı yere enjeksiyon uygularsanız bu durum oluşmaz.
Eğer bu kullanma talimatında bahsi geçmeyen herhangi bir yan etki ile karşılaşırsanız veya
bu etkilerden herhangi birisi ciddi bir hal alırsa doktorunuzu veya eczacınızı bilgilendiriniz.
5. GENOTROPİN MİNİQUİCK’in saklanması
Çocukların göremeyeceği, erişemeyeceği yerlerde ve ambalajında saklayınız.
Son kullanma tarihiyle uyumlu olarak kullanınız.
GENOTROPİN MİNİQUİCK’i, ambalajın üzerinde belirtilen son kullanma tarihinden sonra
kullanmayınız. Son kullanma tarihi, ilgili ayın son gününü ifade eder.
Sulandırmadan önce:
Buzdolabında (2°C ila 8°C) saklayınız. Dondurmayınız. Ürün açılmadan önce yeri
değiştirilmemek suretiyle maksimum 6 ay süresinde 25°C’den yüksek olmayan sıcaklıklarda
saklanabilir. Ürünün çıkarıldığı tarih ve yeni son kullanma tarihi ambalajın üstüne
yazılmalıdır. Bu yeni son kullanma tarihi ambalajda en başta belirtilen son kullanma tarihini
asla geçmemelidir. Tıbbi ürün, yeni son kullanma tarihinden önce kullanılmazsa atılmalıdır.
7Sulandırıldıktan sonra:
Hemen kullanınız ya da 24 saate kadar buzdolabında (2°C ila 8°C) saklayınız.
Dondurmayınız. Şırıngaları ışıktan korumak için ambalajında saklayınız.
Berrak olmayan ve zerre içeren çözeltileri kullanmayınız.
Iğneleri ya da kısmen kullanılmış veya boş kartuşları asla normal çöpe atmayınız. Bir iğne ile
işiniz bittiğinde, iğneyi dikkatli şekilde imha etmelisiniz böylece başkasının kullanmasını ya
da başkalarına batmasını önleyebilirsiniz. Hastanenizden ya da büyüme kliniğinden özel
“kesici ve delici” çöp kutusu alabilirsiniz.
Çevreyi korumak amacıyla kullanmadığınız GENOTROPİN MİNİQUİCK’ i şehir suyuna
veya çöpe atmayınız. Bu konuda eczacınıza danışınız.
Ruhsat Sahibi:
Pfizer İlaçları Ltd.Şti.
Muallim Naci Cad. No: 55
34347 Ortaköy – İstanbul
Tel : (0-212) 310 70 00
Faks : (0-212) 310 70 58
Üretici:
Vetter Pharma-Fertigung GmbH & Co KG Ravensburg / Almanya
Bu kullanma talimatı …… tarihinde onaylanmıştır.
(gün/ay/yıl)
8GENOTROPİN MİNİQUİCK Kullanım Klavuzu
GENOTROPİN MİNİQUİCK, bir doz Genotropin (büyüme hormonu) karıştırmak ve
uygulamak için kullanılan bir şırıngadır.
Her bir GENOTROPİN MİNİQUİCK iki bölümlü ve bir iğneli bir kartuşla sunulmaktadır. Ek
iğne isterseniz GENOTROPİN MİNİQUİCK ile verilen aynı Becton Dickinson Micro-Fine
iğnelerden isteyiniz. Enjeksiyon miktarı daima 0.25 mL’ dir.
GENOTROPİN MİNİQUİCK tek kullanımlıktır; bir doz uyguladıktan sonra bölüm 6’ da
anlatıldığı gibi yok ediniz.
Aşağıdaki şekil farklı bileşenleri tanımlamaktadır.
Koruyucu İç İğne Tutucu İki Bölmeli Sıvı
Kapak Kartuş
Piston Kolu
Koruyucu Dış İğne Kauçuk Tıpa Büyüme Parmak
Kapak Hormonuı Dayanağı
GENOTROPİN MİNİQUİCK kartuşu bir bölümde büyüme hormonu tozu bir bölümde sıvı
ihtiva eder. Piston çubuğunu saat yönünde çevirdiğinizde büyüme hormonu tozu ve sıvı
karışır ve toz erir.
1. Enjeksiyon iğnesinden kağıt kaplamayı sıyırın.
İğneyi kauçuk tıpanın ucuna sıkıca
yerleştirin. Döndürülebileceği kadar saat
yönünde döndürerek GENOTROPİN
MİNİQUİCK’ in üstüne vidalayın.
2. İğne yukarıya bakacak şekilde GENOTROPİN
MİNİQUİCK’ i tutun. Piston ucunu saat
yönünde sonuna kadar çevirin. Çözeltiyi
ÇALKALAMAYIN. Yavaşça karıştırın.
Çözeltiyi çalkalamak büyüme hormonunuzun
köpüklenmesine neden olur ve etkin maddeye
zarar verir. Çözeltinin berraklığını kontrol edin
ve sadece partikülsüz berrak çözeltiyi kullanın
93. İğnenin dış ve iç koruma kaplarını çıkarın.
4. Enjeksiyon bölgesinde derinizi sıkıca kıstırın ve
iğneyi tamamıyla derinin içine bastırın.
5. Piston ucunu tüm GENOTROPİN MİNİQUİCK
içeriğini enjekte edecek kadar itin. Tüm
büyüme hormonunun enjekte olduğundan emin
olmak için iğneyi çıkarmadan bir iki saniye
bekleyin
6. Enjeksiyondan sonra iğnenin üzerine dış
koruyucu kapağı yerleştirmeye kalkışmayın.
Doktorunuz veya eczacınız tarafından
yönlendirildiğiniz şekilde ya da standart
kılavuzlar doğrultusunda, şırıngayı, iğne, iç ve
dış koruyucu kapaklar ile birlikte atın.
Sorular ve Cevaplar
Sorular Cevaplar
Şırıngada hava baloncukları Hayır. GENOTROPİN MİNİQUİCK’den havayı
görürsem sorun var mıdır? çıkarmaya gerek yoktur. Şırıngadaki az hava miktarı
enjeksiyon konusunda önemsizdir.
Piston ucunu döndürdüğümde Direnç olabilir, çünkü iğne kauçuk tıpaya bir açıyla
(2. adım) veya enjeksiyon sokulmuştur.
yaptığımda (5. adım) bir direnç Dış koruyucu kapağı (opak beyaz) dikkatlice iğnenin
varsa ne yapmalıyım? üzerine yerleştirin ve iğneyi çıkarmak için saat
yönünün tersine çevirin. İğne ucu yukarıyı gösterecek
şekilde MiniQuick şırıngayı tutun ve iğneyi şırınganın
üzerine sıkıca yerleştirin. İğneyi şırıngaya takın.
İğne zarar görmüşse veya eğri İğneyi çöpe atın ve MiniQuickli yeni iğne kullanın.
ise ne yapmalıyım?
10