KISA ÜRÜN BİLGİSİ
1. BEŞERİ TIBBİ ÜRÜNÜN ADI
CEVİMAX 1000 mg efervesan tablet
2. KALİTATİF VE KANTİTATİF BİLEŞİMİ
Etkin maddeler:
Askorbik asit 1000 mg
Yardımcı maddeler:
Sodyum hidrojen karbonat 500 mg
Sodyum karbonat anhidrus 100 mg
Trisodyum sitrat 4 mg
Riboflavin sodyum fosfat (E101) 3,5 mg
Sorbitol (E420) 927,5 mg
Diğer yardımcı maddeler için bölüm 6.1’e bakınız.
3. FARMASÖTİK FORMU
Efervesan tablet.
4. KLİNİK ÖZELLİKLER
4.1. Terapötik endikasyonlar
C vitamini eksikliğinin tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
CEVİMAX gençlerde ve erişkinlerde C vitamini eksikliğinde günde 1000 mg tablet, 1 bardak su
içinde eritilerek içilir.
Uygulama şekli:
CEVİMAX, ağızdan kullanılır, 1 bardak suda eritilerek bekletilmeden içilmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Uzun süreli ve yüksek dozlarda Vitamin C kullanımında aşırı okzalat atılımlı renal yetmezlik
görülebilir. Dikkatli kullanılmalıdır.
Pediyatrik popülasyon:
9 yaşın altındaki çocuklarda kullanılmamalıdır.
1Geriyatrik popülasyon:
Günde 1000 mg tablet, 1 bardak su içinde eritilerek alınır. Yaşlılarda doz ayarlaması gerekli
değildir.
4.3. Kontrendikasyonlar
Formülde bulunan maddelerden herhangi birine karşı duyarlılığı olan kişilerde CEVİMAX’ın
kullanımı kontrendikedir.
Hiperoksalüri, asidüri veya normal idrar pH’sı ve oksalüri ile birlikte sürülen böbrek taşı
vakalarında bu ilaç kullanılmamalıdır.
9 yaşın altındaki çocuklarda kullanılmamalıdır.
4.4. Özel kullanım uyarıları ve önlemleri
• Askorbik asidin yüksek dozları, üriner oksalat seviyelerini yükseltir ve böbrekte kalsiyum
oksalat taşlarının oluşumuna sebep olabilir. Böbrek fonksiyonları bozulmuş olan veya böbrek
taşı öyküsü olan hastalar, bu etkiye daha duyarlı olabilir.
• Askorbik asit, demir absorpsiyonunu arttırdığından yüksek dozlar hemokromatoz, talasemi,
polisitemi, lösemi ya da sideroblastik anemili hastalarda tehlikeli olabilir. Aşırı demir yükü
hastalığı durumunda askorbik asit alımı minimumda tutulmalıdır.
• Glukoz-6-fosfat dehidrogenaz (G6DP) enzim eksikliği bulunan hastalara askorbik asit
verildiğinde hemoliz gelişebildiğinden dikkatli olunmalıdır.
• Askorbik asidin yüksek dozlarının orak hücreli anemi hastalarında orak hücre krizleri ile
ilişkili olduğu ortaya konmuştur.
• Diyabetik hastalarda C vitamini kullanımı idrarda glikoz tayini testlerinde yanlış sonuçların
elde edilmesine neden olur ancak kan şekeri düzeyi üzerine herhangi bir etkisi yoktur. Bu
nedenle diyabet testi yapmadan 2-3 gün önceden C vitamini alınımı kesilmelidir.
• Yüksek dozda askorbik asidin ürik asit atılımı üzerindeki etkisinden dolayı hastalarda gut
artritine neden olabilir.
• Askorbik asidin hızla çoğalan ve geniş şekilde yayılmış tümörleri şiddetlendirebildiği
düşünülmektedir.
• Bu tıbbi ürün her efervesan tablette 7,89 mmol (181,53 mg) sodyum ihtiva eder. Bu durum,
kontrollü sodyum diyetinde olan hastalar için göz önünde bulundurulmalıdır.
• Bu tıbbi ürün sorbitol ihtiva eder. Nadir kalıtımsal früktoz intolerans problemi olan hastaların
bu ilacı kullanmamaları gerekir.
24.5. Diğer tıbbi ürünler ile etkileşimler ve diğer etkileşim şekilleri
• Oral kontraseptifler C vitamininin serum düzeyini düşürür. Asetilsalisilik asit, disülfiram,
meksiletin, demir, fenitoin, barbitürat ve tetrasiklin C vitamininin idrar yoluyla atılımını
artırır. Flufenazin ve varfarin ile etkileşmektedir.
• Askorbik asidin yüksek dozları asidik ilaçların beklenmeyen renal tübüler reabsorpsiyonuna
neden olabilecek şekilde idrarın asidik olmasına yol açar, asidik ilaçların kan düzeylerini
artırarak istenmeyen etkiler ortaya çıkarır. Bazik ilaçların ise terapötik etkisinde azalmaya
yol açacak şekilde reabsorpsiyonda azalma görülür.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Oral kontraseptifler askorbik asit serum düzeylerini düşürür.
Gebelik dönemi:
Askorbik asit plasentadan geçer. Gebelik sırasında yüksek doz alımıyla fetüs buna adapte olabilir
ve doğum sonrası yoksunluk sendromu şeklinde askorbik asit eksikliği gelişebilir. Bu nedenle
ilacın yüksek dozları (örn; 1 gramın üzerindeki dozlar) beklenen yararlar potansiyel riskten fazla
olmadıkça gebelerde veya gebe kalma olasılığı olanlarda kullanılmamalıdır.
Laktasyon dönemi:
Askorbik asidin anne sütüne geçtiği bilindiğinden, emzirme döneminde bebeğe olası etkileri göz
önüne alınarak dikkatli kullanılmalıdır.
Üreme yeteneği/Fertilite:
Üreme yeteneği ve fertilite üzerine etkisi bilinmemektedir.
4.7. Araç ve makine kullanımı üzerindeki etkiler
Araç ve makine kullanımında ilacın hiçbir sakıncası yoktur.
4.8. İstenmeyen etkiler
İstenmeyen olaylar aşağıda sistem organ sınıfına göre listelenmiştir. Sıklıklar şu şekilde
tanımlanmıştır:
Farklı organ sistemlerinde;
Çok yaygın (≥ 1/10), yaygın (≥ 1/100 ila < 1/10), yaygın olmayan (≥ 1/1,000 ila <1/100), seyrek
(≥ 1/10.000 ila <1/1.000), çok seyrek (<1/10.000), bilinmiyor (eldeki verilerden hareketle tahmin
edilemiyor).
3Kan ve lenf sistemi hastalıkları
Çok seyrek: Glikoz 6 Fosfat Dehidrojenaz (G6PD) eksikliğinde hemoliz
Bağışıklık sistemi hastalıkları
Çok seyrek: Aşırı duyarlılık reaksiyonları
Gastrointestinal bozukluklar
Çok seyrek: Bulantı, kusma, diyare, mide krampı
Deri ve deri altı doku hastalıkları
Bilinmiyor: Flushing ya da kızarıklık
Böbrek ve idrar hastalıkları
Seyrek: İdrar yapmada güçlük
Bilinmiyor: Böbrek taşı oluşumu, hiperoksalüri, diürez
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Nadiren de olsa yüksek dozlarda diüretik ve/veya diyare görülebilir. Ayrıca okzalat kristalleri
oluşumuda görülebilir. Böyle durumlarda C vitamini alımı kesmek yeterlidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: Askorbik Asit Kombinasyonları
ATC Kodu: A11GA01
C Vitamini suda çözünen antioksidan özelliğine sahip önemli bir vitamindir. Vücudun C vitamini
stoklama miktarı düşük olduğundan dolayı, düzenli miktarlarda C vitamini alımı önem
kazanmaktadır. C vitamini (Askorbik asit) ve metaboliti olan dehidroaskorbik asit C vitaminin
etkisini ortaya çıkaran bir reversibl redoks sistemini oluşturur. C vitamini eksikliğinde ortaya çıkan
en önemli bir tablo da skorbüt olayıdır. Kolajen oluşumuna bağlı olarak skorbüt şikayetleri olan
yara iyileşmesi ve gecikmesi, kemik büyümesindeki düzensizlikler, dentin ve damar frajilitesi
görülmektedir. C vitamini kolajen üretiminde de aktif rol oynamaktadır. Karnitin biyosentezi
içinde C vitamini önemlidir. Karnitin, yağ asidinin mitokondrilere taşınmasında ve bu şekilde de
4enerji ortaya çıkmasında rol almaktadır. Kaslarda görülen güçsüzlük ve yorgunluk da karnitin
eksikliğine bağlı olarak ortaya çıkmaktadır. Hayvan deneylerinde yapılan çalışmalarda C vitamini,
kolesterolün arteriyoskleroza yol açmayan safra asitlerine dönüşmesinde rol oynamaktadır. C
vitamini eksikliğinde glukokortikoid salınımı azalır ve buna bağlı olarak vücudun strese karşı daha
zayıf bir reaksiyon ortaya çıkar. Askorbik asit böbrek üstü bezlerde bulunmaktadır ve kortizon
sentezini hızlandırmaktadır. Askorbik asit antioksidan özelliği sayesinde organizma için zararlı
olan serbest radikalleri inaktif hale getirir. C vitamini antioksidan özelliği sayesinde retinaya zarar
verebilecek serbest radikalleri inaktif hale getirerek koruma özelliğine sahiptir. Askorbik asit
dengesinin korunması durumunda katarakt riski de anlamlı ölçüde azalmaktadır. Askorbik asit
lökosit hareketliliğini artırarak bağışıklık sisteminin güçlendirilmesi faaliyetinde de
bulunmaktadır. C vitamininin interferon oluşumunda rol oynadığı da düşünülmektedir. Askorbik
asit gıdalardan demir emilimini de sağlamaktadır ve bu şekilde demir eksikliği anemisine karşı bir
etki göstermektedir.
5.2. Farmakokinetik özellikler
Emilim:
C vitamininin büyük bir bölümü barsağın üst kısmında sodyuma bağlı olarak aktif transport
yoluyla, konsantrasyonun yüksek olduğu durumlarda pasif difüzyon yoluyla emilir. 1 g’lık dozun
alımından sonra emilen askorbik asit miktarı yaklaşık olarak % 50’den % 15’e düşer, fakat emilen
madde miktarı mutlak olarak artmaya devam eder.
Dağılım:
C vitaminin plazma proteinlerine bağlanma oranı yaklaşık olarak %24’tür. Serum
konsantrasyonları normal olarak 10 mg/l’dir. (60 μmol/l) 6 mg/l’nin (35 μmol/l) altındaki
konsantrasyonlar, C vitamini alımının yeterli miktarda olmadığını gösterir. 4 mg/l (20 μmol/l)
altındaki konsantrasyonlar ise, vitamin alımının yetersiz olduğunu gösterir. Klinik skorbütte ise
serum konsantrasyonları 2 mg/l’nin (10 μmol/l) altında olmaktadır.
Biyotransformasyon:
Askorbik asit, dehidroaskorbik aside ve dehidroaskorbik asit üzerinden de oksalik aside metabolize
olmaktadır.
Eliminasyon:
1 g’lık askorbik asit dozunun ağız yoluyla verilmesinden sonra yarı ömrü 13 saattir. Ana atılım
böbrekler yoluyla olmaktadır. Yüksek dozlarda dışkı yoluyla atılmaktadır.
Doğrusallık/doğrusal olmayan durum:
Veri mevcut değildir.
55.3. Klinik öncesi güvenlilik verileri
Bildirilmemiştir.
6. FARMASÖTİK ÖZELLİKLER
6.1. Yardımcı maddelerin listesi
Sitrik asit
Sodyum hidrojen karbonat
Sodyum karbonat anhidrus
Portakal aroması
Trisodyum sitrat Riboflavin sodyum fosfat
Sukraloz (E955)
Sorbitol (E420)
6.2. Geçimsizlikler
Oral kontraseptifler C vitamininin düzeyini düşürür. Asetilsalisilik asit, barbitürat ve tetrasiklin C
vitamininin idrar yoluyla atılımını artırır.
6.3. Raf Ömrü
60 ay.
6.4. Saklamaya yönelik özel tedbirler
25ºC altındaki oda sıcaklığında, kuru yerde ve ambalajında saklayınız.
Kullandıktan sonra tüpün ağzını kapatmayı unutmayınız.
6.5. Ambalajın niteliği ve içeriği
10 ve 20 efervesan tablet, silikajelli kapak, plastik tüp içerisinde.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve “
Ambalaj Atıklarının Kontrolü Yönetmeliği”ine uygun olarak imha edilmelidir.
7. RUHSAT SAHİBİ:
Celtis İlaç San. ve Tic. A.Ş.
Esenler / İSTANBUL
Telefon: 0 850 201 23 23
Faks: 0 212 481 61 11
e-mail: info@celtisilac.com.tr
68. RUHSAT NUMARASI
222/60
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.12.2009
Ruhsat yenileme tarihi: 14.09.2015
10. KÜB’ÜN YENİLENME TARİHİ
7