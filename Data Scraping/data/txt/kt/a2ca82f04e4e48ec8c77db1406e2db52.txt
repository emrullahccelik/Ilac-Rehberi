1 / 13  Bu ilacı kullanmaya başlamadan  önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanıma talimatını saklayınız. Daha sonra tekrar  okumaya ihtiyaçduyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız.  
• Bu ilaç kişisel  olarak sizin için reçete edilmiştir , başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde,  doktorunuza bu 
ilacı kullandığınızı  söyleyiniz.  
• Bu talimatta  yazılanlara aynen  uyunuz. İlaç  hakkında size  önerilen  dozun dışında  
yüksek  veya düşük  doz kullanmayınız.  KULLANMA TALİMATI  
 
 
URİNAT  20 mg/2 ml IM/IV  Enjeksiyonluk/İnfüzyonluk Çözelti  
Kas içine veya damar içine uygulanır. 
Steril  
• Etkin  madde: Furosemid 20 mg  
• Yardımcı  maddeler: Sodyum hidroksit, sodyum klorür, hidroklorik asit (pH ayarlayıcı  
olarak)  ve enjeksiyonluk su. 
 
 
Bu Kullanma  Talimatında:  
 
1. URİNAT  nedir  ve ne için kullanılır?  
2. URİNAT  kullanmadan önce dikkat edilmesi gerekenler  
3. URİNAT  nasıl  kullanılır?  
4. Olası  yan etkiler  nelerdir?  
5. URİNAT’ın  saklanması  
 
Başlıkları yer almaktadır.  
 
1. URİNAT  nedir  ve ne için kullanılır?  
URİNAT,  kas veya damar  içine  uygulanan, 20 mg furosemid  etkin  maddesini içeren  2 ml’lik  ampul  
formundadır. 5 ampul içeren  ambalajlarda kullanıma  sunulmuştur.  
URİNAT idrar söktürücü (diüretik) adı verilen bir ilaç grubuna dâhildir. Diüretikler böbreklerden 
idrarın atılım hızını arttıran ve aynı zamanda su ve tuz kaybı yapan ilaçlardır. Vücutta bulunan aşırı 
suyun atılmasına yardımcı olmak için veya yüksek tansiyon tedavisinde kullanılır. URİNAT güçlü bir idrar söktürücüdür.  2 / 13  Doktorunuz  size URİNAT’ı  aşağıdaki  nedenlerden  biri veya  birkaçı  dolayısıyla  reçetelemiş 
olabilir: 
• Süregelen kalp yetmezliğine  bağlı olarak solunum yetmezliği, ödem, karaciğerde büyüme ile 
belirgin hastalığınız ile bağıntılı fazla sıvının atılmaması nedeniyle vücutta aşırı miktarda sıvı 
tutulması durumu  
• Süregelen böbrek yetmezliği ile bağıntılı fazla sıvının atılmaması nedeniyle vücutta aşırı 
miktarda sıvı tutulması durumu  
• Hamilelik  ve yanıklara  bağlı  olan dâhil, akut böbrek yetmezliğinde  sıvı atılımının  
devam  ettirilmesi  
• Böbreklerdeki  bulgu ve belirtiler  ile bağıntılı fazla  sıvının  atılmaması nedeniyle  vücutta aşırı 
miktarda sıvı tutulması durumu (eğer idrar söktürücü tedavi gerekiyorsa)  
• Karaciğer hastalığı ile bağlantılı fazla sıvının atılmaması nedeniyle vücutta aşırı miktarda sıvı 
tutulması durumu (eğer aldosteron antagonistleri ile tedavinin desteklenmesi gerekiyorsa)  
• Yüksek tansiyon  
• Yüksek tansiyonun sebep  olduğu kriz durumu (diğer  tedavi  edici  önlemlere  ilave  olarak)  
• Vücuttan  idrar atılımının  zorlanmasının  gerektiği  durumlarda  (örneğin  zehirlenmelerde)  destek  
olarak  
2. URİNAT’ıkullanmadan  önce dikkat  edilmesi  gerekenler  
URİNAT’ı  aşağıdaki  durumlarda  KULLANMAYINIZ  
 
• İlacın  içerdiği  etkin  madde  olan furosemide  veya  ilacın  içerdiği  diğer  maddelerden  
birine  karşı  alerjiniz  varsa,  
• Sülfonamid grubu antibiyotiklere  ve şeker  hastalığı  tedavisinde  kullanılan  sülfonilüre  
grubu ilaçlara karşı  alerjiniz  varsa,  
• Aşırı  sıvı kaybettiyseniz  (kusma, ishal  veya  aşırı terleme  yoluyla),  
• Vücut  sıvılarınızın  (kan dâhil)  hacminde  aşırı azalmaya yol açan bir bozukluğunuz  
varsa,  
• Vücutta  idrar üretilememesine  yol açan böbrek  yetmezliğiniz  varsa ve bu  durum  
URİNAT  kullanılmasına  cevap  vermiyorsa,  
• Böbrek veya  karaciğer  üzerinde  zehirleyici  etkileri bulunan ilaçlara  bağlı  gelişen  böbrek 
yetmezliğiniz varsa  
• Ciddi  karaciğer  yetmezliği sonucu ortaya  çıkan  karaciğer  koması  ile ilişkili böbrek 
yetmezliğiniz varsa  
• Kanınızdaki  potasyum  düzeyi  aşırı derecede azalmışsa,  
• Kanınızdaki  sodyum  düzeyi  aşırı derecede azalmışsa,  3 / 13  • Karaciğerinizdeki ağır bir hastalık nedeniyle gelişen beyin işlevleri bozukluğuna bağlı olarak 
sizde komaya benzer bir durum ortaya çıkmışsa,  
• Bebeğinizi  emziriyorsanız.  
 
URİNAT’ı  aşağıdaki  durumlarda  DİKKATLİ  KULLANINIZ  
• İdrar çıkışınızda kısmi tıkanma yaratan mesane boşalmasında bozukluk, prostat büyümesi, 
idrar yollarında daralma gibi bozukluklarınız varsa (URİNAT ile yapılan tedavinin özellikle 
başlangıç evresinde, doktorunuz idrar çıkışından emin ol mak için sizi dikkatle takip etmek 
isteyebilir).  
Doktorunuz  aşağıdaki  durumlarda  sizi yakından düzenli  olarak  takip  etmek  isteyecektir.  
• Düşük tansiyon,  
• Düşük tansiyonun risk teşkil ettiği hastalıklar: Kalp damarlarında ya da beyni  besleyen kan 
damarlarında belirgin daralma veya tıkanıklık, 
• Belirti göstermeyen veya belirgin şeker hastalığı, (kan şekeri seviyeniz düzenli olarak takip 
edilecektir)  
• Gut (damla)  hastalığı ve hiperürisemi  (kanda  ürik asit seviyesinin artması)  (kanınızdaki ürik 
asit düzeyi düzenli olarak takip edilecektir)  
• İdrar yapmakta güçlük çekiyorsanız (örneğin prostat büyümesine, böbrekte tıkanıklığa veya böbrekten idrar torbasına giden kanalın daralmasına bağlı olarak)  
• Şiddetli karaciğer hastalığıyla bağıntılı böbrek işlevlerinizde yetersizlik durumu (Hepatorenal sendrom),  
• Kanınızdaki protein düzeyinin düşmesine yol açan bir bozukluğunuz varsa (örneğin, nefrotik sendrom adı verilen ciddi bir böbrek rahatsızlığında bu durum görülebilir; doktorunuz 
kullanılacak ilaç dozunu dikkatl e ayarlayacaktır).  
• Erken doğan bebeklerde kullanılması gerekiyorsa (Böbreklerde taş oluşması veya kireçlenme odaklarının gelişmesi riskine karşı, doktorunuz böbrek işlevlerini yakından takip etmek 
isteyecektir ve ultrasonografi uygulayacaktır).  
• Lityum tuzları (psikiyatrik hastalıkların tedavisinde kullanılır) ile eş zamanlı kullanım 
(kandaki lityum seviyeleriniz düzenli olarak kontrol edilecektir)  
• Akut porfiri (kan pigmentleri ile ilgili seyrek görülen kalıtsal bir hastalık). İdrar söktürücü 
ilaçların akut porfiri durumunda kullanımı güvenli olmayabilir, doktorunuz URİNAT 
tedavisi boyunca sizi takip edecektir. 
Nefes alma güçlüğü rahatsızlığı olan (solunum güçlüğü sendromu) erken doğan bebeklerde 
yaşamlarının ilk haftalarında URİNAT tedavisi uygulandığında, bir tür kalp damar hastalığı olan, 
kalpten çıkan iki büyük atardamarın arasındaki açıklığın doğumdan sonra kapanmayıp açık kalması 
(patent duktus arteriyozus) riskinde artış olabilir. 
İleri yaştaysanız ve düşük tansiyona neden olabilecek başka ilaçlar kullanıyorsanız ve düşük 
tansiyon riski oluşturabilecek başka bir rahatsızlığınız varsa, doktorunuzu bilgilendi riniz. URİNAT 
tedaviniz boyunca doktorunuz düşük tansiyona karşı sizi düzenli takip edecektir. 4 / 13  İdrar yapma bozukluklarınız varsa (örneğin prostat büyümesi), doktorunuz size URİNAT’ı sadece 
normal idrar çıkışı sağlanabildiğinde verecektir. Çünkü ani bir idrar akışı, idrar kesesinin (mesane) 
aşırı genişlemesi ile beraber idrar yapmada zorluğa (üriner retansiyon) neden olabilir. 
URİNAT  sodyum  ve klorürün atılımını,  dolayısıyla  da su atılımını arttırır. Aynı zamanda diğer 
elektrolitlerin (özellikle potasyum, kalsiyum ve magnezyum) atılımı da artar. URİNAT ile tedavi 
sırasında yüksek miktarlarda su ve elektrolit atılımına bağlı olarak sıkça su/elektrolit dengesi bozuklukları gözlendiğinden, kanınızdaki belirli maddelerin seviyeleri düzenli olarak kontrol 
edilecektir.  
Uzun süreli URİNAT tedavisi sırasında, özellikle potasyum, sodyum, kalsiyum, bikarbonat, 
kreatinin, üre ve ürik asit ve aynı zamanda kan şekeri olmak üzere bazı kan testlerinin düzenli olarak yapılması gerekmekte dir. 
Elektrolit bozukluları açısından yüksek risk altındaysanız veya kusma, ishal veya aşırı terleme gibi 
durumlara bağlı olarak önemli seviyede sıvı kaybı yaşamışsanız, dikkatle takip edilmeniz 
gerekmektedir. Dolaşımdaki kan hacminde azalma, vücuttaki su eksikliği, belirgin elektrolit 
bozuklukları veya asit -baz dengesindeki bozukluklar düzeltilmelidir. Böyle bir durumda doktorunuz 
URİNAT tedavinizi geçici olarak durdurabilir.  
Altta yatan başka hastalıklar (örneğin karaciğer sirozu, kalp yetmezliği), eş zam anlı başka 
tedavilerin uygulanıyor olması ve yiyecekler olası elektrolit bozukluklarının gelişmesinde rol oynayabilir.  
Artan  idrar çıkışına  bağlı kilo  kaybı, idrar  çıkışı miktarına  bakılmaksızın,  günde  1 kg’dan fazla 
olmamalıdır.  
Nefrotik sendromunuz varsa  (bir böbrek hastalığı) yan etkilerin görülme riskinde artış 
olabileceğinden doktorunuz kullanacağınız ilaç dozunu dikkatlice ayarlayacaktır. 
Kullanıma hazır çözeltinin asitlik derecesi hafif alkali ile nötr arasındadır (pH değeri 7’den düşük 
değildir). Bu sebeple, asit çözeltileri URİNAT ile beraber kullanılmamalıdır, çünkü URİNAT’ın 
etkin maddesi çökebilir.  
Non-steroidal antiinflamatuvar  ilaçlar (NSAİİ) adı verilen, iltihap ve ağrı giderici ilaçlar URİNAT’ın 
etkisini azaltabilir. Bu ilaçların URİNAT ile birlikte kullanımı nefrotoksisite (böbrekler üzerine 
zararlı etki) riskini arttırabilir.  
Sorbitol (şeker hastalarının kullandığı bir tatlandırıcı) ve URİNAT’ın eş zamanlı kullanılması 
dehidratasyon (vücudun susuz  kalması)  artışına  neden  olabilir.  Sorbitol  ishali tetikleyerek  daha fazla 
sıvı kaybına neden olabilir. 
URİNAT kullanımı ile fotosensitivite reaksiyonu (ışığa karşı duyarlı olma hali) vakaları 
bildirilmiştir. Tedaviniz sırasında ışığa karşı duyarlılık gelişirse doktorunuz tedavinizi durdurabilir. Tedaviye  yeniden başlamanız  gerekli görülürse, doktorunuz  vücudunuzda  güneşe veya yapay UVA 
ışığına maruz kalan bölgeler için koruma önerec ektir.  
 
 
 5 / 13  Risperidon (psikiyatrik bazı hastalıkların ve bunamanın tedavisinde kullanılır) ile birlikte kullanım:  
Bunaması olan hastalarda risperidon ile URİNAT’ın  birlikte kullanımı ölüm gibi ciddi yan etkiler ile 
sonuçlanabilmektedir. Dolayısıyla doktorunuz risperidon ile URİNAT’ın birlikte kullanılması 
gereken durumda gerekli kontrolleri yapacak ve birlikte kullanımın sağlayacağı yararın, oluşturabileceği zarara oranına göre tedavi şeklinizi belirleyecektir.  
Sistemik  lupus  eritamatozus  adı verilen  vücudun kendi  bağışıklık  sisteminin  vücuda  saldırması ile 
seyreden bir hastalığın yeniden ortaya çıkması veya alevlenmesi olasılığı bulunmaktadır. 
URİNAT kullanımı doping testlerinde pozitif sonuçlara neden olabilir. Ayrıca, URİNAT’ın doping 
maddesi olarak kullanılması sağlığınız için tehlike oluşturabilir. 
Bu uyarılar  geçmişteki herhangi  bir dönemde  dahi olsa sizin  için geçerliyse,  lütfen  doktorunuza 
danışınız.  
 
URİNAT’ın  yiyecek  ve içecek  ile kullanılması:  
URİNAT  ampul, damar  içine  veya  kas içine  zerk edilerek  (enjeksiyon  yoluyla)  kullanılır.  Bu 
yüzden yiyecek  ve içecek  ile etkileşimi beklenmemektedir.  
 
Hamilelik  
İlacı kullanmadan önce  doktorunuza veya eczacınıza  danışınız.  
URİNAT’ın  etkin  maddesi furosemid  plasentayı geçtiğinden, zorlayıcı tıbbi nedenler  olmadığı 
takdirde, hamilelik sırasında URİNAT’ı kullanmamanız gerekir. Bu yüzden tedaviye başlamadan 
önce hamilelik durumu değerlendirilmelidir.  
URİNAT ’ın da dahil olduğu idrar söktürücü ilaçlar, hamilelik sırasında yüksek tansiyon ve  sıvı 
tutulumu rahatsızlıklarının rutin tedavisinde uygun değildir, çünkü rahim içi gelişime  zarar verebilir. 
Ancak hamilelikte kalp yetmezliği veya böbrek yetmezliği için U RİNAT’ı kullanmanız gerekli ise 
doktorunuz sizi ve bebeğinizin gelişimini yakından takip ederek tedavinizi sürdürebilir.  
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız.  
 
Emzirme 
İlacı kullanmadan önce  doktorunuza veya eczacınıza  danışınız.  
 
Furosemid anne sütüne geçmektedir, bu nedenle emzirme sırasında URİNAT kullanmamanız 
gerekir. URİNAT ile tedavi edilmeniz gerekiyorsa, bebeği anne sütüne geçen ilaçtan korumak için, süt vermeyi bırakmanız gerekir.  
 
Araç ve makine  kullanımı  
URİNAT doğru bir şekilde kullanıldığı zaman bile, araç ve makine kullanımı veya bir koruma olmaksızın  çalışabilme  becerisini  bozacak  kadar  hareketlerinizi  etkileyebilir.  Bu durum  özellikle 
tedavinin başlangıcında, dozun arttırılmasında veya başka bir ilaca geçerken ya da ilacı alkol ile 
birlikte alırken geçerlidir. Dolayısıyla araç ve makine kullanırken dikkatli olunmalıdır. 6 / 13  URİNAT’ın  içeriğinde bulunan bazı maddeler hakkında  önemli  bilgiler  
Bu tıbbi ürün her ampulde  1 mmol (23 mg)’dan  daha  az sodyum  ihtiva  eder,  yani esasında 
“sodyum içermez”.  
 
Diğer ilaçlarla  birlikte  kullanımı  
Birlikte  kullanılması  önerilmeyen  ilaçlar: 
• Sakinleştirici ve uyku verici bir madde olan kloral  hidrat. Çok nadir vakalarda URİNAT 
kullanımından sonraki 24 saat içerisinde kloral hidrat alınması, sıcaklık, terleme, huzursuzluk, 
bulantı hissi, ve kan basıncında ve kalp ritminde artış (taşikardi) ile sonuçlanmıştır. 
Dolayısıyla URİNAT’ın ve kloral hidratın birlikte kullanımından kaçınılmalıdır.  
• Aminoglikozidler  (örneğin kanamisin, gentamisin, tobramisin) ve işitme üzerinde zararlı etkisi 
olan diğer ilaçlar (ototoksik ilaçlar). URİNAT ile aynı zamanda k ullanıldıklarında bu ilaçların  
etkisi artabilir.  İşitme  bozukluğu geri dönüşsüz  olabilir.  Dolayısıyla  URİNAT ile bu ilaçların 
birlikte kullanımından kaçınılmalıdır.  
 
Birlikte  kullanımı  sırasında  önlem  alınması gereken  ilaçlar  
• Sisplatin (kanser tedavisinde kullanılır) URİNAT ile birlikte kullanımı işitme bozukluğuna 
neden olabilir. Ayrıca sisplatinin böbrekler üzerindeki zararlı etkisini (nefrotoksisite) de 
arttırabileceğinden URİNAT ile birlikte kullanımında çok dikkatli olunma lıdır.  
• Lityum  (psikiyatrik hastalıkların tedavisinde kullanılır). URİNAT ile birlikte kullanımı 
lityumun kalp üzerindeki zararlı etkisini  (kardiyotoksisite)  ve sinirler  üzerindeki  zararlı  etkisini  
(nörotoksisite)  arttırabilir. Bu iki ilacı birlikte kullana n hastaların kandaki lityum seviyeleri 
yakından takip edilmelidir.  
• Yüksek tansiyon için kullanılan ilaçlar, idrar söktürücü ilaçlar veya tansiyonu düşürebilen diğer ilaçlar. Bu ilaçlar URİNAT ile aynı zamanda kullanılırsa tansiyon çok daha  fazla  
düşebilir. Özellikle  ACE  inhibitörleri veya  anjiyotensin II  reseptör  antagonisti (kalp-  damar 
hastalıkları tedavisinde kullanılır) ilk defa kullanıldığında veya bu ilaçlar daha yüksek bir 
dozda uygulandığında olmak üzere, tansiyonda şoka neden olan ciddi düşüş, ve böbrek fonksiyonunda bozulma (nadir vakalarda akut böbrek ye tmezliği) gözlenmiştir. Bu sebeple, 
mümkün olduğu durumlarda URİNAT tedavisi geçici olarak durdurulmalı veya en azından bir ACE inhibitörü veya anjiyotensin II reseptör antagonisti  ile tedaviye  başlamadan  veya  doz 
artımından  önce  URİNAT  dozu üç gün için az altılmalıdır.  
• Risperidon (psikiyatrik  hastalıklar  ve bunama  tedavisinde  kullanılır)  
 
Birlikte  kullanımı  sırasında  dikkatli  olunması  gereken  ilaçlar  
• Aspirin dahil non- steroidal antiinflamatuvar ilaçlar (ağrı kesici ve iltihap  giderici) Bu ilaçlar  
URİNAT’ın etkisini azaltabilir.  URİNAT  tedavisi dolaşımdaki hacimde  azalmaya veya vücut 
sıvısında eksikliğe neden olursa bu ilaçlarla birlikte kullanımı akut böbrek yetmezliğine sebep 
olabilir.  
• Fenitoin  (sara hastalığının  tedavisinde  kullanılır)  Bu ilaç URİNAT’ın  etkisini azaltabilir.  7 / 13  • Kortikosteroidler (iltihaplı ve diğer bazı durumlarda kullanılan kortizonlu ilaçlar), 
karbenoksolon (ağızdaki yaraları tedavi etmek için kullanılır), laksatifler (kabızlığın önlenmesi ve tedavisinde kullanılır), meyan kökü (mi de-bağırsak hastalıklarında kullanılır). Potasyum 
kaybını arttırarak, potasyum eksikliğine neden olabilirler. 
• Digitalis  preparatları  (kalp -damar  hastalıkları tedavisinde  kullanılır)  
• Probenesid (gut-damla  hastalığında  kullanılır)  URİNAT  bu ilacın  böbrek yoluyla  atılımını 
azaltabilir.  Dolayısıyla  yüksek dozlu tedavide,  ilacın  kandaki  seviyesi  artarak  yan etkilerin 
görülme riskinde artışa neden olabilir.  
• Metotreksat (kanser tedavisinde kullanılır) URİNAT bu ilacın böbrek yoluyla atılımını 
azaltabilir . Dolayısıyla  yüksek dozlu tedavide,  ilacın  kandaki  seviyesi  artarak  yan etkilerin 
görülme riskinde artışa neden olabilir  
• Şeker  hastalığı tedavisinde  kullanılan  ilaçlar.  URİNAT  bu ilaçların  etkisini azaltabilir.  
• Kan basıncını  arttıran  sempatomimetik  ilaçlar  (adrenalin  benzeri ilaçlar,  örneğin epinefrin,  
norepinefrin).  URİNAT  bu ilaçların  etkisini  azaltabilir.  
• Kürar - tipi kas gevşeticiler.  URİNAT  bu ilaçların  etkisini arttırabilir.  
• Teofilin (solunum ile ilgili hastalıkların tedavisinde k ullanılır) URİNAT bu ilaçların etkisini 
arttırabilir.  
• Böbrek üzerinde  zararlı  etkisi olan ilaçlar  (nefrotoksik ilaçlar)  (örneğin aminoglikozidler, 
sefalosporinler, polimiksinler  gibi antibiyotikler). URİNAT bu ilaçların zararlı etkilerini 
arttırabilir. URİNAT ile aynı zamanda bazı sefalosporinleri yüksek dozda kullanan hastalarda böbrek fonksiyonları bozulabilir. 
• Siklosporin A (Organ nakilleri sırasında  kullanılır) URİNAT neden olduğu kandaki ürik asit 
seviyelerinin artmasına ve siklosporin ürik asitin üre atılımının bozulmasına neden olur.  
Bunun sonucunda, guta  bağlı  olarak  artrit riskinde  artış  olabilir.  
• Böbrek yetmezliği açısından yüksek risk taşıyan hastalarda röntgen tetkikle rinde organların 
görünürlüğünü arttırmak için kullanılan kontrast maddeler. Kontrast maddelerle tetkik 
sonrasında, URİNAT ile tedavi gören hastalarda, öncesinde sadece damar içi sıvı alan hastalara kıyasla böbrek fonksiyonlarında daha sık oranda bozulma olmuştur.  
• Yüksek dozlarda URİNAT ile eş zamanlı olarak tiroid hormonları (örn. levotiroksin) 
kullanılması tiroid hormonu seviyelerini etkileyebilir. Bu sebeple, URİNAT ile birlikte tiroid  
hormonu kullanıyorsanız, doktorunuz tiroid hormon seviyelerinizi takip edecektir.  
• Glikozidler  (kalp  hastalıklarında  kullanılır).  URİNAT  tedavisi  sırasında  potasyum  veya 
magnezyum  eksikliği gelişirse, kalp kasının bu ilaçlara hassasiyeti artabilir. Elektrolit 
dengesizliği olan hastalarda ve URİNAT’ın belli EKG değişikliklerine (QT aralığının 
uzaması) neden olan ilaçlarla (örneğin, terfenadin, antialerjik ilaçlar ve kalp ritmi bozukluklarında kullanılan bazı ilaçlar (sınıf I  ve III antiaritmikler)) birlikte kullanılması 
durumunda, kalp ritmi bozukluklarının (torsades de pointes dahil venrtiküler artimi) oluşma 
riski daha yüksektir.  
• Karbamazepin (sara hastalığının tedavisinde kullanıl ır) veya aminoglutetimid (Cushing 8 / 13  Sendromu isimli hastalığın tedavisinde kullanılır). URİNAT ile eşzamanlı kullanılması 
hiponatremi (kanda sodyum düzeyinin normalin altına düşmesi) riskini arttırabilir. 
• Tiyazidler (idrar söktürücü sınıfında yer alan bir il aç grubu). URİNAT ile birlikte 
kullanıldıklarında idrar çıkışında artış meydana gelir. 
• Metformin (şeker hastalığında kullanılan bir ilaç). Bu ilaç URİNAT’ın etkisini  azaltabilir.  
• Fibrik asit türevleri (kandaki yağı azaltmada kullanılan ilaçlar örneğin, klo fibrat ve fenofibrat). 
Özellikle hipoalbuminemi durumunda (kandaki albüminde düşüş) URİNAT ile birlikte kullanılmaları durumunda, her iki ilacın da kandaki seviyeleri yükselebilir. Kan seviyeleri 
takip edilmelidir.  
Eğer reçeteli  ya da reçetesiz herhangi  bir ilacı şu anda kullanıyorsanız  veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz. 
3. URİNAT  nasıl  kullanılır?  
Uygun  kullanım  ve doz/uygulama sıklığı için talimatlar  
Doktorunuz  hastalığınıza  bağlı  olarak  ilacınızın  dozunu belirleyecek  ve size uygulayacaktır.  
Uygulama yolu ve metodu:  
URİNAT ampul formu yalnızca ağızdan uygulamanın mümkün veya etkili olmadığı durumlarda  (örn.  
bağırsak  emilimi bozukluğunda)  ya da eğer hızlı etki gerekiyorsa  damar  içine uygulanarak verilir. 
Eğer damar içine uygulanan tedavi kullanılıyorsa, mümkün olan en kısa sürede ağızdan uygulanan 
tedaviye geçilmesi önerilmektedir.  
 
Değişik  yaş grupları:  
Çocuklarda  kullanımı:  
Bebeklerde ve 15 yaşın  altındaki  çocuklarda,  istisnai durumlar  dışında  (örneğin hayatı  tehdit  edici 
nitelikte  durumlar),  URİNAT  kullanılmamalıdır.  Ortalama  günlük doz 0,5 mg furosemid/kg vücut 
ağırlığıdır. İstisnai vakalarda, 1mg furosemid/kg vücut ağırlığına kadar damar içi uygulama verilebilir.  
 
Yaşlılarda  kullanım:  
Yaşlı hastalarda ve genel durumu bozuk hastalarda doktorunuz böbrek ve karaciğer fonksiyonlarındaki olası bozulmaları göz önünde bulundurarak dozda ayarlama yapacaktır.  
9 / 13  Özel  kullanım  durumları:  
Karaciğer/böbrek  yetmezliği:  
Doktorunuz  hastalığınıza  ve böbrek/karaciğer  problemlerinizin  ciddiyetine  bağlı  olarak  ilacınızın 
dozunu belirleyecektir.  
Diğer:  
Kalp  yetmezliği,  şiddetli tansiyon yüksekliğiniz  var ise doktorunuz  bu gibi durumları  dikkate 
alarak sizde kullanılacak dozu dikkatle tespit edecektir. 
Eğer  URİNAT’ın  etkisinin  çok güçlü ya da çok zayıf  olduğuna dair bir izleniminiz  var ise 
doktorunuz  veya eczacınız  ile konuşunuz.  
Kullanmanız  gerekenden  daha  fazla  URİNAT  kullandıysanız  
URİNAT ampul doktor denetiminde kullanılacağı için, böyle bir durumun gelişmemesi için gereken 
tedbirler alınacaktır. Böyle bir durum söz konusu olduğunda ise uygun bir tedavi yapılacaktır.  
 
Aşırı  doz belirtileri tuz  ve sıvı kaybının şiddetine  bağlıdır.  
Aşırı doz alımı, yatar pozisyondan ayağa kalkınca tansiyonun düşmesine ve kan dolaşım 
bozukluklarına, elektrolit dengesizliklerine  (potasyum, sodyum ve  klorür  seviyelerinin  düşmesi)  ve 
kandaki asitlik düzeyinin artmasına (alkaloz) neden olabilir. 
Daha ciddi sıvı kayıpları vücutta su eksikliğine ve kan hacminde azalmaya bağlı olarak dolaşım 
şokuna ve tromboza neden olabilecek (kan pıhtısı) kan konsantrasyonunda artışa 
(hemokonsantrasyon) neden olabilir. 
Ani su ve elektrolit kayıpları  bilinç  bulanıklığı  (konfüz yon) ile sonuçlanabilir.  
 
URİNAT  kullanmayı  unutursanız  
URİNAT ampul doktor denetiminde kullanılacağından, böyle bir durumun gelişmemesi için gereken 
önlemler alınacaktır.  
Unutulan dozları  dengelemek için çift doz  almayınız. 
URİNAT  ile tedavi  sonlandırıldığındaki oluşabilecek  etkiler  
URİNAT  tedavisini doktorunuzun onayı olmadan bırakırsanız, tansiyonunuz  yeniden yükselebilir 
veya vücudunuzda yeniden aşırı sıvı tutulumu ortaya çıkabilir.  
 
4. Olası yan etkiler nelerdir?  
Tüm  ilaçlar  gibi, URİNAT’ın  içeriğinde  bulunan maddelere  duyarlı  olan kişilerde  yan etkiler  olabilir.  
 
Aşağıdakilerden biri olursa URİNAT’ı kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
• Dolaşım sisteminde şoka neden olabilecek ciddi alerjik reaksiyonlar (anafilaktik şok). 
Anafilaktik şokun ilk belirtileri kızarma, ürtiker, döküntü gibi deri reaksiyonları, huzursuzluk, 
baş ağrısı, terleme, bulantı, nefes alma ve yutkunmada güçlük, derinin gri -mavi renk almasını 
içerir.  10 / 13  • Derinin aniden kızarması ve yer yer küçük püstüllerle kaplanması (beyaz / sarı iltihaplı sıvı 
dolu küçük kabarcıklar) (Akut Generalize Ekzantematöz Püstüloz (AGEP)  
• Eozinofili ve sistemik belirtilerin görüldüğü ilaç reaksiyonu (DRESS). DRESS öncelikle grip 
benzeri  belirtiler  ve yüzde  döküntü ile, sonrasında  yüksek ateşle birlikte  yaygınlaşan döküntü, 
kan testlerinde k araciğer enzim seviyelerinde artış ve bir çeşit beyaz kan hücresinde artış 
(eozinofili) ve lenf düğümlerinde büyüme ile ortaya çıkar.  
• Kaşıntı,  kurdeşen, diğer  döküntüler, içi sıvı dolu kabarcıklar, genelde  kendiliğinden geçen  el, 
yüz ve ayakta  dantele benzer  kızarıklık  oluşturan, aşırı duyarlılık  durumu, 
• Genellikle kollar ve bacaklarda deride içi su dolu kabarcıklar - büller -ile seyreden bir deri 
hastalığı,  
• Pul pul dökülme  ile seyreden  iltihaplı bir  tür deri hastalığı (eksfolyatifdermatit)  
• İğne başı şeklinde  kırmızı  morarmalar  (purpura),  ışığa  duyarlılık  
• Ani aşırı duyarlılık  reaksiyonu  
• Ciltte  ve göz çevresinde kan  oturması,  şişlik  ve kızarıklıkla  seyreden iltihap  (Stevens Johnson 
Sendromu)  
• Deride  içi sıvı dolu kabarcıklarla seyreden  ciddi  bir hastalık  (toksik epidermal  nekroliz)  
• Kan pıhtısı (bacaklarda ağrı, şişlik  veya  hassasiyet  olması)  
Bunların hepsi  çok ciddi  yan etkilerdir.  Eğer bunlardan biri sizde mevcut  ise, sizin,  URİNAT’a  
karşı ciddi alerjiniz var demektir. 
Acil tıbbi müdahaleye  veya  hastaneye yatırılmanıza  gerek  olabilir.  
 
Bildirilen diğer yan etkiler aşağıda listelenmiştir. Bu yan etkilerden herhangi biri ciddileşirse veya bu 
kullanma talimatında aşağıda yer almayan herhangi bir yan etki fark ederseniz, doktorunuza veya  
eczacınıza söyleyiniz.  
 
Yan etkiler  görülme  sıklıklarına  göre aşağıdaki  şekilde  sıralanmıştır.  
Çok yaygın: 10 hastanın en az 1’inden daha fazla görülebilir. 
Yaygın:  10 hastanın  birinden az, fakat 100 hastanın  birinden fazla görülebilir.  
Yaygın olmayan:  100 hastanın birinden az, fakat  1000 hastanın  birinden fazla  görülebilir. 
Seyrek: 1000 hastanın birinden az, fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir. 
Bilinmiyor: Eldeki verilerden hareketle tahmin edilemiyor.  
Çok yaygın  
- Kandaki  kimyasalların  konsantrasyonlarında  değişiklik (elektrolit bozuklukları)  
- Özellikle  yaşlılarda  kan hacminde  azalma (hipovolemi)  ve vücuttan  su kaybı  
(dehidratasyon)  
- Kanda  kreatinin  miktarında  ve trigliserid  adlı kan yağlarında  artış 11 / 13  - Kan basıncı  düşüklüğü (oturur  ya da yatar  pozisyondan ayağa kalkarken  görülen kan basıncı  
düşüklüğü dâhil)  
Yaygın  
- Hemokonsantrasyon (kan sıvısının  azalmasına bağlı  olarak  kanın konsantrasyonunda artma)  
- Kanda  sodyum, klor, potasyum  değerlerinin düşmesi, kanda  kolesterol  ve ürik asit değerlerinin  
yükselmesi,  
- Gut atakları  (eklemlerde  iltihap  ve ağrıya neden  olan ürik asit artışı ile karakterize hastalık)  
- Karaciğer  yetmezliği olan hastalarda hepatik  ensefalopati  (karaciğer  yetmezliğine  bağlı olarak 
beyin fonksiyonlarında bozulma)  
- İdrar  miktarında  artış 
 
Yaygın  olmayan  
- Kandaki  trombosit  sayısında  azalma (olağan  dışı kanama veya  morarmalar)  
- Şeker  hastalarında dikkat  edilmesi gereken  şekere karşı  duyarlılıkta  azalma ve yüksek kan şekeri  
(hiperglisemi)  
- Kandaki  protein miktarında  anormal  düşüş  olan hastalarda,  özellikle  böbreklerinde  ciddi  hasar  
olanlarda  işitme  bozuklukları  ve bazen  geri dönüşümsüz  sağırlık  
- Bulantı  
- Kaşıntı,  döküntü  
 
 
Seyrek  
- Beyaz kan hücrelerinin  sayısında  azalma (lökopeni)  
- Kanda  eozinofil  (bir tür alerji hücresi)  sayısında  artış 
- Uyuşma  
- Baş dönmesi  hissi (vertigo)  
- Uyuklama  
- Zihin  karışıklığı,  kafada basınç  hissi 
- Miyopun ilerlemesi,  bulanık görme  
- Kan hacminin  azalması  (hipovolemi)  ile beraber  görme  bozuklukları  
- Kulak  çınlaması  
- Kan damarı  iltihabı (vaskülit)  
- Kusma,  ishal 
- Sistemik  lupus  eritamatozus  adı verilen,  vücudun kendi  bağışıkl ık sisteminin  vücuda  
saldırması ile seyreden bir hastalığın yeniden ortaya çıkması veya alevlenmesi  
- Bacak  kası krampları,  kuvvetsizlik  
- Kronik artrit  (eklem  iltihabı)  12 / 13  - Böbrek iltihabı  
- Ateş 
 
Çok seyrek  
- Agranülositoz   (beyaz  kan  hücrelerinin  sayısında   azalma),   aplastik   anemi  (kan 
hücrelerinin  sayısında ciddi  azalma),  bir tür kansızlık  (hemolitik  anemi)  
- Akut  pankreas  iltihabının  belirtisi olabilen  şiddetli karın  veya sırt ağrısı  
- Karaciğer  içi bir nedene bağlı  olarak  safra akışının yavaşlaması  veya  durması, karaciğer 
enzimlerinde artış  
- Safra  yollarının  kapanmasına  bağlı  sarılık,  karaciğerde dolaşım  yetmezliği  
Bilinmiyor  
- Kanda kalsiyum, magnezyum  düzeyinde  azalma  üre artışı,  metabolik alkaloz  nedeniyle ağız 
kuruluğu, güçsüzlük, yorgunluk, huzursuzluk, nöbetler, kas zayıflığı veya krampları, düşük 
kan basıncı, hızlı veya düzensiz kalp atışı  
- Uzun  süreli  kullanımda  Pseudo- Barter  Sendromu (kusma, idrar  yapamama ve şuur bulanıklığı 
ile kendini gösterir)  
- İdrarda  sodyum klorür ve üre artışı,  idrar yapamama  
- Erken  doğan bebeklerde, sıklıkla  geri dönüşsüz  böbrek hasarına yol açan,  böbrekler  
kalsiyum tuzlarının  birikmesi,  böbrek taşı oluşumu 
- Erken doğan bebeklerde yaşamın ilk haftası içinde uygulanması halinde bir tür kalp damar hastalığı olan “patent ductus arteriosus”un (kalpten çıkan iki büyük atardamarın 
arasındaki 
açıklığın doğumdan sonra kapanmayıp açık kalması durumu) devam etme  riskind e artış  
- Baş dönmesi, bayılma  ve bilinç  kaybı, baş ağrısı  
- Bir kan pıhtısı oluşumuna  bağlı  olarak  kan damarının  tıkanması (tromboz,  özellikle yaşlı 
hastalarda)  
- Enjeksiyon yerinde ağrı 
 
Eğer bu kullanma talimatında bahsi geçmeyen herhangi bir yan etki ile karşılaşırsanız, doktorunuzu ya da eczacınızı bilgilendiriniz . 
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız  yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildirin iz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız. 
 
 13 / 13  5. URİNAT’ın  saklanması  
URİNAT’ı çocukların göremeyeceği, erişemeyeceği yerlerde ve ambalajında saklayınız.  25 °C’nin 
altındaki  oda sıcaklığında  ve orijinal ambalajında  saklayınız.  Işıktan  koruyunuz.  
Son kullanma tarihiyle uyumlu olarak kullanınız. 
Ambalajdaki  son kullanma tarihinden sonra URİNAT’ı  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
 
Ruhsat  sahibi  ve üretici:  Turk  İlaç ve Serum  Sanayi  A.Ş. 
Büğdüz  Mah.  Enver  Paşa Cad. No.:8,  
06750 Akyurt/Ankara /Türkiye  
 
Bu kullanma talimatı ../../.. tarihinde  onaylanmıştır. 