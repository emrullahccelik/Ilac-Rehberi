1/11 KULLANMA TALİMATI  
 
PREXET  100 mg I.V. infüzyon luk çözelti hazırlamak için liyofilize toz  
Damar içine uygulanır.  
Steril -Sitotoksik  
 
Etkin madde:  Pemetrekset  
Her bir flakon, toz halinde 100 mg pemetreksete  eşdeğer miktarda 120,83 mg pemetrekset 
disodyum hemipentahidrat içerir. 4,2 ml (% 0,9’luk) sodyum klorür çözeltisi ile 
sulandırıldığında elde edilen çözeltinin her ml’si 25 mg pemetrekset içerir.  
 
Yardımcı maddeler:  Mannitol  (E421) , pH ayarı için hidroklorik asit çözeltisi ve sodyum 
hidroksit çözeltisi. 
 
 
 
 
 
 
 
 
 
 
 
 
 
 
Bu Kullanma Talimatında : 
1. PREXET  nedir ve ne için kullanılır?  
2. PREXET’i  kullanmadan önce dikkat edilmesi gerekenler  
3. PREXET  nasıl kullanılır?  
4. Olası yan etkiler nelerdir?  
5. PREXET’in  saklanması  
 
Başlıkları yer almaktadır.  
 
1. PREXET  nedir ve ne için kullanılır?  
PREXET , beyaz il a açık sarı veya sarı -yeşil  renkte liyofilize tozdur. %0,9’luk sodyum klorür 
ile çözülerek hazırlanan çözelti berrak renksiz -sarı ya da yeşil -sarı renklidir. PREXET flakon 
içinde  infüzyon çözeltisi için konsantre toz halinde bulunur. Her PREXET ambalajında  bir adet 
flakon mevcuttur.  
 
10 ml’lik f lakona 4,2 ml (%0,9’luk ) sodyum klorür enjeksiyonluk çözeltisi ilave edilerek her 
bir ml’de 25 mg pemetrekset olacak şekilde bir çözelti elde edilir. Sağlık görevliniz gerek 
gördüğünde  uygulama  öncesi  başka  sulandırma da  yapabilir.  Çözelti  hazırlandıktan  sonra damar 
içine yavaş yavaş uygulanır.  
 Bu ilacı kullanmaya ba şlamadan önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir .  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için  reçete edilmiştir, başkalarına vermeyiniz.  
• Bu ilacın kullanımı sırasında , doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  2/11 PREXET kanser tedavisinde kullanılan bir ilaçtır.  
 
PREXET , daha önce kemoterapi almamış,  akciğeri saran zarı etkileyen bir kanser türü olan 
malign  plevral  mezotelyomalı hastaların  tedavisinde,  kansere  karşı  bir başka  ilaç olan sisplatin 
ile birlikte kullanılır.  
 
PREXET , daha önce kemoterapi  almamış  ileri evre akciğer kanseri  hastalarının  başlangıç 
tedavisinde sisplatin ile birlikte kullanılır.  
 
PREXET ileri evre ak ciğer kanseri hastalarında, hastalığınız tedaviye yanıt vermişse veya 
başlangıç kemoterapisinden sonra hastalık büyük oranda değişmeden kalmışsa reçete edilebilir.  
 
PREXET ayrıca daha önce kemoterapi alan ileri evre akciğer kanseri hastalarının tedavisinde 
kullanılır.  
 
2. PREXET’i  kullanmadan önce dikkat edilmesi gerekenler  
PREXET’i  aşağıdaki durumlarda KULLANMAYINIZ  
Eğer ; 
• Pemetreksete veya PREXET’in içeriğindeki diğer maddelerden herhangi birine  karşı aşırı 
duyarlılığınız (alerjiniz) varsa.  
• Emziriyorsanız, PREXET ile tedavi sırasında emzirmeye son verilmelidir.  
• Size sarıhummaya karşı kullanılan aşı son zamanlarda uygulandı ise veya uygulanması 
düşünülüyorsa.  
 
PREXET’i  aşağıdaki durumlarda DİKKATLİ KULLANINIZ  
PREXET kullanmadan önce doktorunuz veya hastane eczacınızla konuşunuz.  
 
• Herhangi bir böbrek rahatsızlığı yaşadıysanız veya halen yaşamaktaysanız, doktorunuza  
veya hastane  eczacısına  danışınız.  Her infüzyondan  önce  sizden  alınan  kan örneklerine  göre,  
PREXET kullanabilmek  için karaciğer ve böbreklerinizin  normal çalışıp  çalışmadığı  ve kan 
hücrelerinin  yeterliliği kontrol  edilecektir.  Eğer,  kan hücrelerinin  miktarı  çok düşükse 
doktorunuz  genel durumunuza  bağlı olarak  tedaviyi  ertelemeye  veya  ilacın  dozunu  
değiştirmeye  karar verebilir.  
• Eğer, PREXET ile birlikte sisplatin  de kullanıyorsanız  doktorunuz  gerekli sıvı 
uygulamasının yapılmış olduğundan ve kusmayı önlemek için sisplatin kullanımından önce 
ve sonra uygun tedaviyi aldığınızdan emin olmalıdır.  
• Eğer, geçmişte  radyasyon tedavisi görmüşseniz veya halen görüyorsanız PREXET ile 
radyasyonun erken veya geç reaksiyonu olabileceği için doktorunuza söyleyiniz.  
• Eğer, son zamanlarda size aşı yapılmışsa bu PREXET ile kötü etkilere sebep olabileceği için 
doktorunuza söyleyiniz.  
• Eğer kalp hastalığınız ya da kalp hastalığı geçmişiniz varsa doktorunuza bildiriniz.  
• Eğer, akciğer lerinizde  sıvı birikimi  varsa  doktorunuz  size PREXET uygulamadan  önce sıvıyı 
boşaltma kararı verebilir.  
 3/11 Bu uyarılar , geçmişteki herhangi bir  dönemde dahi  olsa sizin  için geçerliyse lütfen doktorunuza 
danışınız.  
 
PREXET’in  yiyecek ve içecek ile kullanılması  
Uygulama yöntemi açısından yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
Eğer hamileyseniz  ya da hamile kalmayı  düşünüyorsanız  doktorunuza  söyleyiniz . PREXET’in 
hamilelik sırasında kullanımı engellenmelidir.  Doktorunuz hamilelik sırasında PREXET 
kullanımının olası zararı hakkında sizinle konuşacaktır. PREXET tedavisi sırasında ve son dozu 
aldıktan sonra 6 ay boyunca kadınlar etkili korunma yöntemi kullanmalıdırlar.  
 
Tedaviniz sırasında  hamile olduğunuzu fark ederseniz  hemen doktorunuza  veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
PREXET’in anne sütüne geçip geçmediği bilinmemektedir. Dolayısıyla, PREXET ile tedavi 
edilirken bebeğinizi emzirmemelisiniz.  
 
Fertilite  
Erkeklere PREXET ile tedavi sırasında ya da tedaviden 3 ay sonra çocuk sahibi olmamaları 
tavsiye edilir ve o nedenle PREXET ile tedavi sırasında ya da tedaviden 3 ay sonraya kadar 
etkili doğum kontrolü yöntemleri kullanılmalıdır. Tedavi sırasında ya da tedaviden 3 ay sonraya 
kadar çocuk sahibi olmak istenirse doktorunuz ya da eczacınızdan yardım alınız. PREXET, 
çocuk sahibi olma yeteneğinizi etkileyebilir. Tedaviye başlamadan önce sperm saklanması 
konusunda danışmanlık için doktorunuzla konuşunuz . 
 
Araç ve makine  kullanımı  
PREXET yorgunluğa neden olabilir. Eğer kendinizi yorgun hissediyorsanız  araç ve dikkat  
gerektiren makineleri kullanmaktan kaçınınız.  
 
PREXET’in  içeriğinde bulunan bazı yardımcı maddeler hakkında önemli bilgiler  
Bu tıbbi ürün her bir flakonda 1 mmol (23 mg)’den daha az sodyum ihtiva  eder; yani aslında 
“sodyum içermez”.  
 
Diğer ilaçlar ile birlikte kullanımı  
Eğer ağrı ve iltihap (şişme) gibi durumlar  için “steroid  olmayan  antienflamatuvar  ilaçlar 
(NSAİ İ)” olarak  bilinen  (ibuprofen  gibi)  ve reçetesiz  satılan  ilaçların  da (aspirin  gibi) bulunduğu 
gruptan herhangi bir ilaç alıyorsanız doktorunuza bildiriniz. Farklı etki sürelerine sahip  çok 
sayıda  NSAİ İ vardır.  PREXET ’in uygulanma  zamanına  ve/veya  böbrek fonksiyonlarınızın 4/11 durumuna göre, doktorunuz hangi ilacı ne zaman almanız gerektiğini size önerecektir. 
Kullandığınız ilaçların NSAİ İ olduğundan emin değilseniz doktorunuza veya eczacınıza 
danışınız.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. PREXET  nasıl kullanılır?  
 
Uygun kullanım ve doz/uygulama sıklığı için talimatlar:  
PREXET ’in dozu,  vücut  yüzey alanınızın  her metrekaresine  500 mg düşecek  şekildedir.  
Boyunuz ve  kilonuz ölçülerek, bu  ölçümler  doğrultusunda vücudunuzun  yüzey  alanı 
hesaplanacaktır.  Doktorunuz  vücudunuzun  yüzey  alanını  kullanarak  sizin  için uygun  olan doza  
karar  verecektir.  Bu doz ayarlanabilir  ya da genel  sağlık durumunuz  ve kan hücre sayımına bağlı 
olarak tedaviniz ertelenebilir. Hastane eczacısı, hemşire veya doktorunuz toz halinde bulunan 
PREXET ’i (%0,9) sodyum klorür enjeksiyonluk çözeltisi ile sulandırarak size uygulayacaktır.  
 
Uygulama yolu ve metodu:  
PREXET her zaman herhangi bir damardan (intravenöz) infüzyon şeklinde  uygulanacaktır.  
İnfüzyon yaklaşık 10 dakika sürer.  
 
PREXET  ile sisplatin birlikte kullanıldığında:  
Doktor  veya hastane  eczacısı  ihtiyacınız  olan dozu boy ve kilonuza  göre hesaplayacaktır. 
PREXET ’in uygulamasının  tamamlanmasından  yaklaşık  30 dakika sonra, damarlarınızdan 
birisine sisplatin de 2 saatlik bir süreyle infüzyonla verilir.  
İnfüzyonunuz her 3 haftada bir tekrarlanır.  
 
İlave olarak alınan ilaçlar:  
Kortikosteroidler:  PREXET tedavisinden  1 gün önce, uygulama  gününde  ve uygulamadan 
sonraki  günde  kullanmak  üzere  doktorunuz  size steroid  tabletleri  (günde  iki kez 4 mg 
deksametazona  eşdeğer)  reçete  edecektir.  Bu ilaç size antikanser  tedaviniz  süresince  cilt 
reaksiyonlarının sıklık ve şiddetini azaltmak için uygulanmaktadır.  
 
Vitamin desteği: Doktorunuz size, PREXET tedavisi sırasında günde bir kez folik asit (vitamin) 
veya folik asit içeren (350 -1000 mikrogram) bir multivitamin reçete edecektir. İlk PREXET 
uygulamasından önceki yedi günde en az 5 doz folik asit alınmalı ve bu doz uygu laması tüm 
tedavi kürü boyunca ve son PREXET uygulamasından sonra da 21 gün daha devam 
ettirilmelidir. İlk PREXET dozundan önceki haftada ve bunun ardından yaklaşık 9 haftada bir 
(3 kür PREXET tedavisine karşılık gelir) boyunca size B 12 vitamini (1 000 mikrogram) 
enjeksiyonu yapılacaktır. Folik asit ve B 12 vitamini size antikanser tedavisi sırasındaki olası 
toksik etkileri azaltmak için uygulanmaktadır.  
 
Bu ilacın kullanımıyla ilgili başka herhangi bir sorunuz  olursa doktorunuza ve ya eczacınıza 
sorunuz.  5/11  
Değişik yaş grupları : 
 
Çocuklarda kullanımı:  
Çocuklarda ve 18 yaşın altındaki ergenlerde bu ilaçla ilgili deneyim bulunmadığından, 
çocuklarda veya ergenlerde kullanılmamalıdır.  
 
Yaşlılarda kullanımı:  
65 ya ş veya üzerindeki hastalar için , önerilenler dışında, genel olarak doz azaltılması gerekli  
değildir.  
 
Özel kullanım durumları:  
 
Böbrek yetmezliği:  
Klinik  çalışmalarda  hafif  böbrek  fonksiyon  bozukluğu  olan hastalar,  tüm hastalar  için 
önerilenler  dışında  bir doz ayarlamasına  gereksinim  duymamışlardır.  İleri safha  böbrek hastaları 
için yeterli veri mevcut değildir; bu nedenle bu hastalarda  PREXET kullanılması 
önerilmemektedir.  
 
Karaciğer yetmezliği:  
Karaciğer yetmezliği olan hastalarda PREXET kullanımı araştırılmamıştır.  
 
Her dozdan önce, kan hücreleri sayımı, böbrek ve karaciğer fonksiyonlarını değerlendirmek için 
kan testleri yapılacaktır. Test sonuçlarına göre, doktorunuz tedaviyi durdurmaya  veya ilacın 
dozunu değiştirmeye karar verebilir.  
 
Doktorunuz ayrı bir tavsiyede bulunmadıkça, bu talimatları takip ediniz.  
İlacınızı zamanında almayı unutmayınız.  
 
Doktorunuz  PREXET ile tedavinizin ne kadar süreceğini size bildirecektir.  Tedaviyi erken 
kesmeyiniz aksi takdirde istenen sonucu alamazsınız.  
 
Eğer  PREXET ’in etkisinin  çok güçlü  veya zayıf olduğuna  dair bir izleniminiz var  ise doktorunuz 
veya eczacınız ile konuşunuz.  
 
Kullanmanız gerekenden daha  fazla PREXET  kullandıysanız : 
PREXET doktor veya hemşire tarafından uygulanacağından, ilacın fazla miktarda verilmesi  pek 
muhtemel  değildir.  Ancak size uygulanan  ilacın çok fazla olduğunu düşünüyorsanız, hemen 
doktor veya hemşireye söyleyiniz.  
 
PREXET ’i kullanmayı unutursanız : 
Doktorunuz atlanan dozun ne zaman uygulanacağına karar verecektir. Takip eden dozun yeni  
uygulama zamanı için doktorunuzun talimatlarına uymanız önemlidir.  
 6/11 Unutulan dozları dengelemek için çift doz almayınız.  
 
PREXET  ile tedavi sonlandırıldığında oluşabilecek etkiler : 
Veri bulunmamaktadır. Doktorunuz tarafından belirtilmedikçe PREXET kullanmayı 
bırakmayınız. PREXET’in kullanımı ile ilgili herhangi bir sorunuz varsa doktorunuz veya 
eczacınıza danışınız.  
 
4. Olası yan etkiler nelerdir?  
Tüm  ilaçlar  gibi, PREXET ’in içeriğinde  bulunan  maddelere  duyarlı  olan kişilerde  yan etkiler 
olabilir.  
 
Aşağıdakilerden biri olursa, PREXET’i  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Ateş veya  enfeksiyon  (sırasıyla yaygın  veya çok yaygın ): 38°C  veya  daha  yüksek  ateş, 
terleme  veya  diğer enfeksiyon  belirtileri  varsa  (akyuvar  sayısının  normalden  daha az 
olabilmesine  bağlı olarak çok yaygın) . Enfeksiyon ciddi olabilir ve ölüme neden olabilir.  
• Göğüs ağrısı (yaygın) veya kalp atışınızda  değişiklikler  (hızlı veya düzensiz)  (yaygın 
olmayan) hissetmeye başlarsanız,  
• Ağzınızda ağrı, kızarıklık, şişme veya yara varsa (çok yaygın),  
• Alerjik reaksiyon: Eğer deri döküntüsü (çok yaygın)/yanma veya karıncalanma hissi (yaygın) 
veya ateş (yaygın) gelişirse . Nadiren cilt reaksiyonları ciddi olabilir ve ölüme neden olabilir. 
Eğer ciddi bir döküntünüz, ya da kaşıntınız, ya da kabarıklığınız (Stevens -Johnson Sendromu 
ya da Toksik epidermal nekroliz) olursa doktorunuzla temasa geçiniz.  
• Yorgunluk,  halsizlik  varsa  veya  nefesiniz  daralıyorsa  veya  solgun  görünüyorsanız (kırmızı 
kan hücrelerinin sayısının normalden daha az olabilmesine bağlı olarak, bu çok yaygındır),  
• Durdurulamayan kanamanız varsa (diş eti, burun veya ağızda veya herhangi bir bölgede  
kanama),  kırmızımsı  veya  pembemsi  renkte  idrara  çıkma,  sebepsiz  morarma  olursa (kandaki  
pulcuk  (pıhtı  hücresi)  sayısının  normalden  daha  az olabilmesine  bağlı olarak, bu yaygındır).  
• Aniden nefes darlığı meydana gelirse, yoğun göğüs ağrısı veya kanlı balgamla öksürük 
şikayeti varsa (nadiren) (akciğerlerin kan damarlarında kan pıhtısı olduğunu gösterebilir)  
 
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek 
olabilir.  
 
Bu kullanma talimatındaki yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın 1’inden  fazlasını etkiler.  
Yaygın: 100 hastanın 1 ila 10’unu etkiler.  
Yaygın olmayan: 1 .000 hastanın 1 ila 10’unu etkiler.  
Seyrek: 10 .000 hastanın 1 ila 10’unu etkiler.  
Çok seyrek: 10 .000 hastanın 1’inden  daha azını etkiler.  
Bilinmiyor: Eldeki verilerden hareketle sıklık derecesi tahmin edilemiyor.  
 
Buna göre PREXET ile görü len yan etkiler aşağıdakileri  içerebilir:  7/11  
Çok yaygın:  
• Enfeksiyon  
• Bir tür boğaz ağrısı (faranjit)  
• Bir tür beyaz kan hücresinin (nötrofil granülosit) düşük sayıda olması  
• Beyaz kan hücre sayısının az olması  
• Hemoglobin düzeyinin az olması  
• Ağızda ağrı, kızarıklık, şişme ya da yara  
• İştah azalması  
• Kusma  
• İshal  
• Bulantı  
• Ciltte döküntü  
• Deride pul pul dökülme  
• Böbreklerin azalmış işlevselliğini gösteren anormal kan testleri  
• Yorgunluk  
 
Yaygın:  
• Kanda enfeksiyon  
• Ateş ile birlikte bir tür beyaz kan hücresinin (nötrofil granülosit) düşük sayıda olması  
• Düşük kan pulcuğu sayısı  
• Alerjik reaksiyon  
• Vücut sıvılarının kaybı  
• Tat değişikliği  
• İlk olarak kollarda ve bacaklarda kas zayıflığına ve küçülmeye (atrofi) neden olabilecek 
motor sinirlerde hasar  
• Duyu kaybına, yanıcı ağrıya ve dengesiz yürüyüşe neden olabilecek sensoriyel sinirlerde 
hasar  
• Baş dönmesi  
• Göz kapaklarını kaplayan ve gözün beyazını kaplayan zarın (konjonktiva) iltihabı veya 
şişmesi  
• Kuru göz  
• Gözlerin sulanması  
• Göz kapaklarını kaplayan ve gözün beyazını kaplayan zarın (konjonktiva) ve iris ve göz 
bebeğinin önündeki şeffaf tabakanın (kornea) kuruluğu  
• Göz kapaklarının şişmesi  
• Kuruluk, sulanma, tahriş ve/veya ağrı ile birlikte göz rahatsızlıkları  
• Kalp kaslarınızın pompalama gücünü etkileyen durum (kalp yetmezliği)  
• Düzensiz kalp ritmi  
• Hazımsızlık  
• Kabızlık  
• Karın ağrısı  8/11 • Karaciğer: karaciğerin ürettiği kandaki kimyasallarda artış  
• Deride renk koyulaşmasında artış  
• Ciltte kaşıntı  
• Vücutta, izlerin boğa gözüne benzediği döküntü  
• Saç kaybı  
• Ürtiker  
• Böbrek fonksiyonlarının durması  
• Böbrek fonksiyonlarının azalması  
• Ateş 
• Ağrı 
• Şişmeye neden olan, vücut dokularında fazla sıvı birikimi  
• Göğüs ağrısı  
• Sindirim sistemini kaplayan mukoza zarının iltihaplanması ve ülserasyonu  
 
Yaygın olmayan:  
• Kırmızı, beyaz kan hücreleri ve kan pulcuğu sayısında azalma  
• Felç 
• Beyne giden bir arter tıkandığında olan inme türü  
• Kafatasının içinde kanama  
• Kalbe giden kan akışının azalmasından kaynaklanan göğüs ağrısı (anjina)  
• Kalp krizi  
• Koroner arterlerin daralması veya tıkanması  
• Kalp atımının hızlanması  
• Kol ve bacaklara yetersiz kan akışı  
• Akciğerlerdeki pulmoner arterlerden birinde tıkanıklık  
• Solunum problemleriyle birlikte akciğer zarının iltihaplanması ve skarlaşması  
• Anüsten parlak kırmızı kan geçişi  
• Gastrointestinal sistemde kanama  
• Bağırsak yırtılması  
• Yemek borusu zarının iltihabı  
• Bazen bağırsak kanamasının ve rektal kanamanın da eşlik ettiği kalın bağırsak duvarında 
iltihap (sadece sisplatin ile kombinasyon halinde görülür)  
• Radyasyon tedavisinin neden olduğu, yemek borusunun mukozal yüzeyinde iltihaplanma, 
ödem, eritem ve erozyon  
• Radyasyon tedavisinin neden olduğu akciğer iltihabı  
 
Seyrek:  
• Kırmızı kan hücrelerinin yıkımı  
• Ciddi alerjik reaksiyon (anafilaktik şok)  
• Karaciğerin iltihabi durumu  
• Ciltte kızarıklık  
• Daha önce radyasyona maruz kalmış cilt bölgesinde ortaya çıkan döküntü  9/11  
Çok seyrek:  
• Deri ve yumuşak doku enfeksiyonları  
• Hayatı tehdit edebilen bir tür şiddetli cilt ve mukoz membran reaksiyonu (Stevens -Johnson 
sendromu)  
• Hayatı tehdit edebilen bir tür şiddetli cilt reaksiyonu (toksik epidermal nekroliz)  
• Bacaklarda, kollarda ve karında deri döküntüleri ve kabarma ile sonuçlanan otoimmün 
bozukluk  
• Sıvı ile dolu büllerin varlığı ile karakterize cilt iltihabı  
• Cilt frajilitesi, kabarcıklar ve erozyonlar ve cilt yara izi  
• Daha çok vücudun alt kısımlarında kızarıklık, ağrı ve şişlik  
• Cilt ve altındaki yağ dokusunun iltihabı (psödoselülit)  
• Cilt iltihabı (dermatit)  
• İltihaplı, kaşıntılı, kırmızı, çatlamış ve pürüzlü hale gelen cilt  
• Şiddetle kaşıntılı noktalar  
 
Bilinmiyor:  
• Ağırlıklı olarak böbrek patolojisi kaynaklı diyabet türü  
• Renal tübülleri oluşturan tübüler epitel hücrelerinin ölümünü içeren böbrek bozukluğu  
 
Bu belirti ve/veya durumlardan herhangi birisi sizde olabilir. Bu yan etkilerden herhangi biri 
başınıza gelmişse en kısa zamanda doktorunuza bildiriniz.  
 
Eğer herhangi bir yan etkiden dolayı endişeleniyorsanız doktorunuzla konuşunuz.  
 
Eğer  bu kullanma  talimatında bahsi  geçmeyen  herhangi  bir yan etki ile karşılaşırsanız 
doktorunuzu ve ya eczacınızı bilgilendiriniz.  
 
Yan etkilerin raporlanması  
Kullanma Talimatı nda yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. PREXET ’in saklanması  
 
PREXET ’i çocukların göremeyeceği, erişemeyeceği yerlerde ve ambalajında  saklayınız.  
 
Açılmamış flakonları 25°C altındaki oda sıcaklığında saklayınız.  
 10/11 Sulandırılmış infüzyon çözeltileri hemen kullanılmalıdır. Belirtilen şekilde hazırlandığında, 
pemetreksetin sulandırılmış infüzyon çözeltileri 2 °C-8°C arasında veya 25°C’de saklanmalı ve 
24 saat içinde kullanılmalıdır.  
 
Bu ilaç tek bir kullanım  içindir.  Kullanılmayan  çözelti  yerel düzenlemelere  uygun  olarak 
atılmalıdır.  
 
Son kullanma tarihiyle uyumlu  olarak kullanınız.  
 
Ambalajdaki son kullanma tarihinden sonra PREXET’ i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği  Bakanlığınca belirlenen toplama sistemine veriniz.  
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR  ve bu atıkların yönetimi 2/4/2015 tarihli ve 29314 sayılı 
Resmî Gazetede yayımlanan Atık Yönetimi Yönetmeliğine göre yapılır.  
 
 
Ruhsat Sahibi:  Gensenta İlaç Sanayi ve Ticaret A.Ş.  
                          Büyükdere Cad. Ali Kaya Sok. No: 5  
                          Levent, Şişli, İstanbul  
 
Üretim Yeri:  Gensenta İlaç Sanayi ve Ticaret A.Ş.  
 Sanayi Cad. No:66  
 Yenibosna, Bahçelievler/İstanbul  
 
Bu kullanma talimatı    /  /     tarihinde onaylanmıştır.  11/11 AŞAĞIDAKİ  BİLGİLER BU İLACI  UYGULAYACAK  SAĞLIK  PERSONELİ 
İÇİNDİR:  
 
Kullanım, uygulama ve atma  talimatları  
1. PREXET’in intravenöz  infüzyon  uygulaması  için sulandırılması sırasında  uygun aseptik 
teknikleri kullanınız.  
2. Gerekli  olan doz ve PREXET flakon  sayısını  hesaplayınız.  Her flakon a, etikette belirtilen 
miktarın rahatça çekilebilmesi için fazladan pemetrekset eklenmiştir.  
3. 10 ml’lik f lakon 4,2 ml 9 mg/ml (% 0,9’luk ) koruyucusuz sodyum klorür enjeksiyonluk 
çözeltisi  ile sulandırılarak 25 mg/ml pemetrekset  içeren bir çözelti  elde edilir.  Toz tamamen  
çözünene  kadar  flakon u hafifçe  çalkalayınız.  Son çözelti  berrak  ve ürün kalitesi  üzerinde  
olumsuz  etkisi  olmaksızın  renksiz -sarı veya yeşil -sarı arasında renklidir.  Hazırlanmış  
çözeltinin  pH’ı 6,6-7,8 arasındadır.  Daha  fazla  seyreltme gereklidir.  
4.  Hazırlanan pemetrekset çözel tisinin uygun hacmi, 9 mg/ml (% 0,9’luk ) koruyucusuz 
sodyum klorür enjeksiyonluk çözeltisi ile 100 ml’ye seyreltilmelidir ve 10 dakika süreyle 
intravenöz infüzyon şeklinde uygulanmalıdır.  
5. Yukarıda tarif edildiği şekilde hazırlanan p emetrekset infüzyon çözeltileri , infüzyon cam 
şişeleri  polivinil klorür ve poliolefin kaplı uygulama setleri ve infüzyon torbaları  ile 
uyumludur. Pemetrekset  Laktatlı  Ringer enjeksiyonu  ve Ringer  enjeksiyonunun  da dahil 
olduğu kalsiyum içeren çözücülerle uyumsuzdur.  
6. Parenteral  ilaç ürünleri  uygulamadan  önce  partikül  içeriği  ve renk bozuklukları açısından 
görsel  olarak  kontrol edilmelidir. Eğer partikül madde  gözlenirse , uygulanmamalıdır.  
7. Pemetrekset  çözeltileri  tek kullanım  içindir.  Tüm kullanılmayan  ürün ya da atık materyaller, 
yerel düzenlemelere uygun olarak atılmalıdır . 
 
Hazırlama ve uygulama önlemleri:  Diğe r potansiyel olarak toksik anti -kanser ajanlarda 
olduğu  gibi, pemetrekset  infüzyon  çözeltilerinin  hazırlanması  ve kullanımında  dikkatli 
olunmalıdır.  Eldiven  kullanılması  önerilir.  Eğer  pemetrekset  çözeltisi  cilt ile temas ederse, cilt 
hemen sabun ve suyla iyice yıkanmalıdır. Eğer pemetrekset çözeltisi mukoza ile temas ederse 
akan su ile iyice  yıkanmalıdır . Pemetreks et, vezikan bir madde değildir. PREXET’in  
ekstravazasyonu  için spesifik  bir antidot  bulunmamaktadır.  Pemetrekset ekstravazasyonu  için 
bildirilen  birkaç  vaka,  araştırıcı  tarafından  ciddi  olarak değerlendirilmemiştir.  Ekstravazasyon  
için diğer  non-vezikanlarda  olduğu  gibi yerel  standart pratikler uygulanmalıdır.  