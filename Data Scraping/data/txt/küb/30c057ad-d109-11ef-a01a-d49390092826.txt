KISA ÜRÜN BİLGİSİ
1. BEŞERİ TIBBİ ÜRÜNÜN ADI
TİRECORT % 2 + % 0.1 Krem
2. KALİTATİF VE KANTİTATİF BİLEŞİM
Etkin madde
Fusidik asit (sığır sütü kaynaklıdır) 20 mg/g
Betametazon valerat 1 mg/g
Yardımcı maddeler
Setostearil alkol 80 mg/g
Bütil hidroksi anisol 0,04 mg/g
Yardımcı maddeler için 6.1'e bakınız.
3. FARMASÖTİK FORM
Krem
Beyaz krem.
4. KLİNİK ÖZELLİKLER
4.1. Terapötik endikasyonlar
TİRECORT, bakteriyel enfeksiyonun bulunduğu veya bulunma olasılığı olan inflamatuar
dermatozlarda endikedir. İnflamatuar dermatozlara, atopik ekzema, diskoid ekzema, staz
ekzeması, seboreik dermatit, kontakt dermatit, kronik liken simpleks, psöriyazis ve diskoid lupus
eritematozis dahildir.
4.2. Pozoloji ve uygulama şekli
Pozoloji / uygulama sıklığı ve süresi:
Lezyonlara günde 2 veya 3 kez uygulanır.
Uygulama şekli:
Cilt üzerine haricen uygulanır.
Hastalık iyileştiği anda TİRECORT tedavisi sonlandırılmalıdır. Hasta tekrar değerlendirilmeden
TİRECORT tedavisi 2 haftadan uzun sürmemelidir.
1/8Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliğinde doz ayarlamasına gerek yoktur.
Betametazon karaciğerde metabolize edildiğinden karaciğer yetmezliğinde dikkatli olunmalıdır.
Pediyatrik popülasyon:
Çocuklarda topikal kortikosteroid içeren ilaçların kullanımı etkili tedavi elde edilebilecek en
düşük miktarla sınırlandırılmalıdır.
TİRECORT, bebeklerde pişik tedavisinde kullanılmamalıdır.
Çocukluk yaş grubunda zorunlu kalınmadıkça kullanımı önerilmemektedir.
Geriyatrik popülasyon:
Yaşlılarda kullanımına ilişkin veri yoktur.
4.3. Kontrendikasyonlar
Fusidik aside veya betametazon valerata veya yardımcı maddelerden herhangi birine karşı aşırı
duyarlılık durumunda kullanılmamalıdır.
TİRECORT içeriğinde kortikosteroid bulunmasından dolayı aşağıdaki durumlarda kontrendikedir:
• Sistemik fungal infeksiyonlar
• Mantar, virüs veya bakterilerin sebep olduğu, tedavi edilmemiş veya uygun tedavi ile
kontrol altına alınamamış primer deri enfeksiyonları (bkz bölüm 4.4)
• Tedavi edilmemiş veya uygun tedavi ile kontrol altına alınamamış tuberküloz ile ilişkili
deri bulguları
• Rosacea, Akne vulgaris, perioral dermatit ve deride ülserasyon durumunda
• Dermatit ve bebek bezi dermatitini de kapsayan 1 yaş altındaki çocuklarda görülen deri
hastalıklarında
4.4. Özel kullanım uyarıları ve önlemleri
Kortikosteroidlerle özellikle yüzde, kıvrımlı bölgelerde ve çocuklarda uzun süreli ve sürekli
topikal tedavi, kapalı tedavi olmadığında bile adrenal baskılamaya yol açabileceğinden, mümkün
olduğunca kaçınılmalıdır.
TİRECORT ile tedavi sırasında, uygulama bölgesine bağlı olarak, betametazon valerat’ın
muhtemel sistemik emilimi her zaman göz önünde bulundurulmalıdır.
2/8TİRECORT, kortikosteroid içermesinden dolayı, göze yakın bölgelerde kullanıldığında dikkatli
olunmalıdır. TİRECORT’un göze temasından kaçınılmalıdır (bkz bölüm 4.8).
Kortikosteroidlerin sistemik ve topikal kullanımında görme bozuklukları raporlanabilir. Eğer
hastalarda bulanık görme ya da diğer görme bozuklukları gibi semptomlar gelişirse, sistemik veya
topikal kortikosteroid kullanımı sonrası raporlanmış katarakt, glokom ya da santral seröz
koryoretinopati gibi nadir hastalıklara sebebiyet olasılığının incelenmesi için göz doktoruna
danışılması değerlendirilebilir.
Topikal kortikosteroidlerin sistemik emilimlerine bağlı, geri dönüşümlü olarak hipotalamo
hipofiz-adrenal (HPA) eksen baskılanması görülebilir. Çocuk hastaların topikal kortikosteroidlerin
oluşturduğu HPA eksen baskılanmasına ve Cushing sendromuna karşı daha fazla duyarlı
olmalarından dolayı, çocuklarda TİRECORT kullanılırken dikkatli kullanılmalıdır.
Yüksek miktarlarda, oklüzyon şeklinde olan ve uzun süreli tedavilerden kaçınılmalıdır (bkz.
Bölüm 4.8).
TİRECORT; içeriğinde betametazon valerat bulunmasından dolayı, uzun süreli topikal
kullanımında yüzde, genital bölgelerde, kolların ve bacakların iç yüzlerinde ve daha az sıklıkla
vücudun diğer bölgelerinde deri atrofisine neden olabilir.
TİRECORT; perianal veya genital kaşıntı varlığında sadece kısa süreli kullanılmalıdır.
Fusidik asidin topikal kullanımında bakteriyel direnç gelişimi rapor edilmiştir. Fusidik asidin uzun
süreli veya sık kullanımına bağlı bakteriyel direnç gelişim riski artabilir. Fusidik asit ve
betametazon valerat tedavisinin 14 günden fazla kullanılmaması bakteriyel direnç gelişim riskini
minimuma indirir. Bu kullanım aynı zamanda kortikosteroidlerin immünsupresif etkilerinden
dolayı, antibiyotik direnci olan bakterilerin neden olduğu enfeksiyonların potansiyel
semptomlarının baskılanması riskini önler.
TİRECORT, kortikosteroid içermesinin oluşturduğu immünsupresyon etkisinden dolayı,
enfeksiyona duyarlılığın artması, var olan enfeksiyonun alevlenmesi ve latent enfeksiyonun
alevlenmesi ile ilişkilendirilebilir.
Topikal tedaviler ile kontrol edilemeyen enfeksiyonlarda, sistemik bir tedavi ile kombine edilmesi
önerilir (bkz bölüm 4.3).
TİRECORT, klorokrezol ve setostearil alkol içerir. Klorokrezol içeriğindeki maddeler alerjik
reaksiyonlara, setostearil alkol lokal deri reaksiyonlarına (örneğin, kontakt dermatit) sebebiyet
verebilir.
4.5. Diğer tıbbi ürünler ile etkileşimler ve diğer etkileşim şekilleri
İlaç etkileşimi ile ilgili bir çalışma yapılmamıştır. Sistemik olarak uygulanan ilaçlar ile olan
etkileşiminin minimal olduğu düşünülmektedir.
3/84.6. Gebelik ve laktasyon
Genel tavsiye
Gebelik kategorisi C'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü uygulayan kadınlarda
kullanılmamasına ait bilgi bulunmamaktadır.
Gebelik dönemi
Fusidik asit:
Sistemik dolaşıma geçen miktar göz ardı edilebilir düzeyde olduğu için, gebelik döneminde
beklenen bir yan etkisi bulunmamaktadır.
Betametazon valerat:
Betametazon valerat hakkında hamileler üzerinde yeterli veri yoktur veya sınırlıdır. Hayvan
deneyleri ile yapılan çalışmalar üreme üzerine etkisi olduğunu göstermiştir (bkz bölüm 5.3).
TİRECORT ile kadınlarda tedavi gerektiren klinik bir durum olmadığı sürece hamilelik
döneminde kullanılmamalıdır.
Laktasyon dönemi
Emziren annelerde sınırlı bölgede kullanılmasından dolayı, topikal olarak uygulanan fusidik asit
ve betametazon valerat’ın sistemik etkisi ihmal edilebilir seviyede olup bu nedenle emen yeni
doğanlarda/bebeklerde bir etki beklenmemektedir.
TİRECORT emzirme döneminde kullanılabilir ancak TİRECORT'un memeye uygulanması
önerilmemektedir.
Üreme yeteneği / Fertilite
TİRECORT ile fertilite üzerine yapılmış klinik bir çalışma mevcut değildir.
4.7.Araç ve makine kullanımı üzerindeki etkiler
TİRECORT kremin araç ve makine kullanımı üzerinde bir etkisi yoktur veya ihmal edilebilir
düzeydedir.
4.8.İstenmeyen etkiler
Tahmini istenmeyen etkilerin sıklığı; klinik çalışmalardan ve spontan raporlamadan toplanmış bir
veri analizine dayanmaktadır.
Tedavi sırasında en sık bildirilen yan etki kaşıntıdır.
4/8İlaca bağlı olduğu kabul edilen advers reaksiyonlar aşağıda listelenmiştir:
Sıklıklar şu şekilde tanımlanır: çok yaygın (≥ 1/10); yaygın (≥ 1/100 ila < 1/10); yaygın olmayan
(≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000), bilinmiyor
(eldeki verilerden hareketle tahmin edilemiyor).
Bağışıklık sistemi hastalıkları
Yaygın olmayan: Aşırı duyarlılık
Göz hastalıkları
Bilinmiyor: Bulanık görme (bkz. Bölüm 4.4)
Deri ve deri altı dokusu hastalıkları
Yaygın olmayan: Ekzemada alevlenme, ürtiker, kontakt dermatit deride kaşıntı, deri kuruluğu,
deride yanma hissi.
Seyrek: Eritem, ürtiker, döküntü (eritematöz raş ve jeneralize raş dahil)
Genel bozukluklar ve uygulama bölgesine ilişkin hastalıkları
Yaygın olmayan: Uygulama yerinde ağrı, iritasyon
Seyrek: Uygulama yerinde şişlik ve vezikül oluşumu
Betametazon valerat gibi kortikosteroidlerin sistemik olarak istenmeyen sınıf etkileri, özellikle
uzun süreli topikal uygulama sırasında adrenal supresyonu içerir (bkz bölüm 4.4).
Kortikosteroidlerin topikal olarak göz içi kullanımlarında, özellikle uzun süreli kullanımda ve
glokom gelişimine yatkın hastalarda, göz içi basıncında artış ve glokom gelişebilir (bkz bölüm 4.4)
Güçlü kortikosteroidlerin dermatolojik istenmeyen sınıf etkileri şunlardır: Atrofi, dermatit (kontakt
dermatit ve akneiform dermatit dahil), telanjiektazi ve deride çatlaklar, hipertrikoz, perioral
dermatit, rozasea, eritem, hiperhidroz ve depigmentasyon,
Topikal kortikosteroidlerin uzun süreli kullanımı sonucu ekimoz da görülebilir.
Kortikosteroidler için gözlenen sınıf etkileri, yukarıdaki frekans tablosunda tarif edildiği gibi
TİRECORT için yaygın olmayan olarak bildirilmiştir.
Pediatrik popülasyon: Gözlenen güvenlilik profili çocuklarda ve yetişkinlerde benzerdir
(bkz. bölüm 4.4)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
5/8(TÜFAM)'ne bildirmeleri gerekmektedir ("www.titck.gov.tr; e-posta:tufam@,titck.gov.tr: tel:0 800
314 00 08; faks: 0 312 218 35 99)
4.9. Doz aşımı ve tedavisi
Topikal olarak uygulanan fusidik asit için, aşırı doz uygulamasına bağlı olası semptom ve
bulgularla ilgili bilgi mevcut değildir. Cushing sendromu ve adrenokortikal yetersizlik,
kortikosteroidlerin büyük miktarlarda ve üç haftadan fazla süren topikal uygulamasının ardından
gelişebilir.
Kazara alınan oral alımdan sonra aktif maddelerin doz aşımına ait sistemik sonuçların meydana
gelmesi olası değildir. Bir tüp TİRECORT'daki fusidik asit miktarı, oral günlük sistemik tedavi
dozunu aşmamaktadır. Kortikosteroidlerin tek seferlik oral doz aşımında nadiren klinik bir
problem oluşur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grubu: Kortikosteroidler, güçlü (antibiyotiklerle kombine)
ATC Kodu: D07CC01
TİRECORT'da anti-inflamatuar ve antipruritik etkileri iyi bilinen betametazon valerat ile topikal
antibakteriyel etkiye sahip fusidik asit kombine edilmektedir.
Fusidik asit başlıca Gram pozitif bakterilere karşı aktif ve özellikle Staphylococcus aureus,
Propionibacterium acnes ve Corynebacterium’lara karşı çok aktif bir antibiyotik olup,
penisilinlere ve diğer antibakteriyellere dirençli mikroorganizmalara karşı etkilidir. 0.03-0.12
µg/ml konsantrasyonunda, S.aureus'un hemen hemen tüm suşları inhibe edilir. Betametazon
valerat, güçlü kortikosteroidler grubundan olup, lokal olarak uygulandığında vazodilatasyon,
şişkinlik ve ağrı gibi lokal immün reaksiyonları baskılayarak etki gösterir.
Topikal olarak uygulandığında, fusidik asitin antibakteriyel etkisi, betametazonun varlığıyla
azalmamaktadır.
5.2. Farmakokinetik özellikler
Genel özellikler
İnsanda TİRECORT'un farmakokinetik özelliklerini tanımlayan veriler bulunmamaktadır.
Emilim:
Betametazon, inflamasyonlu deriye topikal uygulamayı takiben absorbe olmaktadır.
Absorbsiyonun derecesi derinin durumu ve uygulama yolu gibi çeşitli faktörlere bağlıdır. Fusidik
asitin sağlam insan derisinden sistemik penetrasyonu önemsiz miktardadır.
6/8Dağılım:
TİRECORT'un dağılımı hakkında bir veri yoktur.
Biyotransformasyon:
Betametazon büyük ölçüde karaciğerde ve az miktarda da böbreklerde metabolize olmaktadır.
Fusidik asit karaciğerde yoğun metabolizmaya uğrar.
Eliminasyon:
Betametazon inaktif metabolitleri idrarla atılmaktadır.
Fusidik asit başlıca safra ile ve az miktarda da idrarla atılmaktadır.
5.3. Klinik öncesi güvenlilik verileri
Hayvanlardaki kortikosteroid çalışmaları üreme toksisitesini göstermiştir (örneğin yarık damak,
iskelet malformasyonları, düşük doğum ağırlığı)
6. FARMASÖTİK ÖZELLİKLER
6.1. Yardımcı maddelerin listesi
Makrogol setostearil eter 20
Setostearil alkol
Beyaz yumuşak parafin
Klorokresol
Bütil hidroksi anisol (E320)
Sıvı parafin
Saf su
Sodyum dihidrojen fosfat dihidrat
Sodyum hidroksit
Hidroklorik asit
6.2. Geçimsizlikler
Bildirilmemiştir.
6.3. Raf ömrü
24 ay.
6.4. Saklamaya yönelik özel tedbirler
25oC altındaki oda sıcaklığında saklanır.
7/86.5. Ambalajın niteliği ve içeriği
30 g'lık alüminyum tüp ve plastik (HDPE) kapak
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Humanis Sağlık A.Ş.
Bağcılar/İstanbul
8. RUHSAT NUMARASI
2014/137
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 18.02.2014
Ruhsat yenileme tarihi:
10.KÜB'ÜN YENİLENME TARİHİ
8/8