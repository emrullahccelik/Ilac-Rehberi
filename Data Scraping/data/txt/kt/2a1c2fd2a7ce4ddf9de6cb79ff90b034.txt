 
1/6 
 KULLANMA TALİMATI  
 
CALDEOS -D3 1000mg/880IU efervesan tablet  
Ağızdan alınır.  
 
Etkin maddeler:  Her bir efervesan tablet , 1000 mg kalsiyuma eşdeğer 2500 mg kalsiyum 
karbonat ve 880 IU vitamin D 3 içerir.  
 
Yardımcı maddeler: Sitrik asit, sodyum bikarbonat, sukraloz, PVP K30, l aktoz  (sığır 
sütünden elde edilen ), portakal Aroması, PEG 8000 mikronize, magnezyum s tearat . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, dokt ora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya  düşük  doz kullanmayınız  
 
Bu Kullanma Talimatında:  
 
1. CALDEOS -D3 nedir ve ne için kullanılır?  
2. CALDEOS -D3 kullanmadan önce dikkat edilmesi gerekenler  
3. CALDEOS -D3 nasıl kullanılır?  
4. Olası yan etkiler nelerdir?  
5. CALDEOS -D3 ’ün saklanması  
 
Başlıkları yer almaktadır. 
 
1. CALDEOS -D3 nedir ve ne için kullanılır?  
 
CALDEOS -D3, beyaz -  krem renkte yuvarlak efervesan tabletler şeklindedir. 
 
CALDEOS -D3 30, 40 ve 90 efer vesan tablet, plastik  tüp silikajelli kapak ambalaj içerisinde 
piyasaya sunulmaktadır.  
  
CALDEOS -D3, kemiklerin büyüme ve güçlenmesini sağla r 
Kolekalsiferol ( Vitamin D 3), yiyeceklerdeki kalsiyumun emilmesini düzenlemede rol oynar.  
CALDEOS -D3, kalsiyum ve D  vitamini eksikliği ispatlanan veya yüksek risk taşıdığı 
belirlenen bazı hastalarda kemik erimesi hastalığı (osteoporoz) tedavilerine ek olarak 
kullanılır. Bununla birlikte  yaşlılarda normal diyetle birlikte kalsiyum ve D vitamini 
eksikliğinin düzeltilmesinde kullanılır.  
 
 
 
 
  
2/6 
 2. CALDEOS -D3 kullanmadan önce dikkat edilmesi gerekenler  
 
CALDEOS -D3’ ü aşağıdaki durumlarda KULLANMAYINIZ  
Eğer,  
• Kalsiyum, D vitamini veya CALDEOS -D3’ ün içerdiği herhangi birbileşenine karşı aşırı 
duyarlılığınız varsa,  
• Kanınızda ya da idrarınızda kalsiyum derişiminiz çok yüksekse ve bunlara neden olan 
herhangi bir hastalığınız varsa,  
• D vitamini fazlalığınız  (hipervitaminöz)  varsa,  
• Böbrek ve idra r yolu taşı oluşturma riskiniz varsa, 
• Böbrekleriniz işlevlerini yapamayacak duruma gelmişse (böbrek yetmezliği),  
• Kanınızda ve/veya idrarınızda kalsiyum artışına neden olabilecek uzun sürel i hareketsizlik 
durumunuz varsa,  
bu ilacı kullanmayınız.  
 
CALDE OS-D3’ ü aşağıda belirtilen durumlarda DİKKATLİ KULLANINIZ  
Eğer,  
• Başlıca belirtileri kuru öksürük ve eforla ortaya çıkan ilerleyici nefes darlığı olan 
sarkoidoz (bir tür bağışıklık sistemi hastalığı) hastası iseniz,  
• Böbrek işlevleriniz bozuksa , 
• Böbrek taşı nız varsa veya ailenizde böbrek taşı olanlar varsa , 
• İdrarda kalsiyum seviyesinin yüksek olması (Hiperkalsüri) , 
• Kanda fosfat seviyeniz düşükse (Hipofosfatemi) , 
• Daha önceden doktorunuz tarafından bazı şekerlere karşı intoleransınız olduğu 
söylenmişse,  
 
Bu uy arılar , geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
CALDEOS -D3’ ün yiyecek ve içecek ile kullanılması  
Yüksek kalsiyum içerikli gıdalar ve bunlarla birlikte CALDEOS -D3’ ün etkisini artıracak süt 
ürünlerine dikkat ediniz. Bir litre süt 1200 mg kalsiyum içermektedir.  
 
Belirli gıda maddeleriyle (örneğin, oksalik asit, fosfat veya yağ asidi içeren gıda maddeleri) 
olan etkileşimlerin ortaya çıkması mümkündür. 
 
Hamilelik  
 
İlacı kullanmadan önce doktorunuza veya ec zacınıza danışınız.  
 
CALDEOS -D3, yüksek dozda D vitamini içerir. Gebelik döneminde yüksek doz da D 
vitamininden kaçınmak gerekir . Zira kanda kalsiyum oranının uzun süreli artışı ( hiperkalsemi) 
bebekte beden ve zekanın gelişme geriliğine, kalp damarlarında  daralmaya (supravalvüler aort 
stenozu) ve göz hastalıklarına ( retinopati) neden olabilir.  
 
CALDEOS -D3 gebelik döneminde ancak doktor gözetimi altında kullanılabilir. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
  
3/6 
 Emzirme  
 
İlacı kullanmadan önce doktorunuza veya eczacınıza danışınız.  
 
D vitamini ve onun metabolizma ürünleri anne sütüne geçer. Ancak önemli bir etki  
beklenmemektedir.  
 
Araç ve makina kullanımı  
CALDEOS -D3’ ün araç ve makine kullanma yeteneği üz erine herhangi bir etkisi yoktur . 
 
CALDEOS -D3’ ün içeriğinde bulunan bazı yardımcı maddeler hakkında önemli bilgiler  
Bu tıbbi ürün laktoz içermektedir . Eğer daha önceden doktorunuz tarafından bazı  şekerlere 
karşı intoleransınız  (dayanıksızlığınız)  olduğu s öylenmişse bu tıbbi ürünü almadan önce 
doktorunuzla  temasa geçiniz.  
 
Diğer ilaçlarla birlikte kullanımı 
Aşağıda yer alan ilaçları kullanıyor iseniz CALDEOS -D3’e başlamadan önce doktorunuza 
bildiriniz:  
• Diğer D vitaminleri, CALDEOS -D3’ ün etkisini artırır.  
• Belirli idrar söktürücü ilaçlar (Tiyazid türü diüretikler) kalsiyum dengesini azaltır. 
CALDEOS -D3’ün benzer ilaçlarla aynı zamanda alınması durumunda, kan kalsiyum 
seviyesinin kontrol edilmesi gerekmektedir.  
• Epilepsi(sara) ve kalp ritmi bozuklarına ka rşı kullanılan ilaçlar (Fenitoin) veya sinir 
sistemine etkileri olan ilaçlar (Barbitüratlar) ile birlikte kullanılması vitamin D’nin etkisinin 
azalmasına neden olabilir. 
• İltihaplı durumların tedavisinde kullanılan ilaçlar (Glukokortikoidler) birlikte kullanılması 
durumunda D vitamini etkisinin azalmasına neden olabilir. 
• Kalp gücünü artıran ilaç tedavisi (Digoksin ve diğer kardiyak glikozidleri) ile birlikte 
CALDEOS -D3’ ün kullanılması kalp ritim bozukluğuna neden olabilir. Bu durumlarda EKG, 
kan ve idra rdaki kalsiyum düzeyi takip edilmelidir.  
• Kemik erimesi hastalığının (Osteoporoz) tedavisinde kullanılan ilaçlarla (Bifosfonatların ve 
sodyum florürün) aynı zamanda alınması durumunda, bu ilaçların emilimi azalabilir. 
CALDEOS -D3 ile bu ilaçların kullanımı arasında en az 2 saatlik bir ara bırakınız.  
• CALDEOS -D3 ile birlikte kullanıldıklarında, antibiyotiklerin (Tetrasiklinler, kinolonlar, 
bazı sefalosporinler, ketokonazol gibi) etkileri azalabilir. CALDEOS -D3 ile bu ilaçların 
kullanımı arasında en az 2 saatlik bir ara bırakınız. 
• Levotiroksin içeren ilaçların kalsiyum karbonat ile birlikte alındığında emilimi 
bozulduğundan, iki ilacın en az 2 saat ara verilerek alınması gerekmektedir.  
• Kalsiyum içeren prepar atlar kalsiyum kanallarını doyurarak Verapamil gibi kalsiyum kanal 
blokörlerinin etkinliğini azaltabilir.  
• Atenolol gibi beta blokörlerle kalsiyum içeren preparatların birlikte kullanılması beta 
blokerlerin kandaki seviyesini değiştirebilir.  
• CALDEOS -D3 çinkonun emilimini azaltabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. CALDEOS -D3 nasıl kullanılır?  
 
Uygun kullanım  ve doz/uygulama sıklığı için talimatlar:   
4/6 
 CALDEOS -D3’ ü her zaman doktorunuzun size söylediği şekilde . Eğer emin değilseniz 
doktorunuza ya da eczacınıza danışınız.  
Doktorunuz tarafından başka şekilde tavsiye edilmediği takdirde günde 1 -2 efervesan tablet 
olarak kullanınız. 
 
Uygulama yolu ve metodu:  
Günde size önerilen miktarda CALDEOS -D3’ ü ağız yoluyla alınız . 
CALDEOS -D3’ ü bir bardak (200 mL) suda eritiniz. Sonra bardağı  bekletmeden  tamamıyla 
içiniz.  
 
Değişik yaş grupları:  
Çocuklarda kullanımı:  
4 yaş altı  çocuklarda ve bebeklerde kullanmayınız. 
 
4-8 yaş arası çocuklar:  
Doktor tarafından başka şekilde tavsiye edilmediği takdirde günde 1 efervesan tableti  bir 
bardak  (200 ml) suda eriterek çocuğunuza içiriniz.  
 
Yaşlılarda kullanımı:  
Doktor tarafından başka şe kilde tavsiye edilmediği takdirde günde 1 -2 efervesan tableti bir 
bardak ( 200 ml) suda eritilerek içiniz.  
 
Özel kullanım durumları:  
Böbrek yetmezliği  
Şiddetli böbrek yetmezliği olan hastalarda CALDEOS -D3 kullanılmamalıdır.  
 
Karaciğer yetmezliği  
Karaciğer y etmezliği olan hastalarda doz ayarlaması gerekli değildir.  
 
Eğer CALDEOS -D3’ ün etkisinin çok güçlü veya zayıf olduğuna dair bir izleminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla CALDEOS -D3 kullandıysanız:  
Kaza i le gereğinden fazla tablet aldıysanız hemen doktorunuz veya eczacınız ile 
temasageçiniz veya en yakın acil servise başvurunuz.  
 
CALDEOS -D3’den kullanmanız gerekenden fazlasını kullanmışsanız bir doktor veya eczacı 
ile konuşunuz. 
 
CALDEOS -D3’ ü kullanmayı u nutursanız  
CALDEOS -D3’ ü almayı unuttuğunuzu fark ederseniz  endişelenmeyiniz,  mümkün olan en 
kısa sürede efervesan tablet inizi alınız ve kullanma talimatlarına uygun şekilde ilacı 
kullanmaya devam ediniz.  
 
Unutulan dozları dengelemek için çift doz almayını z. 
 
CALDEOS -D3 ile tedavi sonlandırıldığında oluşabilecek etkiler  
Doktorunuz CALDEOS -D3 ile tedavinizin ne kadar süreceğini size bildirecektir. Doktorunuza 
danışmadan tedavi nizi erken kesmeyiniz. 
  
5/6 
 4. Olası yan etkiler nelerdir? 
 
Tüm ilaçlar gibi, CALDEOS -D3’ ün içeriğinde bulunan maddelere duyarlı olan kişilerde yan 
etkiler olabilir  
 
Aşağıdakilerden biri olursa, CALDEOS -D3’ ü kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Alerjik reaksiyonlar:  
• Boğaz, yüz, dudaklar ve ağzın şişmesi. Bu nefes almayı ve yutkunmayı zorlaştırabilir. 
• Ellerin, ayakların ve bileklerin ani şişmesi. 
 
Bunların hepsi çok ciddi yan etkilerdir.  
 
Eğer bunlardan biri sizde mevcut ise, sizin CALDEOS -D3’ e karşı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek olabilir.  
Bu ciddi yan etkilerin hepsi oldukça seyrek görülür. 
 
Aşağıdakilerden herhangi birini fark ederseniz, hemen doktorunuza bildiriniz veya size  
en yakın hastanenin acil bölüm üne başvurunuz:  
 
• Zihin karışıklığı  
• Kemik ağrısı  
• Kas zaafiyeti  
• Uyku hali  
• Kusma  
• Kan ve idrarda kalsiyum değerlerinin yükselmesi  
• Aşırı kullanıma bağlı olarak böbrek taşı  
• Ülser  
Bunların hepsi ciddi yan etkilerdir. Acil tıbbi müdahele gerekebili r. 
Ciddi yan etkiler çok seyrek görülür.  
 
Aşağıdakilerden herhangi birini fark ederseniz, doktorunuza söyleyiniz:  
• Kabızlık  
• Gaz  
• Bulantı  
• Karın ağrısı  
• İshal  
• Kaşıntı  
• Cilt döküntüsü  
• Ürtiker  
• Baş ağrısı  
• İştahsızlık  
• Şişkinlik  
• Ağız kuruluğu  
• Geğirme  
• Mide salgısında artış  
• Gece idrara çıkmada artış  
• Metalik tat 
Bunlar CALDEOS -D3’ ün hafif yan etkileridir.   
6/6 
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.     
 
5. CALDEOS -D3’ ün saklanması  
 
CALDEOS -D3’ ü çocukların göremeyeceği, erişemeyeceği yerlerde ve ambalajında 
saklayınız. 
 
25oC’nin altındaki oda sıcaklığında saklayınız.  
Kullandıktan sonra tüpün kapağını kapatmayı unutmayınız. 
 
Son kullanma tarihi ile uyumlu olarak kullanınız. 
 
Ambalajdaki  son kullanma tarihinden sonra CALDEOS -D3’ ü kullanmayınız . 
 
Eğer üründe ve/veya ambalajında bozukluklar fark ederseniz CALDEOS -D3’ ü 
kullanmayınız.  
 
Son kullanma tarihi geçmiş veya  kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:  
Abdi İbrahim İlaç San. ve Tic. A.Ş.  
Reşitpaşa Mahallesi, Eski Büyükdere Caddesi No:4 
34467 Maslak/Sarıyer/İstanbul  
 
Üretim Y eri: 
 
Abdi İbrahim İlaç San. ve Tic. A.Ş.  
Orhan Gazi  Mahallesi, Tunç Caddesi No:3  
Esenyurt – İstanbul  
 
Bu kullanma talimatı ../../ .... tarihinde onaylanmıştır.  
 
 