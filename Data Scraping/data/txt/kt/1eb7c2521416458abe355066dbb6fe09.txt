1 / 7 
 KULLANMA TALİMATI  
 
PEDR İN öksürük şurubu  
Ağızdan alınır.  
 
Etkin maddeler: Her 5 ml çözelti 15 mg efedrin HCl ve 100 mg gliseril gayakolat  içerir.  
Yardımcı maddeler: Şeker,  nipajin  M, nipazol, tartrazine . 
 
 
 
 
 
 
 
 
 
 
 
 
 
 
 
 
 
Bu Kullanma Talimatında:  
 
1. PEDRİN  nedir ve ne için kullanılır?  
 
2. PEDRİN ’i kullanmadan önce dikkat edilmesi gerekenler  
 
3. PEDRİN  nasıl kullanılır?  
 
4. Olası yan etkiler nelerdir?  
 
5. PEDRİN ’in saklanması  
 
Başlıkları yer almaktadır.  
  Bu ilacı kullanmaya başlamadan önce bu  KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 
• Eğer ilave sorularınız olursa, lütfen doktorunuza veya eczacınıza danışınız.  
 
• Bu ilaç kişisel olarak sizin için reçete edilmiştir, başkalarına vermeyiniz.  
 
• Bu ilacın kullanımı sırasında, doktora veya hastaneye gi ttiğinizde doktorunuza bu ilacı 
kullandığınızı söyleyiniz.  
 
• Bu talimatta yazılanlara aynen uyunuz. İlaç hakkında s ize önerilen dozun dışında yüksek 
veya düşük doz kullanmayınız.  
 2 / 7 
 1. PEDRİN  nedir ve ne için kullanılır?  
 
PEDRİN , renkli 1 00 mL’lik amber renkli cam şişede, her 5 mL’sinde 100 mg gliseril  
gayakolat ve 15 mg efedrin hidroklorür içeren kullanıma hazır şuruptur.  
PEDRİN ekspektoran adı verilen ilaç grubundadır.  
PEDRİN nefes darlığının görüldüğü bronşiyal astım, kronik bronşit (uzun süren bronş 
iltihabı), amfizem (doku veya organlarda aşırı hava birikmesi), trakeit (soluk borusu iltihabı), 
bronşektazi (bronşların harabiyet i sonucu kalıcı genişlemesi), larenjit (gırtlak iltihabı), 
boğmaca öksürüğü, kuru öksürükler ve sigaradan ileri gelen tahriş edici öksürüklerde 
bronşlarda gevşemey e ve bir ekspeltorana (balgamın atılmasını kolaylaştıran) gerek görülen 
solunum yolu hastalık larında yardımcı ve rahatlatıcı amaçlarla kullanılır.  
 
2. PEDRİN ’i kullanmadan önce dikkat edilmesi gerekenler  
 
PEDRİN ’i aşağıdaki durumlarda KULLANMAYINIZ:  
Eğer;  
 Efedrin hidroklorür, gliseril gayakolat, diğer adrenerjik  ilaçlara veya şurubun içerdiği 
maddelerden herhangi birine karşı alerjiniz varsa,  
 Şiddetli yüksek tansiyon ve kalp atımı hızlanmasının eşlik ettiği hastalıklardan biri sizde 
var ise,  
 Damar sertliği nedeniyle kalp damarlarınızda daralma (koroner arter hast alığı) var ise,  
 Siklopropan ya da halotan adı verilen ilaçlar ile anestezi alacaksanız (bu durumu 
doktorunuza bildiriniz),  
 Kanda tiroid hormonlarının aşırı yükselmesine bağlı hastalığınız var ise (tirotoksikoz)  
 Gebe iseniz ya da bebek emziriyorsanız,  
 Göz i çi basıncınız yüksek (glokom) ise,  
 Depresyon tedavisinde kullanılan MAO inhibitörü diye adlandırılan ilaçlardan birini 
kullanıyor iseniz.  
 
PEDRİN ’i aşağıdaki durumlarda DİKKATLİ KULLANINIZ:  
Eğer;  
 Kalp ritim bozukluğunuz var ise,  
 Diyabet (şeker hastalığı) h astasıysanız,  
 Yüksek tansiyon hastası iseniz,  
 Prostat büyümesi var ise,  
 Tiroid beziniz aşırı çalışıyor ise,  
 
Ayrıca,  
 Peptik  ülser (mide asidi artışına bağlı olarak mide ve on iki parmak bağırsağında oluşan 
yara) hastalığınız veya süregelen uyuyamama rahatsızlığından şikayetçi iseniz 
doktorunuzun önerisiyle küçük dozlarda ve ihtiyatla kullanılabilir.  3 / 7 
  Tedavide doktorun önerdiğin den daha uzun süreli ve yüksek dozlarda kullanmayınız. 
Ayrıca uzun süreli kullanımında efedrin hidroklorüre karşı tolerans (etkisinde azalma) 
gelişip etkileşebileceği unutulmamalıdır.  
 Tüberküloz hastası iseniz, doktorunuz gerek görmedikçe kullanmayınız.  
 Tanısı konmuş veya şüpheli doğumsal uzamış QT sendromu (kalpte ciddi aritmilere ve ani 
ölümlere yol açabilen bir durum) veya Torsades de Pointes (yaşamı tehdit eden düzensiz 
kalp ritmi) hastası iseniz bu ilacı kullanmaktan kaçınmalısınız.  
 
Çocuklar  
PEDRİN’in  6 yaş altında kullanılması önerilmemektedir.  
 
PEDRİN ’in yiyecek ve içecek ile kullanılması  
PEDRİN’in yiyecek ve içecek ile kullanılmasında sakınca olduğunu gösteren çalışma 
bulunmamaktadır.  
 
Hamilelik  
İlacı kullanmadan önce doktorunuza ya da eczacınıza da nışınız.  
 
Hamilelikte gliseril gayakolat ve efedrin hidroklorür kullanımına ait yeterli veri 
bulunmamaktadır. Bu nedenl e, doktor önerisi ile ve yarar/zarar oranı değerlendirilerek 
kullanılmalıdır.  
 
Tedaviniz sırasında hamile olduğunuzu fark ederseniz hemen  doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza ya da eczacınıza danışınız.  
 
PEDRİN  içeriğindeki efedrin hidroklorür anne sütüne geçmektedir. Bu dönemde efedrin 
hidroklorür  kullanan annelerin bebeklerinde, uyaranlara karşı aşırı duyarlılık ve uyku 
bozuklukları rapor edilmiştir. Emziren annelerin bu ilacı kullanmaları önerilmemektedir.  
 
Araç ve makine kullanımı  
PEDRİN  ile tedavi sırasında  araç ve makine kullanmak gibi dikkat gerektiren durumlardan 
kaçınılmalıdır.  
 
PEDRİN ’in içeriğinde bulunan bazı yardımcı maddeler hakkında önemli bilgiler  
İçeriğindeki şeker  nedeniyle eğer daha önceden doktorunuz tarafından bazı şekerle rin etkisine 
karşı dayanıksızlığınız (intoleransınız) olduğu söylenmişse bu tıbbi ürünü almadan önce 
doktorunuzla temasa geçiniz.  
 
Diğer ilaçlar ile birlikte kullanımı  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınız a bunlar hakkında bilgi veriniz.  4 / 7 
 Aşağıdaki ilaçların birini PEDRİN ile beraber kullanmadan önce mutlaka doktorunuza 
danışınız.  
 
 Disülfiram (alkol bağımlılığı tedavisinde kullanılan ilaç)  
 Monoamino oksidaz inhibitörleri (depresyon tedavisinde kullanılan bir  ilaç grubu)  
 Metronidazol (bir antibiyotik çeşidi)  
 Prokarbazin (kanser tedavisinde kullanılan bir ilaç)  
 Sempatomimetik ilaçlar (sempatik sistem etkilerini oluşturan ilaçlar)  
 Teofilin (solunum zorluğunu giderici, bronşları genişleten bir ilaç)  
 Kardiyak glik ozitler (kalp yetmezliği tedavisinde kullanılan ilaçlar)  
 Genel anestezikler  
 Atropin (antikolinerjik ilaç)  
 Alfa ve beta bloker ilaçlar  
 Metiserjid ve ergotamin gibi migren tedavisinde kullanılan ilaçlar  
 Deksametazon (steroid sınıfı bir ilaç)  
 Oksitosin  içeren ilaçlar  
 
PEDRİN, idrardaki vanil mandelik asit (VMA) testlerinin hatalı olarak pozitif sonuç 
vermesine neden olabilir ve idrarın asitliğini değiştirebilir.  
 
3. PEDRİN  nasıl kullanılır?  
 
Uygun kullanım ve doz/uygulama sıklığı için talimatlar:  
PEDRİN’i her zaman doktorunuzun söylediği şekilde kullanınız.  
 
Emin değilseniz doktorunuz veya eczacınız ile kontrol etmelisiniz.  
 
Erişkinlerde günde 2 -3 kez ve her seferinde 15 mL (5 mL’lik 3 ölçek) olarak önerilir.  
 
Uygulama yolu ve metodu:  
Ağızdan alını r. 
 
Aç karnına alınmaz, yemeklerden sonra kutu içindeki kaşık ölçekle alınır.  
 
Deği şik ya ş grupları:  
Çocuklarda kullanımı:  
6 yaşın üzerindeki çocuklarda doktorunuzun önerisine göre günde 2 -3 kez ve her seferinde 10 
mL (5 mL’lik 2 ölçek) kullanılır.  
 
Yaşlılarda kullanımı:   
Özel bir kullanım uyarısı mevcut değildir.  
 
 5 / 7 
 Özel kullanım durumları:  
Böbrek/K araciğer bozukluğu :  
Böbrek/Karaciğer bozukluğu  olan hastalarda doz ayarlaması gerekmemektedir. Ancak ciddi 
böbrek ve karaciğer yetmezliğinde dikkatli olunmalıdır.  
 
Eğer PEDRİN ’in etkisinin çok güçlü veya zayıf olduğuna dair bir izleniminiz var ise, 
doktorunu z veya eczacınız ile konuşunuz.  
 
Kullanmanız gerekenden daha fazla PEDRİN  kullandıysanız:  
PEDRİN  kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
PEDRİN kutusunu doktorunuz veya eczacınıza göstermek üzere yanınıza alınız.  
 
PEDRİN ’i kullanmayı unutursanız:  
Unutulan dozları dengelemek için çift doz almayınız.  
 
Bir sonraki dozu zamanı gelince alınız.  
 
PEDRİN  ile tedavi sonlandırıldığında oluşabilecek etkiler:  
İlk önce doktorunuzla konuşmadan PEDRİN almayı bırakmayınız. Bu ilacın kullanımı 
üzerine daha fazla sorunuz varsa doktorunuz veya eczacınıza danışınız.  
 
4. Olası yan etkiler nelerdir?  
Tüm ilaçlar gibi,  herkeste görünmese de,  PEDRİN  içeriğinde bulunan maddelere duyarlı olan 
kişilerde yan etkiler olabilir.  
 
Etkin maddesi olan gliseril gayakolat ve efedrin hidroklorür ile yapılan klinik çalışmalarda 
aşağıdaki yan etkiler bildirilmiştir.  
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın: 10 hastanın en az 1’inde görülebilir.  
Yaygın  : 10 hast anın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek : 1.000 hastanın birinden az , fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Çok yaygın:  
 Anksiyete (sebepsiz korku, endişe)  
 Uykusuzluk  
 Huzursuzluk  
 Taşikardi (nabız sayısında artma)  
 Bulantı  6 / 7 
 Çok seyrek:  
 Miyokard infarktüsü  
 
Bilinmiyor:  
 Titreme  
 Baş ağrısı  
 Görmede bozukluk  
 Kardiyak aritmi (kalp ritim bozukluğu)  
 Hipertansiyon  
 El ve ayaklarda (ekstremitelerde) dolaşım bozukluğu  
 Ağız kuruluğu  
 Kusma  
 Karın ağrısı  
 İdrar yapmada zorluk  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz . Ayrıca karşılaştığınız yan 
etkileri www.titck.gov.tr  sitesinde yer alan ‘İlaç Yan Etki Bildirimi’ ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)’ ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. PEDRİN ’in saklanması  
PEDRİN ’i çocukların göremeyeceği, erişemeyeceği yerlerde ve ambalajında saklayınız.  
25°C altı sıcaklıkta saklayınız.   
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra PEDRİN ’i kullanmayınız.  
 
Eğer üründe ve/veya ambalajında bozukluklar fark ederseniz PEDRİN’i kullanmayınız.  
 
 
Ruhsat sahibi : AROMA İLAÇ SAN.  LTD. ŞTİ.  
KALE MAH. SANAYİ CAD. NO:82 MİSİNLİ  
ÇORLU/TEKİRDAĞ  
Tel: (282) 675 14 04        
Faks : (282) 675 14 05  
 
 7 / 7 
 Üretim Yeri: AROMA İLAÇ SAN.  LTD. ŞTİ.  
KALE MAH. SANAYİ CAD. NO:82 MİSİNLİ  
ÇORLU/TEKİRDAĞ  
Tel: (282) 675 14 04        
Faks : (282) 675 14 05  
 
Bu kullanma talimatı  ………………     tarihinde onaylanmıştır.  
 