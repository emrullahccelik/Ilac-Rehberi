KISA ÜRÜN BİLGİSİ
1. BEŞERİ TIBBİ ÜRÜNÜN ADI
SEPTİX 2 mg/mL + 0,5 mg/mL mentollü oral sprey, çözelti
2. KALİTATİF VE KANTİTATİF BİLEŞİM
Etkin madde:
Her bir mL’de;
Klorheksidin diglukonat çözeltisi 10,5071 mg (2 mg klorheksidin glukonat’a eşdeğer)
Lidokain hidroklorür 0,5 mg
Yardımcı maddeler:
Etanol 290 mg/mL
Yardımcı maddeler için 6.1’e bakınız.
3. FARMASÖTİK FORM
Oral sprey
Mentol, ökaliptus ve alkol kokulu ve tatlı, berrak, renksiz, homojen çözelti.
4. KLİNİK ÖZELLİKLER
4.1. Terapötik endikasyonlar
SEPTİX, antiseptik ve analjezik etkisi ile boğaz ağrısı ve tahrişine neden olan hastalıkların
semptomatik tedavisinde kullanılır.
SEPTİX şeker içermez, bu yüzden diyabetik hastalar tarafından kullanılabilir.
Ateşin eşlik ettiği bakteriyel enfeksiyon durumlarında ek tedavi gereklidir.
4.2. Pozoloji ve uygulama şekli
Pozoloji/uygulama sıklığı ve süresi:
Aralıksız olarak 7 günden fazla kullanılmamalıdır
Yetişkinler ve 12 yaşın üzerindeki çocuklar:
Önerilen doz 3 ila 5 spreydir (0,3-0,5 mL). Doz, 2 saat aralıklarla uygulanır. Günde 6 ila 10
kez tekrar edilebilir.
Uygulama şekli:
Ağız boşluğuna püskürtülerek uygulanır.
Göz ile temasından kaçınılmalıdır.
SEPTİX yutulmamalı ve tükürmek suretiyle ağızdan uzaklaştırılmalıdır.
İlk kullanımdan önce, yüzden uzak bir yöne doğru tutularak, düzenli bir püskürtme elde
edilinceye kadar, pompalama düğmesine birkaç kez basılmalıdır.
1/11Ağız iyice açılarak, sprey burnu ağzın içine sokularak, ağız boşluğuna sıkılmalıdır.
Uygulandıktan sonra şişe kutusuna yerleştirilip, dik duracak şekilde saklanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliği hakkında veri yoktur.
Pediyatrik popülasyon:
6 yaş ve altında kullanılmamalıdır.
-6 yaş üzeri ve 12 yaş altı çocuklarda, doktor tarafından tavsiye edilmedikçe ürün
kullanılmamalıdır.
-12 yaş ve üzerinde çocuklarda kullanılır.
Geriyatrik popülasyon:
Geriyatrik popülasyon için doz ayarlaması gerekli değildir.
4.3. Kontrendikasyonlar
• Klorheksidin diglukonat, lidokain hidroklorür veya ilacın içeriğindeki herhangi bir
maddeye karşı aşırı duyarlılığı olanlarda kullanılmamalıdır. Özellikle geçmişinde
klorheksidin ile ilişkili alerjik reaksiyonu olması muhtemel olan hastalarda
kullanılmamalıdır (Bkz. Bölüm 4.4 Özel Kullanım Uyarıları ve Önlemleri ve 4.8
İstenmeyen Etkiler).
• Başka bir lokal anestetik ilaca alerjisi olan hastalar bu ilacı kullanmamalıdır.
• Yutmada zorluk yaşayan hastalar bu ilacı kullanmamalıdır.
• 6 yaş ve altında kullanılmamalıdır.
4.4. Özel kullanım uyarıları ve önlemleri
Aralıksız olarak 7 günden fazla kullanılmamalıdır SEPTİX tedavisi çok gerekli olduğunda
ağrı ve iritasyonun tedavisi ile sınırlanmalıdır. Sürekli veya tekrarlı bir şekilde uzun süreli
kullanılmamalıdır.
SEPTİX klorheksidin içerir. Klorhekzsidinin jeneralize alerjik reaksiyonlar ve anafilaktik şok
dahil aşırı duyarlılık reaksiyonlarına neden olduğu bilinmektedir. Klorhekzidine aşırı
duyarlılık prevalansı bilinmemektedir, fakat yayınlanan literatürler bu durumun seyrek
olabileceğini belirtir.
Boğaz ağrısı ciddi ise, 2 günden daha uzun sürüyorsa veya yüksek ateş, baş ağrısı, mide
bulantısı ve kusma eşlik ediyorsa ilaç doktora danışılmadan kullanılmamalıdır.
Hastalar ilacın göz ile temasından kaçınmalıdır.
Bu tıbbi ürün, az miktarda – her dozda 100 mg’dan daha az– etanol (alkol) içerir. Ancak
kullanım yolu nedeniyle herhangi bir uyarı gerektirmemektedir.
4.5. Diğer tıbbi ürünler ile etkileşimler ve diğer etkileşim şekilleri
Klorhekzidinin diğer ilaçlar ile etkileştiği bilinmektedir.
2/11Lidokain ile birtakım etkileşimler teorik olarak mümkün iken, bu ilaç etkileşimleri topikal
olarak uygulanan SEPTİX’in kullanımıyla klinik olarak ilgili değildir. Hepatik kan akışını
azaltan ilaçlarla (örneğin propranolol, simetidin) kombinasyon tedavisi lidokain klerensini
azaltabilir. İlaç metabolize edici mikrozomal enzimleri indükleyen ilaçlarla (örneğin fenitoin,
barbitüratlar) uzun dönemli uygulama, lidokainin gerekli olan dozajını arttırabilir. Lidokainin
kardiyak baskılayıcı etkileri, beta-blokörler ve diğer antiaritmiklerinkiyle (örneğin meksiletin)
aditiftir. Lidokain, zayıf bir psödokolinesteraz inhibitörüdür ve süksametonyumun etkisini
uzatabilir. Asetazolamid, kıvrım diüretikler ve tiazidlerin neden olduğu hipokalemi,
lidokainin etkisini antagonize edebilir.
Özel popülasyonlara ilişkin ek bilgiler
Veri mevcut değildir.
Pediyatrik popülasyon:
Veri mevcut değildir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
SEPTİX’in kontrasepsiyona herhangi bir etkisi yoktur, ancak SEPTİX alkol içerdiğinden
çocuk doğurma potansiyeli bulunan kadınlarda dikkatli kullanılmalıdır.
Gebelik dönemi
SEPTİX için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik/ve-veya/embriyonal/feral gelişim/ve-
veya/doğum/ve-veya/doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
SEPTİX gerekli olmadıkça gebelik döneminde kullanılmamalıdır.
Gebe kadınlara verilirken tedbirli olunmalıdır. SEPTİX gebelik sırasında doktor kontrolü
altında uygulanmalıdır.
Laktasyon dönemi
SEPTİX, laktasyon döneminde doktor kontrolü altında uygulanmalıdır. Lidokain, anne
sütüyle küçük miktarlarda atılır. Bebeğin genellikle terapötik doz düzeylerinde etkilenme riski
yoktur.
Üreme yeteneği / Fertilite
Klorheksidin glukonat ile üreme ve fertilite üzerine yapılmış çalışmalar mevcuttur. Sıçanlarda
ve tavşanlarda fetüs üzerinde zararlı etki görülmemiştir.
4.7. Araç ve makine kullanımı üzerindeki etkiler
SEPTİX’in araç ve makine kullanma yeteneği üzerine bir etkisi yoktur.
3/114.8. İstenmeyen etkiler
Tüm ilaçlar gibi SEPTİX’in içeriğinde bulunan klorhekzidin diglukonat ve lidokain
hidroklorür’e duyarlı olan kişilerde aşağıda belirtilen yan etkiler gözlenebilir.
SEPTİX’in kullanımına ilişkin istenmeyen etkiler için aşağıdaki terimler ve sıklık dereceleri
kullanılmıştır:
Çok yaygın (≥ 1/10); yaygın (≥ 1/100 ila <1/10); yaygın olmayan (≥ 1/1.000 ila <1/100);
seyrek (≥ 1/10.000 ila <1/1.000); çok seyrek (<1/10.000); bilinmiyor (eldeki verilerden
hareketle tahmin edilemiyor).
Klorheksidin ve lidokain genellikle iyi tolere edilir ve ürünün lokal kısa dönemli kullanımıyla
istenmeyen etkiler bildirilmez.
Bağışıklık sistemi hastalıkları
Bilinmiyor: Anafilaktik şok dahil aşırı duyarlılık reaksiyonları
Endokrin hastalıkları
Bilinmiyor: Parotis bezinin şişmesi
Sinir sistemi hastalıkları
Bilinmiyor: Dilde yanma hissi
Deri ve deri altı doku hastalıkları
Bilinmiyor: Alerjik deri reaksiyonları; örneğin, dermatit, pruritus, eritem, egzema, döküntü,
ürtiker ve kabarcıklar
Genel bozukluklar ve uygulama bölgesine ilişkin hastalıklar
Bilinmiyor: Klorheksidin kaynaklı dilde ve dişlerde renk kaybı. Bu, kalıcı değildir ve
klorhekzidin tedavisi bırakıldığında yok olur. Bazen lekeyi tamamen çıkarmak için diş
temizliği ve boyaması gerekebilir. Geçici tat alma bozuklukları görülür.
Özel popülasyonlara ilişkin ek bilgiler:
Böbrek/Karaciğer yetmezliği:
Veri mevcut değildir.
Pediyatrik popülasyon:
Veri mevcut değildir.
Geriyatrik popülasyon:
Veri mevcut değildir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
4/11Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Oral topikal anestetik ajanların kullanımı yutmayı engelleyebilir. Böylece solunum yolunda
besin aspirasyonu tehlikesi artabilir. SEPTİX 2 mg/mL + 0,5 mg/mL mentollü oral sprey,
çözelti ile doz aşımı (10 mL veya daha fazla) glotis bölgesinde büyük bir lokal anestetik
etkiye neden olma riski taşır ve sonuçta yutma kontrolünde azalma meydana gelir.
Lidokainin aşırı yüksek kan konsantrasyonları, santral sinir sistemi ve kardiyovasküler
etkilere neden olabilir. Erken santral sinir sistemi etkileri içerisinde sinirlilik, baş dönmesi,
tinnitus, nistagmus, huzursuzluk, eksitasyon, parestezi, bulanık görme, mide bulantısı, kusma,
meduller depresyon ile tonik ve klonik konvülsiyonlara ilerleyen tremor yer alır.
Kardiyovasküler reaksiyonlar depresandır. Hipotansiyon, miyokardiyal depresyon, bradikardi
ve muhtemel kardiyak arest ile karakterizedir.
Lidokainin biyoyararlanımı düşük olmasına rağmen yutulması önemli ölçüde toksisiteye
neden olması için yeterli olabilir. Topikal preparatların alımından sonra santral sinir sistemi
toksisitesi, nöbetler ve ölüm bildirilir. Fakat SEPTİX alımı durumunda, önemli ölçüde
toksisiteye neden olan yeterli lidokain alımına (0,5 g veya daha fazla) eşdeğer olması için 1
litreden daha fazla miktarda SEPTİX yutulmalıdır.
Klorheksidin için sistemik toksisite seyrektir. Alımın başlıca sonucu mukozal iritasyondur.
Lidokain doz aşımı tedavisinde yeterli ventilasyon sağlanmalıdır. Konvülsiyonlar
önlenmelidir. Ventilasyon kontrollü respirasyonla oksijenle yapılmalıdır. Konvülsiyonlar
tiyopenton, diazepam veya süksinilkolin ile tedavi edilebilir. Süksinilkolin respirasyonu
durdurabileceğinden sadece doktor endotrakeal intübasyon yapabiliyorsa veya felç olmuş bir
hastayı tedavi edebiliyorsa kullanılmalıdır. Ventriküler fibrilasyon veya kardiyak arest
meydana gelirse, etkili kardiyovasküler resüsitasyon yapılmalıdır. Mümkün olduğunca çabuk
bir şekilde tekrarlı dozlarda adrenalin ve sodyum bikarbonat verilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antiseptikler ve dezenfektanlar, biguanidler ve amidinler
ATC kodu: R02AA05
Lidokain, amid tipi bir lokal anestetiktir. Diğer lokal anestetikler gibi lidokain sinir
impulslarının oluşumunu ve iletimini depolarizasyonu yavaşlatarak bozar. Bu, hücre
membranının sodyum iyonlarına permeabilitesinde büyük geçici artışların bloke olmasından
kaynaklanır. Lidokain ayrıca, dinlenme halindeki aksonun potasyum ve sodyum iyonlarına
permeabilitesini azaltır.
Klorheksidin çok çeşitli Gram-pozitif ve Gram-negatif bakteriye karşı bakterisit ve
bakteriyostatik olan bisbiguanid antiseptiktir. Gram-pozitiflere karşı Gram-negatiflerden
daha etkilidir. Pseudomonas ve Proteus’un bazı türleri düşük duyarlılığa sahiptir.
5/11Mikobakterilere karşı nispeten etkisizdir. Klorhekzsidin, bazı virüsleri inhibe eder ve bazı
mantarlara karşı aktiftir.
5.2. Farmakokinetik özellikler
Genel özellikler
SEPTİX boğazda lokal etki için topikal olarak uygulanır. Sprey çözeltisi veya tükürük
yutulduğunda sindirim sistemine küçük miktarlar ulaşabilir ve bir kısmı oral ve farinjiyal
mukoza tarafından absorbe edilebilir.
Lidokain:
Emilim:
Lidokain oral muköz membranlardan, gastrointestinal kanaldan ve hasar görmüş deriden
kolayca absorbe edilir, Hasar görmemiş deri boyunca absorpsiyon zayıftır. Biyoyararlanım
oral uygulamadan sonra sadece yaklaşık %35’dir.
Dağılım:
Lidokain, absorpsiyonu takiben bütün vücut dokularına hızlı bir şekilde dağılır. Plasenta ve
kan-beyin bariyerini aşar. Yaklaşık %65’i plazma proteinine bağlanır.
Biyotransformasyon:
Presistemik metabolizma geniş ölçüdedir. Lidokain karaciğerde büyük oranda metabolize
olur. Karaciğer fonksiyonu veya hepatik kan akışındaki herhangi bir değişim, farmakokinetik
ve dozaj gerekliliği üzerinde önemli bir etkiye sahip olabilir. Karaciğerdeki metabolizma
hızlıdır ve verilen dozun yaklaşık %90’ında monoetilglisineksilidid (MEGX) ve
glisineksilidid (GX) oluşturmak üzere alkil grubu uzaklaştırılır. Her iki metabolit, terapötik ve
toksik etkilere katkıda bulunur. Oluşan metabolitler de metabolize edilir.
Eliminasyon:
Plazma yarılanma ömrü 1.6 saattir. Metabolitler idrarla atılır. Değişmemiş lidokain %10’dan
azdır.
Doğrusallık / doğrusal olmayan durum:
Veri bulunmamaktadır.
Klorheksidin:
Emilim:
Klorhekzidin oral muköz membranlardan, gastrointestinal kanaldan ve hasar görmemiş
deriden zayıf şekilde absorbe edilir.
Dağılım:
Lokal olarak kullanıldığından sistemik emilim ve dağılım beklenmez.
Biyotransformasyon:
Klorhekzidin, karaciğerde sadece minimal ölçüde metabolize edilir.
6/11Eliminasyon:
Safra yoluyla atılır. İdrarla atılımı çok düşüktür.
Doğrusallık / doğrusal olmayan durum:
Veri bulunmamaktadır.
5.3. Klinik öncesi güvenlilik verileri
Klorhekzidin glukonatın oral LD50 değerinin sıçanlarda 1.476 g/kg ve tavşanlarda 0.1122
g/kg olduğu tahmin edilir. Ağız çalkalama formülasyonunun oral LD50 değerinin sıçanlarda
>20 g/kg olduğu tahmin edilir.
8 subkronik ve kronik toksisite çalışmasında tutarlı olarak gözlenen tek bulgu, sıçanların
mezanterik lenf nodlarında köpüklü makrofajların birikimidir. Bu lezyonların temsili
numuneleri, bağımsız 2 patolojist tarafından değerendirilir. Sonuçlar lezyonların önemli bir
toksik etkiyi temsil etmediğini gösterir. Sonuçlar aşağıdakilerle desteklenir.
1) Makrofajlar, bakteri içermez. Bu, intestinal florada önemli bir değişim meydana
gelmediğini göstermektedir.
2) Reaksiyon, morbidite ve mortalitede artış ile ilişkili değildir.
3) Reaksiyon, klorheksidine sürekli maruziyetle ilerleyici şekilde daha ciddi hale gelmez.
4) Reaksiyon, klorheksidin uygulaması bırakıldığında geri dönüşlüdür.
Ağız çalkalama formülasyonu ile yapılan çalışmalarda sıçanlarda veya tavşanlarda hiçbir
advers üreme veya teratolojik etki gözlenmez.
Klorheksidinin içme suyunda uygulandığı 2 sıçan çalışmasında karsinojenisite kanıtı
bildirilmemiştir. Bu çalışmalar 2 yıl süreyle yürütülür ve bu çalışmalarda klorheksidin 200
mg/kg/gün’e kadar olan doz düzeylerinde verilir.
Klorheksidin glukonat ile mutajenisite kanıtı gözlenmez. Mutajenisite, farelerdeki dominant
letal denemesinde ve hamsterlerdeki mikronükleus denemesinde değerlendirilir. Bazı
çalışmalarda pozitif sonuçlar elde edilir ve bazılarında da klorheksidin için genotoksisite
kanıtı yoktur. Bu sonuçların klinik önemi belirsizdir.
Sıçanlarda yapılan bir içme suyu çalışmasında 38 mg/ kg/ gün’e varan dozlarda klorheksidin
ile karsinojenik etki gözlenmemiştir. Klorheksidin glukonat ile yapılan iki memeli, in vivo
mutagenez çalışmalarında mutajenik etki gözlenmemiştir. Bir dominant letal analizde ve bir
hamster sitogenetik testinde klorheksidinin en yüksek dozları sırasıyla 1000 mg/kg/gün ve
250 mg/kg/gün olmuştur. Sıçanlarda 100 mg/kg/gün’e varan dozlarda fertilitenin bozulduğuna
dair hiçbir kanıt yoktur.
Lidokain gibi lokal anesteziklerden ileri gelen akut tehlikeler, genellikle lokal anesteziklerin
terapötik amaçla kullanımı sırasında yüksek plazma düzeyi oluşması ile ilgilidir veya lokal
anestezik çözeltisinin dikkatsizce subaraknoid injeksiyonu sonucudur.
7/116. FARMASÖTİK ÖZELLİKLER
6.1. Yardımcı maddelerin listesi
Gliserol
Etanol (susuz)
Sükraloz
Sitrik asit monohidrat
Ökaliptus yağı
Mentol
Saf su
6.2. Geçimsizlikler
Bilinmemektedir.
6.3. Raf ömrü
60 ay
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5. Ambalajın niteliği ve içeriği
Her bir karton kutu kullanma talimatı ile birlikte 1 adet 30 mL’lik beyaz renkli plastik sprey
aplikatörlü 18 mm ağız çaplı tip III amber renkli cam şişe içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar/İstanbul
8. RUHSAT NUMARASI
2018/664
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 28.11.2018
Ruhsat yenileme tarihi:
10. KÜB’ÜN YENİLENME TARİHİ
8/11