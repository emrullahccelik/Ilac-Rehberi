KISA ÜRÜN BİLGİSİ
1. BEŞERİ TIBBİ ÜRÜNÜN ADI
ALZELON 4.5 mg kapsül
2. KALİTATİF VE KANTİTATİF BİLEŞİM
Etkin madde:
Rivastigmin hidrojen tartarat ........................... 7.2 mg (4.5 mg rivastigmine eşdeğer)
Yardımcı madde(ler):
Yardımcı maddeler için Bölüm 6.1’e bakınız.
3. FARMASÖTİK FORM
Sert kapsül.
Opak taba renk gövdesi ve opak taba renk kapağı olan kapsül içerisinde, beyaz renkli toz.
4. KLİNİK ÖZELLİKLER
4.1. Terapötik endikasyonlar
Alzheimer hastalığındaki veya Parkinson hastalığına eşlik eden hafif-orta şiddetteki demansın
semptomatik tedavisi.
4.2. Pozoloji ve uygulama şekli
Pozoloji / uygulama sıklığı ve süresi:
Doktor tarafından başka şekilde tavsiye edilmediği takdirde;
Başlangıç dozu: Günde 2 defa 1.5 mg’dır. Kolinerjik ilaçların etkilerine özellikle duyarlı
olduğu bilinen hastalarda başlangıç dozu günde 2 defa 1 mg’dır.
Doz titrasyonu: Önerilen başlangıç dozu, günde 2 defa 1.5 mg'dır. Bu doz, en az 2 hafta
devam eden bir tedaviden sonra, iyi tolere edilirse doz günde 2 defa 3 mg’a yükseltilebilir.
Dozun daha sonra günde 2 defa 4.5 ve 6 mg’a yükseltilmesi, her bir dozla minimum 2 haftalık
tedavi sonrasında ve hastanın o dozu iyi tolere etmesinden sonra düşünülmelidir.
Tedavi sırasında bulantı, kusma, karın ağrısı veya iştah azalması gibi advers olaylar gelişir ya
da kilo kaybı görülürse, bir veya birkaç dozun alınmaması, bunları ortadan kaldırabilir.
Advers etkiler devam ederse günlük doz, iyi tolere edilmiş bir önceki doza indirilmelidir.
İdame dozu: Günde 2 defa 3-6 mg’dır; terapötik faydanın en üst düzeyde elde edilebilmesi
için hastalar, iyi tolere ettikleri en yüksek dozu kullanmaya devam ettirilmelidirler. Önerilen
maksimal günlük doz, günde iki defa 6 mg’dır.
Tedaviye tekrar başlanması:
İstenmeyen etkilerin insidansı ve şiddeti, kullanılan dozlar yükseldiğinde genellikle artar.
Tedaviye üç günden daha uzun süre ara verilirse, tedavi en düşük günlük doz ile tekrar
başlatılmalı ve yukarıda açıklandığı gibi ayarlanmalıdır.
- 1 -Uygulama şekli:
Rivastigmin sabah ve akşam yemeklerinde olmak üzere günde 2 defa alınmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Hafiften ortaya değişen derecede böbrek/karaciğer yetmezliği olan hastalarda doz ayarlaması
gerekli değildir. Diğer yandan, orta şiddette böbrek ve hafif ila orta şiddette karaciğer
yetmezliklerinde artmış maruziyet nedeniyle bireysel tolerabiliteye göre yapılan doz
titrasyonu önerileri yakından takip edilmelidir; çünkü klinik açıdan anlamlı böbrek ya da
karaciğer yetmezliği olan hastalar daha fazla doza bağlı advers olaylar yaşayabilir. Şiddetli
karaciğer yetmezliği olan hastalar incelenmemiştir; bununla birlikte ALZELON kapsülleri
hastaların yakından takip edilmesi koşuluyla bu hasta popülasyonunda kullanılabilir (bkz.
Bölüm 5.2 Farmakokinetik özellikler ve Bölüm 4.4. Özel kullanım uyarıları ve önlemleri).
Pediyatrik popülasyon:
ALZELON’un çocuklarda kullanımına ilişkin veri bulunmadığından çocuklarda kullanımı
önerilmemektedir.
Geriyatrik popülasyon:
ALZELON’un yaşlılarda kullanımına ilişkin özel bir doz önerisi yoktur.
4.3. Kontrendikasyonlar
• Rivastigmine, diğer karbamat türevlerine veya formülasyonda yer alan yardımcı
maddelerden herhangi birine karşı bilinen aşırı duyarlılık durumunda,
• Rivastigmin transdermal flaster ile alerjik kontakt dermatiti düşündüren uygulama bölgesi
reaksiyonlarına ilişkin öykü (bkz. Bölüm 4.4. Özel kullanım uyarıları ve önlemleri)
bulunması durumunda kontrendikedir.
4.4. Özel kullanım uyarıları ve önlemleri
İstemeyen yan etkilerin oranı ve şiddeti genellikle yüksek doza bağlı olarak artar. Tedaviye,
her zaman günde 2 defa 1.5 mg dozla başlanmalıdır ve doz, hastanın idame dozuna
ayarlanmalıdır. Eğer tedaviye 3 günden daha fazla süre ara verilirse, istenmeyen etkilerin
(örn. şiddetli kusma) görülme olasılığını azaltmak için tedavi, en düşük günlük dozda tekrar
başlatılmalıdır (bkz. Bölüm 4.2 Pozoloji ve uygulama şekli).
Doz titrasyonu: Doz artırımından kısa bir süre sonra advers reaksiyonlar gözlenmiştir (örn.
Alzheimer demansı olan hastalarda hipertansiyon ve halüsinasyonlar ve Parkinson hastalığına
bağlı demansı olan hastalarda ekstrapiramidal semptomlarda kötüleşme, özellikle tremor).
Bunlar bir doz titrasyonuna cevap verebilir. Diğer olgularda rivastigmin tedavisi kesilmiştir
(bkz. Bölüm 4.8. İstenmeyen etkiler).
Tedavi başlatıldığında ve/veya doz arttırıldığında mide bulantısı, kusma ve ishal gibi
gastrointestinal hastalıklar meydana gelebilir. Bu yan etkiler genellikle kadınlarda görülür.
Bunlar doz azaltımına yanıt verebilir. Diğer durumlarda ALZELON kullanımı bırakılır. Uzun
süreli kusma ya da ishalden kaynaklanan dehidrasyon semptomları sergileyen hastalar,
durumun hızlı bir şekilde tespit edilip iv sıvılar ve doz azaltımı ya da ilacın kesilmesi yoluyla
kontrol altına alınabilir. Dehidrasyon ciddi sonuçlara neden olabilir (bkz. Bölüm 4.8
İstenmeyen etkiler).
- 2 -Alzheimer hastaları rivastigmin de dahil olmak üzere kolinesteraz inhibitörleri alırken kilo
kaybedebilir. Hastanın kilosu ALZELON ile tedavi sırasında takip edilmelidir.
Rivastigmin tedavisi ile ilişkili şiddetli kusma durumunda bölüm 4.2.Pozoloji ve uygulama
şekli’nde önerildiği şekilde uygun doz ayarlamaları yapılmalıdır. Bazı şiddetli kusma olguları
özofagus yırtılması ile ilişkilendirilmiştir (bkz. Bölüm 4.8 İstenmeyen etkiler). Bu tür
olayların özellikle doz artırımlarından sonra veya yüksek rivastigmin dozlarından sonra ortaya
çıktığı görülmüştür.
Rivastigmin bradikardiye neden olabilir, bu da özellikle risk faktörleri olan hastalarda
torsades de pointes gelişimi açısından risk faktörü oluşturur. Kompanse olmayan kalp
yetmezliği, yakın zamanda geçirilmiş miyokart enfarktüsü, hipokalemi veya hipomagnezemi
eğilimi ya da QT uzaması ve/veya torsades de pointese neden olduğu bilinen tıbbi ürünleri
eşzamanlı olarak kullananlar gibi torsades de pointes geliştirme açısından daha yüksek risk
altında olan hastalarda dikkatli olunması önerilir (bkz. Bölüm 4.5 Diğer tıbbi ürünler ile
etkileşimler ve diğer etkileşim şekilleri ve 4.8 İstenmeyen etkiler).
Hasta sinüs sendromu veya iletim kusurları (sino-atrial blok, atrio-ventriküler blok) bulunan
hastalarda rivastigmin tedavisi sırasında, diğer kolinomimetiklerin kullanımında olduğu gibi
dikkatli olunmalıdır (bkz. Bölüm 4.8 İstenmeyen etkiler).
Rivastigmin, diğer kolinerjikler gibi, mide asidi salgısının artmasına yol açabilir ve idrar
obstrüksiyonu ve nöbetlerini alevlendirebilir. Bu durumların gelişmesine elverişli hastaların
tedavisi sırasında dikkatli olunması gerekir.
ALZELON; diğer kolinomimetikler gibi, astım veya obstrüktif akciğer hastalığı anamnezi
veren hastalarda dikkatle kullanılmalıdır.
Kolinomimetikler üriner obstrüksiyon ve nöbetleri indükleyebilir veya kötüleştirebilir. Bu tür
hastalıklara eğilimi olan hastalarda dikkatli olunması önerilir.
Diğer kolinomimetikler gibi rivastigmin de ekstrapiramidal semptomları şiddetlendirebilir
veya başlatabilir. Parkinson hastalığına eşlik eden demansı bulunan ve rivastigmin kapsüller
ve solüsyonla tedavi edilmiş olan hastalarda, başta tremor olmak üzere Parkinson
semptomlarında (bradikinezi, diskinezi, anormal yürüme dahil) kötüleşme gözlenmiştir (bkz.
Bölüm 4.8 İstenmeyen etkiler). Bu olaylar bazı durumlarda rivastigmin tedavisinin
kesilmesine yol açmıştır (örn. tremora bağlı tedaviden ayrılma oranı rivastigmin için %1.7
karşısında plasebo için %0). Bu advers reaksiyonlar için klinik izlem önerilmektedir.
Uygulama yolundan (oral, transdermal) bağımsız olarak rivastigmin uygulandığında alerjik
dermatit (yaygın) yaşayan hastalara ilişkin nadir pazarlama sonrası raporlar bulunmaktadır.
Bu durumlarda tedavi bırakılmalıdır (bkz. Bölüm 4.3 Kontrendikasyonlar). Hastalar ve
bakıcılarına uygun şekilde talimat verilmelidir.
Özel popülasyonlara ilişkin ek bilgiler
Klinik açıdan anlamlı böbrek ya da karaciğer yetmezliği olan hastalar daha fazla advers olay
yaşayabilir. Bireysel tolerabiliteye göre yapılan doz titrasyonu önerileri yakından takip
edilmelidir (bkz. Bölüm 4.2 Pozoloji ve uygulama şekli). Şiddetli karaciğer yetmezliği olan
hastalar incelenmemiştir; bununla birlikte ALZELON, hastaların yakından takip edilmesi
koşuluyla bu hasta popülasyonunda kullanılabilir.
- 3 -Vücut ağırlığı 50 kg’ın altında olan hastalar daha fazla advers olay yaşayabilir ve advers
olaylar nedeniyle çalışmayı bırakma olasılıkları daha yüksektir.
4.5. Diğer tıbbi ürünler ile etkileşimler ve diğer etkileşim şekilleri
Rivastigmin, başlıca esterazlarla hidroliz yoluyla metabolize edilir. Sitokrom P450
izoenzimleri aracılığıyla gerçekleşen metabolizma minör derecededir. Bu nedenle, bu
enzimler tarafından metabolize edilen diğer ilaçlar ile farmakokinetik etkileşimler beklenmez.
Çeşitli beta-blokörlerin (atenolol dahil) rivastigmin ile kombine kullanımı sırasında
bradikardiye (senkopa neden olabilir) yol açan aditif etkiler bildirilmiştir. Kardiyovasküler
beta-blokörlerin daha büyük bir risk oluşturmaları beklenmektedir; fakat diğer beta-blokörleri
kullanan hastalardan da alınan raporlar bulunmaktadır. Dolayısıyla, rivastigmin beta-
blokörlerle ve aynı zamanda diğer bradikardi ajanlarıyla (örn. sınıf III anti-aritmik ajanlar,
kalsiyum kanalı antagonistleri, digitalis glikozidi, pilokarpin) kombine edildiğinde dikkatli
olunmalıdır.
Bradikardi, torsades de pointes oluşumunda bir risk faktörü oluşturduğundan, rivastigminin
antipsikotikler, yani bazı fenotiyazinler (klorpromazin, levomepromazin), benzamidler
(sülpirid, sültopirid, amisülpirid, tiyapirid, veralipirid), pimozid, haloperidol, droperidol,
sisapirid, sitalopram, difemanil, eritromisin IV, halofantrin, mizolastin, metadon, pentamidin
ve moksifloksasin gibi torsades de pointesi indükleyen tıbbi ürünlerle eşzamanlı kullanımında
dikkatli olunmalıdır. Klinik takip (EKG) gerekli olabilir.
Sağlıklı gönüllüler üzerinde yapılan çalışmalarda oral rivastigmin ile digoksin, varfarin,
diazepam veya fluoksetin arasında herhangi bir farmakokinetik etkileşim görülmemiştir.
Varfarin tedavisiyle uzayan protrombin zamanı, rivastigmin verilmesinden etkilenmez.
Digoksin ve rivastigminin birlikte kullanılmasından sonra kalp iletim sisteminde, istenmeyen
herhangi bir etki gözlenmemiştir.
Rivastigminin; antiasitler, antiemetikler, antidiabetikler, santral etkili antihipertansifler, beta
blokörler, kalsiyum kanal blokörleri, inotropik ilaçlar, antianjinaller, non-steroidal
antiinflamatuvar ilaçlar, östrojenler, analjezikler, benzodiazepinler ve antihistaminikler gibi
yaygın biçimde reçete edilen ilaçlarla birlikte kullanılması rivastigmin kinetiklerinde bir
başkalaşım ya da klinik ile ilgili istenmeyen etkilerde artış ile ilişkili değildir.
Rivastigmin, farmakodinamik ve olası aditif etkiler göz önünde tutularak, diğer
kolinomimetik ilaçlarla birlikte kullanılmamalıdır. Rivastigmin antikolinerjik ilaçların
aktivitesini olumsuz etkileyebilir (örn. oksibütinin, tolterodin).
Bir kolinesteraz inhibitörü olması nedeniyle rivastigmin, anestezi sırasında süksinilkolin tipi
kas gevşetici ilaçların etkilerini artırabilir. Anestetik ajanlar seçilirken dikkatli olunmalıdır.
Gerektiği takdirde olası doz ayarlamaları veya tedavinin geçici olarak durdurulması
düşünülebilir.
Rivastigminin metabolizmasına göre, diğer tıbbi ürünlerle metabolik etkileşimlerin olası
olmadığı görülmektedir. Ancak rivastigmin, diğer maddelerin butirilkolinesteraz aracılı
metabolizmasını inhibe edebilir.
- 4 -Özel popülasyonlara ilişkin ek bilgiler
Özel popülasyonlara ilişkin herhangi bir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin herhangi bir klinik etkileşim çalışması yürütülmemiştir.
4.6. Gebelik ve laktasyon
Genel tavsiye:
Gebelik kategorisi: B.
Çocuk doğurma potansiyeli bulunan kadınlar / Doğum kontrolü (Kontrasepsiyon):
ALZELON’u reçete eden sağlık profesyonelleri, çocuk sahibi olma potansiyeli olan kadınlara
bu ajanların gebelik sırasındaki olası risklerini anlatmalıdır.
Gebelik dönemi:
Hayvan çalışmalarında, rivastigminin teratojenik etkisi bulunmamıştır. Ancak, rivastigminin
güvenliliği insan gebeliğinde tasdik edilmemiştir ve ALZELON, gebe kadınlara yalnızca eğer
tedaviden sağlanacak yarar fetüs üzerindeki potansiyel riskten daha fazlaysa kullanılmalıdır.
Sıçanlarda yapılan postnatal çalışmalarda gestasyon zamanında artış gözlenmiştir.
Laktasyon dönemi:
Hayvanlarda rivastigmin ve/veya metabolitlerin süte geçtiği görülmüştür. Rivastigminin
insanlarda anne sütüne geçip geçmediği bilinmediğinden, emziren kadınlar, rivastigmin
kullanmamalıdır.
Üreme yeteneği / Fertilite:
Sıçanlarda ve tavşanlarda rivastigmin kullanımında, maternal toksisiteyle ilişkili dozlar
dışında, fertilite veya embriyo/fetus gelişmesi üzerinde herhangi bir etki görülmemiştir.
4.7. Araç ve makine kullanımı üzerindeki etkiler
Alzheimer hastalığı, araç kullanma performansında kademeli bir bozulmaya neden olabilir ve
makine kullanma yeteneğini bozabilir. Rivastigmin, temelde tedaviye başlama ve doz artırma
aşamasında baş dönmesini ve uykululuk halini tetikleyebilir. Bu nedenle, demans bulunan ve
rivastigmin ile tedavi edilen hastalarda, araç kullanmayı sürdürebilme ve karmaşık makineleri
idare edebilme yeteneği, tedaviyi uygulayan hekim tarafından rutin olarak
değerlendirilmelidir.
4.8. İstenmeyen etkiler
En çok bildirilen istenmeyen ilaç etkileri, gastrointestinal kanalda gelişir ve özellikle doz
titrasyonu sırasında bulantı (%38) ve kusma (%23) görülebilir. Klinik çalışmalar sırasında
kadın hastaların, gastrointestinal advers ilaç reaksiyonları ve kilo kaybı açısından, erkek
hastalara kıyasla daha duyarlı oldukları dikkati çekmiştir.
Aşağıda listelenen advers olaylar; rivastigmin ile tedavi edilen Alzheimer demansı
vakalarından derlenmiştir.
- 5 -Advers ilaç reaksiyonları, en sık görülen advers reaksiyon ilk sırada olacak şekilde
sıklıklarına göre aşağıda sıralanmıştır. Her sıklık grubunda advers reaksiyonlar azalan
ciddiyet derecesine göre sıralanmıştır.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Tablo 1: Aşağıda listelenmiş olan istenmeyen etkiler rivastigmin ile tedavi edilen Alzheimer
Demansı olan hastalarda gözlenen istenmeyen etkilerdir.
Enfeksiyon ve enfestasyonlar
Çok seyrek: İdrar yolu enfeksiyonu
Metabolizma ve beslenme hastalıkları
Çok yaygın: Anoreksi
Yaygın: İştah azalması
Bilinmiyor: Dehidrasyon
Psikiyatrik hastalıklar
Yaygın: Ajitasyon, konfüzyon, anksiyete, kabus
görme
Yaygın olmayan: Uykusuzluk, depresyon
Çok seyrek: Halüsinasyonlar
Bilinmiyor: Saldırganlık, huzursuzluk
Sinir sistemi hastalıkları
Çok yaygın: Baş dönmesi
Yaygın: Baş ağrısı, somnolans, tremor
Yaygın olmayan: Senkop
Seyrek: Nöbetler
Çok seyrek: Ekstrapiramidal semptomlar (Parkinson
hastalığının kötüleşmesi dahil)
Kardiyak hastalıklar
Seyrek: Angina pektoris
Çok seyrek: Kardiyak aritmi (örn:bradikardi, atriyo-
ventriküler blok, atriyal fibrilasyon ve
taşikardi)
Bilinmiyor: Hasta sinüs sendromu
Vasküler hastalıklar
Çok seyrek: Hipertansiyon
Gastrointestinal hastalıklar
Çok yaygın: Bulantı, kusma, ishal
Yaygın: Karın ağrısı ve dispepsi
Seyrek: Mide ve duodenum ülserleri
Çok seyrek: Gastrointestinal kanama, pankreatit
Bilinmiyor: Özofajiyal çatlağa eşlik eden şiddetli
kusma
- 6 -Hepato-bilier hastalıklar
Yaygın olmayan: Anormal karaciğer fonksiyon testleri
Bilinmiyor: Hepatit
Deri ve deri altı doku hastalıkları
Yaygın: Hiperhidrozis
Seyrek: Deri döküntüsü
Bilinmiyor: Pruritus, alerjik dermatit (yaygın)
Genel bozukluklar ve uygulama bölgesine ilişkin hastalıklar
Yaygın: Bitkinlik ve asteni, kırıklık
Yaygın olmayan: Düşmek
Araştırmalar
Yaygın: Kilo kaybı
Tablo 2: Aşağıda listelenmiş olan istenmeyen etkiler rivastigmin ile tedavi edilen Parkinson
Demansı olan hastalarda gözlenen istenmeyen etkilerdir.
Metabolizma ve beslenme hastalıkları
Yaygın: İştah azalması, dehidrasyon
Psikiyatrik hastalıklar
Yaygın: Uykusuzluk, anksiyete, huzursuzluk,
depresyon, halüsinasyonlar
Bilinmiyor: Agresyon
Sinir sistemi hastalıkları
Çok yaygın: Tremor
Yaygın: Baş dönmesi, somnolans, baş ağrısı,
Parkinson hastalığının kötüleşmesi,
bradikinezi, diskinezi, hipokinezi, kas
rijiditesi
Yaygın olmayan: Distoni
Kardiyak hastalıklar
Yaygın: Bradikardi
Yaygın olmayan: Atriyal fibrilasyon, atriyoventriküler blok
Bilinmiyor: Hasta sinüs sendromu
Vasküler hastalıklar
Yaygın: Hipertansiyon
Yaygın olmayan: Hipotansiyon
- 7 -Gastrointestinal hastalıklar
Çok yaygın: Bulantı, kusma,
Yaygın: Karın ağrısı ve dispepsi, ishal, aşırı salya
salgısı
Hepato-bilier hastalıklar
Bilinmiyor: Hepatit
Deri ve deri altı doku hastalıkları
Yaygın: Hiperhidrozis
Yaygın olmayan: Alerjik dermatit (yaygın)
Genel bozukluklar ve uygulama bölgesine ilişkin hastalıklar
Çok yaygın: Düşmek
Yaygın: Yorgunluk ve asteni, yürüme güçlüğü,
Parkinson yürüyüşü
Parkinson hastalığına eşlik eden demansı olan hastalarla yapılan klinik çalışmalardan
elde edilen bilgiler:
Tablo, Parkinson hastalığı ile ilişkili demansı olan hastalarda rivastigmin ile yapılan spesifik
24 haftalık klinik çalışmada görülen advers ilaç reaksiyonlarını ve Parkinson hastalığının
kötüye gidiyor olmasını temsil etmesi olası, önceden belirlenmiş olayların geliştiği hastaların
sayılarını ve yüzdelerini vermektedir.
Tablo 3
Parkinson hastalığına eşlik eden demans vakalarında Rivastigmin Plasebo
önceden belirlenen ve Parkinson hastalığının kötüleşmesini n (%) n (%)
yansıtıyor olabilecek advers olaylar
İncelenen hastaların toplam sayısı 362 (100) 179 (100)
Advers olay gelişen hastaların toplam sayısı 99 (27.3) 28 (15.6)
Tremor 37 (10.2) 7 (3.9)
Düşme 21 (5.8) 11 (6.1)
Parkinson hastalığı (kötüleşmesi) 12 (3.3) 2 (1.1)
Aşırı tükürük salgısı 5 (1.4) 0
Diskinezi 5 (1.4) 1 (0.6)
Parkinsonizm 8 (2.2) 1 (0.6)
Hipokinezi 1 (0.3) 0
Hareket bozukluğu 1 (0.3) 0
Bradikinezi 9 (2.5) 3 (1.7)
Distoni 3 (0.8) 1 (0.6)
Anormal yürüyüş 5 (1.4) 0
Kas rijiditesi 1 (0.3) 0
Denge bozukluğu 3 (0.8) 2 (1.1)
Kas-iskelet sertliği 3 (0.8) 0
Rigor 1 (0.3) 0
Motor disfonksiyon 1 (0.3) 0
- 8 -Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Belirtiler:
Kaza sonucu gelişen hemen tüm doz aşımı vakalarına, herhangi bir klinik belirti ya da
semptom eşlik etmemiştir. Bu hastaların neredeyse tümü, doz aşımından 24 saat sonra
rivastigmin tedavisine devam etmişlerdir.
Orta şiddetteki zehirlenmelerle birlikte gözlenen miyozis, sıcak basması, sindirim
bozuklukları (karın ağrısı, bulantı, kusma ve diyare dahil), bradikardi, bronkospazm ve artmış
bronşiyal sekresyonlar, hiperhidrozis, istemsiz ürinasyon ve/veya defekasyon, lakrimasyon,
hipotansiyon ve tükürük hipersekresyonu gibi muskarinik semptomların görüldüğü kolinerjik
toksisite bildirilmiştir.
Daha şiddetli olgularda, kas güçsüzlüğü, fasikülasyon, nöbetler ve ölümle sonuçlanabilen
solunum arresti gibi nikotinik etkiler gelişebilir.
Ayrıca, pazarlama sonrası deneyimde, sersemlik hissi, tremor, baş ağrısı, somnolans,
konfüzyonel durum, hipertansiyon, halüsinasyonlar ve malez olguları görülmüştür.
Tedavi:
Rivastigminin plazmadaki yarılanma ömrü yaklaşık 1 saat ve asetilkolinesterazın
inhibisyonunun süresi yaklaşık 9 saat olduğundan; asemptomatik doz aşımında, sonraki 24
saat içerisinde hastaya başka bir rivastigmin dozunun verilmemesi önerilir. Şiddetli bulantı ve
kusmaların eşlik ettiği doz aşımında, antiemetiklerin kullanılması düşünülmelidir. Diğer
advers olaylarda gereken semptomatik tedavi uygulanmalıdır.
Yoğun doz aşımında atropin kullanılabilir. Bunun için önerilen intravenöz atropin sülfat
başlangıç dozu, 0.03 mg/kg’dır; daha sonraki dozlar, klinik cevaba göre ayarlanır. Antidot
olarak skopolamin kullanılması önerilmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Beyne selektif kolinesteraz inhibitörü
ATC kodu: N06DA03
Alzheimer hastalığında olduğu gibi demanstaki patolojik değişiklikler, bazal ön beyinden
serebral korteks ve hipokampüse uzanan kolinerjik nöronal yollarda olmaktadır. Bu yolların;
dikkat, öğrenme, hafıza ve diğer bilişsel işlemlerle ilişkili olduğu bilinmektedir. Karbamat tipi
bir beyne selektif asetil- ve butiril-kolinesteraz inhibitörü olan rivastigminin, fonksiyonel
açıdan bozulmamış kolinerjik nöronlardan salınan asetilkolinin yıkılmasını yavaşlatarak,
kolinerjik nörotransmisyonu kolaylaştırdığı düşünülmektedir. Hayvan çalışmaları,
rivastigminin korteks ve hipokampüste asetilkolini seçici olarak artırdığını göstermiştir. Bu
nedenle, ALZELON, Alzheimer ve Parkinson hastalıkları ile bağlantılı kolinerjik aracılı
- 9 -bilişsel bozulma üzerine iyileştirici etkiye sahip olabilir. Buna ek olarak, kolinesteraz
inhibisyonunun, Alzheimer hastalığındaki başlıca patolojik özellikler olan amiloidojenik beta-
amiloid prekürsör protein (APP) parçacıklarının oluşumunu ve böylece amiloid plak
oluşumunu yavaşlatabileceğine dair kanıtlar vardır.
Rivastigmin, hedef enzimleriyle, kovalent bağlı bir kompleks oluşturarak onları geçici olarak
etkisizleştirir. Sağlıklı genç erkeklerde, 3.0 mg oral doz, alınımından sonra ilk 1.5 saat içinde,
beyin omurilik sıvısındaki (BOS) asetilkolinesteraz (AChE) aktivitesini yaklaşık olarak % 40
azaltır. Maksimum inhibe edici etkiye ulaşıldıktan yaklaşık 9 saat sonra enzim aktivitesi
başlangıç seviyelerine döner. Sağlıklı genç gönüllülerde BOS’ta butirilkolinesteraz aktivitesi
(BuChE) geçici olarak inhibe olur ve 3.6 saat sonra başlangıçtan farkı kalmaz. Alzheimer
(AH) hastalarında, BOS’ta AchE’nin rivastigmin tarafından inhibe edilmesi, test edilmiş en
yüksek doz olan günde iki kez 6 mg’a kadar doza bağımlıdır. Alzheimer hastalarında BOS’ta
BuChE aktivitesinin rivastigmin tarafından inhibe edilmesi, günde iki kez 6 mg verilmesinden
sonra başlangıçtan fark % 60 olacak şekilde AChE’ye benzerlik gösterir. Rivastigminin
BOS’ta AChE ve BuChE aktivitesi üzerine etkisi, çalışılmış en uzun süre olan 12 aylık
kullanımdan sonra süreklidir. BOS’ta AChE ve BuChE’nin rivastigmin tarafından inhibe
edilme derecesi ile Alzheimer hastalarında bilişsel performanstaki değişiklikler arasında
istatistiksel açıdan anlamlı korelasyonlar bulunmuştur; ancak, hız, dikkat ve hafıza ile ilişkili
testlerdeki iyileşme ile sadece BOS’ta BuChE inhibisyonu arasında anlamlı ve sürekli bir
korelasyon görülmüştür.
Alzheimer demansı ile ilgili klinik çalışmalar
Rivastigminin etkililiği, 6 aylık tedavi dönemleri sırasında periyodik aralıklarla
değerlendirilmiş olan üç bağımsız, alana spesifik değerlendirme aracı kullanılarak ortaya
koyulmuştur. Bunlar ADAS-Cog (Alzheimer Hastalığı Değerlendirme Ölçeği – Bilişsel alt
ölçek: performans tabanlı bir biliş ölçütü), CIBIC-Plus (Klinisyenin Görüşme Tabanlı
Değişim İzlenimi; bakımdan sorumlu kişinin verdiği bilgilerin de dahil edildiği hekim
tarafından gerçekleştirilen kapsamlı ve global hasta değerlendirmesi) ve PDS (Progresif
Kötüleşme Ölçeği; bakımdan sorumlu kişinin kişisel hijyen, beslenme, giyinme, alışveriş gibi
ev işleri, çevreye uyum sağlama becerisi ve ayrıca maddi konular ile ilgili aktiviteler vb.
günlük hayat aktiviteleri değerlendirmesi) ölçeklerini içermiştir.
Rivastigminin Alzheimer hastalığının tedavisindeki etkinliği plasebo kontrollü çalışmalarla
gösterilmiştir. Katılan hastalara, skor değerleri 10-24 arasında olan MMSE (mini-mental
durum muayenesi) yapılmıştır. 1-4 mg/gün ve 6-12 mg/gün plasebo alan hastalar ve faz III
çalışmaların toplanmış analizleriyle kıyaslanmış iki temel, 26 haftalık, çok merkezli
çalışmadan elde edilen bulgular, rivastigminin bilişsel fonksiyonların ana alanlarında, genel
işlevsellik ve günlük yaşam aktivitelerinde ve hastalığın şiddetinde anlamlı iyileşmelere yol
açtığını kanıtlamıştır. Hem düşük hem de alçak doz aralıkları bilişsel fonksiyonlar, genel
işlevsellik ve hastalığın şiddetine yarar sağlarken, yüksek doz aralığı ayrıca günlük yaşam
aktivitelerine de yarar sağlamıştır.
Çalışma bulguları, etkinlik başlangıcının genellikle 12. hafta gibi erken bir zamanda olduğunu
ve tedavinin 6. ayının sonuna kadar korunduğunu göstermektedir. 6-12 mg ile tedavi edilen
hastalar, bilişsel fonksiyonlar, günlük yaşam aktiviteleri ve genel işlevsellikte iyileşmeler
yaşarken plasebo alan grupta kötüleşme gözlenmiştir. Rivastigminin bu ölçümlerdeki etkileri
(örneğin, 26. haftada ADAS-Cog’un plasebodan farkı 5 puan) bozunma oranlarında en az 6
aylık gecikmeye işaret etmektedir.
- 10 -Rivastigmin ile tedavi edilmiş hastalarda iyileşmiş olan sırasıyla ADAS-Cog ve CIBIC-
Plus’ın semptom ve alt testlerini belirlemek için yapılan analizler bütün ADAS-Cog alt
testlerinin (düşünsel praksis, oryantasyon, test direktifleri, kelime hatırlama, dil yetenekleri ve
kelime tanıma) ve anksiyete hariç tüm CIBIC-Plus maddelerinin, 6-12 mg rivastigmin ile 26.
haftada anlamlı olarak iyileştiğini göstermiştir. Kelime hatırlama, işlevsellik, ajitasyon, göz
yaşarması ya da ağlama, sanrılar, halüsinasyonlar, amaçsızlık, uygunsuz davranışlar ve
fiziksel tehditler ve/veya şiddet gibi maddeler plaseboya göre rivastigmin alan hastalarda en
azından % 15 daha fazla iyileşmiştir.
Tablo 4
Klinik olarak anlamlı yanıtı olan hastalar (%)
Tedavi amaçlı İleri taşınan son gözlem
Yanıt ölçeği Rivastigmin Plasebo Rivastigmin Plasebo
6–12 mg N=472 6–12 mg N=444
N=473 N=379
ADAS-Cog: en 21*** 12 25*** 12
az 4 puanlık
düzelme
CIBIC-Plus: 29*** 18 32*** 19
düzelme
PDS: en az %10 26*** 17 30*** 18
düzelme
CIBIC-Plus ve 10* 6 12** 6
PDS’de
kötüleşme
olmadan ADAS-
Cog’da en az 4
puanlık düzelme
*p<0.05, **p<0.01, ***p<0.001
Parkinson hastalığına eşlik eden demansta yapılan klinik çalışmalar
Rivastigminin, Parkinson hastalığına eşlik eden demanstaki etkinliği, 24 hafta devam eden
çok-merkezli, çift-kör, kontrollere plasebo verilen bir çalışma ve bunun açık etiketli olarak
devam ettirilen 24 haftalık uzatma döneminde gösterilmiştir. Deneklerin MMSE (Mini-
Mental State Examination) puanının 10-24 arasında değiştiği bu çalışmada etkinlik, 6 aylık
tedavi döneminde düzenli aralıklarla tekrarlanan, birbirinden bağımsız iki ölçekle (bilişsel
fonksiyonları değerlendiren bir ölçek olan ADAS-Cog ve global bir ölçek olan ADCS-CGIC
[Alzheimer’s Disease Cooperative Study-Clinician’s Global Impression of Change])
değerlendirilmiştir.
24. haftanın sonunda rivastigmin ADAS-Cog ve ADSC-CIGC ölçeklerinde plaseboyla
kıyaslandığında istatistiksel anlamlı etkili bulunmuştur.
- 11 -Tablo 5
Parkinson ADAS-Cog ADAS-Cog ADCS-CGIC ADCS-CGIC
hastalığı ile Rivastigmin Plasebo Rivastigmin Plasebo
ilişkili demans
ITT + RDO (n=329) (n=161) (n=329) (n=165)
popülasyonu
Ortalama 23.8 ± 10.2 24.3 ± 10.5 n/a n/a
başlangıç ± SS 24 2.1 ± 8.2 -0.7 ± 7.5 3.8 ± 1.4 4.3 ± 1.5
haftada ortalama
değişiklik ± SS
Düzeltilmiş tedavi
farkı
plasebo karşısında 2.881 n/a
p değeri <0.0011 0.0072
ITT - LOCF (n=287) (n=154) (n=289) (n=158)
popülasyonu
Ortalama 24.0 ± 10.3 24.5 ± 10.6 n/a n/a
başlangıç ± SS 2.5 ± 8.4 -0.8 ± 7.5 3.7 ± 1.4 4.3 ± 1.5
24 haftada
ortalama
değişiklik ± SS
Düzeltilmiş tedavi
farkı
plasebo karşısında 3.541 n/a
p değeri <0.0011 <0.0012
1 Faktör olarak tedavi ve ülke, eşdeğişken olarak başlangıçtaki ADAS-Cog alınarak
ANCOVA’ya dayalıdır. Pozitif değişiklik düzelmeyi gösterir
2 Ortalama veriler kolaylık sağlaması için gösterilmektedir, kategorik analiz van Elteren testi
kullanılarak gerçekleştirilmiştir.
ITT: Tedavi amaçlı; RDO: Çalışmadan ayrılanların kurtarılmış verileri; LOCF: İleri taşınan
son gözlem
Tüm çalışma gruplarında tedavi etkisi gözlemlenmiş olsa da, veriler Parkinson hastalığına
eşlik eden hafif demans hastalarının alt gruplarında plasebo ile daha geniş tedavi sonuçları
gözlenmiştir. Benzer şekilde görsel halüsinasyona sahip hastalarda daha fazla tedavi etkisi
gözlenmiştir.
- 12 -Tablo 6
Parkinson ADAS-Cog ADAS-Cog ADAS-Cog ADAS-
hastalığı ile Rivastigmin Plasebo Rivastigmin Cog
ilişkili demans Plasebo
Görsel halüsinasyonları olan Görsel halüsinasyonları
hastalar olmayan hastalar
ITT + RDO
popülasyonu (n=107) (n=60) (n=220) (n=101)
Ortalama
başlangıç ± SS
24 haftada
ortalama 25.4 ± 9.9 27.4± 10.4 23.1±10.4 22.5±10.1
değişiklik ± SS 1.0 ± 9.2 -2.1 ± 8.3 2.6± 7.6 0.1 ± 6.9
Düzeltilmiş
tedavi farkı
plasebo 4.271 2.091
karşısında p 0.0021 0.0152
değeri
Orta dereceli demansı olan Hafif demansı olan hastalar
hastalar (MMSE 10-17) (MMSE 18-24)
ITT + RDO (n=87) (n=44) (n=237) (n=115)
popülasyonu
Ortalama 32.6 ± 10.4 33.7 ± 10.3 20.6 ± 7.9 20.7 ± 7.9
başlangıç ± SS 2.6 ± 9.4 -1.8 ± 7.2 1.9 ± 7.7 -0.2 ± 7.5
24 haftada
ortalama
değişiklik ± SS
Düzeltilmiş
tedavi farkı
plasebo 4.731 2.141
karşısında p 0.0021 0.0101
değeri
1 Faktör olarak tedavi ve ülke, eşdeğişken olarak başlangıçtaki ADAS-Cog alınarak
ANCOVA’ya dayalıdır. Pozitif değişiklik düzelmeyi gösterir
ITT: Tedavi amaçlı; RDO: Çalışmadan ayrılanların kurtarılmış verileri
- 13 -5.2. Farmakokinetik özellikler
Genel özellikler
Emilim:
Rivastigmin hızla ve tam olarak emilir. Maksimal plazma konsantrasyonlarına, yaklaşık 1 saat
içerisinde ulaşılır. İlacın hedef enzimleriyle girdiği etkileşimler nedeniyle biyoyararlanımdaki
artış, doz artışına bakılarak beklenenin yaklaşık 1.5 katıdır. 3 mg’lık bir dozu izleyen mutlak
biyoyararlanım oranı, yaklaşık %36±13’tür. Rivastigmin kapsüllerinin besinlerle birlikte
alınması, emilimini (t ) 90 dakika geciktirir, C değerini düşürür ve EAA (Eğri altındaki
maks maks
alan) değerini yaklaşık %30 artırır.
Dağılım:
Rivastigmin, plazma proteinlerine düşük oranda (yaklaşık %40) bağlanır. Rivastigmin kan ve
plazma arasında eşit olarak dağılmaktadır; 1 ila 400 ng/ml aralıktaki konsantrasyonlarda kan-
plazma bölünme oranı 0.9’dur. Kan-beyin bariyerini kolaylıkla geçmekte ve pik
konsantrasyonlara 1 ila 4 saat içinde ulaşmaktadır; serebrospinal sıvı-plazma EAA oranı %
40’tır. Rivastigmin iv doz uygulamasından sonra 1.8-2.7 L/kg’lık bir dağılım hacmine
sahiptir.
Biyotransformasyon:
Hızla ve geniş kapsamlı olarak metabolize edilen rivastigminin plazmadaki eliminasyon yarı
ömrü yaklaşık 1 saattir. Kolinesteraz aracılığıyla hidroliz edilerek dekarbamilat metabolitine
dönüştürülür. Bu metabolit in vitro asetilkolinesterazı minimal düzeyde (< %10) inhibe eder.
In vitro çalışmalara dayalı olarak, aşağıdaki sitokrom izoenzimleri yoluyla metabolize edilen
tıbbi ürünlerle farmakokinetik etkileşim beklenmemektedir: CYP1A2, CYP2D6, CYP3A4/5,
CYP2E1, CYP2C9, CYP2C8, CYP2C19 ya da CYP2B6. Hayvanlarda yapılan çalışmalara
göre majör sitokrom P450 enzimleri rivastigmin metabolizmasında minimal düzeyde rol
oynar. Bu bilgilere uyumlu olarak insanlarda sitokrom P450 ile ilişkili ilaç etkileşmelerinin
gözlenmediği bulunmuştur (bkz. Bölüm 4.5 Diğer tıbbi ürünler ile etkileşimler ve diğer
etkileşim şekilleri).
Eliminasyon:
Değişikliğe uğramamış rivastigmin, idrarda bulunmaz; başlıca eliminasyon, metabolitlerinin
böbrekler tarafından uzaklaştırılmasıyla gerçekleşir. Karbon-14 (14C) ile işaretlenmiş
rivastigminin verilmesinin ardından böbrekler yoluyla eliminasyon çabuktur ve 24 saat
içerisinde büyük ölçüde (> % 90) tamamlanır. Verilen dozun < % 1’i dışkıyla atılır.
Alzheimer hastalarında rivastigmin veya dekarbamilat metaboliti birikmez.
Bir popülasyon farmakokinetiği analizi, Alzheimer hastalığı olan hastalarda nikotin
kullanımının 12 mg/gün’e kadar rivastigmin oral kapsül dozlarını takiben rivastigminin oral
klirensini %23 artırdığını göstermiştir (sigara kullananlar n=75; sigara kullanmayanlar
n=549).
Doğrusallık/Doğrusal olmayan durum:
Günde 2 kez 3 mg’lık dozlarda uygulandığında doğrusal farmakokinetik gösterir.
- 14 -Hastalardaki karakteristik özellikler
Böbrek yetmezliği:
3 mg’lık tek bir oral doz olarak verildiğinde rivastigminin plazma düzeylerinin, şiddetli
böbrek yetmezliği (n=10, glomerular filtrasyon hızı (GFR) < 10 ml/dk) olan hastalar ve
kontrol gönüllüleri (n=10, GFR ≥ 60 ml/dk) arasında anlamlı oranda farklılık göstermediği
bildirilmiştir. Rivastigmin klirensi hastalarda ve sağlıklı gönüllülerde sırasıyla 4.8 L/dk ve 6.9
L/dk’dır. Diğer yandan orta şiddette böbrek yetmezliği olan hastalarda (n=8, GFR=10-50
ml/dk) rivastigminin pik plazma konsantrasyonları yaklaşık 2.5 kat artmış ve dekarbamilate
fenolik metabolitin genel plazma düzeyleri (EAA) yaklaşık %50 yükselmiştir. Rivastigminin
klirensi 1.7 L/dk’dır. Şiddetli ve orta şiddette böbrek yetmezliği olan hastalar arasındaki bu
farklılığın nedeni açık değildir (bkz. Bölüm 4.2 Pozoloji ve uygulama şekli ve Bölüm 4.4
Özel kullanım uyarıları ve önlemleri).
Karaciğer yetmezliği:
Oral uygulamadan sonra sağlıklı gönüllülerle karşılaştırıldığında hafif ila orta şiddette
karaciğer yetmezliği olan gönüllülerde rivastigminin C değeri yaklaşık % 60 daha yüksek
maks
ve EAA değeri de 2 kattan fazla olarak belirlenmiştir. Tek bir 3 mg ya da birden fazla 6 mg
günde iki kere dozlarını takiben, rivastigminin ortalama oral klirensi sağlıklı gönüllülerle
(n=10) karşılaştırıldığında hafif (n=7, Child-Pugh skoru 5-6) ve orta (n=3, Child-Pugh skoru
7-9) şiddetli karaciğer yetmezliği olan hastalarda (n=10), biyopsi ile kanıtlanmış) yaklaşık %
60-65 daha düşük olmuştur. Bu farmakokinetik değişikliklerin advers etkilerin insidansı ya da
şiddeti üzerinde herhangi bir etkisi yoktur (bkz. Bölüm 4.2 Pozoloji ve uygulama şekli ve
Bölüm 4.4 Özel kullanım uyarıları ve önlemleri).
Pediyatrik popülasyon:
Pediyatrik popülasyon ile ilgili farmakokinetik veri mevcut değildir.
Geriyatrik popülasyon:
Yaşın 1 ve 2.5 mg oral rivastigminin farmakokinetiği üzerindeki etkisini değerlendiren bir
çalışmada, 1 mg dozdan sonra rivastigminin plazma konsantrasyonlarının genç gönüllülerle
karşılaştırıldığında (n=24, 19-40 yaşları arasında) yaşlılarda (n=24, 61-71 yaşları arasında)
daha yüksek olma eğiliminde olduğu gösterilmiştir. Bu farklılık daha yüksek dozda (2.5 mg)
daha belirgin hale gelmiştir; bu durumda rivastigmin plazma konsantrasyonları genç
gönüllülere göre yaşlılarda %30 daha yüksek olmuştur. Dekarbamilate fenolik metabolitin
plazma düzeyleri yaştan dikkate değer oranda etkilenmemiştir.
Yaşları 50-92 arasında değişen Alzheimer hastalarındaki çalışmalar, rivastigmin
biyoyararlanımının yaşla değişmediğini göstermiştir.
5.3. Klinik öncesi güvenlilik verileri
Akut toksisite
Farelerde oral LD değerleri 5.6 mg baz/kg (erkekler) ve 13.8 mg baz/kg (dişilerde) olarak
50
hesaplanmıştır. Sıçanlarda oral LD değerleri 8.1 mg baz/kg (erkeklerde) ve 13.8 mg baz/kg
50
(dişilerde) olarak hesaplanmıştır.
Tekrarlanan doz toksisitesi
Sıçanlar, fareler, köpekler, minipig ve maymunlarda yapılan çalışmalar (maksimum dozlar
sırasıyla 3.8, 6.3, 2.5 ve 6.3 mg baz/kg/gün) periferik ve merkezi sinir sistemlerinin kolinerjik
- 15 -stimülasyonuna neden olduğunu göstermiştir. Rivastigminin tolerabilitesi, köpekler en hassas
tür olmak üzere türler arasında değişiklik göstermiştir. Hiçbir türde organ toksisitesi ya da
klinik patoloji değişiklikleri gözlenmemiş olsa da gastrointestinal etkiler köpeklerde
belirgindir.
Mutajenisite
Rivastigmin, in vitro gen mutasyonu ve birincil DNA hasarı için yapılan testlerde mutajenik
etki göstermemiştir. In vitro kromozomal hasar testlerinde yüksek konsantrasyonlarda
kromozomal sapmalar taşıyan hücre sayısında küçük bir artış meydana gelmiştir. Ancak, daha
yakından ilişkili in vivo mikronükleus test değerlendirmesinde kromozomal hasar testlerinde
klastojenik aktiviteye dair bir kanıt görülemediğinden in vitro bulgularda hatalı pozitif
gözlemler olması olasıdır. Ana metabolit NAP226-90, genotoksik bir potansiyel
göstermemiştir.
Karsinojenisite
Fareler üzerinde yapılan oral ve topikal çalışmalarda ve sıçanlar üzerinde yapılan oral
çalışmada maksimum tolere edilebilen dozda karsinojenisite kanıtına rastlanmamıştır.
Rivastigmin ve onun ana metabolitine maruziyet en yüksek dozlarda rivastigmin kapsülleri ile
gözlenen insan maruziyetine neredeyse eşdeğer olmuştur.
Reprodüktif toksisite
Gebe sıçan ve tavşanlarla yapılan 2.3 mg baz/kg/gün doz seviyelerindeki oral çalışmalarda
rivastigmin tarafından meydana gelen teratojenik bir belirti görülmemiştir. Aynı şekilde,
rivastigminin 1.1 mg baz/kg/gün dozlarında verildiği sıçanlarda fertilite, üreme performansı
ya da rahim içi veya postnatal büyüme ve gelişme üzerinde advers etkiler görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Hidroksipropil metil selüloz
Mikrokristalin selüloz
Silikon dioksit
Magnezyum stearat
Titanyum dioksit (E171)
Kırmızı demir oksit (E172)
Sarı demir oksit (E172)
Jelatin (sığır jelatini)
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında ve ambalajında saklayınız.
6.5. Ambalajın niteliği ve içeriği
Kutuda PVC/PE/PVDC-Al folyo blisterlerde 28 kapsül halinde sunulmaktadır.
- 16 -6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Mustafa Nevzat İlaç Sanayii A.Ş.
İş Kuleleri, Levent Mah., Meltem Sok. No: 10 Kule: 2 Kat: 24
4. Levent, Beşiktaş, İstanbul
Tel: 0212 337 38 00
8. RUHSAT NUMARASI
226/87
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 12.10.2010
Ruhsat yenileme tarihi: -
10. KÜB’ÜN YENİLENME TARİHİ
...
- 17 -