1/10 
 KULLANMA TALİMATI  
 
ZOLDRIA 4 mg/5 mL i.v. infüzyon için konsantre çözelti içeren flakon  
Damar içine uygulanır. 
Steril  
 
• Etkin madde : Her 5 mL konsantre  çözelti,4 mg zoledronik aside (susuz) eşdeğer 
4.264 mg zoledronik asit monohidrat içerir. Çözeltinin her 1 ml’sinde 0.8 mg 
zoledronik aside (susuz) eşdeğer 0.853 mg zoledronik asit monohidrat bulunur. 
• Yardımcı maddeler : Mannitol  (E421) , sodyum sitrat  dihidrat , sodyum hidroksit 
çözeltisi, fosforik asit, enjeksiyonluk su.  
 
Bu ilacı kullanmaya başlamad an önce bu KULLANMA TALİMATINI dikkatlice 
okuyunuz, çünkü sizin için öne mli bilgiler içermektedir.  
• Bu kullanma talimatını saklayınız. Daha sonra tekrar okum aya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında doktora veya hastaneye gittiğinizde doktoru nuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu k ullanma t alimatında:  
 
1. ZOLDRIA nedir ve ne için kullanılır?  
2. ZOLDRIA’yı kullanmadan önce dikkat edilmesi gerekenler  
3. ZOLDRIA nasıl kullanılır?  
4. Olası yan etkiler nelerdir? 
5. ZOLDRIA’nın saklanması  
 
Başlıkları yer almaktadır. 
 
1. ZOLDRIA nedir ve ne için kullanılır?  
 
ZOLDRIA; damar içine uygulanan, 5 mL ’lik flakon içerisinde takdim edilen renksiz ve 
berrak bir çözeltidir. Bu konsantre çözelti kullanılmadan önce seyreltilir. Her 5 mL çözelti, 4 
mg zoledronik asit adı verilen bir etkin madde içerir. ZOLDRIA, bisfosfonatlar adındaki 
madde grubunun güçlü bir üye sidir.  
 
ZOLDRIA; bromobutil kauçuk tıpa ile kapatılmış, PP flip -off kapaklı, alüminyum kapişonlu 
5 ml’lik Tip I cam flakon içeren paketlerde takdim edilmektedir.  
 
ZOLDRIA, toplardamarın  içine infüzyon yoluyla verilir. 
 
ZOLDRIA, kemik metastazı (kanserin birincil bölgeden kemiğe sıçraması) olan hastalarda 
kemikle ilgili olayların (örneğin kırıklar) önlenmesinde ve tümöre bağlı hiperkalsemi olarak 
adlandırılan kan kalsiyum düzeyleri normalin üzerine çıkan hastalarda kandaki kalsiyum 
miktarının düşürülmesinde kullanılır . Ayrıca, kemik iliğinde gelişen bir kanser çeşidi olan 2/10 
 multipl miyelom tedavisinde ve kemiği tutan ilerlemiş kanserli hastalarda iskeletle ilgili 
olayları önlemek için de kullanılır. 
 
Zoledronik asit, etkisini kemiğe bağlanarak ve kemik değişim hızını azaltarak gösterir. Bu 
madde, tümör varlığına bağlı olarak kanda çok yüksek miktarda kalsiyum bulunması  
durumunda bu miktarı azaltmak için kullanılır. Tümörler normal kemik değişimini kemikten 
kalsiyum açığa çıkma oranını artıracak şekilde hızlandır abilir. Bu durum habis (kötü huylu) 
hiperkalsemi olarak bilinir.  
 
Bu ilacın size neden verildiği konusunda sorularınız varsa doktorunuza danışınız.  
 
2. ZOLDRIA’yı kullanmadan önce dikkat edilmesi gerekenler  
 
Doktorunuz tarafından verilen tüm talimatları dikkatle uygulayınız. Bu talimatlar bu kullanma 
talimatında yer alan bilgilerden farklı olabilir.  
 
ZOLDRIA ile tedaviye başlamanızdan önce doktorunuz kan testleri gerçekleştirecek ve 
tedaviden yarar görüp görmediğinizi düzenli aralıklarla kontrol edecektir.  
 
ZOLDRIA’yı aşağıdaki durumlarda  KULLANMAYINIZ:  
Eğer:  
• Zoledronik aside ya da diğer bisfosfonatlara (ZOLDRIA’nın ait olduğu madde grubu) 
veya ZOLDRIA’nın bu kullanma talimatının başında listelenen yardımcı 
maddelerinden herhangi birine karşı aler jiniz (aşırı duyarlılığınız) varsa,  
• Hamileyseniz,  
• Bebeğinizi emziriyorsanız.  
 
ZOLDRIA’yı aşağıdaki durumlarda  DİKKATLİ KULLANINIZ:  
Eğer:  
• Böbrek sorununuz varsa (ya da daha önceden olduysa),  
• Astımınız veya asetilsalisilik aside hassasiyetiniz varsa,  
• Çenenizde ağrı, şişlik ya da uyuşma veya “çenede ağırlık hissi” ya da herhangi bir 
dişinizde sallanma varsa (ya da daha önceden olduysa). Doktorunuz, ZOLDR IA ile 
tedaviye başlamadan önce bir diş muayenesi önerebilir. 
• Diş tedavisi görüyorsanız ya da diş ame liyatı olacaksanız, diş hekiminize ZOLDRIA 
tedavisi gördüğünüzü söyleyiniz  ve diş tedaviniz ile ilgili olarak doktorunuzu  
bilgilendiriniz . 
• Özellikle osteoporoz için uzun süreli tedavi görüyorsanız, tedaviniz sırasında ortaya  
çıkabilecek herhangi bir kalça,  uyluk veya kasık ağrısını doktorunuza bildiriniz. Bu 
uyluk kemiğinde olası bir kırığın erken belirtisi olabilir. 
• ZOLDRI A’nın etkin maddesi zoledronik asitin de aralarında bulunduğu, bisfosfonatlar  
olarak isimlendirilen gruptaki ilaçlar ile uzun süreli tedavi alan az sayıda hastada, dış  
kulak yolunun kemik yapısında hasar oluşturan ve osteonekroz olarak isimlendirilen 
bir durum ortaya çıkmıştır. Daha önceden steroid içerikli ilaçlar veya kemoterapi  
ilaçlarının kullanılması, kulak enfeksiyonu geçirmek ve kulak travmasına maruz  
kalmak, bu durumun gelişmesi açısından kolaylaştırıcı durumlar olarak belirlenmiştir. 
 ZOLDRIA ile tedaviniz süresince, yeterli düzeyde ağız hijyeni sağlayacak tedbirleri 
uygulamalı (düzenli diş fırçalama dahil) ve düzenli diş muayenesi olmalısınız.  
 3/10 
 Ağzınızda veya dişlerinizde diş sallanması, diş ağrısı veya iyileşmeyen ağız yaraları veya 
akıntı  gibi herhangi bir sorun yaşarsanız derhal doktorunuzla veya diş hekiminizle iletişime 
geçiniz,  çünkü bunlar çene osteonekrozu adı verilen bi r durumun belirtileri olabilir.  
 
Kemoterapi ve/veya radyoterapi gören, steroidler alan, diş ameliyatı olan, düzenli diş  
muayenesinden geçmeyen, dişeti hastalığı olan, sigara kullanan veya önceden bir bisfosfonat  
(kemik hastalıklarının önlenmesinde veya ted avisinde kullanılır) ile tedavi görmüş olan  
hastalarda çene osteonekrozu gelişme riski daha yüksek olabilir. 
 
ZOLDRIA ile tedavinizden önce diş muayenesi olunuz ve tedaviniz sırasında girişimsel 
(invasi f) diş işle mlerinden uzak durunuz. İyi ağız hijyeni  ve rutin diş bakımının önemi 
hakkında bilgi edininiz. 
 
Doktorunuz tedaviye yanıtınızı düzenli aralıklarla kontrol edecektir. Size ZOLDRIA tedavisi 
uygulamadan önce doktorunuzun bir takım kan testleri yapması gerekecektir. 
 
İnfüzyon uygulamalarından önce doktorunuzun talimatına uygun şekilde yeterli miktarda sıvı 
almayı unutmayınız; bunu yapmanız susuz kalmanızın önlenmesine yardımcı olacaktır.  
 
ZOLDRIA  ile tedavi edilen hastalarda zaman zaman kas krampları, cilt kuruluğu, yanma 
hissine neden olan azalmış kan kalsiyum düzeyleri (hipokalsemi) bildirilmiştir. Şiddetli 
hipokalsemiyle birlikte düzensiz kalp atışı (kardiyak aritmi), nöbet,  kas iskelet ağrıları, kırık 
oluşma riski,  spazm ve kasılma (tetani) bildirilmiştir. Kalça- uyluk veya kasık ağrılarınız 
olurs a doktorunuza bildiriniz. Bazı durumlarda hipokalsemi yaşamı tehdit edebilir.  Eğer daha 
önceden var olan hipokalseminiz mevcutsa, ZOLDRIA'nın ilk dozundan önce bu durumun 
düzeltilmesi gerekmektedir. Size kalsiyum ve D vitamini takviyeleri verilecektir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
ZOLDRIA’nın yiyecek ve içecek ile kullanılması 
Uygulama yöntemi açısından yiyecek ve içeceklerle eş zamanlı kullanılmasında sakınca 
yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz ya da hamile olabileceğinizi düşünüyorsanız bunu doktorunuza söyleyiniz. 
Hamilelik sırasında ZOLDRIA kullanm ayınız.  
Tedaviniz sırasında hamile olduğunuzu fark ederseniz hemen doktor unuza danışınız.  
 
Emzirme  
İlacı kullanmadan önce doktorunuza ve ya eczacınıza danışınız.  
Bebeğinizi emziriyorsanız doktorunuza danışınız. ZOLDRIA’nın etkin maddesi olan 
zoledronik asidin anne sütüne geçip geçmediği bilinmemektedir.  
ZOLDRIA ile tedavi görürken bebeğinizi emzirme yiniz.  
 
Araç ve makine kullanımı  
ZOLDRIA’nın araç ve makine kullanımı ve dikkatinizi tam olarak vermeniz gereken başka 
işlerin yapılması üzerindeki etkileri araştırılmamıştır.  Çok seyrek olarak uykulu olma hali ve 
uyuşukluğa neden olabilir. Bu nedenle, bu tür işleri ya parken dikkatli olmalısınız.  4/10 
 ZOLDRIA’nın içeriğinde bulunan bazı yardımcı maddeler hakkında öne mli bilgiler  
Bu tıbbi ürün her “doz”unda (5 mililitresinde) 1 mmol (23 mg)’dan daha az sodyum ihtiva 
eder; yani aslında “sodyum içermez . Bu dozda sodyuma bağlı herhangi bir yan etki 
beklenmez.  
 
Diğer ilaçlar ile birlikte kullanımı 
Aşağıdaki ilaçlardan birini alıyorsanız, dozu değiştirmeniz ve/veya başka önle mler almanız 
gerekebilir:  
 
• Özellikle aminoglikozidler (şiddetli enfeksiyonların tedavisinde kullanılan bir ilaç 
türü), kalsitonin (post -menopozal osteoporozun ve hiperkalseminin tedavisinde 
kullanılan bir ilaç türü), loop diüretikleri (yüksek kan basıncını -hipertansiy on- veya 
ödemi tedavi eden bir ilaç türü) veya diğer kalsiyum düşürücü ilaçlar aldığınız 
durumlarda doktorunuzun bunu bilmesi önemlidir, çünkü bunların bisfosfonatlarla 
birlikte kullanılması kandaki kalsiyum düzeyinin aşırı derecede düşmesine neden 
olabilir.  
• Böbreklerinize zararlı olduğu bilinen bir ilaç kullanıyorsanız bunu doktorunuza 
söyleyiniz . 
• Kanser tedaviniz için anti -anjiogenik ilaçlar (ör: bevacizumab) kullanıyorsanız 
doktorunuza söyleyiniz; çünkü bu ilaçların bifosfonatlarla kombinasyonu çenenizde  
kemik hasarı riskini (osteonekroz) artırabilir.  
• ZOLDRIA ’nın etkin maddesi  olan zoledronik asidi içeren, osteoporoz (kemik erimesi 
diye bilinen, düşük kemik yoğunluğu ve kemik yapısında bozulmayla karakterize, 
kemiğin kırılmaya eğilimini artıran sistemik bir hastalık)  ve kemiğin paget hastalığının 
(kemik dokusunda dönüşümlü olarak yıkım ve yapım evreleriyle ilerleyen kronik bir 
kemik hastalığı ) tedavisinde kullanılan ilaçlar da mevcuttur. ZOLDRIA ile tedavi 
görmekte olan bir hasta  bu tür ilaçlarla veya diğ er bifosfonat türevlerini  (aynı sınıftan 
ilaçlardır) içeren ilaçlarla eşzamanlı tedavi görmemelidir,  çünkü bu ilaçların kombine 
etkileri bilinmemektedir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandı ysanız lütfen doktorunuza bunlar hakkında bilgi veriniz. 
 
3. ZOLDRIA nasıl kullanılır?  
 
• Uygun kullanım ve doz/uygulama sıklığı için talimatlar:  
 
ZOLDRIA  sadece intravenöz yolla (yani damardan) bifosfonat uygulama konusunda eğitimli 
sağlık uzmanları tarafından verilmelidir. Doktorunuz, hemşireniz ya da eczacınız tarafından 
verilen tüm talimatlara dikkatle uyunuz.  
 Genellikle kullanılan doz 4 mg’dır.  
Bir böbrek sorununuz varsa, doktorunuz daha düşük bir doz uygulayabilir.  
 
İskeletle ilgili olayların önlenmesi amacıyla tedavi görüyorsanız, size 3 -4 haftada bir kez 
ZOLDRIA  infüzyonu uygulanacaktır.  
 
Kandaki kalsiyum düzeyinizi düşürmek için tedavi görüyors anız, normalde size yalnızca bir 
ZOLDRIA  infüzyonu uygulanacaktır.  
 5/10 
 Uygulamaların hangi sıklıkta yapılacağına doktorunuz karar verecektir.  
 
• Uygulama yolu ve metodu:  
 
ZOLDRIA , genellikle infüzyon yoluyla verilir. Bu uygulama en az 15 dakika sürmelidir ve 
diğer ilaçlar ile karıştırılmadan tek başına verilmelidir. Bu grup ilaçların toplardamar içine 
verilmesi konusunda tecrübeli olan sağlık personeli tarafından uygulanmalıdır.  
 Ayrıca, eğer hiperkalseminiz (kan kalsiyum düzeylerinin normalin üzerine çıkması) yoksa her gün ek olarak ağız yolu ile kalsiyum ve D vitamini de almanız gerekebilir.  
 
ZOLDRIA ’nın size ne zaman uygulanacağına doktorunuz karar verecektir.  
 
• Değişik yaş grup ları: 
Çocuklarda kullanım:  
ZOLDRIA’nı n çocuklarda ve 18 yaş altındakilerde kullanımı araştırılmamıştır. Bu nedenle 
ilacın çocuklarda ve 18 yaş altındakilerde kullanılması önerilmez.  
 
Yaşlılarda kullanım:  
ZOLDRIA yaşlılarda kullanılabilir. Ek önle mlerin alınması gerektiğini düşündürecek 
herhangi bir kanıt bulunmamıştır. 
 
• Özel kullanım duru mları  
Böbrek yetmezliği:  
Böbrek sorununuz varsa, doktorunuz böbrek sorununuzun şiddet derecesine bağlı olarak daha 
düşük bir doz verebilir. 
 
Karaciğer yetmezliği:  
Ağır karaciğer yetmezliği olan hastalarda klinik veriler sınırlıdır. Karaciğer yetmezliğiniz 
varsa, doktorunuz kullanacağınız ZOLDRIA dozuna karar verecektir.  
 
Doktorunuz ayrı bir tavsiyede bulunmadıkça, bu talimatları takip ediniz. 
 
Eğer ZOLDRIA’nın etkisinin çok güçlü veya zayıf olduğuna dair bir izleminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla ZOLDRIA kullandıysanız : 
ZOLDRIA’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
Size kullanmanız gerekenden daha fazla ZOLDRIA uygulandıysa serum elektrolitlerinde 
anormallikler ve şiddetli böbrek yetmezliği dahil olmak üzere değişiklikler ortaya çıkabilir. 
Önerilenden daha yüksek dozlarda ZOLDRIA aldıysanız doktorunuz tarafından dikkatle takip 
edilmeniz gerekir. İnfüzyon yoluyla kalsiyum takviyesi gerekebilir.  
 
ZOLDRIA’yı kullanmayı unutursanız  
Unutulan dozları dengelemek için çift doz almayınız. 
 
ZOLDRIA ile tedavi sonlandırıldığında oluşabilecek etkiler  6/10 
 Doktorunuz ZOLDRIA ile tedavi nizin ne kadar süreceğini size bildirecektir. Doktorunuzdan 
habersiz tedaviyi erken kesmeyiniz, çünkü ZOLDRIA tedavisini durdurmak hastalığınızın 
daha kötüye gitmesine neden olabilir. 
 
4. Olası yan etkiler nelerdir? 
 
Tüm ilaçlar gibi, ZOLDRIA’nın içeriğinde bulunan maddelere duyarlı olan kişilerde yan 
etkiler olabilir. Bunların en yaygın olanları genellikle hafif şiddettedir ve muhtemelen kısa bir 
süre sonra kaybolurlar.  
 
ZOLDRIA’ nın kullanılması sonucunda aşağıda belirtilen yan etkiler ortaya çıka bilir.  
 
Yan etkiler aşağıdaki kategorilerde gösterildiği şekilde sıralanmıştır:  
 
Çok yaygın  :10 hastanın en az l  ’inde görülebilir.  
Yaygın  :10 hastanın birinden az, fakat 100 hastanın birinden fazla 
görülebilir.  
Yaygın olmayan  :100 hastanın birinden az, fakat 1.000 hastanın birinden fazla 
görülebilir.  
Seyrek  :1.000 hastanın birinden az, fakat 10.000 hastanın birinden fazla 
görülebilir . 
Çok seyrek  :10.000 hastanın birinden az görülebilir.  
Sıklığı bilinmeyen  :Eldeki veriler ile belirlenemeyecek kadar  az hastada görülebilir . 
 
Aşağıdakilerden biri olursa, ZOLDRIA’yı  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Yaygın olmayan:  
• Şiddetli alerjik reaksiyon; nefes darlığı, başlıca yüz ve boğazda şişme  
 
Bunların hepsi çok ciddi  yan etkilerdir.   
 
Eğer bunlardan biri sizde mevcut ise, sizin ZOLDRIA’ya karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
 Çok yaygın:  
• Kanda düşük fosfat düzeyi  
 Yaygın:  
• Baş ağrısı ve ateş, yorgunluk, güçsüzlük, sersemlik, ürperme ve kemik, eklem ve kas 
ağrısından oluşan grip benzeri belirtiler. Bu yan etkilerin çoğu özel bir tedavi 
gerektirmez ve belirtileri kısa zamanda kaybolur (birkaç saat veya gün)  
• Kusma, mide bulantısı ve iştah kaybı gibi mide ve bağırsak tepkileri  
• Konjonktivit (bir çeşit göz iltihabı)  
• Kırmızı kan hücrelerinin sayısının düşmesi (anemi)  
• Kemik ağrısı, miyalji (kas ağrısı), artralji (eklem ağrısı), genel vücut ağrısı  7/10 
 • Şiddetli böbrek bozukluğu (doktorunuz tarafından belirli spesifik testlerle 
belirlenecektir)  
• Kanda kalsiyum düzeyinin düşmesi  
 
Yaygın olmayan:  
• Aşırı duyarlılık reaksiyonları 
• Düşük kan basıncı  
• Göğüs ağrısı  
• Uygulama bölgesinde deri reaksiyonları (kızarma ve şişme), döküntü, kaşıntı  
• Yüksek kan basıncı, nefes darlığı, baş dönmesi, e ndişe, uyku bozuklukları, tat 
duyusunda bozulma, titreme, ellerde ya da ayaklarda karıncalanma veya uyuşma, 
ishal, kabızlık, karın ağısı, ağız kuruluğu, öksürük  
• Beyaz kan hücrelerinin ve kan pulcuklarının sayısının azalması  
• Kanda magnezyum ve potasyum düze yinin düşük olması (Doktorunuz bu düzeyleri 
izleyecektir ve gerekli tedbirleri alacaktır)  
• Kilo artışı 
• Terlemenin artması 
• Uykulu olma hali  
• Bulanık görme, göz yaşarması, gözde ışığa hassasiyet  
• Bayılma, gevşeme ve yere kapaklanmanın eşlik ettiği aniden gelen üşüme hissi  
• Hırıltılı veya öksürük ile solunumda zorluk  
• Ürtiker (kaşıntılı ve döküntülü deri reaksiyonu, kurdeşen)  
• Akut böbrek yetmezliği, hematüri (idrarda kırmızı kan hücreleri bulunması), proteinüri 
(idrarda protein bulunması)  
• Ağızda, dişlerde ya da çene kemiğinde ağrı, ağzın içinde şişmiş ve iyileşmeyen 
yaralar, çenede uyuşma ya da çenede ağırlık hissi veya herhangi bir dişin sallanması. 
Bunlar çenede kemik hasarının (osteonekroz) belirti leri olabilir. ZOLDRIA ile 
tedaviniz sırasında veya tedaviyi durdurduktan sonra bunlar gibi belirtileri yaşarsanız 
doktorunuza ya da diş hekiminize haber veriniz. 
• Menopoz (adetten kesilme) sonrası osteoporoz tedavisi için zoledronik asit alan 
hastalarda dü zensiz kalp atışı [atriyal fibrilasyon (kalpte bir çeşit atım bozukluğu)] 
görülmüştür. Zoledronik asitin bu düzensiz kalp ritmine neden olup olmadığı halen 
açıklanmamış olmasına rağmen eğer zoledronik asit aldıktan sonra bu tip belirtileri 
yaşarsanız bunu doktorunuza bildiriniz.  
 
Seyrek:  
• Yavaş kalp atışı  
• Zihin karışıklığı  
• Özellikle osteoporoz için uzun süreli tedavi gören hastalarda uyluk kemiğinde 
olağandışı bir kırık görülebilir. Uyluğunuz, kalçanız veya kasığınızda ağrı, güçsüzlük 
veya rahatsızlık hissed iyorsanız doktorunuzu arayınız, bu uyluk kemiğinde olası bir 
kırığın erken belirtisi olabilir.  
• Akciğer dokusunun iltihabı (akciğerlerdeki hava kesecikleri etrafındaki dokunun 
iltihabı)  
• Eklem ağrısı ve şişliğini içeren grip benzeri belirtiler  
• Gözde ağrılı kızarıklık ve/veya şişme (üveit)  
• Düşük kalsiyum seviyesinin bir sonucu olarak: düzensiz kalp atışı (hipokalsemiye 
sekonder kardiyak aritmi)  8/10 
 • Fanconi sendromu olarak adlandırılan böbrek fonksiyon bozukluğu (Kesin olarak 
doktorunuz tarafından yapılacak olan üre testi ile belirlenecektir)  
 
Çok seyrek:  
• Düşük kan basıncına bağlı olarak bayılma  
• Seyrek olarak iş görme kaybına neden olan şiddetli kemik, eklem ve kas ağrısı  
• Düşük kalsiyum seviyesinin bir sonucu olarak: nöbet, hissizlik ve tetani  (düşük 
kalsiyum seviyesine bağlı)  
• Kulak ağrınız, kulak akıntınız ve/veya kulak enfeksiyonunuz varsa doktorunuzla 
konuşunuz. Bunlar kulakta kemik hasarının belirtileri olabilir. 
• Özellikle kalça veya uylukta olmak üzere çene dışındaki diğer kemiklerde çok s eyrek 
de olsa osteonekroz görülmüştür. ZOLDRIA ile tedavi edilirken veya tedaviyi 
bıraktıktan sonra acı, sertlik veya ağrıların ortaya çıkması veya kötüleşmesi gibi 
belirtiler görürseniz derhal doktorunuza bildirin.  
 
Bunların hepsi ciddi yan etkilerdir. A cil tıbbi müdahale gerekebilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İl aç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. ZOLDRIA’nın saklanması  
 
ZOLDRIA’yı çocukların göremeyeceği, erişemeyeceği yerlerde ve ambalajında saklayınız. 
 
25°C  altındaki oda sıcaklığında  saklayınız.  
 
ZOLDRIA ’yı infüzyon çözeltisi hazırlandı ktan sonra hemen kullanınız . Çözelti hemen 
kullanılmadığı takdirde, kullanılmadan önce saklanması sağlık mesleği mensubunun sorumluluğundadır; çözelti yi buzdolabında 2º- 8°C arasında  saklayınız.  
 Seyreltme, buzdolabında saklama ve kullanım sonu arasındaki t oplam süre 24 saati 
geçmemelidir.  
 
Son kullanma tarihi ile uyu mlu olarak kullanınız. 
 
Ambalajın üzerinde belirtilen son kullanma tarihinden sonra ZOLDRIA’yı kullanmayınız. 
 
Eğer üründe ve/veya ambalajında bozukluklar fark ederseniz ZOLDRIA’yı kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz. 
 9/10 
 Ruhsat sahibi:    
Pharmada İlaç San. ve Tic. A.Ş. 
Dem Plaza, İnönü Mah. Kayışdağı Cad. No:172  
34755 Ataşehir / İSTANBUL    
Tel:   0 216 428 4029 
Faks: 0 216 428 4086  
 
Üretim yeri:  
Mefar İlaç Sanayii A.Ş.  
Ramazanoğlu Mah. Ensar Cad.No:20 Kurtköy -Pendik/İstanbul  
 
Bu kullanma talimatı …   tarihinde onaylanmıştır.  
 
-----------------------------------------------------------------------------------------------------------------  
 
AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR.  
 
ZOLDRIA nasıl hazırlanmalı ve uygulanmalıdır? 
 
ZOLDRIA  hastalara sadece intravenöz bifosfonatları uygulama konusunda deneyimli sağlık 
uzmanları tarafından uygulanmalıdır . 
 
4 mg ZOLDRIA içeren bir infüzyon çözeltisi hazırlamak için, ZOLDRIA konsantresini (5.0 
mL) kalsiyum ya da diğer iki değerlikli katyon içermeyen 100 mL infüzyon çözeltisiyle 
seyreltiniz. Daha düşük dozda ZOLDRIA gerekiyorsa, önce uygun hacmi çekiniz (bkz. 
aşağıdaki tablo) ve bunu 100 mL infüzyon çözeltisiyle seyreltiniz. Potansiyel geçimsizliklerin 
önlenmesi için, seyreltme için kullanılan infüzyon çözeltisi ya % 0.9 a/h sodyum klorür ya da 
% 5 a/h glukoz çözeltisi olmalıdır.  
 
ZOLDRIA konsantre çözeltisini, kalsiyum içeren çözeltilerle ya da Ringer Laktat  
çözeltisi gibi diğer iki değerlikli katyon içeren çözeltilerle karıştırmayınız.  
 
Azaltılmış dozlarda ZOLDRIA hazırlama talimatı:  
 
30 ila 60 mL/dak KLkr  olarak tanımlanan hafif ila orta derecede renal bozukluğu olan 
hastalarda, maligniteye bağlı hiperkalse misi olanlar haricinde azaltılmış ZOLDRIA dozajları 
önerilmektedir.  
 
Sıvı konsantreden uygun hacimde çekiniz:  
4.4 mL  3.5 mg doz için 
4.1 mL   3.3 mg doz için 
3.8 mL  3.0 mg doz için 
 
• ZOLDRIA infüzyon çözeltisi hazırlandıktan sonra tercihen hemen kullanılmalı dır. 
Çözelti hemen kullanılmadığı takdirde, kullanılmadan önce saklanması sağlık 
personelinin sorum luluğundadır; çözelti buzdolabında 2º- 8°C arasında  saklanmalıdır. 
Buzdolabında saklanan çözelti yi kullan madan  önce oda sıcaklığına gelmesini 
bekleyiniz.  
 10/10 
 • Seyreltme, buzdolabında saklama ve kullanım sonu arasındaki toplam süre 24 saati 
geçmemelidir.  
 
• ZOLDRIA içeren çözelti, en az 15 dakika süren tek bir intravenöz infüzyon olarak 
verilir. Hastaların yeterli derecede hidrate olduğundan emin olmak amacıyla, 
hidrasyon durumu ZOLDRIA uygulamasından önce ve sonra değerlendirilmelidir. 
 
• Cam şişelerle, bazı infüzyon torbası tipleriyle ve polivinilklorür, polietilen ve 
polipropilenden yapılmış infüzyon tüpleriyle (% 0.9 a/h sodyum klorür % 5 a/h glukoz  
çözeltisi ile dolu, kullanıma hazır) yapılan çalışmalarda zoledronik asit ile geçimsizlik 
gözlenmemiştir.  
 
• ZOLDRIA’ nın intravenöz yolla uygulanan diğer maddelerle geçi mliliğiyle ilgili 
herhangi bir veri bulunmadığından, ZOLDRIA ’yı diğer ilaçlarla/maddelerle 
karıştırmayınız  ve her zaman ay rı bir infüzyon tüpü yoluyla veri niz. 