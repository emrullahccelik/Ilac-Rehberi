 
1/6 KULLANMA TALİMATI  
 
NAPROSYN P LUS  %10 + %5 deriye uygulanacak sprey , çözelti  
Haricen kullanılır.  
 
Etkin madde:  1 g sprey  100 mg naproksen ve 50 mg lidokain içerir.  
Yardımcı maddeler:  Sodyum metabisülfit, etanol (% 96), propilen glikol, trietanolamin, makrogol 
(PEG 400), velvet aroması, saf su.  
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya düşük  doz kullanmayınız.   
 
 
Bu Kullanma Talimatında:  
 
1. NAPROSYN PLUS n edir ve ne için kullanılır?  
2. NAPROSYN PLUS’ı k ullanmadan önce dikkat edilmesi gerekenler  
3. NAPROSYN PLUS n asıl kullanılır?  
4. Olası yan etkiler nelerdir?  
5. NAPROSYN PLUS ’ın saklanması  
 
Başlıkları yer almaktadır.  
 
1. NAPROSYN PLUS nedir ve ne için kullanılır?  
• NAPROSYN PLUS, naproksen ve lidokain adlı etkin maddeleri içeren bir ilaçtır.  
 
• NAPROSYN PLUS , 50 ml bal renkli cam şişelerde bulunan sprey şeklinde hazırlanmıştır.  
 
• NAPROSYN PLUS, aşağıdaki hastalıkların lokal tedavisinde ağrı kesici ve enflamasyon 
giderici olarak etkilidir:  
- Omurga veya eklemlerde, aşırı zorlanmaya ve erozyona bağlı olarak gelişen 
hastalıklar (osteoartrit, romatoid artrit)  
- Eklem çevresindeki yumuşak dokunun iltihabi hastalıkları (periartrit, tendinit, 
tenosinovit, bursit)  
- Ezilme ve burkulma gibi yumuşak doku travmaları  
- Ağrı, enflamasyon ve kas gerginliği ile kendini gösteren kas iskelet sistemi 
hastalıkları  
 
 
  
2/6 2.  NAPROSYN PLUS’ı kullanmadan önce dikkat edilmesi gerekenler  
 
NAPROSYN PLUS’ı  aşağıdaki durumlarda KULLANMAYINIZ  
Sodyum metabisülfit içerdiğinden bazı kişilerde nadiren ciltte döküntü, kaşıntı, nefes darlığı, alerjik 
şok gibi alerjik reaksiyonlara neden olabilir. Bu gibi hallerde tedaviyi kesmek gerekir.  
 
Eğer amid tipi anesteziklere karşı aş ırı duyarlı (alerjik) iseniz bu ürünü kullanmayınız.  
 
Eğer,  
• Hasta 2 yaşından küçükse kullanmayınız.  
 
NAPROSYN PLUS’ı  aşağıdaki durumlarda DİKKATLİ KULLANINIZ  
 
• Göze ve çevresine, mukozalara ve açık yaralara uygulanmamalıdır.  
• Derinin pul pul olup dökülmesi, mukoza harabiyeti veya deride gözlenen aşırı duyarlılık 
hallerinde naproksen kullanmaya devam etmeyiniz.  
• Alerji sonucu yüz ve boğazda şişme, bronşların daralması (astım) ve nezle gibi aşırı duyarlılık 
hallerinde dikkatli kullanınız. Astım veya alerjik hastalık ya da asetilsalisilik asit duyarlılığı olan 
hastalarda bronşlarda spazm oluşumu hızlanabilir.  
• Bunama riski olanlarda dikkatli kullanılması gerekmektedir.  
• Kalp yetmezliği, kalp fonksiyon bozukluğu, karaciğer fonksiyon bozukluğu ve tansiyonda 
yükselme dahil olmak üzere tuz kısıtlamasının söz konusu olduğu bir durum söz konusu ise 
doktorunuza belirtiniz. 10 günden sonraki kullanımlarda bu risklerde artış olmak tadır.  
• Mümkün olduğu kadar küçük dozlar kullanmanız önerilir. Özellikle yaşlı hastalarda, çocuklarda 
ve açık yara uygulamalarında bu hususa dikkat ediniz.  
• Özellikle geniş deri yüzeylerine ve bilhassa da kapalı pansuman altında uygulandığında kalp 
ritm bozuklukları, nefes alma zorlu ğu, koma ve hatta ölüme yol açabilmektedir.  
• Bakterilerin kana karıştığı şiddetli enfeksiyon (sepsis) geçiriyorsanız veya ilacın uygulandığı 
bölgedeki mukoza ciddi olarak hasar görmüş ise, bu durumda ani emilim riski olabileceğinden, 
NAPROSYN PLUS uygulanırken dikkatli olunmalıdır.  
• Bilinen bir ilaç alerjiniz varsa NAPROSYN PLUS kullanırken dikkatli olunuz.  
• Akut bir hastalığınız varsa veya yaşlı iseniz (lidokaine karşı daha duyarlı olabilirsiniz)  
• Lidokainin, bakterileri öldürücü ve virüslerin zararlı etkileri ni önleme özelliği olduğundan cilt 
içine yapılan canlı aşının (örn : BCG aşısı) sonuçları izlenmelidir.  
• Bir seferde uyguladığınız NAPROSYN PLUS dozu 5 püskürtmeyi aşmamalıdır.  
• Çok geniş yüzeye, çok sık uygulama ile aşırı duyarlılık ortaya çıkabileceğinden bu şekilde 
kullanmanız önerilmez.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
NAPROSYN PLUS’ın  yiyecek ve içecek ile kullanılması  
 
Yiyecek ve içeceklerle etkileşimi yoktur.  
 
Hamilelik  
 
Hamile kalmayı planlıyorsanız bu ilacı kullanmayınız veya ilacı kullanacaksanız etkili bir doğum 
kontrol yöntemi ile gebelikten korununuz.  
  
3/6 İlacı kullanmadan önce doktorunuza veya eczacınıza danışınız.  
 
Hastaya sağlayacağı yararlar ve getireceği risklerin gayet iyi bir şekilde değerlendirilmesini 
gerektirir. Bu nedenle çok gerekmedikçe ilaç hamilelikte kullanılmamalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
 
İlacı kullanmadan önce doktorunuza veya eczacınıza danışınız.  
 
Naproksen ve lidokain, anne sütüne geçeceğinden emziren anneler kullanmamalıdır.  
 
Araç ve makine kullanımı  
 
NAPROSYN PLUS’ın taşıt sürme veya makine kullanımı üzerinde bilinen bir etkisi yoktur.  
 
NAPROSYN PLUS ’ın içeriğinde bulunan bazı yardımcı maddeler hakkında önemli bilgiler  
 
İçeriğindeki propilen glikol , ciltte iritasyona neden olabilir.  
 
İçeriğindeki alkol , hasarlı ciltte yanma hissine neden olabilir.  
 
Diğer ilaçlar ile birlikte kullanımı  
 
Lidokainin, toksik etkileri, kalp ritmini düzenleyen ilaç larla (tokainid ve meksiletin gibi) birlikte 
kullanımında artabileceğinden bu ilaçları ala n hastalarda dikkatli kullanılmalıdır.  
Diğer lokal anesteziklerle kullanılırken dikkatli olunmalıdır.  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. NAPROSYN PLUS nasıl kullanılır?  
 
• Uygun kullanım ve doz/uygulama sıklığı için talimatlar:  
NAPROSYN PLUS, her seferinde 3 -4 defa olacak şekilde günde 3 defa ağrılı yere püskürtülür. Bir 
seferinde 5 püskürtme ve günde 15 püskürtmeyi geçmemelidir.  
 
• Uygulama yolu ve metodu:  
Cilt üzerine haricen uygulanır.  
 
• Değişik yaş grupları:  
Çocuklarda kullanımı:   
Çocuklarda kullanımına ilişkin veri bulunmamaktadır.  
2 yaşın altındaki çocuklarda kullanılmamalıdır.  
 
Yaşlılarda kullanımı:  
Yaşlılarda  kullanımına ilişkin veri bulunmamaktadır  ancak etki göreceğiniz mümkün olan en düşük 
dozda kullanmayı tercih ediniz.   
4/6  
Özel kullanım durumları:  
Böbrek/Karaciğer yetmezliği:   
Böbrek ve karaciğer yetmezliğinde kullanımına ilişkin bilgi yoktur.  
Karaciğer yetmezliğinde ilacı daha küçük alanlara uygulamayı tercih ediniz.  
 
Eğer NAPROSYN PLUS’ın  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla NAPROSYN PLUS  kullandıysanız:   
 
NAPROSYN PLUS kullanımına bağlı herhangi bir doz aşımı bildirilmemiştir.  
 
NAPROSYN PLUS’ tan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
NAPROSYN PLUS’ı kullanmayı  unutursanız  
 
Unutulan dozları dengelemek için çift doz kullanmayınız.  
 
NAPROSYN PLUS  ile tedavi sonlandırıldığında ki oluşabilecek etkiler  
 
Tedavi sonlandırıldığında herhangi bir sorun görülmesi beklenmez.  
 
4. Olası yan etkiler nelerdir?  
 
Tüm ilaçlar gibi, NAPROSYN PLUS ’ın içeriğinde bulunan maddelere duyarlı olan kişilerde yan 
etkiler olabilir.  
 
Tedavinin kesilmesini gerektirmeyecek şiddette hafif lokal iritasyon, eritem, dermatit gibi yan 
etkiler görülebilir.  
 
Aşağıdakilerden biri olursa,  NAPROSYN PLUS’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Ellerin, ayakların, bileklerin, yüzün, dudakların, ağzın veya boğazın yutmayı veya nefes 
almayı zorlaştıracak şekilde şişmesi  
• Deri döküntüleri  
 
Bunların hepsi çok ciddi yan etkilerdir.  
 
Eğer bunlardan biri sizde mevcut ise, sizin NAPROSYN PLUS’a karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın   : 10 hastanın en az 1’inde görülebilir.  
Yaygın   : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.   
5/6 Seyrek   : 1.000 hastanın birinden az, fakat 10.000 hastanın birinden fazla görülebilir.  
Çok seyrek   : 10.000 hastanın birinden az görülebilir.  
Bilinmiyor    : Eldeki verilerden hareketle tahmin edilemiyor.  
 
Yaygın:  
• Kaşıntı, deri döküntüsü, ciltte lekelenme, ciltte tahriş, kızarıklık  
 
Yaygın olmayan:  
• Terleme  
• Saç dökülmesi  
• Deride içi sıvı dolu kabarcıklar (epidermal nekroliz)  
• Ağızda ve vücudun diğer alanlarında su toplanması şeklinde veya farklı büyüklüklerde 
kırmızı döküntülerle seyreden hastalık (eritema multiforme)  
• Ciltte, ağızda, gözlerde, cinsel organ çevresinde cilt soyulması, şişmesi, kabarcıkları ve ateş 
ile seyreden ciddi hastalık hali (Stevens Johnson sendromu)  
• Kızarmış ağrılı şişliklere neden olan deri altı yağ dokusunda oluşan bir deri iltihabı (eritema 
nodosum)  
• Hafif kabarık mor renkli cilt döküntüleri ile seyreden bir cilt hastalığı (liken planus)  
• Değişik karakterde pürülan sıvı içeren lezyonların eşlik ettiği reaksiyon (püstüler 
reaksiyonlar)  
• Kurdeşen  
• Duyarlılık reaksiyonları  
• Alerji sonucu yüz ve boğazda şişme (anjiyonörotik ödem)  
 
Çok seyrek:  
• Titreme (tremor)  
• Baş dönmesi  
• Uyuklama  
• Bulanık görme  
• Göz çevresine uygulanırsa göz tahriş i 
• Nefes darlığı  
• Göğüs ağrısı  
• Düzensiz kalp atışı  
• Sinirlilik  
• Vücutta kasılmalar (Konvülsiyon)  
 
Bilinmiyor:  
• Ani aşırı duyarlılık tepkisi (Anaflaktoid reaksiyonlar)  
 
Eğer bu kullanma talimatında bahsi geçmeyen herhangi bir yan etki  ile karşılaşırsanız doktorunuzu 
veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan  ”İlaç  Yan Etki Bildirimi” ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne  
6/6 bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.  
 
5.  NAPROSYN PLUS’ın s aklanması   
 
NAPROSYN PLUS ’ı çocukların göremeyeceği, erişemeyeceği yerlerde ve ambalajında saklayınız .   
 
250C altındaki oda sıcaklı ğında  ışıktan koruyarak sakla yınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra NAPROSYN PLUS ’ı kullanmayınız.  
 
Eğer üründe ve/veya ambalajında bozukluklar fark ederseniz NAPROSYN PLUS’ı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre Şehircilik ve İklim 
Değişikliği Bakanlığınca belirlenen toplama sistemine veriniz.  
 
Ruhsat Sahibi:   
Abdi İbrahim İlaç San. ve Tic. A.Ş.  
Reşitpaşa Mah. Eski Büyükdere Cad. No:4  
34467 Maslak / Sarıyer / İstanbul  
 
Üretim Yeri:   
Abdi İbrahim İlaç San. ve Tic. A.Ş.  
Orhan Gazi  Mah. Tunç Cad. No:3  
Esenyurt / İstanbul  
 
 
Bu kullanma talimatı             tarihinde onaylanmıştır.  
 