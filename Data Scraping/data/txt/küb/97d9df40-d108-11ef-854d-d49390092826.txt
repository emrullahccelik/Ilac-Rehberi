KISA ÜRÜN BİLGİSİ
1. BEŞERİ TIBBİ ÜRÜNÜN ADI
TOBI 300 mg/5 ml nebülizasyon için çözelti
Steril
2. KALİTATİF VE KANTİFATİF BİLEŞİM
Etkin madde:
Tobramisin 300 mg (5 ml’lik her ampulde)
Yardımcı maddeler için 6.1’e bakınız.
3. FARMASÖTİK FORM
Nebülizör ile inhalasyon için çözelti içeren tek kullanımlık ampul
Berrak ve hafif sarı renkli çözelti
4. KLİNİK ÖZELLİKLER
4.1 Terapötik endikasyonlar
6 yaş ve üstündeki kistik fibroz (KF) hastalarında Pseudomonas aeruginosa’ya bağlı kronik
akciğer enfeksiyonun tedavisinde endikedir.
4.2 Pozoloji ve uygulama şekli
TOBI solunum yoluyla kullanmak üzere hazırlanmıştır ve parenteral kullanım için
uygun değildir.
Pozoloji/uygulama sıklığı ve süresi:
Kullanılacak TOBI dozu yaş ve kiloya bakılmaksızın tüm hastalarda aynıdır. Yetişkinler ve
çocuklar (6 yaş ve üzeri) için önerilen doz, 28 gün boyunca günde iki kez bir ampuldür (tek
kullanımlık 300 mg/5 ml’lik ampuller). Doz aralığı mümkün olduğunca 12 saat olmalı ve 6
saatten az olmamalıdır. 28 günlük tedaviden sonra, hastalar TOBI tedavisine müteakip 28 gün
ara vermelidir. 28 günlük aktif tedavi ve 28 günlük dinlenme devreleri tekrarlanmalıdır.
Kontrollü Klinik Çalışmalarda TOBI Doz Rejimi
Döngü 1 Döngü 2 Döngü 3
28 Gün 28 Gün 28 Gün 28 Gün 28 Gün 28 Gün
Günde 2 kere Standart Günde 2 kere Standart Günde 2 kere Standart
TOBI 300 mg bakım TOBI 300 mg bakım TOBI 300 mg bakım
tedavisi + tedavisi + tedavisi +
standart standart standart
bakım bakım bakım
*Standart bakım: Kistik fibrozlu hastaların tedavisinde standart olarak kullanılan oral veya
parenteral anti-psödomonal antibiyotikleri, beta 2 agonistleri, kromolini, inhale
1 / 17kortikosteroidleri, hava yollarını temizlemeye yönelik teknikleri içermektedir. Ek olarak
hastaların yaklaşık %77’si dornaz alfa kullanmaktadır.
Altı yaşından daha küçük hastalarda, beklenen FEV ’i (1. saniyedeki Zorlu Ekspiratuvar
1
Hacim) <%25 veya >%75 olan hastalarda veya Burkholderia cepacia kolonizasyonu olan
hastalarda güvenlilik ve etkililik gösterilmemiştir.
Tedaviye kistik fibroz tedavisinde deneyimli bir hekim tarafından başlanmalıdır. TOBI
tedavisine, hekim hastanın TOBI tedavisinden klinik yarar sağladığını düşündüğü sürece
belirtilen devreler şeklinde devam edilmelidir. Akciğerlerde klinik olarak kötüleşme söz
konusuysa ayrıca anti-psödomonal tedavi uygulanmalıdır.
Klinik çalışmalar, ilaca karşı in vitro direnç gösterildiğini belirten mikrobiyolojik raporlar
bulunsa bile hastaların klinik açıdan fayda görebildiğini göstermektedir.
Uygulama şekli:
TOBI, folyo ambalaj içinde yer alan, her biri 300 mg tobramisin içeren tek dozluk, kullanıma
hazır ampuller şeklinde satılır. Bir TOBI ampulünün içeriği nebülizöre boşaltılır, sonra elle
kullanılan PARI LC PLUS tekrar kullanılabilir tip nebülizör ve uygun bir kompresör ile
yaklaşık 15 dakika solunur. Kompresörün uygun sayılması için PARI LC PLUS nebülizöre
takıldığında 4 – 6 litre/dakika akış hızı ve/veya 110 – 227 kPa geri basınç sağlaması gerekir.
Üreticilerin nebülizör ve kompresör bakımına ve kullanımına ilişkin talimatları yerine
getirilmelidir. TOBI’nin PARI LC PLUS dışındaki nebülizörlerle birlikte kullanılması
yeterince araştırılmamıştır.
Hastalar dik otururken veya ayakta dururken ve nebülizörün ağızlığından normal nefes alırken
TOBI solunmalıdır. Hastaların ağızlarından nefes almasına yardımcı olması için burun
klipsleri kullanılabilir. Hastalar kendi standart göğüs fizyoterapisi doz rejimlerine devam
etmelidir. Klinik açıdan gerekli görüldüğü takdirde uygun bronkodilatörler kullanmaya devam
edilmelidir. Hastalar solunum sistemine doğrudan etkili birden fazla tedavi görüyorsa bunların
aşağıda belirtilen sıraya göre uygulanması tavsiye edilir:
1) bronkodilatör,
2) göğüs fizyoterapisi,
3) inhalasyonla kullanılan diğer tıbbi ürünler,
4) son olarak TOBI.
TOBI kullanımına ilişkin temel talimatlar aşağıdaki gibidir:
Hazırlanması
1. Ellerinizi su ve sabunla iyice yıkayın ve tam olarak kurulayın.
2. Tüpün ucunu kompresörün hava çıkışına bağlayın. Tüp buraya rahatça oturmalıdır.
Kompresörü elektrik prizine takın.
3. Tek bir TOBI ampulünü çıkarın; alt kısmından hafifçe çekerek bağlı olduğu diğer
ampullerden ayırın.
4. PARI LC PLUS™ nebülizörü temiz kuru kâğıt veya bez bir havlu üzerine serin.
5. Nebülizörün üst kısmını çevirerek alt kısmından ayırın ve temiz bir kâğıt veya bez bir
havlunun üzerine koyun. Nebülizörün alt kısmını havlunun üzerine dik olarak koyun.
6. Ampulü bir elinize alın, diğer elinizle ampulün üstünü çevirerek açın. İçeriğini
nebülizörün alt kısmına boşaltana dek ampulü sıkmamaya dikkat edin.
7. Ampul içeriğinin tamamını nebülizörün alt kısmına sıkın.
8. Nebülizörün üst kısmını geri takın.
2 / 179. Ağızlığı nebülizör çıkışına takın. İnspiratuvar valf başlığını nebülizör girişine sıkıca itin.
10. Kompresörün bağlantı borusunu nebülizörün altına bağlayın ve nebülizörü dik tutmaya
dikkat edin. Boruyu sıkıca hava giriş yerine doğru bastırın.
TOBI Tedavisi
1. Kompresörü çalıştırın.
2. Ağızlıktan buhar çıkışını kontrol edin. Buhar çıkışı yoksa, tüm tüp bağlantılarını kontrol
edin ve kompresörün doğru şekilde çalıştığından emin olun.
3. Normal şekilde nefes almanıza olanak tanıyacak şekilde dik olarak oturun veya ayakta
durun.
4. Ağızlığı dişleriniz ile dilinizin üstü arasına yerleştirin ve sadece ağız yoluyla normal bir
şekilde nefes alıp verin. Burun klipsi kullanılması burundan değil, ağızdan nefes alıp
vermenize yardımcı olabilir. Hava akışını dilinizle bloke etmeyin.
5. TOBI çözeltisi nebülize olana ve artık buhar çıkmayıncaya kadar tedaviye devam edin.
Nebülizörün alt kısmı boşaldığında bir fışkırma sesi duyulabilir. TOBI tedavisinin tamamı
yaklaşık 15 dakika sürmelidir. Not: tedavi sırasında kesinti olması veya öksürme ya da
dinlenme ihtiyacı duyulması halinde kompresörü kapatarak ilacın ziyan olmasını önleyin.
Tedaviye yeniden başlamaya hazır olduğunuzda kompresörü yeniden çalıştırın.
6. Tedavi bittikten sonra nebülizörü üretici talimatlarına uygun olarak temizleyin ve
dezenfekte edin.
Tolere edilebilir en yüksek günlük doz:
TOBI’nin tolere edilebilir en yüksek günlük dozu saptanmamıştır.
Özel popülasyonlara ilişkin ek bilgiler:
Böbrek yetmezliği: Tobramisin büyük oranda idrar yoluyla, değişmemiş olarak atılır ve
böbrek fonksiyonunun tobramisine maruziyeti etkilemesi beklenir. Serum kreatinini 2 mg/dl
veya üstünde olan ya da kan üre azotu (BUN) 40 mg/dl veya üstünde olan hastalar klinik
çalışmalara dahil edilmemişlerdir ve bu popülasyonda TOBI’de doz değişikliği yapılması
yönünde veya aleyhinde önerileri destekleyen veri mevcut değildir. (bkz. Bölüm 4.4.
nefrotoksisite bölümü).
Karaciğer yetmezliği: Karaciğer yetmezliği olan hastalarda yapılmış çalışma
bulunmamaktadır. Tobramisin metabolize edilmediğinden, karaciğer yetmezliğinin tobramisin
maruziyetini etkilemesi beklenmez (bkz. Bölüm 5.2).
Pediyatrik popülasyon: TOBI, 6 yaşın altındaki hastalarda kullanılmamalıdır.
Geriyatrik popülasyon (≥ 65 yaş): Bu popülasyonda bir doz ayarlaması yapılması yönünde
veya aleyhine öneriyi destekleyen veriler yetersizdir. Yaşlı hastalarda TOBI kullanımı
sırasında böbrek fonksiyonları göz önüne alınmalıdır (bkz. Bölüm 4.4. nefrotoksisite bölümü).
Organ transplantasyonu yapılmış hastalar: Organ transplantasyonu yapılmış hastalarda
TOBI kullanımına ilişkin yeterli veri bulunmamaktadır.
4.3 Kontrendikasyonlar
TOBI, aminoglikozitlerden herhangi birine veya içeriğinde bulunan yardımcı maddelere karşı
aşırı duyarlılığı olduğu bilinen hastalarda kontrendikedir.
3 / 174.4 Özel kullanım uyarıları ve önlemleri
Ototoksisite:
Parenteral yoldan aminoglikozit uygulanan hastalarda hem işitsel (işitme kaybı) hem de
vestibüler toksisite olarak ortaya çıkan ototoksisite bildirilmiştir. Vestibüler toksisite
belirtileri arasında vertigo, ataksi veya sersemlik bulunabilir. Tinnitus, ototoksisitenin
başlangıç bulgusu olabilir ve bu nedenle bu semptomun ortaya çıkması önlem alınmasını
gerektirir.
Klinik çalışmalarda TOBI tedavisi sırasında işitme kaybı şikâyeti veya odyometrik
incelemelerle saptanan ototoksisite gözlenmemiştir. Pazarlama sonrası deneyimlerde, TOBI
kullanan hastalarda işitme kaybı bildirilmiştir. Bunlardan bazıları önceden veya eş zamanlı
sistemik aminoglikozit tedavisi görmüş hastalarda bildirilmiştir. İşitme kaybı olan hastalarda
tinnitus sıklıkla bildirilmiştir.
Bilinen veya şüpheli bir işitsel ya da vestibüler disfonksiyonu olan hastalara TOBI reçete
edilirken dikkatli olunmalıdır. Hekimler, aminoglikozitlerin vestibüler veya kohlear
toksisiteye yol açma potansiyelini dikkate almalı ve TOBI tedavisi sırasında işitme ile ilgili
işlevleri uygun şekilde ölçmelidirler. Önceden uzun süreli sistemik aminoglikozit tedavisine
bağlı olarak risk bulunan hastalarda, TOBI tedavisine başlanmadan önce odyolojik
değerlendirme yapılması gerekebilir.
Mitokondriyal DNA Varyantlarına Bağlı Ototoksisite Riski
Mitokondriyal olarak kodlanan 12S rRNA geninde (MT-RNR1), özellikle m.1555A>G
varyantı olmak üzere, belirli varyantlara sahip hastalarda aminoglikozitlerle birlikte
ototoksisite vakaları gözlenmiştir. Bazı hastalarda aminoglikozit serum seviyeleri tavsiye
edilen aralıkta olsa dahi ototoksisite meydana gelmiştir. Mitokondriyal DNA varyantları,
genel ABD popülasyonunun %1’inden daha azında mevcuttur ve ototoksisite şiddetinin yanı
sıra ototoksisite geliştirebilecek varyant taşıyıcılarının oranı bilinmemektedir. Aminoglikozit
kullanımı nedeniyle annede bilinen ototoksisite öyküsü veya hastada bilinen bir mitokondriyal
DNA varyantı olması durumunda, kalıcı işitme kaybının artan riski, enfeksiyonun şiddeti ve
güvenli ve etkili bir alternatif tedavi eksikliğinden daha fazla değilse, aminoglikozitler
dışındaki alternatif tedaviler düşünülmelidir.
Kulak çınlamasının başlaması önemli bir uyarıdır, çünkü ototoksisitenin uyarıcı
belirtilerinden biridir. Eğer bir hasta aminoglikozit tedavisi sırasında kulak çınlaması veya
işitme kaybı şikâyeti bildirirse hekim odyolojik inceleme yaptırmalıdır. Aynı zamanda
parenteral aminoglikozit tedavisi gören hastalar, klinik açıdan uygun şekilde gözlenmelidir.
Serum tobramisin konsantrasyonlarının takibi ile ilgili olarak “Laboratuvar testi ve takibi”
bölümüne bakınız.
Nefrotoksisite:
Parenteral aminoglikozit tedavisinde nefrotoksisiteye rastlanmıştır, ancak TOBI ile yapılan
klinik çalışmalar sırasında nefrotoksisite kanıtına rastlanmamıştır. TOBI, böbrek fonksiyon
bozukluğu bilinen veya şüphelenilen hastalarda dikkatli kullanılmalıdır ve tobramisin serum
konsantrasyonları gözlenmelidir. Serum tobramisin konsantrasyonlarının takibi ile ilgili
olarak “Laboratuvar testi ve takibi” bölümüne bakınız.
Şiddetli böbrek yetmezliği olan hastalar, örneğin serum kreatinini 2 mg/dL (176,8
μmol/L)’nin üzerinde olanlar, klinik çalışmalara dahil edilmemiştir.
4 / 17Mevcut klinik uygulamalara göre, böbrek fonksiyonunun alt sınırı incelenmelidir.
Tamamlanan her altı TOBI tedavi devresinin ardından (180 günlük nebülizör ile uygulanan
aminoglikozit tedavisi) üre ve kreatinin değerleri tekrar değerlendirilmelidir. Nefrotoksisiteyi
gösteren bir kanıt bulunursa, serum konsantrasyonları 2 μg/mL’nin altına düşene kadar tüm
tobramisin tedavisi durdurulmalıdır. Daha sonra hekimin görüşüne göre TOBI tedavisine
devam edilebilir. TOBI ve beraberinde parenteral aminoglikozit tedavisi gören hastalar
kümülatif toksisite riski dikkate alınarak klinik açıdan uygun şekilde gözlenmelidir.
Klinik olarak gerekli görüldüğünde de böbrek fonksiyonuna ilişkin laboratuvar testleri
yapılmalıdır.
Laboratuvar testleri ve takibi - serum konsantrasyonları:
Bilinen veya şüpheli işitsel veya renal fonksiyon bozukluğu olan hastalarda serum tobramisin
konsantrasyonlarının takip edilmesi gerekir. TOBI kullanan hastalarda ototoksisite veya
nefrotoksisite görülmesi halinde serum konsantrasyonları 2 µg/ml’nin altında düşene kadar
tobramisin tedavisinin kesilmesi gerekir.
Böbrek fonksiyonları normal olan ve TOBI tedavisi gören hastalarda serum tobramisin
konsantrasyonlarının doz uygulamasından bir saat sonra yaklaşık 1 µg/ml olması gerekir.
Eş zamanlı parenteral aminoglikozit tedavisi (veya böbrek atılımı etkileyebilecek diğer
ilaçları kullanan) gören hastalarda serum tobramisin konsantrasyonlarının takip edilmesi
gerekir. Bu hastalar klinik olarak gerekli görüldüğünde takip edilmelidir.
Serum tobramisin konsantrasyonu, parmak ucundan kan örneklemesi ile değil, sadece ven
ponksiyonu ile kan örneklemesi ile takip edilmelidir. Parmak derisi ile tobramisinin temas
etmesi ilacın serum düzeylerinde yanlış yüksek sonuçlar elde edilmesine yol açabilir. Bu
bulaşma, testten önce ellerin yıkanmasıyla bütünüyle önlenemez.
Bronkospazm:
Tıbbi ürünler inhalasyon yolu ile alındığında bronkospazm meydana gelebilir. Tobramisinin
nebülizör ile uygulanmasında bronkospazm meydana geldiği bildirilmiştir. İlk TOBI dozu
gözetim altında verilmeli ve eğer hastanın mevcut doz rejiminin bir parçası ise ön-
nebülizasyon ile bronkodilatör ilaç kullanılmalıdır. Nebülizasyondan önce ve sonra FEV
1
değeri ölçülmelidir. Eğer bronkodilatör ilaç almayan bir hastada tedavinin bronkospazma yol
açtığı saptanırsa, test başka bir zamanda bronkodilatör kullanarak tekrar yapılmalıdır.
Bronkodilatör ilaç tedavisi sırasında bronkospazmın meydana gelmesi alerjik bir yanıtı
belirtiyor olabilir. Alerjik bir yanıttan şüphelenilirse TOBI kullanımına son verilmelidir.
Bronkospazm uygun bir tıbbi yöntemle tedavi edilmelidir.
Nöromüsküler bozukluklar:
Miyastenia gravis veya Parkinson hastalığı gibi bilinen veya şüpheli bir nöromüsküler
bozukluğu olan hastalara TOBI reçete ederken dikkatli olunmalıdır. Aminoglikozitler
nöromüsküler fonksiyon üzerindeki potansiyel kürar benzeri etkileri ile kas zayıflığını
artırabilir.
Hemoptizi (Kan tükürme):
Nebülizör ile uygulanan çözeltilerin teneffüs edilmesi, öksürük refleksini artırabilir. Aktif,
şiddetli hemoptizisi olan hastalarda TOBI, sadece tedavinin faydalarının kanamayı artırma
riskinden fazla olması durumunda uygulanmalıdır.
5 / 174.5 Diğer tıbbi ürünler ile etkileşimler ve diğer etkileşim şekilleri
TOBI ile yapılmış klinik ilaç etkileşimi çalışması bulunmamaktadır. Bazı diüretikler serum ve
dokudaki antibiyotik konsantrasyonlarını değiştirerek aminoglikozit toksisitesini
artırabilmektedir. TOBI’nin etakrinik asit, furosemid, üre veya intravenöz mannitol ile eş
zamanlı kullanılmaması gerekir.
TOBI’nin nörotoksik, nefrotoksik veya ototoksik potansiyele sahip diğer ilaçlarla eş zamanlı
ve/veya ardışık kullanımından kaçınılmalıdır.
Etkileşim yokluğu
TOBI ile yapılan klinik çalışmalarda TOBI ile eş zamanlı olarak dornaz alfa, β agonist,
inhaler kortikosteroid, diğer anti-psödomonal antibiyotikleri veya parenteral aminoglikozitleri
kullanan hastalarda gözlenen advers olay profilleri çalışma popülasyonunun geneli ile
benzerlik göstermiştir.
Parental olarak uygulanan aminoglikozitlerin olası toksisitesini artırdığı bildirilen diğer ilaçlar
aşağıda belirtilmiştir:
• Amfoterisin B, sefalotin, siklosporin, takrolimus, polimiksin (nefrotoksisiteyi artırma
riski)
• Platin bileşikleri (nefrotoksisiteyi ve ototoksisiteyi artırma riski)
• Antikolinesterazlar, botulinum toksinleri (nöromüsküler etkiler)
4.6 Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar TOBI’yi kullanmadan önce hekime
danışmalıdır. Hekimler, hastanın durumunu, altta yatan hastalığı, mevcut durumu, birlikte
kullanılan ilaçları ve anneye yararları ile fetüs üzerindeki riskleri göz önünde
bulundurmalıdır. Mevcut verilere dayanarak, TOBI ile kontraseptif ilaç/yöntemler arasında
ilaç etkileşimine yönelik herhangi bir kanıt olduğu görünmemektedir.
Gebelik dönemi
Tobramisinin gebe kadınlarda inhalasyon yoluyla kullanımına ilişkin yeterli veri
bulunmamaktadır. Aminoglikozitler gebe kadınlarda yüksek sistemik konsantrasyonlara
ulaştıklarında fetusta hasara yol açabilirler (örn. konjenital sağırlık). TOBI, gerekli olmadıkça
gebelik döneminde kullanılmamalıdır.
Laktasyon dönemi
İnhalasyon yoluyla uygulama sonrasında anne sütüne geçen tobramisin miktarı
bilinmemektedir. Bebeklerde ototoksisite ve nefrotoksisite potansiyeli nedeniyle, ilacın anne
açısından olan önemi de dikkate alınarak emzirmenin sonlandırılması veya TOBI tedavisinin
sürdürülmesi konusunda bir karar verilmelidir.
Üreme yeteneği/Fertilite:
İnhalasyon yoluyla uygulanan tobramisin ile herhangi bir üreme toksikolojisi çalışması
yapılmamıştır. Hayvanlarda subkutan tobramisin uygulamasına ilişkin veriler erkek veya
dişilerde fertiliteye ilişkin bir soruna veya olası bir soruna işaret etmemiştir (bkz. Bölüm 5.3).
6 / 174.7 Araç ve makine kullanımı üzerindeki etkiler
Bildirilen advers etki reaksiyonlarına göre, TOBI’nin araç ve makine kullanma üzerine etkisi
olmadığı tahmin edilmektedir.
4.8 İstenmeyen etkiler
Güvenlilik profilinin özeti
TOBI’nin güvenlilik profili iki randomize, çift kör, plasebo kontrollü çalışmada (paralel
olarak yürütülmüş) ve iki ardışık açık etiketli takip çalışmasında değerlendirilmiştir. Dört
çalışmanın tümünde de hastalara 28 gün ilaç kullanılan ve 28 gün ilaç kullanılmayan sikluslar
halinde günde iki kez çalışma ilacı verilmiştir. Çift kör çalışmalarda hastalar TOBI veya
plasebo ile tedavi gruplarına randomize edilmiştir. Açık etiketli çalışmalarda tüm hastalara
TOBI verilmiştir.
Plasebo kontrollü çalışmalarda 24 haftalık tedavi dönemleri uygulanmış ve çalışma serilerinin
açık etiketli izlem çalışmalarını da içeren toplam süresi 96 hafta olmuştur. 24 haftalık iki çift
kör çalışmayı tamamlayan 464 hastanın 396’sı açık etiketli uzatma çalışmalarına katılmıştır.
Toplamda 313, 264 ve 120 hasta sırasıyla 48, 72 ve 96 haftalık TOBI tedavilerini
tamamlamıştır.
Bu çalışma serileri boyunca tüm hastalara çalışma ilacının yanı sıra doktorlarının takdirine
göre kistik fibroza yönelik standart bakım verilmiştir.
İki paralel 24-haftalık plasebo kontrollü klinik çalışmada TOBI yaşları 6 ila 48 arasındaki 258
kistik fibroz hastasında genel olarak iyi tolere edilmiştir.
En yaygın (≥%10) bildirilen advers olaylar (çalışma ilacı ile ilişkisine bakılmaksızın) ve
bunların plasebo kontrollü çalışmalardaki sıklıkları (TOBI’ye karşılık plasebo) şu şekildedir:
Advers olay Sıklık
öksürük %46,1’e karşılık %47,3
farenjit %38,0’a karşılık %39,3
balgamlı öksürük %37,6’ya karşılık %39,7
asteni %35,7’ye karşılık %39,3
rinit %34,5’e karşılık %33,6
dispne %33,7’ye karşılık %38,5
pireksi %32,9’a karşılık %43,5
akciğer hastalığı %31,4’e karşılık %31,3
baş ağrısı %26,7’ye karşılık %32,1
göğüs ağrısı %26,0’a karşılık %29,8
balgamda renk değişikliği %21,3’e karşılık %19,8
hemoptizi %19,4’e karşılık %23,7
anoreksi %18,6’ya karşılık %27,9
akciğer fonksiyon testlerinde azalma %16,3’e karşılık %15,3
astım %15,9’a karşılık %20,2
kusma %14,0’a karşılık %22,1
karın ağrısı %12,8’e karşılık %23,7
disfoni %12,8’e karşılık %6,5
bulantı %11,2’ye karşılık %16,0
kilo kaybı %10,1’e karşılık %15,3
7 / 17Plasebo grubuna kıyasla TOBI grubunda anlamlı olarak daha sık bildirilen tek advers ilaç
reaksiyonu disfoni (TOBI ve plasebo tedavi gruplarında sırasıyla %12,8 ve %6,5) ve tinnitus
(sırasıyla %3,1 ve %0) olmuştur. Disfoni genel olarak hafif olmuştur ve ilaç kullanılan
dönemlerde daha sık görülmüştür.
Tüm tinnitus olayları geçici karakterde olmuş ve tedavinin bırakılması ile düzelmiş, işitme
kaybına yol açmamıştır. Baş dönmesi gibi vestibüler advers deneyimler bildiren hastaların
sayısı TOBI ve plasebo gruplarında benzer bulunmuştur. Ayrıca TOBI ile yapılan çift kör
çalışmalarda, 8000 Hz’e kadarki işitmenin değerlendirildiği odyometrik testlerde işitme kaybı
saptanmamıştır. Pazarlama sonrası deneyimde, TOBI kullanan hastalarda işitme kaybı
bildirilmiştir. Bu raporlardan bazıları önceden ve eş zamanlı sistemik aminoglikozit tedavisi
görmüş hastalarda bildirilmiştir. İşitme kaybı olan hastalarda tinnitus sıklıkla bildirilmiştir.
İlacın piyasaya verilmesinden sonra meydana gelen aşağıdaki advers ilaç reaksiyonları,
MedDRA sistem organ sınıfına göre sıralanmıştır. Advers reaksiyonlar her bir sistem organ
sınıfı içinde aşağıdaki kategoriler altında azalan sıklık sırasına göre dizilmiştir (CIOMS III):
Çok yaygın (≥1/10); yaygın (≥1/100, <1/10); yaygın olmayan (≥1/1.000, <1/100); seyrek
(≥1/10.000, <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Enfeksiyonlar ve enfestasyonlar
Yaygın:
Larenjit
Kulak ve iç kulak hastalıkları
Yaygın:
Kulak çınlaması
Solunum, göğüs bozuklukları ve mediastinal hastalıkları
Çok yaygın:
Akciğer hastalığı, rinit, ses değişikliği, balgamda renk değişikliği
Kas-iskelet hastalıkları, bağ doku ve kemik hastalıkları
Yaygın:
Miyalji
Genel bozukluklar ve uygulama bölgesine ilişkin hastalıklar
Yaygın:
Keyifsizlik
Araştırmalar
Çok yaygın:
Akciğer fonksiyon testlerinde bozulma
Açık etiketli çalışmalarda ve ürün piyasaya çıktıktan sonra elde edilen deneyimlere göre, daha
önceden uzun süreli intravenöz aminoglikozit kullanım öyküsü olan hastalarda veya TOBI ile
beraber intravenöz aminoglikozit kullanan hastalarda işitme kaybı meydana gelmiştir (bkz.
Bölüm 4.4). Parenteral aminoglikozitler; aşırı duyarlılık, ototoksisite ve nefrotoksisite ile
ilişkilendirilmiştir (bkz. Bölüm 4.3, 4.4).
İki açık etiketli uzatma çalışmasında, TOBI’ye maruziyetin süresi arttıkça balgamlı öksürük
ve akciğer fonksiyon testlerinde bozulma da artış; fakat disfoni insidansında düşüş
8 / 17gözlenmiştir. Genel olarak aşağıdaki MedDRA Sistem Organ Sınıfına (SOC) ilişkin advers
olayların insidansı TOBI’ye maruziyetin artmasıyla azalmıştır: Solunum, göğüs bozuklukları
ve mediasten hastalıklar, Gastrointestinal hastalıklar ve Genel bozukluklar ve uygulama
bölgesine ilişkin bozuklukları
Spontan bildirimlerden elde edilen advers ilaç reaksiyonları
Aşağıda yer alan spontan bildirilen advers reaksiyonlar gönüllü olarak bildirilmiştir ve sıklık
veya ilaca maruziyet ile nedensel ilişkinin kurulması her zaman için mümkün değildir. Bu
sebeple ‘bilinmiyor’ olarak sınıflandırılmıştır.
Kulak ve labirent bozuklukları
İşitme kaybı
Deri ve subkutan doku bozuklukları
Aşırı duyarlılık, kaşıntı, ürtiker, döküntü
Sinir sistemi bozuklukları
Afoni, disgözi
Solunum, toraks ve mediasten bozuklukları
Bronkospazm, orofaringeal ağrı, balgamda artış, göğüs ağrısı
Genel bozukluklar ve uygulama bölgesine ilişkin hastalıklar
İştahta azalma
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
TOBI’nin tolere edilebilen maksimum dozu belirlenmemiştir. Tobramisin serum
konsantrasyonları doz aşımının takibinde yararlı olabilmektedir.
Akut toksisite, TOBI derhal kesilerek tedavi edilmeli ve temel renal fonksiyon testleri
yapılmalıdır.
Tobramisinin gastrointestinal sistemden emilimi çok az olduğundan, TOBI’nin yanlışlıkla
oral yoldan alınması halinde sistemik toksisite beklenmez.
TOBI’nin yanlışlıkla intravenöz yoldan uygulanması halinde baş dönmesi, tinnitus, vertigo,
yüksek tonda işitme keskinliği kaybı, solunum sıkıntısı, nöromüsküler blokaj ve böbrek
bozukluğu gibi parenteral tobramisin doz aşımı belirti ve semptomları ortaya çıkabilir.
Hemodiyaliz tobramisinin vücuttan uzaklaştırılmasında yararlı olabilmektedir.
9 / 175. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Sistemik kullanılan antibakteriyeller – Diğer aminoglikozitler
ATC kodu: J01GB01
Etki mekanizması:
Tobramisin, Streptomyces tenebrarius tarafından üretilen bir aminoglikozit antibiyotiktir.
Etkisini esas olarak bakteri hücresinde protein sentezini bozarak gösterir. Protein sentezinin
bozulması bakteri hücre membran geçirgenliğini değiştirir, bakteri hücre duvarını ileriye
dönük bozar ve sonuçta bakteri hücresinin ölümüne sebep olur. İnhibitör konsantrasyonlarına
eşit veya biraz daha yüksek konsantrasyonlarda bakterisit etki gösterir.
Duyarlılık Testi:
Parenteral tobramisin tedavisinde kullanılan in vitro antimikrobiyal duyarlılık test yöntemleri
kistik fibroz hastalarından izole edilen P. aeruginosa duyarlılığının takibinde kullanılabilir.
Tobramisin parenteral uygulaması için bilinen duyarlılık kırılma noktaları inhaler tobramisin
uygulaması için geçerli değildir.
Kistik fibrozda balgamın nebülize aminoglikozitlerin lokal biyolojik etkisi üzerinde inhibitör
etkisi vardır. Bu balgamdaki aerosol tobramisin konsantrasyonlarının, P. Aeruginosa üzerine
büyümeyi baskılayıcı ve bakterisit etkisi için Minimum İnhibitör Konsantrasyonların (MİK)
sırasıyla on ve yirmi beş kat üzerinde olmasını gerektirir. Kontrollü klinik çalışmalarda TOBI
kullanan hastaların %97’sinde (300 mg bid) hastadan kültürü yapılan en yüksek P. aeruginosa
MİK değerinin 10 katı balgam konsantrasyonlarına ve TOBI kullanan hastaların %95’inde en
yüksek MİK değerinin 25 katına ulaşılmıştır. MİK değerleri parenteral kırılma noktasının
üzerinde kültür suşları olan hastaların çoğunda da klinik yarar sağlanmaktadır (bkz. Bölüm
5.1 Klinik çalışmalar bölümü).
Farmakodinamik özellikler – mikrobiyoloji:
İki klinik çalışmada TOBI ile 6 aylık tedavi, test edilen P. aeruginosa izolatlarının çoğunun
duyarlılığını etkilememiştir; ancak bazı hastalarda artan MİK kaydedilmiştir. Tobramisin
MİK değerleri, ≥ 16 mg/mL olan P. aeruginosa izolatlı hastaların yüzdesi başlangıçta %13,4
ve aralıklı TOBI tedavisinin 6. ayının sonunda %23,2 olmuştur.
Bu verinin klinik anlamı, kistik fibroz hastalarında P. aeruginosa’nın tedavisinde net olarak
belirlenmemiştir. In vitro duyarlılık test sonuçları ile TOBI tedavisinin klinik sonucu
arasındaki ilişki net değildir.
Nebülize uygulama yolu için konvansiyonel duyarlılık sınır değerlerinin yokluğunda,
organizmaları nebülize tobramisine duyarlı ve duyarlı değil şeklinde tanımlarken dikkat
edilmelidir.
TOBI klinik çalışmalar, ilaca karşı in vitro direnç gösterildiğini belirten mikrobiyolojik
raporlar bulunsa bile hastaların klinik açıdan fayda görebildiğini göstermektedir. TOBI ile
yapılan klinik çalışmalarda, başlangıçta <128 µg/mL’lik tobramisin MİK’leri ile P.
aeruginosa izolatlarına sahip çoğu hasta TOBI ile tedaviyi takiben akciğer fonksiyonunda
iyileşme göstermiştir. ≥128 µg/mL’lik MİK değerlerine sahip P. aeruginosa izolatları ile
klinik çalışmaya başlayan dört hasta FEV ’de artış veya balgamdaki bakteriyel yoğunlukta
1
azalma göstermedi. Bununla birlikte, plasebo kontrollü çalışmalarda TOBI kullanırken ≥128
10 / 17µg/mL MİK ile izolat edinmiş 13 hastadan yedisi (%54) pulmoner fonksiyonda iyileşme
göstermiştir.
96 haftalık tedavi süresince, başlangıçta MİK değeri ≥128 μg/mL olan P. aeruginosa izolatına
sahip hastalarda, tobramisin MİK değerlerinin TOBI tedavisinin her 3 ilave siklusu ile çok az
arttığı, ancak bu değişikliğin akciğer fonksiyon yanıtına yönelik zayıf bir prediktör olduğu
kaydedilmiştir. 96 haftalık çalışmanın tamamı süresince, P. aeruginosa için tobramisin
MİK50, 1’den 2 μg/mL’ye ve MİK90, 8’den 32 μg/mL’ye yükselmiştir.
İn vitro ve/veya klinik çalışma deneyimine dayalı olarak, kistik fibrozda pulmoner
enfeksiyonlarla ilişkili organizmaların TOBI tedavisine aşağıdaki şekilde yanıt vermesi
beklenebilir.
Duyarlı Pseudomonas aeruginosa
Haemophilus influanzae
Staphylococcus aureus
Duyarlı değil Burkholderia cepacia
Stenotrophomonas maltophilia
Alcaligenes xylosoxidans
Klinik çalışmalarda TOBI rejimi ile tedavi, test edilen P. aeruginosa izolatları için tobramisin,
amikasin ve gentamisin Minimum İnhibe Edici Konsantrasyonlarında küçük ancak net bir
artışı göstermiştir. Her bir ilave 6 aylık tedavi, 6 aylık kontrollü çalışmalarda gözlenene
benzer boyutta yükselen artışlarla sonuçlanmıştır. Kronik enfeksiyon görülen kistik fibroz
hastalarından izole edilen P. aeruginosa’da tespit edilen en baskın aminoglikozidaz direnç
mekanizması, tüm aminoglikozitlere genel bir duyarlılık eksikliği olarak tanımlanan
impermeabilitedir. Kistik fibroz hastalarından izole edilen P. aeruginosa’nın ayrıca
antibiyotik uzaklaştırıldığında duyarlılığa geri dönme ile karakterize adaptif bir aminoglikozit
direnci sergilediği gösterilmiştir.
Klinik çalışmalar:
P. aeruginosa’lı kistik fibroz hastalarında eş tasarımlı, çift kör, randomize, plasebo kontrollü,
paralel grup, 24 haftalık iki klinik çalışma (Çalışma 1 ve Çalışma 2) yapılmıştır. Bu
çalışmalara başlangıçtaki FEV değeri ön görülen normal değerin %25 ve %75’i arasında olan
1
520 olgu katılmıştır. Altı yaşın altında olan veya başlangıçtaki kreatinin düzeyi >2 mg/dL
olan veya balgamından Burkholderia cepacia izole edilen hastalar çalışmadan dışlanmıştır.
Bu klinik çalışmalarda 258 hastaya elle kullanılan PARI LC PLUS™ Tekrar Kullanılabilir
Nebülizör ve DeVilbiss® Pulmo-Aide® kompresör aracılığıyla ayaktan tedavi şeklinde TOBI
uygulanmıştır (bkz Tablo 1).
Tablo 1 Klinik çalışmalardaki doz rejimleri
Siklus 1 Siklus 2 Siklus 3
28 gün 28 gün 28 gün 28 gün 28 gün 28 gün
TOBI TOBI standart TOBI standart TOBI standart
bakım bakım bakım
rejimi 300 mg 300 mg 300 mg
n=258 BID + BID + BID +
standart standart standart
bakım bakım bakım
11 / 17Plasebo Plasebo standart Plasebo standart Plasebo standart
bakım bakım bakım
rejimi BID + BID + BID +
standart standart standart
n=262
bakım bakım bakım
Tüm hastalara kistik fibroz hastaları için önerilen ve oral ve parenteral anti-psödomonal
tedavi, β2 agonisti, kromolin, inhaler steroid ve hava yolu klirens yöntemlerini içeren standart
tedaviye ek olarak TOBI veya plasebo (tatlandırıcı olarak 1,25 mg kinin içeren salin)
verilmiştir. Ayrıca hastaların yaklaşık %77’sine dornaz alfa (Pulmozyme®, Genentech) ile eş
zamanlı tedavi uygulanmıştır.
Her çalışmada TOBI ile tedavi edilen hastaların solunum fonksiyonlarında anlamlı düzeyde
iyileşme gözlenmiştir. Çalışma 1’de 24 haftalık süre içerisinde TOBI grubunda FEV ’de
1
başlangıca göre yaklaşık %11’lik bir ortalama artış gözlenirken plasebo hastalarında ortalama
değişiklik olmamıştır. Çalışma 2’de TOBI ile tedavi edilen hastalarda FEV ’de yaklaşık %7
1
ortalama artış kaydedilirken plasebo ile tedavi edilen hastalarda yaklaşık %1 ortalama azalma
kaydedilmiştir. Şekil 1, her iki çalışmada da 24 haftalık dönemde FEV ’deki ortalama bağıl
1
değişikliği göstermektedir. İlaç kullanılmayan 28 günlük dönemlerde ortalama FEV
1
başlangıcın üzerinde seyretmiş, fakat bazen tersine de dönebilmiştir.
Şekil 1 Başlangıçtaki %FEV ’e göre bağıl değişiklik
1
k
ik ilk
e diş
1’iğ
Ve
D
E
F
%
lığ
a
n
eB
a
lüm
ra
ö gla
nt
r
ÖO
*başlangıçtaki sayı
Her çalışmada TOBI tedavisi, ilaç kullanılan dönemlerde balgamın gramı başına düşen P.
aeruginosa CFU (“colony forming unit”) sayısında anlamlı azalmaya (Çalışma 1’de log -1,17
ve Çalışma 2’de log -0,99) yol açmıştır. İlaç kullanılmayan dönemlerde balgamın bakteriyel
yoğunluğu başlangıçtaki düzeylerine dönmüştür. Balgamdaki bakteriyel yoğunluktaki azalma
ardışık her siklusta giderek azalmıştır (bkz Şekil 2).
12 / 17Şekil 2 log CFU’larda başlangıca göre mutlak değişiklik
10
TOBI ile tedavi edilen hastalar ortalama 5,1 gün hastanede yatarken bu oran plasebo ile tedavi
edilen hastalarda 8,1 olmuştur. TOBI ile tedavi edilen hastalarda ortalama 9,6 gün parenteral
anti-psödomonal antibiyotik tedavisi uygulanması gerekirken plasebo ile tedavi edilen
hastalarda bu süre 14,1 gün olmuştur. Altı aylık tedavi döneminde TOBI hastalarının %40’ı
ve plasebo hastalarının %53’ü parenteral anti-psödomonal antibiyotik ile tedavi edilmiştir.
24 haftalık iki çift kör çalışmaları tamamlayan 464 hastanın 396’sı açık etiketli uzatma
çalışmalarına katılmıştır. Toplamda 313, 264 ve 120 hasta sırasıyla 48, 72 ve 96 haftalık
TOBI tedavilerini tamamlamıştır.
Akciğer fonksiyonundaki kaybın oranı çift kör randomize tedavi döneminde TOBI tedavisinin
başlatılmasından sonra plasebo hastalarındakine kıyasla anlamlı olarak daha düşük
bulunmuştur. Ortalama akciğer fonksiyonu değerleri, TOBI tedavisinin başlangıcında
kaydedilenlerden yüksek (ortalama FEV ’de başlangıca göre %4,7 bağıl değişiklik) ve 96
1
haftaya kadar plasebo ile tedavi edilen hastalarda regresyon modelinde hesaplanandan yüksek
seyretmiştir. Akciğer fonksiyonundaki kaybın regresyon modelinde hesaplanan eğimi
körleştirilmiş plasebo tedavisinde -%6,52 ve TOBI tedavisi sırasında -%2,53 bulunmuştur
(p=0,0001).
Diğer Bilgiler – Pediyatrik klinik çalışma
18 aya kadar TOBI ile tedavi edilen hastaların B. cepacia, S. maltophilia veya A. xylosoxidans
edinme açısından TOBI ile tedavi edilmeyen hastalarda beklenenden daha büyük bir risk
taşıdıklarına dair bir kanıt yoktur. Aspergillus türleri TOBI kullanan hastaların balgamından
daha sık olarak geri kazanılmıştır; ancak, Alerjik Bronkopulmoner Aspergilloz (ABPA) gibi
klinik sekel nadiren ve kontrol grubundaki benzer bir sıklıkta bildirilmiştir.
Çift kör, randomize, plasebo kontrollü bir çalışmada, kistik fibroz tanısı konulmuş ve P.
aeruginosa ile erken kolonizasyonu (genel olarak ilk pozitif kültür veya en az 1 yıllık negatif
kültür öyküsünden sonra ilk pozitif kültür şeklinde tanımlanan) olan 3 ay ila 7 yaşından küçük
51 hasta, TOBI 300 mg/5 mL veya plasebo ile, bir nebülizör (PARI LC Plus®) yoluyla 28 gün
boyunca günde iki kez inhale edilerek tedavi edilmiştir. Bir önceki yılda anti-psödomonal
tedavi alan hastalar çalışma dışı bırakılmıştır.
13 / 17Birincil sonuç, 28 günlük bir tedavi süresinin tamamlanmasının ardından balgam/boğaz
sürüntü kültürü ile değerlendirilen P. aeruginosa kolonizasyonu olmayan hasta oranı olup,
TOBI ve plasebo grupları için sırasıyla %84,6 ve %24 (p<0,001)’dir.
7 yaşından küçük çocuklarda gözlenen advers olayların sıklığı, tipi ve şiddeti, TOBI’nin
bilinen güvenlilik profili ile tutarlı olmuştur.
TOBI kullanımı 6 yaşından küçük çocuklarda endike değildir (bkz. Bölüm 4.2).
5.2 Farmakokinetik özellikler
Genel özellikler
Tobramisin içeren TOBI, katyonik polar bir molekül olup ve epitel membranlardan kolayca
geçemez.
TOBI özel olarak inhalasyon yoluyla uygulanmak üzere formüle edilmiştir. TOBI
uygulamasını takiben, tobramisin özellikle hava yolunda konsantre halde bulunur
Emilim:
TOBI inhalasyonu sonrasında tobramisine sistemik maruziyetin akciğerlere ulaştırılan doz
fraksiyonunun pulmoner emiliminden kaynaklanması beklenir; çünkü tobramisin oral yoldan
uygulandığında dikkate değer düzeyde emilmez. TOBI’nin biyoyararlanımı nebülizör
performansı ve hava yolu patolojisindeki bireysel farklılıklara bağlı olarak değişiklik
gösterebilmektedir.
Balgam konsantrasyonları:
İlk 300 mg TOBI dozunun inhalasyonundan on dakika sonra balgamdaki ortalama tobramisin
konsantrasyonu 1,237 µg/g bulunmuştur (35 ila 7,414 µg/g aralığında). Tobramisin balgamda
birikmez; 20 haftalık TOBI rejimi tedavisinden sonra tobramisinin inhalasyondan 10 dakika
sonraki ortalama balgam konsantrasyonu 1,154 µg/g (aralık: 39 ila 8,085 µg/g’a kadar)
bulunmuştur. Balgam tobramisin konsantrasyonlarında yüksek değişkenlik de gözlenmiştir.
İnhalasyondan iki saat sonra balgam konsantrasyonları inhalasyondan sonraki 10. dakikada
ölçülen tobramisin düzeylerinin yaklaşık %14’üne düşmüştür.
Serum konsantrasyonları:
Kistik fibroz hastalarında tek bir 300 mg’lık TOBI dozunun inhalasyonundan 1 saat sonraki
ortalama serum tobramisin konsantrasyonu 0,95 µg/mL bulunmuştur (aralık: kantitasyon
sınırının altında [BLQ] – 3,62 µg/mL). Yirmi haftalık TOBI tedavisinden sonra doz
uygulamasından 1 saat sonraki ortalama serum tobramisin konsantrasyonu 1,05 µg/mL
bulunmuştur (aralık: BLQ – 3,41 µg/mL).
Dağılım:
TOBI uygulamasından sonra tobramisin primer olarak hava yollarında konsantre olur.
Tobramisinin serum proteinlerine bağlanması ihmal edilebilir düzeydedir.
Biyotransformasyon:
Tobramisin metabolize edilmez ve büyük oranda idrarla değişmemiş halde atılır.
Eliminasyon:
İnhalasyon yolu ile uygulanan tobramisinin eliminasyonu araştırılmamıştır.
14 / 17İntravenöz uygulamayı takiben, sistematik olarak emilen tobramisin başlıca glomerüler
filtrasyonu yoluyla atılır. 300 mg’lık tek doz TOBI’nin inhalasyonu sonrasında tobramisinin
serumdan eliminasyon yarılanma ömrü kistik fibroz hastalarında yaklaşık 3 saattir.
TOBI uygulamasını takiben emilmemiş tobramisin muhtemelen başlıca çıkartılmış balgamda
elimine edilir.
Hastalardaki karakteristik özellikler
Karaciğer yetmezliği:
Tobramisin metabolize edilmediğinden, karaciğer yetmezliğinin tobramisin maruziyetine
etkisinin olması beklenmez (bkz. Bölüm 4.2).
Böbrek yetmezliği:
Tobramisin büyük oranda idrar yoluyla, değişmemiş olarak atılır ve böbrek fonksiyonunun
tobramisine maruziyeti etkilemesi beklenir.
Pediyatrik popülasyon:
TOBI, 6 yaşın altındaki hastalarda kullanılmamalıdır.
Geriyatrik popülasyon:
Bu popülasyonda bir doz ayarlaması yapılması yönünde veya aleyhine öneriyi destekleyen
veriler yetersizdir.
5.3 Klinik öncesi güvenlilik verileri
Preklinik veriler güvenlilik farmakolojisi, tekrarlanan doz toksisitesi, genotoksisite veya
üreme toksisitesi çalışmaları ışığında insanlardaki başlıca tehlikenin renal toksisite ve
ototoksisite olduğunu göstermiştir. Tekralanan doz toksisitesi çalışmalarında, hedef toksisite
organları böbrekler ve vestibüler/koklear fonksiyonlardır. Genel olarak önerilen klinik dozda
inhalasyon ile elde edilebilecek olandan daha yüksek sistemik tobramisin düzeylerinde
toksisite gözlenmiştir.
TOBI’nin karsinojenik potansiyelini araştıran iki yıllık bir sıçan inhalasyon toksikolojisi
çalışması tamamlanmıştır. Sıçanlar 95 hafta boyunca günde 1,5 saat süresince TOBI’ye maruz
bırakılmıştır. Sıçanlarda 35 μg/mL’ye varan serum tobramisin düzeyleri bulunurken, klinik
çalışmalarda kistik fibroz hastalarında maksimum 3,62 μg/mL düzeyi gözlenmiştir. Herhangi
bir tümör türünün insidansında ilaca bağlı artış gözlenmemiştir.
Ayrıca tobramisin bir dizi in vitro ve in vivo testte genotoksisite yönünden de
değerlendirilmiştir. Beş test suşu üzerinde gerçekleştirilen Ames bakteriyel reversiyon
testinde hiç bir suşta metabolik aktivasyonlu veya aktivasyonsuz olarak revertanlarda anlamlı
bir artış gösterilmemiştir. Tobramisin için “fare lenfoma ileriye dönük mutasyon deneyi”
negatif bulunmuş; Çin hamsteri over hücrelerinde kromozomal sapmaları tetiklememiş ve fare
mikronükleus testinde negatif bulunmuştur.
İnhalasyon yoluyla uygulanan tobramisin ile üreme toksikolojisi çalışması yapılmamıştır.
Fakat tobramisinin organogenez sırasında 100 (sıçan) veya 20 (tavşan) mg/kg/gün dozlarında
subkutan yoldan uygulanması teratojen bulunmamıştır. Tobramisinin ≥40 mg/kg/gün dozları
dişi tavşanlarda ağır derecede maternal toksisiteye neden olmuş (spontan abort ve ölüme yol
açan nefrotoksisite) ve teratojenite değerlendirmesine engel olmuştur. Tobramisin ile yapılan
klinik dışı üreme toksisitesi çalışmalarında yavrularda ototoksisite değerlendirilmemiştir.
15 / 17Hayvanlardan elde edilmiş mevcut veriler doğrultusunda prenatal maruziyet düzeylerinde
toksisite (örn. ototoksisite) riski dışlanamaz.
Tobramisinin 100 mg/kg’a kadar subkutan yoldan uygulanması erkek veya dişi sıçanlarda
çiftleşme davranışını etkilememiş veya fertilitede bozulmaya yol açmamıştır.
6. FARMASÖTİK ÖZELLİKLER
6.1 Yardımcı maddelerin listesi
Sodyum klorür
Enjeksiyonluk su
pH ayarlaması için sülfürik asit ve sodyum hidroksit
Nitrojen (işlem yardımcısı)
6.2 Geçimsizlikler
TOBI, nebülizör içinde diğer ilaçlarla seyreltilmemeli veya karıştırılmamalıdır.
6.3 Raf ömrü
36 ay
Ampulun açılmasından hemen sonra tüm içeriği kullanılmalıdır (bkz. Bölüm 6.6).
6.4 Saklamaya yönelik özel tedbirler
2-8°C arasında buzdolabında ve orijinal kutusunda saklayınız. TOBI yoğun ışığa karşı
hassastır.
Buzdolabından çıkartıldıktan sonra veya buzdolabının bulunmadığı ortamlarda, TOBI
torbaları (kapalı veya açık), 25°C’nin altında en fazla 28 gün saklanabilir.
TOBI’nin buzdolabında saklandığında (2-8ºC) ampul üzerinde basılı olan son kullanma
tarihinden sonra veya oda sıcaklığında saklandığında (25ºC) 28 günden uzun süre
kullanılmaması gerekir. TOBI ampulleri bulanıksa, çözelti içerisinde parçacıklar varsa veya
28 günden uzun süreyle oda sıcaklığında saklanmışsa kullanılmamalıdır. TOBI ampulleri
yoğun ışığa maruziyetten korunmalıdır.
Buzdolabında saklanmaması halinde normalde hafif sarı renkli olan TOBI'nin zamanla rengi
koyulaşabilir; fakat ürün önerilen saklama koşullarında saklandığı müddetçe renk değişikliği
ürünün kalitesinde değişiklik olduğunu göstermez.
Açıldıktan sonra ampulün tüm içeriği kullanılmalıdır; açılmış ampuller asla yeniden
kullanılmak üzere saklanmamalıdır.
6.5 Ambalajın niteliği ve içeriği
TOBI, 5 mL tek kullanımlık düşük yoğunluklu polietilen ampuller içinde bulunur. Bir dış
karton kutu içinde plastik bölmelere dizili her biri 14 ampul içeren 4 kapalı folyo torba
şeklinde toplam 56 ampul vardır.
16 / 176.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
TOBI, sadece tek kullanımlık, steril, pirojenik olmayan sulu bir preparattır. İçeriğinde
koruyucu madde olmadığı için açıldıktan sonra tüm ampul içeriği hemen kullanılmalı ve
kullanılmamış çözelti çöpe atılmalıdır. Açılan ampuller hiçbir zaman tekrar kullanım için
saklanmamalıdır.
7. RUHSAT SAHİBİ
Meda Pharma İlaç San. ve Tic. Ltd. Şti.
Ortaköy/Beşiktaş/İstanbul
8. RUHSAT NUMARASI
2019/670
9. İLK RUHSAT TARİHİ / RUHSAT YENİLEME TARİHİ:
İlk ruhsat tarihi: 05/12/2019
Ruhsat yenileme tarihi: -
10. KÜB’ÜN YENİLENME TARİHİ:
17 / 17