KISA ÜRÜN BİLGİSİ
1. BEŞERİ TIBBİ ÜRÜNÜN ADI
KOMFER FOL 40 mg/185 mcg oral çözelti
2. KALİTATİF VE KANTİTATİF BİLEŞİM
Etkin madde:
Her bir 15 ml’lik flakon etkin madde olarak 40 mg Fe+3 (üç değerlikli demir)’e
eşdeğer demir protein süksinilat ve rezervuarlı kapak içerisinde, bastırmakla çözelti
içerisine giren (0,185 mg folinik aside eşdeğer) 0.235 mg kalsiyum folinat pentahidrat
içerir.
Yardımcı madde(ler):
Sorbitol 1400 mg
Sodyum sakarin 15 mg
Metil paraben sodyum 45 mg
Propil paraben sodyum 15 mg
Propilen glikol 1000 mg
Yardımcı maddeler için 6.1.’e bakınız.
3. FARMASÖTİK FORM
Oral kullanıma uygun flakon
Koyu kırmızı renkli, berrak solüsyon.
4. KLİNİK ÖZELLİKLER
4.1. Terapötik endikasyonlar
Demir ve folik asit eksikliğinin tedavisi veya önlenmesi.
4.2 . Pozoloji ve uygulama şekli
Pozoloji/uygulama sıklığı ve süresi:
KOMFER FOL, yetişkinlerde günde 15-30 ml (40-80 mg demire eşdeğer) (1-2 flakon)
iki eşit doza bölünmüş olarak ve tercihen yemeklerden önce alınır.
1Çocuklarda hekimin önerisine göre tercihen yemeklerden önce günde 1.5 ml/kg
şeklindeki dozaj 2 veya 3'e bölünerek uygulanır.
Tedavi süresi: Vücut demir depoları normal düzeye gelinceye kadar (genellikle 2-3 ay)
tedaviye devam edilmelidir.
Uygulama şekli:
KOMFER FOL oral yoldan uygulanmalıdır.
1. Flakon üzerindeki koruyucu kapaktaki kulakçık üzerindeki ok işareti yönünde
kuvvetlice ileriye itilip kaldırılır ve çekilerek çıkarılır.
2. Alttan çıkan kırmızı renkli hazne kuvvetlice aşağı bastırıldıktan sonra flakon iyice
çalkalanır.
3. Kapak açılıp su ile karıştırılarak veya doğrudan flakondan içilir
Özel popülasyonlara ilişkin ek bilgiler:
Böbrek/Karaciğer yetmezliği:
KOMFER FOL, ciddi karaciğer ve böbrek hastalıklarında kullanılmamalıdır.
Pediyatrik popülasyon
Başka bir şeklide önerilmediği takdirde 1.5 ml/kg/gün (4 mg/kg/gün Fe3+ ve 0.0235 mg
kalsiyum folinate eşdeğer) günden iki veya üç seferde verilebilir.
Geriyatrik popülasyon
Yaşlılardaki uygulama aynen erişkinlerdeki gibidir
4.3. Kontrendikasyonlar
İçerdiği maddelerden herhangi birine karşı aşırı duyarlılıkta; hemosiderozis; aplastik,
hemolitik veya sideroakrestik anemilerde; kronik pankreatit, hemokromatozisde ve
karaciğer sirozunda kullanılmamalıdır. Pernisiyöz anemide eğer B12 vitamini ile
beraber uygulanmıyorsa kullanılmamalıdır.
4.4. Özel kullanım uyarıları ve önlemleri
Çocukların ulaşabileceği yerden uzak tutunuz.
2Demir eksikliği veya demir eksikliği anemisinin temelinde yer alabilecek hastalıklar
tespit edilmeli ve bu hastalıklar uygun şekilde tedavi edilmelidir.
Ürünün süt proteini içermesinden dolayı, alerjik reaksiyon geliştirebilecek, süt-proteini
intoleransı olan bireylerde dikkatle kullanılmalıdır.
Tolerans veya bağımlılık riski açısından özel bir uyarı yoktur. Sürekli kanama,
menoraji veya hamilelik durumları haricinde tedavi süresi 6 aydan uzun olmamalıdır.
6 yaş altı çocuklarda demir içeren ürünlerin yanlışlıkla alınması/yutulması ciddi
zehirlenmelere yol açar. Bu nedenle bu ilaçları çocukların erişemeyeceği yerlerde
saklayınız. Aşırı dozda alındığında doktorunuzu ya da zehir danışmayı derhal arayınız.
KOMFER FOL’ün içeriğinde, metil paraben ve propil paraben bulunur. Alerjik
reaksiyonlara (muhtemelen gecikmiş) neden olabilir.
KOMFER FOL her dozunda 1.75 mmol (40.37 mg) sodyum ihtiva eder. Bu durum,
kontrollü sodyum diyetinde olan hastalar için göz önünde bulundurulmalıdır.
KOMFER FOL’ün içeriğinde sorbitol bulunur. Nadir kalıtımsal fruktoz intolerans
problemi olan hastaların bu ilacı kullanmamaları gerekir.
KOMFER FOL propilen glikol içermektedir. Alkol benzeri semptomlara neden olabilir.
Aşağıdaki durumlarda kullanımı dikkatle değerlendirilmelidir:
Alkolizm, hepatit, aktif enfeksiyonlar, enterit, kolit, divertikülit ve ülseratif kolit gibi
intestinal sistemin inflamatuvar hastalıkları, pankreatit ve peptik ülser.
Dışkıda kan aranması için yapılan testler KOMFER FOL kullanımı sırasında
yapıldığında yanıltıcı olabilir.
Çocuklarda demir içeren ürünlerin yanlışlıkla alınması ölümcül zehirlenmeye yol
açabilir. Çocukların erişemeyeceği yerlerde saklayınız.
34.5. Diğer tıbbi ürünler ile etkileşimler ve diğer etkileşim şekilleri
Demir türevleri tetrasiklinler, bisfosfonatlar, kinolon grubu antiinfektif ilaçlar,
penisilamin, tiroksin, levadopa, karbodopa, alfa-metildopa gibi ajanların emilimini ve
biyoyararlanımını azaltabilir. Bu ilaçlar KOMFER FOL uygulamasından en az 2 saat
önce veya sonra uygulanmalıdır.
Demir emilimi, 200 mg'ın üzerinde askorbik asitin eş zamanlı uygulaması ile
artabilmekte veya antiasid kullanımı ile azalabilmektedir. Kloramfenikol demir
tedavisine terapötik yanıtı geciktirebilir.
H2-reseptör antagonistleri ile eş zamanlı kullanımı sırasında farmakoloiik etkileşim
rapor edilmemiştir.
Bitkiler, süt, kahve ve çay içerisinde yer alan ve demir ile kompleks yapan ajanlar
(fosfat, fitat, oksalat gibi) demir emilimini baskılar. Bu tür yiyecek ve içecekler
KOMFER FOL uygulamasından en az 2 saat önce veya sonra uygulanmalıdır.
Bazı antineoplastik ve antilösemik ilaçlar (aminopterin, metotreksat ve diğer pterinik
türevleri) folik asidin kompetitif antagonistleri olarak rol oynarlar. Bu nedenle folik asit
veya folinik bazlı tüm preparatlar gibi KOMFER FOL uygulanması da neoplastik
hastalıklar veya lösemi gibi antifolinik ilaçlarla tedavi gören hastalarda
kullanılmamalıdır. Etkinliğin azalmasına yol açabileceğinden sülfamid ve trimetoprim
gibi antibakteriyel ajanlarla aynı zamanda uygulanmaması gerekir.
Süt ve yumurta ile birlikte kullanılması durumunda demirin emilimi engellenir.
Levotroksin içeren ilaçların demir ile birlikte alındığında emilimi bozulduğundan, iki
ilacın en az 4 saat ara verilerek alınması gerekmektedir.
4.6. Gebelik ve laktasyon
Genel tavsiye
Gebelik kategorisi: A
4o Bu gebelik kategorisine rağmen hekim, gebenin ilacı kullanıp kullanmaması
konusundaki nihai kararını; gebelik haftasına, gebenin var olan/tespit edilen
hastalığına ve diğer özelliklerine göre ayrıntılı yarar-risk değerlendirmesi yaparak
verilmelidir.
o Risk kategorileri ilacın gebelikteki potansiyel riski konusunda sağlık personeline
yardımcı olmakla birlikte, hekimin değerlendirmesi esastır.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanılmamasına ait herhangi bir bilgi
bulunmamaktadır.
Gebelik dönemi
İyi yönetilmiş epidemivolojik çalışmalar etkin maddenin gebelik üzerinde ya da
fetusun/yeni doğan çocuğun sağlığı üzerinde advers etkileri olmadığını göstermektedir.
KOMFER FOL gebelik döneminde kullanılabilir.
Laktasyon dönemi
KOMFER FOL'ün emzirme döneminde kullanımında sakınca yoktur.
Üreme yeteneği/Fertilite
Üreme yeteneği üzerine herhangi bir etkisi bulunmamaktadır
4.7. Araç ve makine kullanımı üzerindeki etkiler
KOMFER FOL'ün araç ve makine kullanımı üzerine etkisi bildirilmemiştir.
4.8. İstenmeyen etkiler
İlaca bağlı olduğu kabul edilen advers reaksiyonlar aşağıda listelenmiştir:
Çok yaygın (≥1/10); yaygın (≥ 1/100 ila < 1/10); yaygın olmayan (≥ 1/1.000 ila <
1/100); seyrek (≥ 1/10.000 ila < 1/1.000) ve çok seyrek (< 1/10.000); bilinmiyor (eldeki
verilerden hareketle tahmin edilemiyor).
5Bağışıklık sistemi hastalıkları
Bilinmiyor: Alerjik belirtiler
Gastrointestinal hastalıklar
Seyrek: Diyare, bulantı, epigastrik ağrı
Demir ürünleri dışkı renginin siyah veya koyu griye dönüşmesine neden olabilir.
Bu yan etkiler dozun azaltılması veya tedavinin sonlandırılmasıyla geçer.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri
gerekmektedir. (www.titck.gov.tr; e-posta: tufam@titck.gov.tr; tel: 0 800 314 00 08;
faks: 0 312 218 35 99)
4.9. Doz aşımı ve tedavisi
Akut toksisite çalışmalarında demir proteinsüksinilatın çok iyi tolere edildiği
gösterilmiştir; fare ve sıçanlarda oral uygulama sonrası LD değerleri 4000 mg/kg
50
üzerindedir.
Demirin yüksek dozda alınımını izleyen 6 - 8 saat süresinde hastada abdominal ağrı,
bulantı kusma, diyare ve hematemez görülebilir. Bu semptomlara uyku hali, sararma
siyanoz, şok ve koma hali de eşlik edebilir.
Ipeka şurubu ile emesis oluşturulur; hasta komatoz ise sodyum bikarbonatla lavaj
yapılır. Sıvı ve elektrolit dengesi sağlanmalıdır ve asidoz için i.v. sodyum bikarbonat
uygulanır. Antidotu deferoksamindir. Şiddetli vakalarda yavaş i.v. enjeksiyon şeklinde
uygulanır.
5. FARMAKOLOJİK ÖZELLİKLER
5.1. Farmakodinamik Özellikler
Farmakoterapötik grup: :Folik asit ile kombine oral demir preparatı; Antianemik ilaç.
6ATC kodu : B03AD
Demir, hemoglobin oluşumunda rol alan, etkin bir eritropoez ve kanın oksijen taşıma
kapasitesi için yeterli miktarda alınması gereken esansiyel bir elemandır. Ayrıca,
miyoglobulin üretiminde de benzer bir fonksiyona sahip olan demir, birçok esansiyel
enzim için de bir kofaktördür.
Demir proteinsüksinilat, demir III iyonlarının proteik bir taşıyıcı olan kazeine bağlı
olduğu, yarı sentetik bir bileşiktir. Asit ortamda çözünmediğinden demir iyonlarının
midede serbest hale geçmesi söz konusu değildir. Bu özelliği ile diğer demir
preparatlarından farklı olarak gastrik tolerans önemli ölçüde artmış olup, mukozanın
tahrişine bağlı olarak ortaya çıkabilecek bulantı, mide yanması gibi yan etkilerin
görülme insidansı son derece düşüktür. Demir proteinsüksinilatın çözünürlüğü
pH=6.5'in üzerine çıkması ve duodenumdaki pankreatik enzimlerin proteik kompleksi
parçalaması ile oluşur ve serbest hale geçen demir absorbe olur.
5.2 Farmakokinetik Özellikler
Demir:
Emilim:
Demir proteinsüksinilatın protein kısmı gastrointestinal sıvılarla sindirilince demir
serbestleşerek emilir. Demir proteinsüksinilat başlıca duodenumdan absorbe olur.
Demir eksikliği olmayan bireylerde alınan demirin % 3 ile 10'u absorbe olurken, demir
eksikliğinde bu oran, yetersizlikle orantılı olarak, % 20 -30'lara erişir.
Dağılım:
Hemoglobin'e bağlanma oranı yüksektir.
Eliminasyon:
Demirin itrahı için herhangi bir fizyolojik sistem bulunmamakla birlikte deri, saç ve
tırnaklardan; feçes, terleme, anne sütü (0.5- l mg/gün), menstruel kan ve idrarla, düşük
miktarlarda bir kayıp söz konusudur. Ortalama günlük kayıp, erkekler ve
postmenopozal kadınlarda 1 mg; premenopozal kadınlarda ise l.5 mg'dır.
7Folik asit:
Emilim:
Serbest folik asit ince barsağın tümü boyunca absorbe edilir. Bununla beraber mideden
sonraki ilk 1/3 bölümünde absorpsiyon diğer bölümlerde olduğundan daha hızlıdır.
Eliminasyon:
Atılım karaciğerden ve böbreklerden olur. Safra içinde barsağa gelen folik asidin bir
kısmı reabsorbsiyona uğrar.
5.3 . Klinik öncesi güvenlilik verileri
Akut Toksisite:
50 mL/kg KOMFER FOL oral Solüsyon (2000 mL/kg demir proteinsüksinilat ve 1000
µg/kg kalsiyum folinat) verilen ratlarda dispne, depresyon, hareketsizliğe yatkınlık
belirtileri gözlenmiş ve bu belirtilerin ilacın bırakılmasından 120 dakika sonra
kaybolduğu bildirilmiştir.
Ratlarda LD 50'nin 50 ml/kg (2000 ml/kg demir proteinsüksinilat ve 1000 kalsiyum
folinat)'ın üzerinde olduğu gözlenmiştir.
Kronik Toksisite:
Kronik toksisite çalışmaları 3 grup rat üzerinde yürütülmüştür.
1. grup: 2.5 mL/kg (100 mg demir proteinsüksinilat ve 50 µg/kg kalsiyum folinata
eşdeğer)
2. grup: 1.25 mL/kg ( 50 mg demir proteinsüksinilat ve 50 µg/kg kalsiyum folinata
eşdeğer)
3. grup: kontrol
İlaç verilen grup ile kontrol grubu arasında vücut ağırlığı ve genel durum açısından bir
farklılık gözlenmemiştir. Ayrıca nekropside ve laboratuvar çalışmalarında her iki grup
arasında bir farklılık bulunmamıştır.
6. FARMASÖTİK ÖZELLİKLER
6.1 Yardımcı Maddelerin Listesi
Metil paraben sodyum
8Propil paraben sodyum
Sodyum hidroksit
Sakarin sodyum
Propilen glikol
Sorbitol
Dağ çileği aroması
Saf su
Mannitol (rezervuarlı kapak içinde)
6.2. Geçimsizlikler
Bilinen bir geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklıklarında saklayınız.
6.5. Ambalajın niteliği ve içeriği
15 ml oral solüsyon içeren bal rengi şeffaf camdan yapılmış şişe ve polietilen
rezervuarlı kapak ve koruyucu kapaktan oluşan 10 ve 20 flakon ve kullanma talimatı
içeren karton kutu.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller “Tıbbi ürünlerin kontrolü
yönetmeliği” ve “Ambalaj atıklarının kontrolü yönetmelikleri”ne uygun olarak imha
edilmelidir.
7. RUHSAT SAHİBİ :
Koçak Farma İlaç ve Kimya Sanayi A.Ş.
Bağlarbaşı, Gazi Cad. No : 64-66
Üsküdar / İSTANBUL
Tel. : 0216 492 57 08
Faks. : 0216 334 78 88
98. RUHSAT NUMARASI(LARI)
218/3
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28.01.2009
Ruhsat yenileme tarihi: 16.11.2015
10. KÜB’ÜN YENİLENME TARİHİ
10