1/12 
 KULLANMA TALİMATI  
 
DEXTROME  25 mg film kaplı tablet  
Ağızdan alınır . 
 
• Etkin madde:  Her bir film tablet 25 mg deksketoprofen’e eşdeğer 36,9 mg 
deksketoprofen trometamol  
• Yardımcı maddeler:  Mikrokristalin selüloz (PH 101), Mikrokristalin selüloz (PH 
102), Mısır nişastası, Sodyum nişasta glikolat (Tip A), Gliserol distearat, Opadry® II 
Beyaz 85F18422  (Polivinil alkol, Titanyum dioksit, Polietilen glikol /macrogol, Talk).  
 
 
 
 
 
 
 
 
 
Bu Kullanma Talimatında : 
 
1. DEXTROME  nedir ve ne için kullanılır?  
2. DEXTROME  kullanmadan önce dikkat etmeniz gerekenler.  
3. DEXTROME  nasıl kullanılır?  
4. Olası yan etkiler  
5. DEXTROME ’nin saklanması  
 
Başlıkları yer almaktadır.  
  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü  sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir,  başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayını z. 2/12 
 1. DEXTROME  nedir ve ne için kullanılır?  
DEXTROME , steroid olmayan antiinflamatuvar ilaçlar (NSAİİ) (iltihap giderici) olarak 
adlandırılan ilaç grubundan bir ağrı kesicidir.  
Osteoartrit (eklemlerde harabiyet  ve kireçlenme), romatoid artrit (iltihabi eklem rahatsızlığı ) 
ve ankilozan spondilit (daha çok omurga eklemlerinde sertleşme ile seyreden, ağrılı ilerleyici 
romatizma) belirti ve bulgularının tedavisi ile akut gut artriti (gut hastalığına bağlı ağrılı 
eklem iltihabı), akut kas iskelet sistemi ağrıları (örn. bel ağr ısı), postoperatif ağrı (ameliyat 
sonrası ağrı) ve dismenore (ağrılı adet dönemleri) tedavisinde  kullanılır . 
 
DEXTROME  25 mg deksketoprofen (trometamol olarak) içerir 10 ve 20 tabletlik ambalajlar 
halinde mevcuttur.  
 
2. DEXTROME  kullanmadan önce dikkat etmeniz gerekenler  
DEXTROME ’yi aşağıdaki durumlarda KULLANMAYINIZ  
Eğer,  
• deksketoprofen trometamole veya  DEXTROME ’nin içindeki yardımcı maddelerden 
herhangi birine karşı alerjiniz (aşırı duyarlılık) varsa;  
• asetilsalisilik aside veya diğer steroid olmayan antiinflamatuvar ilaçlara karşı alerjiniz 
varsa;  
• astımınız varsa veya geçmişte aspirin veya diğer steroid olmayan antiinflamatuvar 
ilaçlar kullandıktan sonra astım atağı, akut alerjik rinit (alerjiye bağlı burun içerisinde 
kısa süreli iltihaplanma), burund a polip (alerjiye bağlı burun içerisinde oluşan 
kitleler), ürtiker (cilt döküntüsü), alerji sonucu yüz ve boğazda şişme (yüz, gözler, 
dudaklar veya dilde şişlik, veya solunum zorluğu) veya göğüste hırıltı (wheezing) 
meydana geldiyse;  
• ketoprofen (steroid ol mayan anti -infiamatuvar bir ilaç) veya fibrat (kandaki yağı  
düşürmek için kullanılan bir ilaç) kullanımı sırasında fotoallerjik veya fototoksik  
reaksiyonlardan şikayet ediyorsanız ( güneşe maruz kalan  derideki tipik kızarıklık ve 
benek formu ); 
• peptik ülser  (mide -bağırsak yarası) , mide ya da  bağırsak kanaması veya süregelen 
sindirim sorunlarınız varsa (örn. hazımsızlık, göğüste yanma) veya daha önceden mide 
ya da bağırsak kanaması, ülser (mide -bağırsak yarası) veya delinme geçirdiyseniz;  
• süregelen  sindirim sistemi problemleriniz varsa (örneğin, hazımsızlık, mide ekşimesi);  3/12 
 • ağrı kesici olarak kullanılan steroid olmayan antiinflamatuvar ilaçların (NSAİİ) 
kullanımına bağlı olarak geçmişte mide veya bağırsak kanaması veya delinmesi 
geçirdiyseniz;  
• süreg elen iltihaplı bağırsak hastalığınız (Crohn hastalığı veya ülseratif kolit) varsa;  
• ciddi kalp yetmezliğiniz, orta veya şiddetli böbrek sorunları veya ciddi karaciğer 
sorunlarınız varsa;  
• kanama bozukluğunuz veya kan pıhtılaşma bozukluğunuz varsa;  
• kusma, ish al veya yeterli olmayan miktarda sıvı alımı nedenlerinden dolayı şiddetli  
derecede dehidrasyonunuz varsa (vücudun çok miktarda sıvı kaybı);  
• hamileliğinizin üçüncü üç aylık dönemindeyseniz veya emziriyorsanız ; 
• koroner arter cerrahisi (Koroner arter by -pass greft) geçirdiyseniz, ameliyat öncesi, 
sırası ve sonrası ağrıların tedavisinde kullanmayınız.  
 
DEXTROME ’yi aşağıdaki durumlarda DİKKATLİ KULLANINIZ  
Eğer,  
• alerjiniz varsa veya geçmişte alerjik sorunlarınız olduysa;  
• sıvı tutulumu dahil, böbrek, karaciğer veya kalp sorununuz varsa (yüksek tansiyon 
ve/veya kalp yetmezliği) veya bu sorunların herhangi bir tanesinden geçmişte 
şikayetiniz olduysa;  
• diüretik (idrar söktürücü) ilaçlar alıyorsanız veya aşırı sıvı kaybı nedeniyle ( örn. aşırı 
idrara çıkma, ishal veya kusma) sıvı eksikliği ve kan hacminde azalma sorunları 
yaşıyorsanız;  
• kalp ile ilgili sorunlarınız varsa, daha önce inme geçirdiyseniz veya risk altında 
olduğunuzu düşünüyorsanız (örn . yüksek tansiyon, diyabet veya yüksek 
kolesterolünüz varsa veya sigara kullanıyorsanız) tedaviniz hakkında doktorunuza 
veya eczacınıza danışınız. DEXTROME  gibi ilaçlar kalp krizi riskinde (“miyokard 
enfarktüsü”) veya inme riskinde hafif artış ile ilişkile ndirilebilir. Yüksek doz ve uzun 
süreli tedavi ile her türlü risk daha olasıdır. Önerilen dozu veya tedavi süresini 
aşmayınız.  
• yaşlıysanız: yan etki yaşama olasılığınız daha yüksektir  (bkz. Bölüm 4). Bunlardan 
herhangi biri meydana gelirse derhal doktorunu za başvurunuz;  4/12 
 • üreme problemi olan bir kadın iseniz ( DEXTROME  üremeyi olumsuz yönde 
etkileyebilir, bu nedenle gebe kalma planınız varsa veya kısırlık testi yaptıracaksanız 
bu ilacı kullanmayınız);  
• kan veya kan hücreleri yapımı bozukluğunuz varsa;  
• sistemik lupus eritomatozus (ciltte yaygın pullanmayla kendini gösteren bir hastalık) 
veya karışık bağ dokusu hastalığınız varsa (bağ dokusunu etkileyebilen bağışıklık 
sistemi bozuklukları);  
• Çok nadiren olmak üzere; eksfoliyatif dermatit (vücudun geniş bölgelerinde  kızarıklık 
ve soyulma ile seyreden cilt rahatsızlığı), Stevens -Johnson sendromu ve toksik 
epidermal nekroliz (vücudun geniş bölgelerinde kızarıklık ve soyulma ile seyreden cilt 
rahatsızlığı) dahil bazı ölümcül ciddi deri reaksiyonları bildirilmiştir. Deri  döküntüsü, 
mukozal lezyonlar veya başka herhangi bir aşırı duyarlılık belirtisi görüldüğü ilk anda 
DEXTROME kesilmelidir.  
• geçmişte iltihaplı bağırsak hastalığı geçirdiyseniz (ülseratif kolit, Crohn hastalığı);  
• başka bir mide ve bağırsak hastalığınız vars a veya daha önce geçirdiyseniz;  
• Bir enfeksiyonunuz varsa – Lütfen aşağıdaki “Enfeksiyonlar” bölümüne bakınız;  
• NSAİİ’ler kanama, mide -bağırsak yarası veya delinmesi gibi ölümcül olabilecek ciddi  
mide -bağırsak sistemi yan etkilerine yol açarlar. Bu yan etkil er herhangi bir zamanda,  
önceden uyarıcı bir bulgu vererek veya vermeksizin ortaya çıkabilirler. Yaşlı hastalar  
ciddi mide -bağırsak sistemi yan etkileri bakımından daha yüksek risk taşımaktadırlar .  
• peptik  ülser veya kanama riskini arttıran ilaçlar alıyorsanız, öm; oral steroid, bazı 
antidepresanlar (SSRI grubu ; örneğin Selektif Serotonin Gerialım İnhibitörleri); kanın 
pıhtılaşmasını önleyen aspirin veya varfarin gibi antikoagülan ilaçlar. Bu durumlarda, 
DEXTROME  almadan önce lütfen doktorunuza danışınız. Midenizi koruyucu ilave 
ilaçlar (örn. misoprostol veya mide asidi üretimini engelleyici ilaçlar) verebilir;  
• asetilsalisilik asit ve/veya NSAİİ’lere toplumun geri kalanından daha yüksek  alerji  
riskiniz olduğundan, asetilsalisilik asit veya diğer NSAİİ’lerin alımı sonucunda kronik 
rinitle beraber astım, kronik sinüzit ve/veya burun polipi şikayetiniz varsa. Bu ilacın 
kullanımı özellikle asetilsalisilik asit veya NSAİİ’lere alerjisi olan hastalar da, astım 
atakları veya bronkospazma (solunum yollarının daralması) neden olabilir.  
• NSAİİ'ler gibi, DEXTROME ’de bulaşıcı hastalıkların semptomlarını maskeleyebilir. 
Bu nedenle porfiriyi (cildi veya sinir sistemini etkileyen ve karın ağrısına neden olan 5/12 
 nadir görülen bir hastalık) ve GI (sindirim sistemi) kanama belirtilerini izlemek için 
kan sayımı yapılabilir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
DEXTROME’yi kullanmadan önce doktorunuza danışınız.  
 
Enfeksiyon lar  
DEXTROME ateş ve ağrı gibi enfeksiyon belirtilerini gizleyebilir. Bu nedenle 
DEXTROME’nin uygun enfeksiyon tedavisini geciktirmesi olasıdır ve bu da komplikasyon 
riskinde artışa neden olabilir. Bu, bakterilerin neden olduğu pnömonide  ve su çiçeği ile ilgili 
bakteriyel cilt enfeksiyonlarında gözlenmiştir. Bu ilacı bir enfeksiyonunuz varken alırsanız ve 
enfeksiyon belirtileriniz devam ederse veya kötüleşirse, vakit kaybetmeden bir doktora 
danışınız.  
Suçiçeği sırasında bu ilacın kullanı mından kaçınılması tavsiye edilir.  
 
Çocuklar ve ergenler  
DEXTROME, çocuklarda ve ergenlerde çalışılmamıştır. Bu nedenle, güvenlilik ve etkililik 
belirlenmediğinden çocuklarda ve ergenlerde kullanılmamalıdır.  
 
DEXTROME ’nin yiyecek ve içecek ile kullanılma sı: 
Tabletleri yeterli miktarda su ile alınız. Tabletleri yiyecek ile almanız mide veya bağırsakta 
ortaya çıkabilecek yan etki riskini azaltmaya yardımcı olur. Bununla birlikte, akut ağrınız 
varsa,  tabletleri aç karnına alınız, i lacı yemeklerden en az 30 d akika önce almanız, ilacın biraz 
daha hızlı etki göstermesine yardımcı olur.  
 
Hamilelik  
Hamileyseniz veya emziriyorsanız, hamile olabileceğinizi düşünüyorsanız veya bebek sahibi 
olmayı planlıyorsanız, bu ilacı almadan önce doktorunuza veya eczacınıza danış ınız. 
Hamileliğinizin son üç aylık dönemi boyunca DEXTROME kullanmayınız. Doğmamış 
bebeğinizde böbrek ve kalp sorunlarına neden olabilir. Sizin ve bebeğinizin kanama eğilimini 
etkileyebilir ve doğumun beklenenden daha geç veya daha uzun sürmesine neden olabilir.   
Kesinlikle gerekli olmadıkça ve doktorunuz tarafından tavsiye edilmedikçe, gebeliğin ilk 6 
ayında DEXTROME almamalısınız. Bu dönemde veya hamile kalmaya çalışırken tedaviye 
ihtiyacınız varsa, mümkün olan en kısa süre için en düşük doz kullanılmalıdır.  6/12 
 DEXTROME hamileliğin 20. haftasından itibaren birkaç günden fazla alınırsa, doğmamış 
bebeğinizde bebeği çevreleyen amniyotik sıvının düşük seviyelerine (oligohidramnios) yol 
açabilen böbrek sorunlarına veya bebeğin kalbinde bir kan damarının daralmasına (du ktus 
arteriozus) neden olabilir. Birkaç günden daha uzun süre tedaviye ihtiyacınız varsa, 
doktorunuz ek izleme önerebilir.  
Hamile kalmaya çalışırken veya kısırlık tedavisi sırasında DEXTROME kullanılması 
önerilmez.  
Kadın doğurganlığı üzerindeki potansiye l etkilerle ilgili olarak ayrıca bkz.Bölüm 2.  
Tedaviniz sırasında hamile olduğunuzu fark ederseniz  hemen doktorunuza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emziriyorsanız DEXTROME  kullanmayınız.  
 
Araç ve makine kullanımı  
DEXTROME, tedavinin yan etkisi olarak baş dönmesi, görme bozuklukları veya uyuşukluğa 
yol açabileceğinden, bu durumlarda tepki verme, karayolu trafiğinde aktif olarak yer alma ve 
araç kullanma yeteneği bozulabilir. Eğer bu etkileri fark ederseniz , belirtiler geçene kadar 
araç veya makine kullanmayınız. Tavsiye için doktorunuza danışınız.  
 
DEXTROME ’nin içeriğinde bulunan bazı yardımcı maddeler hakkında önemli bilgiler  
Uyarı gerektiren bir yardımcı madde içermemektedir.  
 
Diğer ilaçlar ile birlikte kullanımı  
DEXTROME ’nin yanında aşağıdaki ilaçlardan herhangi birini kullanıyorsanız, doktorunuzu, 
diş hekiminizi veya eczacınızı mutlaka bilgilendiriniz. Bazı ilaçların birarada  kullanılmaması 
veya kullanıldığı takdirde dozlarının ayarlanması gerekebilir.  
 
Tavsiye edilmeyen kombinasyonlar:  
• Asetilsalisilik asit (aspirin), kortikosteroidler  (kortizon)  veya diğer antiinflamatuvar 
ilaçlar  
• Kan pıhtılaşmasını önlemede kullanılan varfarin, heparin veya diğer ilaçlar  
• Bazı duygudurum  bozuklukların tedavisinde kullanılan lityum  7/12 
 • Romatoid artrit (eklemlerde ağrı ve şekil bozukluklarına neden olan devamlı bir 
hastalık) ve kanser tedavisi için kullanılan haftada 15 mg’dan fazla dozda metotreksat  
• Epilepsi (sara) için kullanılan hidantoinler  ve fenitoin  
• Bakteriyel enfeksiyonlar (iltihap oluşturan mikrobik hastalıklar) için kullanılan 
sülfametoksazol  
 
Önlem gerektiren kombinasyonlar:  
• Yüksek tansiyon ve kalp problemlerinde kullanılan ADE inhibitörleri, diüretikler,  
• Beta blokörler ve anjiyotens in II antagonistleri  
• Süregelen venöz ülserlerin  (toplar damar yaraları)  tedavisinde kullanılan pentoksifilin 
ve okspentifilin  
• Viral enfeksiyon tedavisinde kullanılan zidovudin  
• Bakteriyel enfeksiyon tedavisinde kullanılan aminoglikozid antibiyotikleri 
(gent amisin, amikasin vb.)  
• Diyabet için kullanılan sülfonilüreler (örn. klorpropamid ve glibenklamid)  
• Metotreksat, haftada 15 mg’dan az olacak şekilde düşük dozlarda kullanılması.  
 
 
Dikkat gösterilmesi gereken kombinasyonlar:  
• Bakteriyel enfeksiyonlar için kullanılan kinolon antibiyotikleri (örn. siproflaksasin, 
levofloksasin)  
• Bağışıklık sistemi hastalıkları tedavisinde ve organ naklinde kullanılan siklosporin 
veya takrolimus  
• Streptokinaz ve diğer trombolitik veya fibrinolitik i laçlar, örneğin kan pıhtılarını 
eritmede kullanılan ilaçlar  
• Gut tedavisinde kullanılan probenesid  
• Süregelen kalp yetmezliğinin tedavisinde kullanılan digoksin  
• Hamileliği sonlandırmak için kullanılan mifepriston  
• Seçici serotonin geri alım inhibitörleri türünde antidepresanlar (SSRI’la r) 
• Trombositlerin agregasyonu (kan pulcuklarının kümelenmesi) ve kan pıhtısı 
oluşumunu azaltmada kullanılan anti -trombosit ajanlar  
• Yüksek tansiyon ve kalp problemleri için kullanılan beta blokörler ve diüretikler 
(furosemid)  8/12 
 • Tenofovir (antiviral tedavi amaçlı kullanılır), ferasiroks (demir bağlayıcı olarak 
kullanılır), pemetreksed (kanser tedavisinde kullanılır)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3. DEXTROME  nasıl kullanılır?  
• Uygun kullanım ve doz/uygulama sıklığı için talimatlar:  
DEXTROME ’yi her zaman, tam olarak doktorunuzun söylediği şekilde alınız. Emin 
olmadığınız zaman doktorunuza veya eczacınıza danışınız.  
 
En düşük etkili doz, semptomları hafifletmek için gerekli olan en kısa süre boyunca 
kullanılmalıdır. Bir enfeksiyonunuz varsa, semptomlar (ateş ve ağrı gibi) devam ederse 
veya kötüleşirse vakit kaybetmeden doktora başvurunuz (bk z. Bölüm 2).  
 
İhtiyacınız olan DEXTROME  dozu, ağrınızın tipine, şiddetine ve süresine bağlıdır. 
Doktorunuz size günde kaç tablet ve ne kadar süre ile almanız gerektiğini söyleyecektir.  
 
Önerilen doz genellikle, günlük 3 tableti (75 mg) geçmeyecek şekilde h er 8 saatte bir 1 
tablettir (25 mg).  
 
• Uygulama yolu ve metodu:  
Tabletleri yeteri kadar su ile alınız.  
Ağrınız şiddetliyse ve ağrının daha hızlı rahatlaması gerekiyorsa, tableti, emilimi daha 
kolay olacağından aç karnına (yemekten en az 30 dakika önce) alın ız (bkz. bölüm 2 
“DEXTROME ’nin yiyecek ve içecek ile kullanılması”).  
 
• Değişik yaş grupları:  
Çocuklar  ve ergenlerde  kullanımı:  
Çocuk ve ergenlerde  DEXTROME  kullanılmamalıdır.  
 
Yaşlılarda kullanımı:  
Yaşlıysanız, tedaviye günlük toplam 2 tableti (50 mg) geçmeyen dozda başlamalısınız.  9/12 
 DEXTROME  iyi tolere edilirse, yaşlı hastalarda bu başlangıç dozu, daha sonra genel önerilen 
doza (75 mg) çıkarılabilir.  
 
• Özel kullanım durumları  
Böbrek /karaciğer yetmezliği:  
Hafif derecede böbrek veya hafif veya orta derecede karaciğer sorununuz varsa, tedaviye 
günlük toplam 2 tableti (50 mg) geçmeyecek dozda başlamalısınız.  
Orta veya ciddi böbrek fonksiyon bozukluğu olan veya ciddi karaciğer fonksiyon bozukluğu 
olan hastalar da DEXTROME kullanılmamalıdır.  
Eğer  DEXTROME ’nin etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla DEXTROME  kullandıysanız:  
Aşırı dozu takiben ortaya çıkan semptomlar bilinmemektedir. Benzer tıbbi ürünler, 
gastrointestinal (kusma, anoreksi (iştahsızlık, iştahın kaybolması), abdominal ağrı (karın 
ağrısı)) ve nörolojik bozukluklara (uyuşukluk, vertigo, dezoryantasyon (zaman ve ye r 
bilincinin bozulması) baş ağrısı) neden olmuşlardır.  
DEXTROME ’den kullanmanız gerekenden fazlasını kullandıysanız bir doktor veya eczacı ile 
konuşunuz  ya da en yakın hastane acil departmanına gidiniz .  
 
Lütfen ilacın ambala jını veya kullanma talimatını da yanınıza almayı unutmayınız.  
 
DEXTROME ’yi kullanmayı unutursanız . 
Zamanı geldiğinde bir sonraki dozu alınız.  
Bu ürünün kullanımına ilişkin daha başka sorularınız olursa, doktorunuza ya da eczacınıza 
sorunuz.  
Unutulan dozları dengelemek için çift doz almayınız.  
 
DEXTROME ile tedavi sonlandırıldığındaki oluşabilecek etkiler:  
DEXTROME tedavisinin durdurulmasının ardından genellikle tedavi öncesi duruma geri 
dönülmektedir.  
Yaşlı hastaların böbrek fonksiyonlarında bozulma olasılığı daha yüksektir  
Bütün NSAİİ’lerde olduğu gibi DEXTROME, plazma üre azot ve kreatinin düzeylerini 
arttırabilir (böbrek fonksiyonlarını bozabilir).  10/12 
 4. Olası yan etkiler  
Tüm ilaçlar gibi, herkeste görülmese de DEXTROME  yan etkilere sebep olabilir, ayrıca 
DEXTROME ’nin içeriğinde bulunan maddelere duyarlı olan kişilerde yan etkiler olabilir.  
Olası yan etkiler ne sıklıkla ortaya çıktıklarına göre aşağıda listelenmiştir. Bu tablo bu yan 
etkilerin kaç hastada ortaya çıkabileceğini göstermektedir:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastan ın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Aşağıdakilerden biri olursa, DEXTROME ’yi kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
● Deri döküntüsü, kaşıntı, morarma, ağrılı kırmızı bölgeler, deri soyulması, mukozal 
lezyonlar (doku bozukluğu) veya başka herhangi bir aşırı duyarlılık belirtisi görülürse  
● Gastrointestinal kanama ya da ülserasyon ortaya çıktığında  
● Karaciğer fonksiyon testlerindeki bozukluk sürer veya kötüleşirse, karaciğer hastalığı ile 
uyumlu klinik belirti ve bulgular gelişirse veya diğer bulgular (örneğin eozinofili, deri 
döküntüleri vs.) görülürse  
● Yüzde, dudakt a, dilde ve/veya boğazda şişmeyle birlikte ya da şişme olmaksızın gelişen 
nefes alma zorluğu gibi ciddi akut aşırı duyarlılık reaksiyonları (örneğin anafilaksi 
reaksiyonları) gözlenirse  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin DEXTROME ’ye karşı ciddi alerjiniz var demektir. 
Acil müdahaleye veya hastaneye yatırılmanıza gerek olabilir.  
 
Yaygın:  
● Mide bulantısı ve/veya kusma  
● Karın ağrısı (genellikle üst taraf)  
● İshal  
● Sindirim sorunları (hazımsızlık)  11/12 
 Yaygın olmayan:  
● Baş dönmesi (vertigo)  
● Sersemlik  
● Uyuklama  
● Uyku düzensizlikleri  
● Sinirlilik  
● Baş ağrısı  
● Çarpıntı  
● Kızarma  
● Mide zarının iltihabı (gastrit)  
● Kabızlık  
● Ağız kuruluğu  
● Şişkinlik  
● Deri döküntüsü  
● Yorgunluk  
● Ağrı  
● Ateş ve titreme hissi  
● Genel kırıklık ve titreme, genellikle iyi hissetmeme (halsizlik)  
 
Seyrek:  
● Peptik ülser (mide veya onikiparmak bağırsağında yara)  
● Kan kusma veya siyah dışkı ile kendini gösteren, peptik ülser delinmesi veya kanaması  
● Bayı lma  
● Yüksek kan basıncı  
● Çok yavaş nefes alıp verme  
● Su tutulumu ve vücudun gövdeden uzak bölgelerinde şişlik (örn. ayak bileklerinin şişmesi)  
● İştah kaybı (anoreksi)  
● Duyularda anormallik  
● Gırtlak bölgesinde şişlik (larenjial ödem)  
● Ani geli şen böbrek bozukluğu (akut böbrek yetersizliği)  
● Karaciğer hücresi hasarı (hepatit)  
● Kaşıntılı döküntü  12/12 
 ● Akne  
● Terleme artışı  
● Sırt ağrısı  
● Sık idrara çıkma  
● Adet düzensizlikleri  
● Prostat sorunları  
● Anormal karaciğer fonksiyonu testleri (kan testleri)  
 
Çok seyrek:  
● Anafilaktik reaksiyon (vücudun alerji oluşturan maddelere karşı verdiği çok şiddetli yanıt, 
ani aşırı duyarlılık)  
● Cilt, ağız, göz ve genital bölgelerde açık yaralar (Stevens Johnson  ve Lyell sendromları)  
● Yüzde şişme veya dudaklar ve boğazda şişme (anjiyonörotik ödem)  
● Hava yollarının daralması sebebiyle nefessiz kalma (bronkospazm)  
● Nefes darlığı  
● Hızlı kalp atışı  
● Düşük kan basıncı  
● Pankreasta iltihaplanma  
● Bulanık gö rme  
● Kulaklarda çınlama (tinnitus)  
● Deride hassasiyet  
● Işığa karşı duyarlılık  
● Kaşınma  
● Böbrek sorunları  
● Kanda akyuvar hücresi sayısının düşük olması (nötropeni), kan pulcukları sayısının azlığı 
(trombositopeni)  
 
Daha önce antiinflamatuvar  ilaçların uzun süreli kullanımına bağlı sizde bir yan etki meydana 
geldiyse ve özellikle yaşlıysanız, tedavinin başında herhangi bir karın/bağırsak yan etkisi fark 
ederseniz  (örn. karın ağrısı, yanma, kanama).  
 13/12 
 Cilt döküntüsü veya ağız içi veya genital  bölgede herhangi bir lezyon ortaya çıktığını veya 
herhangi bir alerji belirtisini fark eder etmez DEXTROME  kullanımını bırakınız.  
 
Steroid olmayan antiinflamatuvar ilaçlar ile tedavi esnasında, sıvı tutulumu ve şişlik (özellikle 
ayak bileklerinde ve bacak larda) kan basıncının yükselmesi ve kalp yetersizliği bildirilmiştir.  
 
DEXTROME  gibi ilaçlar, kalp krizi (“miyokard enfarktüsü”) veya inme riskinde hafif bir 
artış ile ilişkilendirilebilir.  
 
Bağ dokusunu etkileyen bağışıklık sistemi bozuklukları (sistemik lupus eritematozus veya 
karışık bağ dokusu hastalığı) olan hastalarda antiinflamatuvar ilaçlar, seyrek olarak ateş, baş 
ağrısı ve ense sertliğine yol açabilir.  
En sık görülen yan etkiler mide -bağırsak rahatsızlıklarıdır. Bazen ölümcül olmak üzere, 
özellik le yaşlılarda peptik ülserler (mide rahatsızlığı), perforasyon (mide delinmesi) veya 
mide ya da bağırsakta kanama ortaya çıkabilir. Kullanım sonrasında bulantı, kusma, ishal, 
şişkinlik, kabızlık, hazımsızlık, karın ağrısı, melaena (siyah renkli dışkı), hem atemez (kanlı 
kusma), ülseratif stomatit (ağızda oluşan yaralar, aft), kolit (kalın bağırsakta iltihap) ve 
Crohn’s hastalığının kötüleşmesi bildirilmiştir. Daha az sıklıkla, mide iç yüzeyinin (gastrit) 
iltihabı gözlenmiştir.  
Diğer NSAİİ’lerde olduğu gibi hematolojik reaksiyonlar (purpura, aplastik ve hemolitik 
anemi ve nadiren agranülositoz ve medüller hipoplazi) ortaya çıkabilir.  
DEXTROME  kullanırken enfeksiyon belirtileri meydana gelirse veya belirtiler kötüleşirse bu 
durumu derhal doktorunuza bildirini z. 
Eğer yan etkiler kötüleşirse veya bu kullanma talimatında listelenmeyen yan etkilerin 
meydana geldiğini fark ederseniz, lütfen doktorunuz veya eczacınıza başvurunuz.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 14/12 
 Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamı ş 
olacaksınız.  
 
5. DEXTROME ’nin saklanması  
DEXTROME ’yi çocukların göremeyeceği, erişemeyeceği yerlerde ve ambalajında saklayınız.  
25ºC’nin altındaki oda sıcaklığında ışıktan koruyarak saklayınız.  
 
Son kullanma tarihiyle uyumlu olarak kullanınız.  
 
Ambalajın  üzerinde belirtilen son kullanma tarihinden sonra  DEXTROME ’yi kullanmayınız.  
 
Eğer üründe ve/veya ambalajında bozukluklar fark ederseniz DEXTROME ’yi kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Bakanlığınca belirlenen toplama sistemine veriniz.  
 
Ruhsat sahibi : World Medicine İlaç Sanayi ve Ticaret A.Ş. 
 Bağcılar/ İstanbul  
 
Üretim yeri :  World Medicine İlaç San. ve Tic. A.Ş.  
Bağcılar/İstanbul  
 
Bu kullanma talimatı                    tarihinde onaylanmıştır.  