1/7 KULLANMA TALİMATI  
 
RİNİDİN® %0,01 sprey   
Burun içine uygulanır.  
 
Etkin madde: 10 ml’de 1 mg oksimetazolin hidroklorür bulunur. 10 ml çözelti 140 püskürtmeye 
karşılık gelir. 1 püskürtme  7 mcg oksimetazolin hidroklorür içeren , 71 mg (0,070 ml)  berrak, 
hemen hemen renksiz çözelti verir.  
Yardımcı maddeler: Benzalkonyum klorür (%100), disodyum EDTA, sodyum hidroksit, 
sodyum dihidrojen fosfat dihidrat (ekstra pür), disodyum hidrojen fosfat 1 2-hidrat (ekstra pür) 
ve deiyonize su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza  söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
 
1. RİNİDİN® nedir ve ne için kullanılır?  
2. RİNİDİN®’i kullanmadan önce dikkat edilmesi gerekenler  
3. RİNİDİN® nasıl kullanılır?  
4. Olası yan etkiler nelerdir?  
5. RİNİDİN®’in saklanması  
 
Başlıkları yer almaktadır.  
 
1. RİNİDİN® nedir ve ne için kullanılır?  
 
 RİNİDİN®, bölgesel bir soğuk algınlığı ilacıdır. Oksimetazolin, kan damarlarını büzücü 
özellikleri sayesinde burun tıkanıklığının giderilmesini sağlar. Buna ek olarak, etkin maddenin 
antiviral (virusların etkilerini zayıflatan veya ortadan kaldıran), bağışıklık sistemini 
düzenleyici, yangı giderici ve oksidasyonu engelleyici etkileri olduğu da gösterilmiştir.  
 RİNİDİN®, 140 püskürtme için 10 ml  çözelti içeren  P.E beyaz şişelerde, sprey pompası ve 
koruyucu kapak ile birlikte sunulur. Berrak, hemen hemen renksiz çözelti görünümündedir.  
 RİNİDİN®, aşağıdaki durumların tedavisinde kullanılır:  2/7  Soğuk algınlığı, saman nezlesi veya diğer alerjik rinitlere ve rinosinüzitlere (burun ve yüz 
kemiklerinin içindeki hava boşluklarının iltihabı) bağlı burun tıkanıklığının giderilmesi,  
 Paranazal sinüs (yüz sinüsleri; alın, burnun arka kısmı ve burnun her i ki tarafında bulunan 
kemik boşluklar) hastalıklarında salgı boşaltılmasına yardımcı olarak,  
 Orta kulak iltihaplarında nazofarinks (burnun arka kısmı ile yutağın komşuluk yaptığı 
bölge) mukozasındaki şişliğin giderilmesinde yardımcı tedavi olarak,  
 Rinoskop iyi (burun boşluklarının incelenmesinde kullanılan yöntem) kolaylaştırmak için.  
 
2. RİNİDİN®’i kullanmadan önce dikkat edilmesi gerekenler  
 
RİNİDİN®’i aşağıdaki durumlarda KULLANMAYINIZ  
 Eğer RİNİDİN®’in herhangi bir bileşenine veya diğer adrenerjik ilaçlar a karşı karşı aşırı 
duyarlıysanız,  
 Burun deliklerinizin derisinde veya iç yüzeyinde iltihap varsa veya burnunuzun içinde 
kabuk varsa,  
 RİNİDİN®’in içeriğinde koruyucu madde olarak benzalkonyum klorür bulunması 
nedeniyle, bu maddeye karşı aşırı hassasiyetiniz varsa.  
 Hipofiz beziniz burun yoluyla cerrahi olarak çıkarıldı ise (transsfenoidal hipofizektomi) 
veya meninks zarınızı (dura mater) açıkta bırakan cerrahi bir girişim geçirdiyseniz.  
 
RİNİDİN®’i aşağıdaki durumlarda DİKKATLİ KULLANINIZ  
RİNİD İN®, 2 yaşın altındaki çocuklarda kullanılmamalıdır.  
 Göz içi basıncınız artmışsa (özellikle dar açılı glokom),   
 Böbreküstü bezi tümörünüz (feokromasitoma) varsa,  
 Tiroid fonksiyon bozukluğunuz (hipertiroidi) varsa,  
 Şeker hastalığınız (diabetes mellitus) varsa,  
 Kalp -damar hastalığınız varsa,  
 Kan basıncı yüksekliğiniz (hipertansiyon) varsa,  
 Monoamin oksidaz inhibitörleri (MAO inhibitörleri) veya trisiklik antidepresanlar (TSA) 
adı verilen ve depresyon tedavisinde kullanılan ilaçlarla tedavi altında iseniz,  
 Prostat hipertrofiniz (prostat bezinde büyüme) varsa.  
 
Yukarıdaki durumlarda RİNİDİN®’i kullanmadan önce doktorunuza danışınız.  
 
5 günden uzun süreli kullanılmamalıdır.  
 
Burun tıkanıklığını gideren soğuk algınlığı ilaçlarının sürekli kullanımının etkilerini 
zayıflatabileceğini göz önünde bulundurunuz.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
 3/7 Hamilelik  
İlacı kullanmadan önce doktorunuza veya eczacınıza danışınız.  
Hamilelik döneminde önerilen dozajı aşmayınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Emzirme döneminde önerilen dozajı aşmay ınız. 
 
Araç ve makine kullanımı  
RİNİDİN®’in uzun süreli kullanımından ya da önerilen dozdan daha yüksek dozlarda 
uygulanmasından sonra, kalp -damar ya da merkezi sinir sistemi etkileri olabilir. Böyle 
durumlarda araç ya da makine kullanma yeteneğinin olumsu z etkilenebileceğini göz önünde 
bulundurunuz.  
 
RİNİDİN®’in içeriğinde bulunan bazı yardımcı maddeler hakkında önemli bilgiler  
RİNİDİN®, içeriğinde bulunan koruyucu madde benzalkonyum klorür nedeniyle tahriş edici 
olabilir ve deri reaksiyonlarına sebep olabilir.  
 
Diğer ilaçlar ile birlikte kullanımı  
 RİNİDİN® ve duygu durumunu uyaran belirli ilaçların (tranilsipromin tipi MAO 
inhibitörleri ya da trisiklik antidepresanlar) birlikte kullanımı, kalp -damar sistemi 
üzerindeki etkileri nedeniyle kan basıncında artışa yol açabilmektedir.  
RİNİDİN®, kan basıncında artış riskinden dolayı MAO inhibitörlerini ve/veya RIMA’ları 
aldıktan sonra 2 haftaya kadar kullanılmamalıdır.  
 Duygu durumunu uyaran belirli ilaçların (trisiklik antidepesanlar ya da MAO inhibitörleri) 
eşzamanlı olarak ya da RİNİDİN® uygulamasından hemen önce kullanımı  veya tek başına  
RİNİDİN®’in doz aşımı veya yutulması kan basıncında artışa yol açabilmektedir.  
 Bromokriptin (Parkinson hastalığı tedavisinde kullanılır) adı verilen etkin maddeyi içeren 
bir ilaç alıyorsanız doktorunuzu bilgilendirin.  
 RİNİDİN®, betanidin, debrisokin ve guanetidinin (kan basıncını düşüren bazı ilaçlar) 
etkilerini azaltabilir.  
 RİNİDİN®, tansiyon yüksekliği tedavisinde kullanılan ilaçların (adrenerjik nöron blokörleri 
ve beta -blokörler dahil) tansiyon düşürücü etkilerini azaltabilir.  
 RİNİDİN® oksitosin (doğumu kolaylaştırmak için kullanılan bir hormon), iştahı baskılayan 
ilaçlar ve amfetamin benzeri psikostimülanlar ile birlikte kullanıldığında kan basıncında 
artışa yol açabilir.  
 Hipertansif kriz riski bulunduğundan moklobemid (depresyon tedavisinde kullanılan bir 
ilaç) ve rasagilin (Parkinson hastalığı tedavisinde kullanılan bir ilaç) gibi ilaçlar RİNİDİN®  
ile aynı anda alınmamalıdır.   
 RİNİDİN® kalp glikozidleri (kalp yetmezliği  tedavisinde kullanılan bir ilaç grubu) ile 
birlikte kullanıldığında ritm bozukluğu riskinde artışa neden olur.  4/7  RİNİDİN® ergotamin ve metisergit (her ikisi de migren tedavisinde kullanılır) ile birlikte 
verildiğinde ergotizm (ergo alkaloidleri ile görülen ilaç zehirlenmesi) riskinde artışa yol 
açar.  
 RİNİDİN® tiroid hormonları ile eşzamanlı kullanıldığında dikkatli olunması gerekir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuz a veya eczacınıza bunlar hakkında bilgi veriniz.  
 
3. RİNİDİN® nasıl kullanılır?  
 
 Uygun kullanım ve doz/uygulama sıklığı için talimatlar:  
 
6 yaş ve üzeri çocuklarda; her bir burun deliğine 2 püskürtme günde 2 defa uygulanır.  
2 yaşından büyük çocuklarda; klinik duruma göre doktor tarafından belirlenir. Önerilen doz, 
her bir burun deliğine günde iki defa 1 püskürtmedir.  
Yinelenen kullanımdan önce birkaç günlük tedavisiz bir dönem geçmelidir.  
Burun mukozası atrofisi riski nedeni ile ilaç, kronik rinitte yaln ızca tıbbi gözetim altında 
kullanılabilir.  
RİNİDİN® için belirlenmiş tek bir doz, günde 3 defadan daha fazla uygulanmamalıdır.  
 
 Uygulama yolu ve metodu:  
RİNİDİN® burun içine uygulanır.  
 
 Değişik yaş grupları:  
Çocuklarda kullanımı:  RİNİDİN®, sadece 2 yaşından büyük çocuklara verilebilir; 2 yaşın 
altındaki çocuklarda kullanılmamalıdır.  
Yaşlılarda kullanımı:  RİNİDİN®’in yaşlı hastalarda kullanımına ilişkin özel bir durum 
bulunmamaktadır.  
 
 Özel kullanım durumları: Özel kullanım durumları bulunmamaktadır.  
 
 Böbrek/Karaciğer yetmezliği  
Böbrek/karaciğer yetmezliği olan hastalarda kullanımına ilişkin özel bir durum 
bulunmamaktadır.  
 
Doktorunuz ayrı bir tavsiyede bulunmadıkça, bu talimatları takip ediniz.  
 
Eğer RİNİDİN®’in etkisinin çok güçlü ya da zayıf olduğun a dair bir izleniminiz varsa 
doktorunuz veya eczacınız ile konuşunuz.  
 
Kullanmanız gerekenden daha fazla RİNİDİN® kullandıysanız  
Doz aşımına ya da kaza sonucu ağız yoluyla alımına bağlı olarak aşağıdaki etkiler ortaya 
çıkabilir:  5/7 - göz bebeklerinin genişlemesi (midriyazis),  
- bulantı,  
- kusma,  
- dudaklarda mavimsi renk değişikliği (siyanoz),  
- ateş,  
- spazmlar,  
- kalp-damar bozuklukları (kalp atım sayısının artması, kalpte ritim bozukluğu, dolaşım 
yetersizliği, kalp fonksiyonlarının durmas ı, kan basıncında yükselme),  
- akciğer fonksiyon bozukluğu (akciğer ödemi, solunum bozuklukları, nefes darlığı),  
- ruhsal bozukluklar.  
Bunun yanı sıra, sersemlik, vücut sıcaklığında düşme, kalp atım sayısında azalma, kan 
basıncında şok benzeri düşme, solunum un durması ve koma gelişebilir.  
Doz aşımı, özellikle çocuklarda çoğu kez nöbet ve koma gibi santral sinir sistemi etkilerine; 
bradikardi (kalp atım hızının düşmesi), apne (soluk durması) ve muhtemelen hipertansiyonu 
(kan basıncı yüksekliği) takip eden hip otansiyona (kan basıncı düşüşü) sebep olur.  
 
RİNİDİN®’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
RİNİDİN’i kullanmayı unutursanız  
Unutulan dozları dengelemek için çift doz almayınız.  
Tedaviye dozaj talimatl arında tanımlandığı gibi devam ediniz.  
 
4. Olası yan etkiler nelerdir?  
 
Tüm ilaçlar gibi, RİNİDİN®’in içeriğinde bulunan maddelere duyarlı olan kişilerde yan etkiler 
olabilir.  
Yan etkiler, aşağıdaki sıklık gruplamasına dayanarak değerlendirilmektedir:  
Çok yaygın:  10’da 1’den fazla  
Yaygın:  10’da 1’den az, fakat 100’de 1’den fazla  
Yaygın olmayan:  100’de 1’den az, fakat 1.000’de 1’den fazla  
Seyrek:  1.000’de 1’den az, ancak tedavi edilen 10.000’de 1’den fazla  
Çok seyrek:  İzole olgular da dahil olmak üzere 10.0 00’de 1 ya da daha az  
Bilinmiyor:  Eldeki verilerden hareketle tahmin edilemiyor.  
 
Yaygın  
 Burun mukozası, ağız ve boğazda yanma veya kuruluk; özellikle hassas hastalarda aksırma 
oluşabilir.  
 
Yaygın olmayan  
 Alerji (yüz ve boğazda şişme, döküntü, kaşıntı gibi  aşırı duyarlılık reaksiyonları)   
 Kan basıncında yükselme, nabızda hızlanma ve çarpıntı  
 
 
 6/7 Seyrek  
 Baş ağrısı, uykusuzluk, yorgunluk, sersemlik hissi, uyku hali, endişe, rahatsızlık , 
huzursuzluk, halüsinasyon (varsanı, hayal görme) ve nöbetler (özellikle ço cuklarda)  
 Etki kaybolduktan sonra mukozanın şişmesi şiddetlenebilir (reaktif hiperemi)  
 Bulantı, deri döküntüsü ve görme bozuklukları  
 
Bilinmiyor  
 Korku, titreme, etkide azalma ile birlikte tolerans gelişimi, anormal zihinsel durumlar  
 Kalp ritminde bozukluk  
 Kan basıncında yükselme ile birlikte damar daralması, ekstremitelere giden kan 
dolaşımında azalma (soğuk ekstremiteler), burunda damar genişlemesi  
 Nefes darlığı, bronşlarda daralma  
 Bulantı, ağız kuruluğu, iştahsızlık, kusma  
 Bölgesel deri reaksiyonları (örneğin; kontakt dermatit)  
 Halsizlik  
 Geçici bölgesel tahriş ve kuruluk, ağrı, burunda tıkanıklık ve ilaçla uyarılan burun iltihabı  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilend iriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta oldu ğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. RİNİDİN®’in saklanması  
 
RİNİDİN®’i çocukların göremeyeceği, erişemeyeceği yerlerde ve ambalajında saklayınız . 
25C’nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
Kutu üzerinde yazılı olan son kullanma tarihinden sonra RİNİDİN®’i kullanmayınız.  
 
Ruhsat Sahibi : Santa Farma İlaç Sanayii A.Ş.  
Okmeydanı, Boruçiçeği Sokak, No: 16 34382 Şişli -İSTANBUL  
Tel: (+90 212) 220 64 00 
Fax: (+90 212) 222 57 59  
 
 
 7/7 Üretim Yeri : Santa Farma İlaç San. A.Ş.  
GEBKİM 41455 Dilovası - KOCAELİ  
Tel: (+90 262) 674 23 00  
Fax: (+90 262) 674 23 21  
 
Bu kullanma talimatı 27/07/2017  tarihinde onaylanmıştır.  
 