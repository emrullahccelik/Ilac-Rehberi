KISA ÜRÜN BİLGİSİ
1. BEŞERİ TIBBİ ÜRÜNÜN ADI
LEPTOL5 mg ampul
2. KALİTATİF VE KANTİTATİF BİLEŞİM
Etkin madde:
Haloperidol 5 mg/ml
Yardımcı maddeler:
Metilparaben 0.5 mg/ml
Propilparaben 0.05 mg/ml
Yardımcı maddeler için 6.1 ‘e bakınız.
3. FARMASÖTİK FORM
Çözelti içeren ampul.
Renksiz, berrak, steril çözelti
4. KLİNİK ÖZELLİKLER
4.1 Terapötik endikasyonlar
Yetişkinlerde:
• Şizofreni semptomlarının tedavisinde ve tekrarının önlenmesinde
• Özellikle paranoid olmak üzere diğer psikozlar
• Mani ve hipomani
• Organik beyin hasarı ve mental retardasyonu olan hastalarda saldırganlık ve hiperaktivite
gibi ruhsal ve davranış bozuklukları
• Orta ve şiddetli derecede psikomotor ajitasyon, eksitasyon, şiddet ve tehlike içeren
dürtüsel davranışların kısa süreli tedavisinde ek tedavi olarak
• Mide bulantısı ve kusma
4.2 Pozoloji ve uygulama şekli
Pozoloji/uygulama sıklığı ve süresi:
Her endikasyon için doz ayarlaması bireysel olarak yapılmalıdır ve yakın klinik gözetim
altında en iyi şekilde belirlenmelidir. Başlangıç dozunun belirlenebilmesi için hastanın
yaşı, semptomların şiddeti ve daha önceden diğer nöroleptik ilaçlara verdiği cevap göz
önünde bulundurulmalıdır.
Zayıf ya da daha önceden nöroleptik ilaçlara advers reaksiyonlar gösteren hastalarda
LEPTOL’un daha az miktarda kullanılması gerekebilir. Normal başlangıç dozu yarıya
düşürülmeli, optimal cevap elde edilinceye kadar kademeli olarak doz ayarlamasına devam
edilmelidir.
LEPTOL klinik bakımdan etkili olan minimum dozda kullanılmalıdır.
1Yetişkinler:
Şizofreni, psikoz, mani ve hipomani, mental ya da davranış problemleri, psikomotor
ajitasyon, eksitasyon, şiddet ve tehlike içeren dürtüsel davranışlar, organik beyin hasarı
durumlarında 2-10 mg i.m yolla uygulanır. Hastanın yanıtına bağlı olarak idame doz
maksimum 18 mg/gün’e kadar her 4-8 saatte bir verilebilir.
Seyrek olarak, şiddetli rahatsız hastalarda maksimum 18 mg’a kadar olan başlangıç
dozlarına ihtiyaç duyulabilir.
İntramüsküler uygulamanın ardından oral tedaviye geçilmesi mümkün olan en kısa sürede
geçilmelidir. Oral uygulamanın biyoyararlanımı intramüsküler uygulamanın yaklaşık
%60’ı kadardır ve yeniden doz ayarlanmasına ihtiyaç duyulabilir.
Ayrıca LEPTOL intravenöz yolla da uygulanabilir.
Mide bulantısı ve kusmada:
1- 2 mg i.m yolla uygulanır.
Uygulama şekli:
LEPTOL intramüsküler veya intravenöz kullanım içindir.
Özel popülasyonlara ilişkin ek bilgiler:
Böbrek/ Karaciğer yetmezliği:
Böbrek / karaciğer yetmezliği olan hastalarda dikkatli kullanılmalıdır.
Pediyatrik popülasyon:
Çocuklarda parenteral olarak kullanımı tavsiye edilmez.
Geriyatrik popülasyon:
Yaşlı hastalarda LEPTOL’un daha az miktarda kullanılması gerekebilir. Normal başlangıç
dozu yarıya düşürülmeli, optimal cevap elde edilinceye kadar kademeli olarak doz
ayarlamasına devam edilmelidir.
4.3 Kontrendikasyonlar
Koma durumunda, MSS depresyonunda, Parkinson hastalığında, haloperidole ve ampul
içeriğindeki yardımcı maddelere hipersensivitesi olduğu bilinen kişilerde, bazal ganglion
lezyonlarında kontrendikedir.
Diğer nöroleptiklerde olduğu gibi, haloperidolün de QT aralığı uzamasına neden olabilecek
potansiyeli vardır. Bu yüzden; 2. veya 3. derece kalp bloğu ve düzeltilmemiş hipokalemi
hastalarında, Torsades de Pointes, klinik yönden anlamlı bradikardi ya da ventriküler
aritmi öyküsü olan, QTc aralığı uzaması, Sınıf IA ve III antiaritmik ilaçlarla tedavi edilen
aritmi, kompanse olmamış kalp yetmezliği ve yeni geçirilmiş akut miyokardiyal infarktüsü
gibi klinik açıdan önemli kardiyak bozuklukları olan hastalarda haloperidolün kullanımı
kontrendikedir (Bkz. Bölüm 4.5 Diğer tıbbi ürünler ile etkileşimler ve diğer etkileşim
şekilleri).
4.4 Özel kullanım uyarıları ve önlemleri
Haloperidolü de kapsayan antipsikotik ilaçlar alan psikiyatrik hastalarda, ani ölüm vakaları
rapor edilmiştir.
2Konvansiyonel ve atipik antipsikotik ilaçlar, demansa bağlı psikozu olan yaşlı hastaların
tedavisinde kullanıldığında ölüm riskinde artışa neden olmaktadır.
Çoğunluğu atipik antipsikotik ilaçlar alan hastalarda yapılan 17 plasebo-kontrollü çalışma
analizlerinde (tipik süre 10 hafta), ilaçla tedavi edilen hastaların, plasebo alan hastalara
göre ölüm riskinin 1.6 ila 1.7 kat arasında olduğu ortaya çıkmıştır. 10 haftalık yapılan
kontrollü çalışmalar sonunda, %2.6 ölüm oranı olan plasebo grubundakiler ile
karşılaştırıldığında, ilaçla tedavi edilen hastalardaki ölüm oranı %4.5 dir. Her ne kadar
ölüm nedenleri çeşitli ise de; çoğu ölümlerin kardiyovasküler (örn. kalp yetmezliği, ani
ölüm) veya doğal enfeksiyon kökenli (pnömoni) olduğu görülmektedir. Gözlemsel
çalışmalar, atipik antipsikotik ilaçlara benzer olarak geleneksel antipsikotik ilaçlarla
tedavinin de mortaliteyi artırdığını göstermektedir. Gözlemsel çalışmalarda, mortalitenin
artış bulgularının fazlalığı hastaların bazı karakteristiklerinin açık olmamasına karşın
antipsikotik ilaçlara dayandırılabilir.
Kardiyovasküler etkileri
Haloperidol ile çok seyrek QT uzaması ve/veya ventriküler aritmi, buna ilave olarak seyrek
ani ölümler rapor edilmiştir. Bu etkiler yüksek dozlara maruz kalan hastalarda daha sık
görülebilir.
Haloperidol tedavisinin risk ve faydaları tedaviye başlamadan dikkatlice
değerlendirilmelidir.
Seyrek olarak venöz tromboembolik olay (VTE) riskine neden olabilir. Ventrikül aritmisi
gibi kalp hastalığı olanların, aile hikâyesinde ani ölüm ve/veya uzamış QT’si olanların,
düzeltilmemiş elektrolit bozukluğu, subaraknoid kanaması, beslenme yetersizliği olanların,
fazla alkol kullananların, özellikle tedavinin başlangıç safhasında plazma seviyelerini
sabitlemek için EKG ve potasyum seviyeleri dikkatlice izlenmelidir. QT uzaması ve/veya
ventriküler aritmi riski yüksek dozlarda (Bkz. Bölüm 4.8 İstenmeyen etkiler ve 4.9 Doz
aşımı ve tedavisi) ya da parenteral kullanımlarda özellikle intravenöz kullanımda artabilir.
Eğer haloperidol intravenöz olarak uygulanırsa QT aralık uzaması ya da ciddi kardiyak
disritmi için EKG izlenmesi yapılmalıdır.
Haloperidol, CYP2D6’yi yavaş metabolize ettiği bilinen hastalarda ve sitokrom P450
inhibitörleri’nin kullanımı süresince, dikkatli kullanılmalıdır. Antipsikotikler ile birlikte
kullanımından kaçınılmalıdır (Bkz. Bölüm 4.5 Diğer tıbbi ürünler ile etkileşimler ve diğer
etkileşim şekilleri).
Tüm hastalarda, özellikle yaşlılarda ve kendinde veya aile hikayesinde kalp hastalığı veya
anormal kardiyak klinik bulgular olan hastalarda EKG öncelikli olarak önerilmektedir.
Tedavi sırasında EKG izlenmesi (örn. doz artırımında); hastanın durumuna göre gerekli
olabilir. Tedavi sürerken eğer QT süresi uzamış ise doz azaltılmalı ve eğer QTc 500 ms’yi
geçerse haloperidol kesilmelidir.
Periyodik olarak elektrolitlerin izlenmesi özellikle diüretik alan hastalarda veya ilave başka
hastalıklar için önerilmektedir.
Bazı atipik antipsikotikleri kullanan demanslı popülasyonda yapılan randomize, plasebo
kontrollü, klinik çalışmalarda serebrovasküler yan etkilerin riskleri yaklaşık 3 kat artmıştır.
Bu artan riskin mekanizması bilinmemektedir. Bu artan risk diğer antipsikotikler ya da
diğer hastalar için de geçerli olabilir. İnme risk faktörü taşıyan hastalarda Haloperidol
dikkatli kullanılmalıdır.
Nöroleptik malign sendrom (NMS)
Diğer psikotik ilaçlarda olduğu gibi LEPTOL’e de nöroleptik malign sendrom eşlik eder:
hipertermi ile karakterize edilmiş seyrek idiyosenkratik tepki, yaygın kas rijiditesi,
otonomik instabilite, bilinç bozukluğu, hipertermi sıklıkla bu sendromun erken bir
3göstergesidir. Antipsikotik tedavi hızlı bir şekilde bırakılmalı ve hasta uygun destekleyici
tedavi ve dikkatli gözetim altında tutulmalıdır.
Tardif diskinezi
Tüm antipsikotik ajanlarda olduğu gibi, uzun dönem tedavi altındaki ya da tedaviyi
bırakma sonrasındaki bazı hastalarda tardif diskinezi görülebilir. Bu sendrom temel olarak
ritmik istemsiz dil, yüz, ağız ya da çene hareketleri ile karakterize edilir. Hastalık belirtileri
bazı hastalarda kalıcı olabilir. Tedavi değiştirilirse, dozaj arttırılırsa ya da farklı bir
antipsikotik ilaç ile değiştirilirse bu sendrom maskelenebilir. Tedavi mümkün olduğunca
çabuk bırakılmalıdır.
Ekstrapiramidal semptomlar
Genel olarak tüm nöroleptiklerde tremor, rijidite, hipersalivasyon, bradikinezi, akatizi, akut
distoni gibi ekstrapiramidal semptomlar gelişebilir.
Antikolinerjik tip antiparkinson ilaçları gerekirse reçetelendirilebilir, ama önleyici olarak
rutin bir şekilde reçetelendirilmemelidir. Eğer antiparkinson ilaçlar ile birlikte kullanılması
gerekirse ve antiparkinson ilaçlar LEPTOL’den daha hızlı itrah oluyorsa ekstrapiramidal
semptomların gelişimini ya da şiddetlenmesini önlemek amacıyla LEPTOL kullanımı
sonlandırıldıktan sonra bu ilaçlara devam edilebilir. Antikolinerjik tip antiparkinson ilaçları
LEPTOL ile birlikte aldığınızda doktorunuz intraoküler basınç artışı ihtimalini hesaba
katmalıdır.
Nöbetler / Konvülsiyon
LEPTOL tarafından tetiklenebilen nöbetler bildirilmiştir. Epilepsi hastalarında ve
konvülsiyona zemin hazırlayan durumlarda (örn. alkolün bırakılması ve beyin hasarı)
dikkatli olunması tavsiye edilir.
Hepatobiliyer hastalık
LEPTOL karaciğerde metabolize olur, karaciğer hastalarında dikkat edilmesi tavsiye edilir.
Karaciğer fonksiyon bozukluğu ya da hepatit (en sık kolestatik hepatit), izole vakalarda
bildirilmiştir.
Endokrin sistem hastalığı
Tiroksin LEPTOL toksisitesine neden olabilir. Hipertiroidizmli hastalardaki antipsikotik
tedavi yalnızca çok dikkat edilerek yapılmalıdır ve her zaman ötiroid duruma erişmek için
yapılan tedavi eşliğinde yapılmalıdır.
Antipsikotik nöroleptik ilaçların hormonal etkileri: Galaktoreye, jinekomasti ve oligo ya da
amenoreye sebep olabilen hiperprolaktinemi gelişebilir. Çok seyrek olarak hipoglisemi
vakaları ve uygun olmayan ADH sekresyon sendromu bildirilmiştir.
Diğer etkiler
Şizofrenide antipsikotik ilaç tedavisine olan yanıt gecikebilir. Eğer ilaç kullanımı
bırakılırsa, semptomlar birkaç hafta veya ay süresince ortaya çıkmayabilir. Çok nadir
olarak, yüksek doz kullanılan antipsikotik ilaçların ani kesilmesine bağlı bulantı, kusma ve
uykusuzluk gibi çekilme semptomları bildirilmiştir. Bu nedenle ilacın azaltılarak kesilmesi
önerilir.
Tüm antipsikotik ajanlar gibi haloperidol depresyonun baskın olduğu durumlarda tek
başına kullanılmamalıdır. Depresyon ve psikozun birlikte görüldüğü durumlarda
antidepresanlar ile kombine edilebilir.
4Haloperidol böbrek yetmezliği olan ve feokromasitomalı hastalarda çok dikkatli
kullanılmalıdır.
LEPTOL içeriğinde bulunan metil paraben ve propil paraben, alerjik reaksiyonlara
(muhtemelen gecikmiş) ve olağanüstü olan bronkospazma sebebiyet verebilir.
4.5 Diğer tıbbi ürünler ile etkileşim ve diğer etkileşim şekilleri
Diğer QT aralığını arttıran ilaçlar ile haloperidol birlikte kullanıldığında Torsades de
pointes’i kapsayan ventriküler aritmi riskini arttırabilir. Bu sebeple bu ürünlerle kullanımı
önerilmez (Bkz. Bölüm 4.3. Kontrendikasyonlar).
Sınıf 1A (kinidin, dizopramid ve prokainamid gibi) ve Sınıf III (amiodaron, sotalol ve
dofetilid gibi), bazı antibakteriyel (sparfloksasin, moksifloksasin, eritromisin i.v. gibi),
trisiklik antidepresanlar (amitriptilin gibi), bazı tetrasiklik antidepresanlar (maprotilin gibi),
diğer nöroleptikler (örneğin fenotiyazin, pimozid, sertindol), bazı antihistaminikler
(terfenadin gibi), sisaprit, bretilyum ve kinin, meflokin gibi bazı sıtma ilaçları örnek olarak
verilebilir. Bu liste genişletilebilir.
Elektrolit dengesizliğine sebep olan ilaçlar ile birlikte kullanımı ventriküler aritmi riskini
artırabilir ve tavsiye edilmez. (Bkz. Bölüm 4.4. Özel kullanım uyarıları ve önlemleri)
Hipokalemiye sebep olan diüretiklerden uzak durulmalıdır. Ancak gerekli ise potasyum
tutucu diüretikler tercih edilir.
Haloperidol glukuronidasyon ve sitokrom P450 enzim sistemi (özellikle CYP 3A4 ya da
CYP 2D6) dahil çesitli yolaklarla metabolize edilir. Diğer ilaçlar ile metabolizmasının
çeşitli yollardaki inhibisyonu ya da CYP 2D6 enzim aktivitesinde azalma, haloperidol
konsantrasyonunda artma ve QT uzamasını da içeren yan etkilerin riskinde artma ile
sonuçlanabilir. Farmakokinetik çalısmalarda, itrakonazol, buspiron, venlafaksin,
alprazolam, fluvoksamin, kinidin, fluoksetin, sertralin, klorpromazin ve prometazin gibi
CYP 3A4 ya da CYP 2D6 izoenzim inhibitörleri ile haloperidol birlikte uygulandığında,
hafif ile orta derecede artan haloperidol konsantrasyonları bildirilmiştir. CYP2D6 enzim
aktivitesinde azalma haloperidol konsantrasyonunu arttırabilir. Metabolik inhibitör
ketokonazol (400 mg/gün) ve paroksetin (20 mg/gün) kombinasyonu ile birlikte
uygulandığında QTc ve ekstrapiramidal semptomlarda artış görülmüştür. Haloperidol
dozunu azaltmak gerekli olabilir.
Diğer ilaçların haloperidol üzerine etkileri
LEPTOL tedavisine karbamazepin, fenobarbital, rifampisin gibi enzim indükleyici ilaçlar
eklenerek yapılan uzun dönem tedavilerde, haloperidolün plazma seviyelerinde önemli
derecede azalma görülür. Bu sebeple, kombinasyon tedavisi boyunca LEPTOL dozu
gerekli olduğunda ayarlanmalıdır. Bu ilaçlar durdurulduğunda LEPTOL’un dozunu
azaltmak gerekebilir.
Glukuronidasyonu önleyen bir ilaç olarak bilinen sodyum valproat, haloperidol
konsantrasyonunu etkilemez.
Haloperidolün diğer ilaçlar üzerine etkileri
Diğer nöroleptiklerde olduğu gibi LEPTOL alkol, hipnotik, sedatif ya da güçlü analjezikler
gibi MSS depresanlarının etkisini artırabilir. Metildopa ile birlikte kullanıldığında MSS
üzerine etkisinin arttığı bildirilmiştir.
5Haloperidol adrenalin ve diğer sempatomimetik ajanların etkisini antagonize edebilir ve
guanetidin gibi adrenerjik blokör ajanların kan basıncını düşürücü etkisini tersine
çevirebilir.
Haloperidol, levodopanın anti-Parkinson etkilerini bozabilir.
Haloperidol CYP 2D6 inhibitörüdür. LEPTOL trisiklik antidepresanların metabolizmasını
önleyebilir, böylece bu ilaçların plazma seviyeleri artar.
Diğer etkileşimler
Nadir vakalarda, lityum ve haloperidol kombinasyonunda ensefalopati benzeri sendrom
rapor edilmiştir. Bu vakaların, belirgin klinik durum mu yoksa NMS ve/veya lityum
zehirlenme vakası mı olduğu tartışmalıdır. Ensefalopati benzeri sendrom konfüzyon,
zaman ve yer kavramının kaybı, baş ağrısı, denge bozukluğu ve uyuşukluğu kapsar.
Kombinasyon üzerine semptomsuz EEG anormalliklerini gösteren bir rapor, EEG
izlemenin makul olabileceğini göstermektedir. Lityum ve haloperidol birlikte
kullanıldığında, haloperidol en düşük etkili dozda verilmeli, lityum seviyeleri izlenmeli ve
1 mmol/l altında tutulmalıdır. Eğer ensefalopati-benzeri sendrom meydana gelirse, tedavi
acilen durdurulmalıdır.
Antikoagulan fenindiyon’un etkilerinin antagonizması bildirilmiştir.
Nöbet esiğini düsürmesi nedeniyle kullanılan antikonvülzanların dozunun arttırılması
gerekebilir.
Özel popülasyonlara ilişkin ek bilgiler
Özel popülasyonlara ilişkin herhangi bir klinik etkileşim çalışması yürütülmemiştir.
Pediyatrik popülasyon: Pediyatrik popülasyona ilişkin herhangi bir klinik etkileşim
çalışması yürütülmemiştir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Haloperidolün gebe kadınlarda kullanımına ilişkin yeterli veri mevcut değildir. Güvenliliği
saptanmamıştır.
Gebelik dönemi
Haloperidolün hamilelerde güvenli kullanımına ilişkin bir çalışma bildirilmemiştir. Hayvan
çalışmalarında bazılarında, zarar verici etkileri olduğuna dair kanıtlar vardır. Gebeliğin
üçüncü trimestrinde antipsikotik ilaçlara maruz kalan yeni doğanlar, doğumu takiben
şiddeti değişebilen, anormal kas hareketleri (ekstrapiramidal işaretler/ekstrapiramidal
semptomlar) ve/veya ilaç kesilme semptomları açısından risk altındadırlar. Bu semptomlar
ajitasyon, hipertoni, hipotoni, tremor, somnolans, respiratuar distres veya beslenme
bozukluklarını içermektedir.
LEPTOL, hamilelikte yalnızca yarar risk değerlendirilmesi yapıldıktan sonra
kullanılmalıdır. Uygulanan doz mümkün olan en düsük doz olmalı ve uygulama süresi
mümkün olan en kısa süre olmalıdır.
6Laktasyon dönemi
Haloperidol anne sütüne geçmektedir. Emzirilen çocuklarda ekstrapramidal semptomların
görüldüğü vakalar seyrek de olsa rapor edilmiştir. Haloperidol kullanımı gerekli ise
emzirmenin faydaları bunun potansiyel risklerine karşı düşünülmelidir.
Üreme yeteneği/Fertilite
Haloperidolün insanlarda fertilite üzerine etkisi bilinmemektedir. Haloperidol tedavisi
sırasında bazı bireylerde impotans, libido artışı, priapizm ve menstrual düzensizlik
görülmüştür.
4.7 Araç ve makine kullanımı üzerindeki etkiler
Tedavinin başlangıcında ve özellikle yüksek dozlarda, bir derece sedasyon veya dikkat
bozukluğu meydana gelebilir. Alkol veya diğer merkezi sinir sistemi depresanlarıyla
birlikte bu etkiler artmaktadır. Hastalar, dikkat gerektiren araç ve makine kullanımı gibi
aktivitelerden duyarlılıkları belli oluncaya kadar uzak durmaları konusunda uyarılmalıdır.
4.8 İstenmeyen etkiler
Aşağıda verilen bilgiler tüm haloperidol formülasyonlarını kapsamaktadır.
Plasebo kontrollü 3 klinik çalışmaya katılan, haloperidol ile tedavi edilen 284 gönüllü ve
çift kör aktif karşılaştırıcı kontrollü 16 klinik çalışmaya katılan, haloperidol ile tedavi
edilen 1295 gönüllü üzerinde yapılan çalışmalarda haloperidolün güvenliği
değerlendirilmiştir. Yapılan bu klinik çalışmalara göre en yaygın bildirilen (% insidans)
yan etkiler: Ekstrapiramidal bozukluklar (%34), insomnia (%19), ajitasyon (%15),
hiperkinezi (%13), baş ağrısı (%12), psikotik bozukluk (%9), depresyon (%8), kilo artışı
(%8), ortostatik hipotansiyon (%7) ve somnolans (%5).
Yukarıda ve aşağıda bahsi geçen yan etkiler klinik çalışmalardan ve haloperidolün
kullanımı ile ilgili pazarlama sonrası deneyimlerden bildirilmiştir.
Advers ilaç reaksiyonları aşağıdaki sıklık derecesine göre belirtilmiştir:
Çok yaygın (≥ 1/10); yaygın (≥ 1/100 ila <1/10); yaygın olmayan (≥ 1/1000 ila <1/100);
seyrek (≥ 1/10000 ila <1/1000); çok seyrek (< 1/10.000); bilinmiyor (eldeki verilerden
hareketle tahmin edilemiyor)
Çok yaygın Yaygın Yaygın olmayan Çok seyrek Bilinmiyor
(≥ 1/10) (≥ 1/100 ila (≥ 1/1000 ila (< 1/10.000)
<1/10) <1/100
Kan ve Lökopeni Agranülositoz,
lenf nötropeni,
sistemi pansitopeni,
hastalıkları trombositopeni
Bağışıklık Hipersensivite Anaflaktik
sistemi reaksiyonlar
hastalıkları
Endokrin Hiperprolaktin Uygun
hastalıkları emi olmayan
antidiüretik
hormon
sekrasyonu
Metabolizma Hipoglisemi
ve
beslenme
hastalıkları
7Psikiyatrik Ajitasyon, Depresyon, Konfüzyonel
hastalıklar insomnia psikotik durum,
bozukluklar libido azalması,
libido kaybı,
huzursuzluk
Sinir sistemi Ekstrapiramidal Tardif Konvülziyon, Motor
hastalıkları bozukluklar diskinezi, Parkinsonizm, disfonksiyon,
hiperkinezi, baş okülojirik kriz, akinezi, kas nöroleptik
ağrısı distoni, gerginliği, malign
diskinezi, sedasyon, sendrom,
akatizi, istemsiz kasılma nistagmus
bradikinezi,
hipokinezi,
hipertoni,
somnolans,
maske yüz,
tremor,
sersemlik
Göz Görsel Bulanık görme
hastalıkları rahatsızlık
Kardiyak Taşikardi Ventrikuler
hastalıkları fibrilasyon,
torsades de
pointes,
ventriküler
tasikardi,
ekstrasistol
Vasküler Ortostatik
hastalıklar hipotansiyon,
hipotansiyon
Solunum, Dispne Bronkospazm Larenks
göğüs ödemi,
bozuklukları laringospazm
ve
mediastinal
hastalıklar
Gastrointesti Konstipasyon,
nal ağızda
hastalıklar kuruluk,
tükürük
hipersekresyo
nu,
kusma, bulantı
Hepato- Anormal Hepatit, sarılık Akut hepatik
bilier karaciğer yetmezlik,
hastalıklar fonksiyon testi kolestazis
Deri ve Döküntü Fotosensitivite Lökositoklast
derialtı reaksiyonu, ik vaskülit,
doku ürtiker, eksfoliyatif
hastalıklar kaşıntı, dermatit
hiperhidrozis
Kas-iskelet Tortikoliz, kas Trismus, kas
bozukluklar, gerginliği, kas çekilmesi
bağ spazmı, iskelet
doku ve kası
kemik sertliği
hastalıkları
Böbrek ve Üriner
idrar retansiyon
hastalıkları
8Üreme Erektil Amenore, Menoraji, Jinekomasti,
sistemi ve disfonksiyon dismenore, menstrual priapizm
meme galaktore, meme bozukluk,
hastalıkları rahatsızlığı seksual
disfonksiyon
Genel Enjeksiyon Yürüyüş Ani ölüm,
bozukluklar bölgesinde bozukluğu, yüz ödemi,
ve uygulama ağrı hipertermi, hipotermi
bölgesine ödem
ilişkin
hastalıklar
Laboratuvar Kilo artışı, Elektrokardiyo
sonuçları kilo gram,
azalması QT uzaması
Ek bilgi:
QT süresinin uzaması, Torsades de pointes, ventrikül aritmi ventrikül fibrilasyonu ve
ventrikül taşikardi ve kalp durması gibi kardiyak etkiler bildirilmiştir. Bu etkiler yüksek
dozlarda ve daha önceden maruz kalan hastalarda meydana gelebilir.
Haloperidol uygulanan hastalarda toksik epidermal nekroliz ve Stevens-Johnson sendromu
görülmüştür. Gerçek insidansları bilinmemektedir.
Şüpheli advers reaksiyonlarının raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirilmesigerekmektedir
(www.titck.gov.tr; e-posta: tufam@titck.gov.tr; tel: 0800 314 00 08; faks: 0312 218 35 99).
4.9 Doz aşımı ve tedavisi
Belirtiler
Genellikle, haloperidolün doz aşımı göstergesi onun farmakolojik etkilerinin uzantısıdır.
Bunlardan da en belirgin olanları hipotansiyon, uykuya eğilim gösteren ruhsal kayıtsızlık
ve şiddetli ekstrapiramidal belirtilerdir. Muhtemel QT uzamasına eşlik eden ventriküler
aritmi riski düşünülmelidir.
Hasta solunum depresyonu ve şok durumu yaratacak kadar ciddi hipotansiyon ile birlikte
komada gözükebilir. Çelişkili olarak hipotansiyondan ziyade hipertansiyon meydana
gelebilir.
Ayrıca konvülziyon da oluşabilir.
Tedavisi
Haloperidolün spesifik bir antidotu yoktur. Hastanın solunum yolu açık tutulmalıdır ve
eğer gerekirse mekanik ventilasyon desteği uygulanabilir. Çeşitli aritmi raporlarına göre,
EKG izlenmesi şiddetli olarak önerilir. Hipotansiyon ve kollaps, plazma volüm desteği ve
diğer uygun ölçülerle tedavi edilmelidir. Adrenalin kullanılmamalıdır. Hasta 24 saat ya da
daha fazla gözlem altında tutulmalı, vücut ısısı izlenmeli ve yeterli miktarda sıvı alımı
sağlanmalıdır.
Ciddi ekstrapramidal semptom durumlarında, uygun anti Parkinson tedavisi
uygulanmalıdır.
95. FARMAKOLOJİK ÖZELLİKLERİ
5.1 Farmakodinamik özellikleri
Famakoterapötik grubu: Butirofenon türevi
ATC kodu: N05AD01
Haloperidol merkezi ve periferal dopamin antagonistidir. Bir miktar antikolinerjik etkinliğe
de sahiptir ve opiyat reseptörlerine bağlanır.
5.2 Farmakokinetik özellikleri
Genel özellikler
Emilim:
Haloperidolün 10 mg’lık i.v dozu uygulandıktan 2 dakika sonrasında, infüzyon sonunda 34
μg/ml serum pik konsantrasyonu oluşturur ve 40 saat içinde 1μ g/ml’ ye düşer. 2 mg’lık
i.m. uygulamasından sonra plazma pik konsantrasyonu oral uygulama ile benzerdir ancak
10μg/ml’ye 20 dakika içerisinde ulaşılır.
Dağılım:
Haloperidol hızlı bir şekilde tüm vücuda dağılır.
Haloperidol süte geçer, sütteki konsantrasyonu maternal plazmanın %59-69’u kadarıdır.
Biyotransformasyon:
Haloperidol büyük ölçüde oksidatif dealkilasyon ile metabolize edilir. Metabolitler
sonunda glisin ile konjuge olurlar.
Eliminasyon:
Eliminasyon yarılanma ömrü önemli gün içi değişkenlik göstermekle birlikte yaklaşık 20
saattir.
5.3 Klinik öncesi güvenlilik verileri
Erişilebilir kısıtlı bilgi bulunmasına rağmen kemirgenlerde, embriyo toksik etkilerinde
olduğu gibi kısıtlı teratojenite ve fertiliteyi azaltma dışında herhangi bir spesifik zarar
göstermez.
Birçok yayınlanmış in vitro çalışmada, haloperidolün kardiyak hERG (kalp kası
hücresindeki bir iyon kanalı) kanalını bloke ettiği görülmüştür. Birkaç in-vivo çalışmada, 4
ile 20 ng/ml etkili insan plazma konsantrasyonlarından 3 ile 7 kat daha yüksek C
maks
plazma seviyelerini veren 0.3 mg/kg i.v civarı dozlarda haloperidolün bazı hayvan
modellerinde intravenöz uygulanması önemli QTc uzamasına sebep olmuştur. Bu uzamış
QTc’li intravenöz dozlar aritmilere sebep olmaz. Bazı çalışmalarda 1 ile 5 mg/kg
haloperidol i.v.’den yüksek dozlarda insan plazma konsantrasyonlarından 19 ile 68 kat
daha fazla olan C plazma konsantrasyonlarında, QTc uzamasına ve/veya ventriküler
maks
aritmilere sebep olur.
6. FARMASÖTİK ÖZELLİKLER:
6.1 Yardımcı maddelerin listesi
Metil paraben
Propil paraben
Laktik asit (%85)
Enjeksiyonluk su
106.2 Geçimsizlikler
Bildirilmemiştir.
6.3 Raf ömrü
24 ay
6.4 Saklamaya yönelik özel uyarılar
30°C’nin altındaki oda sıcaklığında saklayınız.
6.5 Ambalajın niteliği ve içeriği
1 ml × 5 ampul içeren ambalajlarda
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’
ve ‘Ambalaj ve Ambalaj Atıklarının Kontrolü Yönetmelikleri’ne uygun olarak imha
edilmelidir.
7. RUHSAT SAHİBİ
İ.E. Ulagay İlaç Sanayii Türk A.Ş.
Davutpaşa Cad. No: 12 (34010)
Topkapı - İSTANBUL
Tel.: (212) 467 11 11
Fax: (212) 467 12 12
8. RUHSAT NUMARASI
105/59
9. İLK RUHSAT TARİHİ/RUHSAT YENİLEME TARİHİ
Ruhsat tarihi: 29.08.1970
Ruhsat yenileme tarihi: 06.04.2015
10. KÜB’ÜN YENİLENME TARİHİ
11