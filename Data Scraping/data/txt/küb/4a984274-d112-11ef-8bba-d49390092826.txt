KISA ÜRÜN BİLGİSİ
1. BEŞERİ TIBBİ ÜRÜNÜN ADI
HİYOSPAZM 20 mg/mL IM/IV/SC enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Hiyosin-N-butilbromür 20 mg
Yardımcı maddeler:
Her 1 mL’de
Sodyum klorür 6 mg
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti
4. KLİNİK ÖZELLİKLER
4.1. Terapötik endikasyonlar
HİYOSPAZM, safra ve renal kolik dahil, akut gastro-intestinal, biliyer ve genito-üriner sistem
spazmlarında ve gastro-duodenal endoskopi, radyoloji gibi tanıya ya da tedaviye yönelik girişimler
sırasındaki spazmlarda kullanılır.
4.2. Pozoloji ve uygulama şekli
Pozoloji / Uygulama sıklığı ve süresi:
Erişkinlerde :
İntramüsküler, subkutan veya intravenöz yoldan bir ampul (20 mg) uygulanır, eğer gerekli ise
yarım saat sonrasında bir ampul daha uygulanabilir. İntravenöz enjeksiyon yavaş olarak
uygulanmalıdır (HİYOSPAZM nadir vakalarda kan basıncında belirgin düşüş ve hatta şoka neden
olabilir). Endoskopide kullanıldığında bu dozun daha sık tekrar edilmesi gerekebilir.
Günlük en yüksek doz olan 100 mg aşılmamalıdır.
HİYOSPAZM, karın ağrısının nedenine ilişkin bir araştırma yapılmadan, günlük bazda düzenli
olarak veya uzun periyodlar süresince kullanılmamalıdır.
Uygulama şekli:
HİYOSPAZM intramüsküler, yavaş intravenöz ve subkutan yoldan uygulanabilir.
1/8HİYOSPAZM dekstroz veya %0,9’luk sodyum klorür enjeksiyonluk solüsyonlarıyla
seyreltilebilir.
Özel popülasyonlara ilişkin ek bilgiler
Böbrek/Karaciğer yetmezliği:
Karaciğer ve böbrek fonksiyon bozukluğu olan hastalarda doktor kontrolü altında dikkatle
kullanılmalıdır.
Pediyatrik popülasyon:
Çocuklarda kullanılması önerilmez.
Geriyatrik popülasyon:
Yaşlı hastalarda kullanımıyla ilişkili özel bir bilgi mevcut değildir. Klinik araştırmalara 65 yaş
üstündeki gönüllüler de dahil edilmiştir ve bu yaş grubuna özel herhangi bir istenmeyen etki rapor
edilmemiştir.
4.3. Kontrendikasyonlar
- Bileşiminde bulunan hiyosin-N-butilbromür veya diğer maddelere karşı aşırı duyarlılık
reaksiyonu gösteren kişiler,
- Dar açılı glokom,
- İdrar retansiyonuna yol açan prostat hipertrofisi,
- Sindirim sistemindeki mekanik stenozlar,
- Paralitik veya obstrüktif ileus,
- Taşikardi,
- Megakolon,
- Myasthenia gravis,
- Hamileyseniz, emziriyorsanız
HİYOSPAZM, intramüsküler hematom olasılığı nedeniyle antikoagülan ilaç tedavisi gören
hastalara intramüsküler enjeksiyon yoluyla uygulanmamalıdır. Bu hastalarda HİYOSPAZM
subkutan veya intravenöz yol kullanılabilir.
4.4. Özel kullanım uyarıları ve önlemleri
Eğer açıklanamayan şiddetli karın ağrısı devam eder veya kötüleşirse veya ateş bulantı, hasta
hissetme, hasta olma, kusma, bağırsak hareketlerinde değişiklik, abdominal hassasiyet, kan
basıncında düşüş, bayılma veya dışkıda kan gibi diğer semptomlarla bir arada ortaya çıkarsa, bu
semptomların nedenini araştırmak için tanıya yönelik uygun önlemler alınmalıdır.
HİYOSPAZM, taşikardi, hipotansiyon ve anafilaksiye neden olabilir; bu yüzden kalp yetmezliği,
koroner kalp rahatsızlığı, kardiyak aritmi veya hipertansiyon gibi kalp rahatsızlıkları bulunan
hastalarda veya kardiyak cerrahi geçiren hastalarda dikkatli kullanılmalıdır. Bu hastaların takip
2/8edilmesi tavsiye edilmektedir. HİYOSPAZM kullanımı sırasında eğitimli personel ve acil durum
ekipmanı hazır bulunmalıdır.
Antikolinerjiklerin terlemeyi azaltabilmesi sebebiyle HİYOSPAZM pireksili hastalara dikkatle
uygulanmalıdır.
HİYOSPAZM gibi antikolinerjik ajanların tanısı konmamış ve bu nedenle tedavi edilmemiş dar
açılı glokom hastalarında uygulanması intraoküler basıncın artmasına neden olabilir. Bu nedenle,
hastalar HİYOSPAZM’ın enjekte edilmesinden sonra görme kaybı ile ağrılı, kırmızı göz meydana
gelmesi durumunda acil oftalmolojik tavsiyeye başvurmalıdırlar.
HİYOSPAZM’ın parenteral uygulanmasından sonra, şok episodlarını içeren anaflaksi vakaları
gözlenmiştir. Bu tip reaksiyonlara neden olan tüm ilaçlarda olduğu gibi, enjeksiyon ile
HİYOSPAZM alan hastalar gözlem altında tutulmalıdır.
Yardımcı maddeler:
Bu tıbbi ürün her mL'sinde 1 mmol (23 mg)’dan daha az sodyum ihtiva eder; yani esasında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
- HİYOSPAZM, trisiklik ve tetrasiklik antidepresanlar, antihistaminikler, kinidin, amantadin,
antipsikotikler (örn. fenotiyazinler, butirofenonlar) dizopramid ve diğer antikolinerjik (örn.
tiotropium, ipratropium ve atropin benzeri bileşikler) ilaçların antikolinerjik etkilerini artırır.
- Metoklopramid gibi dopamin antagonistleriyle beraber kullanıldığında her iki ilacın gastro-
intestinal kanal üzerindeki etkileri azalır.
- HİYOSPAZM, beta-adrenerjik ilaçların taşikardik etkilerini artırabilir.
Özel popülasyonlara ilişkin ek bilgiler:
Özel popülasyonlarda etkileşim çalışması yapılmamıştır.
Pediyatrik popülasyon:
Pediyatrik popülasyonda etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
HİYOSPAZM’ın çocuk doğurma potansiyeli bulunan kadınlarda kullanımına ilişkin yeterli veri
mevcut değildir.
Gebelik dönemi
Hiyosin butilbromürün gebe kadınlarda kullanımına ilişkin yeterli veri mevcut değildir.
3/8Hayvanlar üzerinde yapılan çalışmalar, gebelik /ve-veya/ embriyonal/fetal gelişim ve-veya/doğum
/ve-veya/ doğum sonrası gelişim üzerindeki etkiler bakımından yetersizdir (Bkz. Bölüm 5.3).
İnsanlara yönelik potansiyel risk bilinmemektedir.
Önlem olarak, HİYOSPAZM’ın gebelik döneminde kullanımından kaçınılmalıdır.
Laktasyon dönemi
Antikolinerjikler laktasyonu inhibe edebilir.
Hiyosin butilbromürün veya metabolitlerinin anne sütüyle atılıp atılmadığı bilinmemektedir.
Yenidoğanlara/bebeklere karşı risk gözardı edilemez.
Çocuk için emzirmenin faydaları ve hasta için tedavinin faydası dikkate alınarak, emzirmeyi
durdurmak veya HİYOSPAZM tedavisini durdurmak/uygulamamak arasında bir karar
verilmelidir.
Emzirme döneminde HİYOSPAZM’ın kullanımı önerilmemektedir.
Üreme yeteneği/Fertilite
Hayvanlar üzerinde yapılan üreme toksisitesi ile ilgili çalışmalar yetersizdir. İnsan fertilitesi
üzerine etkileri ile ilgili hiçbir çalışma yürütülmemiştir.
4.7. Araç ve makine kullanımı üzerindeki etkiler
Araç ve makine kullanma yeteneği üzerine etkileri ile ilgili hiçbir çalışma yürütülmemiştir.
Bununla birlikte, HİYOSPAZM tedavisi sırasında hastalar gözlerde uyum (akomodasyon)
bozukluğu veya baş dönmesi gibi istenmeyen etkiler yaşayabilecekleri konusunda
bilgilendirilmelidir. Bu nedenle, araç ve makine kullanırken dikkatli olunması tavsiye edilmelidir.
Eğer hastalar akomodasyon bozukluğu veya baş dönmesi yaşıyorlarsa, araç veya makine kullanımı
gibi potansiyel olarak tehlikeli işlerden kaçınmalıdırlar.
4.8. İstenmeyen etkiler
Sistem organ sınıfına göre aşağıda listelenen istenmeyen olayların sıklık dereceleri şu şekilde
tanımlanmıştır:
Çok yaygın (≥1/10); yaygın (≥1/100, < 1/10); yaygın olmayan (≥1/1.000, < 1/100); seyrek
(≥1/10.000, < 1/1.000), çok seyrek (< 1/10.000), bilinmiyor (eldeki verilerden hareketle tahmin
edilemiyor).
Sıralanan istenmeyen etkilerin birçoğu HİYOSPAZM’ın antikolinerjik etkilerine bağlanabilir.
HİYOSPAZM ’ın antikolinerjik yan etkileri genel olarak hafif şiddettedir ve kendiliğinden geçer.
Bağışıklık sistemi hastalıkları
Bilinmiyor*: Ölümle sonuçlanan anafilaktik şok, anafilaktik reaksiyonlar, dispne, deri
reaksiyonları (ürtiker, döküntü, kızarıklık, kaşıntı) ve diğer aşırı duyarlılık reaksiyonları
4/8Göz hastalıkları
Yaygın: Akomodasyon bozuklukları
Bilinmiyor*: Midriyazis, göz içi basınçta artış
Kardiyak hastalıklar
Yaygın: Taşikardi
Vasküler hastalıklar
Yaygın: Baş dönmesi
Bilinmiyor*: Kan basıncında düşme, yüzde kızarma
Gastrointestinal hastalıklar
Yaygın: Ağız kuruluğu
Konstipasyon
Deri ve deri altı dokusu hastalıkları
Bilinmiyor*: Dishidrozis
Böbrek ve idrar yolu hastalıkları
Bilinmiyor*: Üriner retansiyon
Enjeksiyon yerinde ağrı, özellikle intramusküler enjeksiyon sonrası meydana gelir.
HİYOSPAZM etken maddesi hiyosin butilbromürün, dördüncül amonyum türevi olan kimyasal
yapısından dolayı merkezi sinir sistemine girişi beklenilmez. Hiyosin butilbromür kan beyin
bariyerinden kolaylıkla geçemez. Buna rağmen, bazı durumlarda psikiyatrik bozuklukların (örn.
konfüzyon) HİYOSPAZM verildikten sonra ortaya çıkabileceği göz ardı edilmemelidir.
*Bu advers reaksiyon pazarlama sonrası deneyim sırasında gözlenmiştir. %95 kesinlikle, sıklık
kategorisi yaygından daha yüksek değildir, ancak daha düşük olabilir. 185 hastalık bir klinik
çalışma veri tabanında bu advers ilaç reaksiyonu yer almadığından doğru bir sıklık tahmini yapmak
mümkün değildir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0312 218 35 99)
5/84.9. Doz aşımı ve tedavisi
Semptomlar
Bugüne kadar insanlarda zehirlenme belirtileri gözlenmemiştir.
Doz aşımı durumunda antikolinerjik etkiler ortaya çıkabilir. İnsanlarda akut doz aşımına bağlı idrar
retansiyonu, ağız kuruluğu, ciltte kızarıklık, taşikardi, gastro-intestinal motilitenin inhibisyonu,
geçici görme bozuklukları görülebilir.
Tedavi
Glokom hastalarında topikal pilokarpin uygulanmalı ve acilen bir oftalmoloğa danışılmalıdır.
Gerekirse parasempatomimetik ilaçlar uygulanabilir (neostigmin 0,5 - 2,5 mg i.m. veya i.v.).
Kardiyovasküler komplikasyonlar klasik tedavi prensiplerine uygun olarak tedavi edilmelidir.
Solunum paralizi durumunda entübasyon, yapay solunum düşünülmelidir. İdrar retansiyonu
durumunda sonda takılması gerekebilir. Bunun yanı sıra, gerektiğinde uygun destekleyici önlemler
de alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: GİS Fonksiyonel hastalıklarında kullanılan ilaçlar-Belladona ve türevleri
ATC kodu: A03BB01
Hiyosin-N-butilbromür, gastro-intestinal, safra ve üriner sistem kanallarındaki düz kaslar üzerinde
spazmolitik etki gösterir. Periferik antikolinerjik etkileri, viseral gangliyonlardaki bloker etkisi ve
antimuskarinik etkisine bağlıdır.
5.2. Farmakokinetik özellikler
Genel özellikler
Emilim:
Hiyosin N butil bromür, intramusküler, intravenöz ve subkütan yoldan absorbe olmaktadır.
Dağılım:
İntravenöz yoldan uygulandıktan sonra hiyosin-N-butilbromür hızla dokulara dağılır.
(t alfa=4 dakika, t beta=29 dakika). Dağılım hacmi (Vss) 128 L’dir (yaklaşık 1,7 L/kg’a
1/2 1/2
eşdeğerdir).
Müskarinik ve nikotinik reseptörlere yüksek afinitesi sebebiyle hiyosin-N-butilbromür ağırlıklı
olarak, abdominal ve pelvik bölgedeki, aynı zamanda abdominal organlarda intramüral
gangliyonlardaki kas hücrelerinde dağılır.
Hiyosin-N-butilbromürün plazma proteinlerine (albumin) bağlanması yaklasık % 4,4'tür.
Hayvan çalışmalarında, bu etkiye ilişkin herhangi bir klinik veri bulunmamakla birlikte, hiyosin-
N-butilbromürün kan-beyin bariyerini geçmediği gösterilmiştir.
6/8İn-vitro, hiyosin-N-butilbromürün (1 mM) insan plasental epitelyal hücrelerinde kolin taşıma
sistemi ile etkileştiği gözlenmiştir (1,4 nM).
Biyotransformasyon:
Terminal eliminasyon döneminin yarılanma süresi (t gama) yaklaşık 5 saattir.
1/2
Eliminasyon:
Ana metabolik yolak ester bağının hidrolitik parçalanmasıdır. Total klerens 1,2 L/dk’dır.
Radyoaktif işaretli hiyosin butilbromür ile gerçekleştirilen klinik çalışmalar intravenöz
enjeksiyonun ardından radyoaktif dozun %42-61’inin renal olarak, %28,3-37’sinin feçesle
atıldığını göstermiştir.
İdrarla atılan etkin maddenin değişmemiş kısmı yaklaşık %50’dir. Renal yol ile atılan metabolitler
muskarinik reseptörlere zayıfça bağlanır ve bu nedenle hiyosin butilbromürün etkisine katkıda
bulunduğu düşünülmemektedir.
Doğrusallık/ Doğrusal olmayan durum:
Bulunmamaktadır.
Hastalardaki karakteristik özellikler
Özellik göstermemektedir.
Pediyatrik popülasyon
Hiyosin butilbromür ile ilgili olarak çocuklarda herhangi özel bir farmakokinetik çalışma
gerçekleştirilmemiştir.
5.3. Klinik öncesi güvenlilik verileri
Hiyosin butilbromürün, sıçanlara diyetle 200 mg/kg veya tavşanlara oral gavaj yoluyla 200 mg/kg
veya subkutan enjeksiyonla 50 mg/kg dozunda verilmesi ile gerçekleştirilen sınırlı üreme toksisite
çalışmaları ile hiyosin butilbromürün teratojenik olduğuna dair bir kanıt görülmemiştir. Diyetle
200 mg/kg’a kadar dozlarda sıçanlara verildiğinde fertilite bozulmamıştır.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Enjeksiyonluk su
6.2. Geçimsizlikler
Geçimsizlikle ilgili çalışma bulunmamaktadır. Bu tıbbi ürün başka tıbbi ürünlerle
karıştırılmamalıdır.
7/86.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında, ışıktan uzak bir yerde saklanmalıdır.
6.5. Ambalajın niteliği ve içeriği
Kutuda, 1 mL Renksiz Cam Ampul (Beyaz OPC) (6 adet ampul).
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
POLİFARMA İLAÇ SAN. VE TİC. A.Ş.
Vakıflar OSB Mahallesi,
Sanayi Caddesi, No:22/1
Ergene/TEKİRDAĞ
Tel : 0282 675 14 04
Faks : 0282 675 14 05
8- RUHSAT NUMARASI
2021/439
9- İLK RUHSAT TARİHİ/RUHSAT YENİLEME TARİHİ
İlk ruhsat tarihi: 16.11.2021
Ruhsat yenileme tarihi:
10- KÜB’ÜN YENİLENME TARİHİ
8/8