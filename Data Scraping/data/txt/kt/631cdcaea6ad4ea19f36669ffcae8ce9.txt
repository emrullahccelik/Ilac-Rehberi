 
 KULLANMA TAL İMATI  
 
XADAGO  50 mg film kaplı tablet  
Ağızdan alınır.  
 
Etkin madde:  Her film tablet 50 mg safinamide eşdeğer safinamid metansülfonat içerir.  
 
Yardımcı maddeler:  Mikrokristalin selüloz, Krospovidon tip A, Magnezyum stearat, Susuz 
koloidal silika . Hipromelloz, Makrogol (6000), Titanyum dioksit (E171), Demir oksit kırmızı  
(E172), Potasyum alüminyum silikat (E555)   
 
       Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini sağlayacaktır. Meydana gelen herhangi bir yan etkiyi raporlayarak yardımcı 
olabilirsiniz. Yan etkilerin nasıl raporlanacağını öğrenmek için 4. Bölümün sonun a 
bakabilirsiniz.  
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen dokt orunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
 
 
Bu Kullanma Talima tında:  
1. XADAGO  nedir ve ne için kullanılır?  
2. XADAGO ’yu kullanmadan önce dikkat edilmesi gerekenler  
3. XADAGO  nasıl kullanılır?  
4. Olası yan etkiler nelerdir?  
5. XADAGO ’nun saklanması  
 
Başlıkları yer almaktadır.  
 
1. XADAGO  nedir ve ne için kullanılır?  
XADAGO , safinamid etkin maddesini içeren bir ilaçtır. Beyinde, hareket kontrolünde role 
sahip olan ve Parkinson hastalarının beyninde düşük miktarlarda bulunan dopamin adı verilen 
bir maddenin seviyesini artırarak etki gösteri r. XADAGO , yetişkinlerde Parkinson 
hastalığının tedavisinde kullanılır.  
 
Hareket edebiliyor oldukları “açık” dönem ile hareket etmekte güçlük yaşadıkları “kapalı” 
dönem arasında ani geçişler yaşayan orta ila ileri evre hastalarında XADAGO , tek başına 
veya  Parkinson hastalığına yönelik diğer ilaçlarla kombinasyon halinde levodopa adı verilen 
bir ilacın stabil bir dozuna eklenir.   
 2. XADAGO ’yu kullanmadan önce dikkat edilmesi gerekenler  
 
XADAGO ’yu aşağıdaki durumlarda KULLANMAYINIZ:  
Eğer,  
• Safinamide veya bu ilacın diğer bileşenlerine karşı alerjiniz vars a  
• Aşağıdaki ilaçlardan birini kullanıyorsanız:  
- Selegilin, rasagilin, moklobemid, fenelzin, izokarboksazid, tranilsipromin gibi 
monoamin oksidaz (MAO) inhibitörleri (örneğin Parkinson hastalığının tedavisi içi n 
veya başka herhangi bir tıbbi durum için kullanıldığında).  
- Petidin (güçlü bir ağrı kesici).  
MAO inhibitörleri veya petidin ile tedaviye başlanmadan önce XADAGO  tedavisinin 
kesilmesinin ardından en az 7 gün beklemelisiniz.  
• Size şiddetli karaciğer problemleriniz olduğu söylenmişse  
• Albinizm (cildinizde ve gözlerinizde pigment yokluğu), retinal dejenerasyon (gözünüzün 
arka kısmında bulunan ışığa duyarlı tabakada hücre kaybı) veya üveit (göz içinde 
enflamasyon), kalıtsal retinopati (kalıtsal görme bozuklukları) veya şiddetli ilerleyici 
diyabetik retinopati (görmede diyabet kaynaklı ilerleyici azalma) gibi retinanızda 
(gözlerinizin arka kısmında bulunan ışığa duyarlı tabakalar) hasar ortaya çıkmasına ilişkin 
risk p otansiyeli ortaya çıkarabilecek bir göz probleminiz varsa.  
 
XADAGO ’yu aşağıdaki durumlarda DİKKATLİ KULLANINIZ : 
• Karaciğer sorunlarınız varsa  
• Göz ile ilgili problemleriniz varsa  
• Hastalar ve bakıcıları kompulsiyonlar, takıntılı düşünceler, patolojik kumar oynama, 
libidoda artış, hiperseksüellik, dürtüsel davranış ve kompulsif harcama veya satın alma 
gibi belirli kompülsif davranışlar konusunda dikkatli olmaları yönünde uyarılmalıdı r.  
• XADAGO  ile levodopa (Parkinson hastalığının tedavisinde kullanılır) birlikte 
kullanıldığında, kontrol altına alınamayan seğirme tarzında hareketler ortaya çıkabilir 
veya kötüleşebilir.  
• Anksiyete bozukluklarının ve bazı kişilik bozukluklarının tedavis inde kullanılan 
fluoksetin veya fluvoksamin gibi selektif serotonin gerialım inhibitörleri (SSRI’lar) ile 
tedavi görüyorsanız  
• Aşağıdaki ilaçlardan birini kullanıyorsanız:  
- Selegilin, rasagilin, moklobemid, fenelzin, izokarboksazid, tranilsipromin gibi 
monoamin oksidaz (MAO) inhibitörleri (örneğin Parkinson hastalığının tedavisi için 
veya başka herhangi bir tıbbi durum için kullanıldığında).  
-   Petidin (güçlü bir ağrı kesici).  
MAO inhibitörleri veya petidin ile tedaviye başlanmadan önce XADAGO tedavisinin 
kesilmesinin ardından en az 7 gün beklemelisiniz.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
XADAGO ’nun yiyecek ve içecek ile kullanılması  
XADAGO’nun kullanımı üzerinde yiyecek ve içeceğin etkisi yoktur. Aç ya da tok karnına 
uygulanabilir.  
  
 Hamilelik  
İlacı kullanmadan önce doktorunuza veya eczacınıza danışınız.  
 
XADAGO , gebelik sırasında veya çocuk doğurma potansiyeline sahip olan ve yeterli doğum 
kontrol yöntemi uygulamayan kadınlar tarafından kullanılmamalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
XADAGO ’nun anne sütüne geçmesi muhtemeldir. XADAGO  emzirme döneminde 
kullanılmamalıdır.  
 
Araç ve makine kullanımı  
Safinamid tedavisi sırasında somnolans  (uykuya eğilim) ve baş dönmesi ortaya çıkabilir; 
XADAGO ’nun sizi herhangi bir şekilde etkilemediğinden makul düzeyde emin olana kadar 
tehlikeli makineleri kullanmak veya motorlu taşıt sürmek konusunda dikkatli olmalısınız.  
 
Motorlu taşıt sürmek veya makine kullanmak konu sunda doktorunuza danışınız.  
 
XADAGO ’nun içeriğinde bulunan bazı yardımcı maddeler hakkında önemli bilgiler  
XADAGO  uyarı gerektiren yardımcı madde içermemektedir.  
 
Diğer ilaçlar ile birlikte kullanımı  
Eğer başka ilaçlar alıyorsanız, son zamanlarda aldıysanız ya da alma ihtimaliniz varsa lütfen 
doktorunuza veya eczacınıza bu durum hakkında bilgi veriniz. Aşağıdaki ilaçlardan herhangi 
birini XADAGO  ile birlikte kullanmadan önce doktorunuza danışınız:  
- Petidin (güçlü bir ağrı kesici)  
- Selegilin, rasagilin, moklobemid, fenelzin, izokarboksazid, tranilsipromin gibi 
monoamin oksidaz (MAO) inhibitörleri (örneğin Parkinson hastalığının tedavisi için 
veya b aşka herhangi bir tıbbi durum için kullanıldığında).  
- Trisiklik/tetrasiklik antidepresanlar   
- Dekstrometorfan, efedrin veya psödoefedrin içeren soğuk algınlığı veya öksürük ilaçları  
- Tipik olarak anksiyete bozukluklarının ve bazı kişilik bozukluklarının tedavisinde 
kullanılan selektif serotonin gerialım inhibitörleri (SSRI’lar) (örneğin fluoksetin veya 
fluvoksamin)  
- Majör depresyon ve diğer duygu durumu bozukluklarının tedavisinde kullanılan 
venlafaksin gibi serotonin -norepinefrin gerialım inhibitörleri (SNRI’lar)  
- Rosuvastatin, pitavastatin, pravastatin gibi yüksek kolesterol tedavisinde kullanılan 
ilaçlar  
- Siprofloksasin gibi florokinolon antibiyotikler  
- Bağışıklık sistemini etkileyen metotreksat gibi ilaçlar  
- Metastatik kanser tedavisinde kullanılan topotekan gibi ilaçlar  
- Ağrı ve enflamasyon tedavisinde kullanılan diklofenak gibi ilaçlar  
- Tip 2 diyabet tedavisinde kullanılan gliburid, metformin gibi ilaçla r 
- Virüs enfeksiyonlarının tedavisinde kullanılan asiklovir, gansiklovir gibi ilaçlar   
  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veri niz.  
 
3. XADAGO  nasıl kullanılır?  
Uygun kullanım ve doz/uygulama sıklığı için talimatlar:  
İlacınızı her zaman doktorunuzun söylediği gibi alın ız. Emin değilseniz doktorunuza 
danışınız.  
 
XADAGO’nun önerilen başlangıç dozu, tercihen sabahları su ile birlikte  alınacak olan bir 
adet 50 mg’lik tablettir ve bu doz bir adet 100 mg’lik tablete çıkarılabilir.  
 
Uygulama yolu ve metodu:  
XADAGO  ağızdan kullanım içindir . XADAGO  aç veya tok karnına alınabilir.  
 
Değisik yaş grupları  
Çocuklarda kullanımı:   
XADAGO’nun çocuklarda ve ergenlerdeki kullanımına dair veri bulunmamaktadır.  
Yaşlılarda kullanımı:   
Yaşlılarda dozda bir değişiklik yapılmasına gerek yoktur.  
 
Özel kullanım durumları  
Böbrek yetmezliği: Böbrek yetmezliği olan hastalarda dozda he rhangi bir değişiklik 
yapılması gerekli değildir.  
Karaciğer yetmezliği: Karaciğer fonksiyonunuzda orta dereceli azalma söz konusuysa günde 
50 mg’den fazla almamalısınız; bu durumun sizin için geçerli olup olmadığı konusunda 
doktorunuz sizi bilgilendirecekt ir. 
 
Eğer XADAGO ’nun etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla XADAGO  kullandıysanız : 
Aşırı fazla miktarda XADAGO  tablet almanız durumunda kan basıncınız yükselebilir, 
anksiyete, konfüzyon, unutkanlık, uyku hali, sersemlik; mide bulantısı veya kusma; göz  
bebeklerinde dilatasyon veya seğirme tipinde istemsiz hareketler yaşayabilirsiniz. Derhal 
doktorunuza başvurun ve XADAGO  ambalajını yanınızda götürün.  
 
XADAGO ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
XADAGO ’yu kullanmayı unutursanız  
Unutulan bir dozu telafi etmek için iki doz birden almayın. Unutulan dozu atlayın ve bir 
sonraki dozu normal saatinde alın.  
 
Unutulan dozları dengelemek için çift doz almayınız.  
 
XADAGO  ile tedavi sonlandırıldığında  oluşabilecek etkiler  
Doktorunuz tarafindan karar verilinceye kadar XADAGO ile tedaviye son vermeyiniz.    
 Bu ilacın kullanımına ilişkin ilave sorularınız olursa, lütfen doktorunuza veya eczacınıza 
danışınız.  
 
4. Olası yan etkiler nelerdir?  
XADAGO’nun içeriğinde bulunan maddelere duyarlı olan kişilerde yan etkiler olabilir.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
 
Diskinezi (istemsiz hareketler),  hipertansif kriz (çok yüksek kan basıncı, kollaps), nöroleptik 
malign sendrom (konfüzyon, terleme, kaslarda sertlik, hipertermi, kanınızdaki kreatin kinaz 
enzimi düzeylerinde artış), serotonin sendromu (konfüzyon, hipertansiyon, kaslarda sertlik, 
halüsinasyonlar) ve hipotansiyo n ortaya çıkması durumunda doktora başvurun.  
 
Parkinson hastalığının orta veya ileri evresinde olan hastalarda (tek başına veya Parkinson 
hastalığına yönelik diğer ilaçlarla kombinasyon halinde uygulanan levodopaya ek tedavi 
olarak safinamid alan hastalar)  aşağıdaki yan etkiler bildirilmişti r. 
 
Yan etkiler aşağıdaki kategorilerde  gösterildiği şekilde sıralanmıştır:  
 
Çok yaygı n...........:  10 hastanın en az birinde görülebilir.  
Yaygın ..................:  10 hastanın birinden az, fakat 100 hastanın birinden fazla görülebilir.  
Yaygın olmayan....:  100 hastanın birinden az, fakat 1.000 hastanın birinden fazla görülebilir.  
Seyrek ..................:  1.000 hastanın birinden az, fakat 10.000 hastanın birinden fazla 
görülebilir.  
Çok seyre k............:  10.000 hastanın birinden az görülebilir.  
Bilinmiyor .............:  Eldeki verilerden hareketle sıklık tahmin edilemiyor.  
 
Yaygın  yan etkiler:  
- Insomnia (u ykusuzluk ), 
- İstemli hareketleri gerçekleştirmekte güçlük,  
- Uykulu hissetme,  
- Baş dönmesi,  
- Baş ağrısı,  
- Parkinson hastalığında kötüleşme,  
- Göz merceğinde bulanıklaşma,  
- Ayağa kalkma sırasında kan basıncında düşüş,  
- Bulantı,  
- Düşme  
 
Yaygın olmayan  yan etkiler :  
- İdrar enfeksiyonu,  cilt kanseri, kanda düşük demir düzeyi,  
- Düşük akyuvar sayısı, alyuvar anormalliği,  
- İştah kaybı, kanda yüksek yağ düzeyi,  
- İştah artışı,  yüksek kan şekeri, gerçekte olmayan şeyler görme, üzgün hissetme,  
- Anormal rüyalar, korku ve endişe,  konfüzyon durumu,  
- Duygu durumu dalgalanmaları, sekse  olan ilgide artış,  
- Anormal düşünme ve algılama, huzursuzluk, uyku bozukluğu, hissizlik,   
 - Dengesizlik, his kaybı, düzelmeyen anormal kas kasılması,  
- Kafada rahatsızlık hissi, konuşma güçlüğü, bayılma, bellek bozukluğu, b ulanık görme,  
- Kör nokta, çift görme, ışıktan kaçınma,  
- Gözünüzün arka kısmında bulunan ışığa duyarlı tabakada bozukluklar,  
- Gözlerde kızarıklık, gözdeki basınçta artış, oda dönüyormuş hissi,  
- Kalp atımı hissetme, hızlı kalp atışı, düzensiz kalp atışı, kalp atışında yavaşlama,  
- Yüksek tansiyon, düşük tansiyon, damarlarda büyüme ve bükülme,  
- Öksürük, solunum güçlüğü, burun akıntısı , kabızlık, mide ekşimesi, kusma,  
- Ağız kuruluğu, ishal, karın ağrısı, mide yanması, gaz, tokluk hissi,  
- Salya akıtma, ağız ülseri, terleme, kaşıntı, ışığa karşı hassasiyet,  
- Ciltte kızarıklık, sırt ağrısı, eklem ağrısı, kramplar, katılık,  
- Kollarda veya bac aklarda ağrı, kaslarda zayıflık, ağırlık hissi,  
- Gece idrara çıkmada artış, idrar yaparken ağrı, erkeklerde cinsel ilişkide güçlük,  
- Bitkinlik, güçsüzlük hissi, dengesiz yürüme, ayaklarınızda şişkinlik,  
- Ağrı, sıcaklık hissi, kilo verme, kilo alma, kan testlerinde anormallik,  
- Kanda yüksek yağ seviyesi, kan şekerinizde yükselme, anormal EKG,  
- Karaciğer fonksiyon testinde anormallik, idrar testlerinde anormallik,  
- Kan basıncında azalma, kan basıncında yükselme ,  
- Göz testind e anormallik, ayağınızda kırık  
 
Seyrek  yan etkiler :  
- Pnömoni, deri enfeksiyonu, boğaz ağrısı, nazal alerji, dişte enfeksiyon,  
- Viral enfeksiyon, deride kanseröz olmayan problemler/büyüme,  
- Akyuar anormallikleri, şiddetli kilo kaybı ve güçsüzlük,  
- Kandaki potasyum düzeyinde artış, kontrol altına alınamayan dürtüler,  
- Bilinç bulanıklığı, disoryentasyon, görüntülerin hatalı algılanmas ı, 
- Sekse olan ilgide azalma, kafanızdan atamadığınız düşünceler,  
- Birinin sizin peşinizde olduğu hissi, erken boşalma,  
- Kontrol altına alınamayan uyuma isteği, sosyal durumlardan korkma,  
- İntihar düşünceleri, sakarlık, dikkatin kolayca dağılması, tat hissi kaybı,  
- Reflekslerde zayıflık/yavaşlama, bacaklarda yayılma hissi veren ağrı,  
- Sürekli bacaklarınızı hareket ettirme isteği, uykulu hissetme,  
- Gözde anormallikler, diyabet nedeniyle görme b ozukluğunda ilerleme, gözyaşı artışı,  
- Gece körlüğü, şaşılık, kalp krizi, kan damarlarında sıkışma/daralma,  
- Şiddetli yüksek tansiyon, göğüste sıkışma, konuşma güçlüğü,  
- Yutkunma sırasında güçlük/ağrı, peptik ülser, öğürme, mide kanaması,  
- Sarılık, saç dök ülmesi, kabarcıklanma, deride alerji, cilt problemleri, morarma,  
- Ciltte pullanma, gece terlemeleri, ciltte ağrı, ciltte renk bozukluğu, psoriyazis,  
- Ciltte pul pul görünüm,  
- Otoimmün bozukluk nedeniyle omurga eklemlerinde enflamasyon, yanlarda ağrı,  
- Ekleml erde şişkinlik, musküloskeletal ağrı, kas ağrısı, boyun ağrısı, eklem ağrısı,  
- Eklemde kist, kontrol altına alınamayan idrar yapma isteği, idrara çıkmada artış,  
- İdrarda iltihaplı hücreler, idrar yaparken duraklama, prostat problemi, meme ağrısı,  
- İlaç etkisi nde azalma, ilaç intoleransı, üşüme hissi, kendini kötü hissetme, ateş,  
- Cilt, göz ve ağız kuruluğu, kan testlerinde anormallik, kalpte üfürüm,  
- Kalp testlerinde anormallik, yaralanma sonrası morarma/şişkinlik,  
- Yağ nedeniyle kan damarında tıkanıklık, kafa yaralanması, ağızda yaralanma,  
- İskelet yaralanması, kumar oynama.   
  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile 
konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan 
Etki Bildirimi” ikonuna tıklayarak doğrudan Türkiye Farmakovijilans Merkez i (TÜFAM)’ne 
bildirebileceğiniz gibi, 0 800 314 00 08 numaralı yan etki bildirim hattını da kullanabilirsiniz. 
Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.   
 
5. XADAGO ’nun saklanması  
XADAGO ’yu çocukların göremeyeceği, erişemeyeceği yerlerde ve ambalajında saklayınız.  
 
Son kullanma tarihiyle uyumlu olarak kullanınız.  
 
30°C altındaki oda sıcaklığında saklayınız. Nemden korumak için orijinal ambalajında 
muhafaza ediniz.  
Kutu ve blister üzerinde belirtilen son kullanma tarihinden sonra bu ilacı kullanmayınız. Son 
kullanma tarihi belirtilen ayın son günüdür.  
 
Eğer üründe ve/veya ambalajında bozukluklar fark ederseniz XADAGO ’yu kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:  
Dem İlaç Sanayi ve Ticaret A.Ş.  
Dem Plaza İnönü Mah. Kayışdağı Cad. No:172  
34755 Ataşehir -İstanbul  
Tel:   0216 4284029  
Faks: 0216 4284086  
 
Üretim yeri:  
Zambon S.p.A.  
Via della Chimica, 9  
36100 Vicenza  
İtalya  
 
Bu kullanma talimatı 20/04/2022  tarihinde onaylanmıştır.  
 