KISA ÜRÜN BİLGİSİ
1. BEŞERİ TIBBİ ÜRÜNÜN ADI
EPİRİTU® 20 mg/10 ml IV/İntravezikal İnfüzyonluk Çözelti Hazırlamak İçin Konsantre
Steril, sitotoksik
2. KALİTATİF VE KANTİTATİF BİLEŞİM
Her bir flakon(10 ml);
Etkin madde:
Her bir flakon 20 mg epirubisin HCl içerir.
Yardımcı maddeler:
Sodyum klorür 90 mg
Yardımcı maddeler için 6.1’e bakınız.
3. FARMASÖTİK FORM
İntravenöz ve intravezikal kullanıma yönelik infüzyon için konsantre çözelti
Berrak, kırmızı çözelti
4. KLİNİK ÖZELLİKLER
4.1. Terapötik endikasyonlar
Epirubisin bir dizi neoplastik durumların tedavisinde kullanılır:
• Meme, over, mide, akciğer ve kolorektal karsinomalar
• Malign lenfoma
• Lösemi
• Multiple miyeloma
Epirubisin intravezikal uygulandığında, aşağıdaki tedavilerde yararlı olduğu gösterilmiştir:
• İn-situ karsinoma
• Mesanenin papiller transisyonel hücreli karsinomu
• Transüretral rezeksiyondan sonra yüzeysel mesane karsinomunda nükslerin
önlenmesinde
4.2. Pozoloji ve uygulama şekli
Pozoloji/uygulama sıklığı ve süresi:
Konvansiyonel dozlar:
Epirubisin tek ajan olarak kullanıldığında, yetişkinlerde önerilen doz 60-90 mg/m2’dir ve
intravenöz olarak enjekte edilmelidir. Önceden seyreltilmiş olan epirubisin, iğnenin ven
içerisine uygun şekilde yerleştirildiği kontrol edildikten sonra, bir venöz damar yoluyla
serbestçe akmakta olan salin infüzyonu üzerinden 3-5 dakika sürecek olan bir bolus şeklinde
enjekte edilebilir.
1 / 17Hastanın hematolojik durumu ve kemik iliği işlevine bağlı olarak, doz 21 günlük aralıklarla
tekrarlanmalıdır.
Yüksek dozlar:
Akciğer kanserinin yüksek doz tedavisi için tek ajan olarak epirubisin aşağıdaki tedavi
rejimlerine göre uygulanmalıdır:
Akciğer kanseri
- Küçük hücreli akciğer kanseri (önceden tedavi edilmemiş): Her 3 haftada bir günde bir
defa 120 mg/m2
- Küçük hücreli olmayan akciğer kanseri (daha önce tedavi edilmeyen skuamöz, büyük
hücreli ve adenokarsinom): Günde 1 defa 135 mg / m2 veya 3 haftalık kürün 1., 2. ve 3.
günlerinde 45 mg / m2.
Meme kanseri:
Pozitif lenf nodüllü, erken dönem meme kanseri hastalarının adjuvan tedavisinde, epirubisinin
intravenöz dozları 100 mg/m2 (1. günde tek doz olarak) ile 120 mg/m2 aralığında (1. ve 8.
günlerde bölünmüş iki doz halinde), 3-4 haftada bir, intravenöz siklofosfamit ve 5-
fluorourasil ve oral tamoksifen ile kombinasyonları şeklinde önerilir.
Epirubisin 3-5 dakikalık bir sürede intravenöz bolus şeklinde veya 30 dakika boyunca
infüzyon şeklinde verilebilir. Kemik iliği fonksiyonları daha önce gördüğü kemoterapi veya
radyoterapi nedeniyle, hastanın yaşı nedeniyle ya da neoplastik kemik iliği infiltrasyonu
nedeniyle zarar görmüş hastalarda, daha düşük dozlar (konvansiyonel tedavide 60-75 mg/m2
ve yüksek doz tedavide 105-120 mg/m2) tavsiye edilmektedir. Total doz her kürde birbirini
izleyen 2-3 güne bölünebilir.
Epirubisinin çeşitli tümörler için monoterapi ve kombinasyon kemoterapideki yaygın
kullanımı aşağıda gösterildiği gibidir:
Kanser endikasyonları Epirubisin dozları (mg/m2)
Monoterapi Kombinasyon tedavisi
İlerlemiş over kanseri 60-90 50-100
Mide kanseri 60-90 50
Küçük hücreli akciğer kanseri 120 120
(SCLC)
Küçük hücreli dışı akciğer 135 ya da 145
kanseri (NSCLC)
Kolorektal kanser 60-90 20-50
Lösemi 60-90 45
Multiple miyeloma 60-90 20 ya da 60-90
Hodkgin hastalığı 60-90 25-50
Non-Hodgkin lenfoma 60-90 60-90 ya da daha düşük
doz
2 / 1750 mg/50 ml veya 80 mg/50 ml (in
situ karsinoma)
Mesane kanseri Profilaksi:
Haftada bir 50 mg/50 ml 4 hafta,
sonrasında ayda bir 11 ay boyunca
Dozlar genellikle 21 gün aralıklarla 1. gün veya 1., 2. ve 3. gün verilir.
Kombinasyon tedavisi:
Epirubisin diğer sitotoksik ajanlarla kombine kullanıldığı takdirde dozlar tabloya göre
azaltılmalıdır. Dozların yaygın kullanımı tabloda gösterildiği gibidir.
İntravezikal uygulama:
Epirubisin, yüzeyel mesane kanseri ve in situ karsinoma tedavisinde intravezikal uygulama ile
verilir. Sistemik tedavinin veya cerrahi tedavinin daha uygun olduğu, mesane duvarına
penetre olmuş, invaziv tümörlerin tedavisinde bu yolla kullanılmamalıdır (Bkz. Bölüm 4.3.).
Epirubisin ayrıca, yüzeyel tümörlerin transüretal rezeksiyondan sonra nüksleri önlemek için
profilaktik olarak intravezikal yolla başarılı bir şekilde kullanılmıştır.
Yüzeyel mesane kanseri tedavisi için önerilen rejim aşağıdaki dilüsyon tablosunda verilmiştir:
8 hafta süreyle haftada 50 mg/50 mL dozunda (fizyolojik serum veya steril distile suda
seyreltilmiş) instilasyon şeklindedir.
Lokal toksisite (kimyasal sistit) durumunda dozun 30 mg/50 mL’ye düşürülmesi
önerilmektedir.
İn situ karsinoma için, hastanın bireysel tolerabilitesine bağlı olarak doz 80 mg/50 mL’ye
kadar artırılabilir.
Profilaksi için, 4 hafta süre ile haftada 50 mg/50 ml’lik uygulamadan sonra, 11 ay süreyle
ayda 1 aynı dozda instilasyon şeklindedir.
Mesane instilasyon çözeltisi için seyreltme tablosu:
Epirubisin 2 mg/mL epirubisin Enjeksiyonluk su veya % 0.9 Total
dozu enjeksiyonunun hacmi fizyolojik serumun seyreltici hacmi hacim
30 mg 15 mL 35 mL 50 mL
50 mg 25 mL 25 mL 50 mL
80 mg 40 mL 10 mL 50 mL
Uygulama şekli:
SADECE İNTRAVENÖZ VE İNTRAVEZİKAL KULLANIMLAR İÇİNDİR.
EPİRİTU oral olarak verildiğinde aktif değildir ve intramüsküler veya intratekal olarak
enjekte edilmemelidir.
İnfüzyon % 0.9 sodyum klorür veya % 5 glukoz ile hazırlanır.
3 / 17İntravenöz Uygulama
Epiribusinin iğnenin damara uygun şekilde yerleştirildiği kontrol edildikten sonra, bir damar
yolu içerisinden serbest akan salin infüzyon ile verilmesi tavsiye edilir. Bu yöntem, ilaç
ekstravazasyon riskini en aza indirir ve ilacın verilmesinden sonra damarın salin ile
yıkanmasını sağlar. İntravenöz uygulamada damar dışına sızmamasına dikkat edilmelidir
(Bkz. Bölüm 4.4.). Küçük damarlara enjeksiyondan veya aynı damar içine tekrarlanan
enjeksiyonlardan kaynaklı venöz skleroz meydana gelebilir. Eğer damar dışına sızma
meydana gelirse, uygulama derhal durdurulmalı ve bir başka venden uygulamaya
geçilmelidir.
İntravezikal Uygulama
Çözelti 1 saat süreyle intravezikal olarak tutulmalıdır. İdrar ile gereksiz seyreltmeden
kaçınmak için, instilasyondan önceki 12 saat içinde hastaya herhangi bir sıvı almaması
söylenmelidir. İnstilasyon sırasında, hasta ara sıra çevrilmeli ve instilasyon süresi sonunda
hastanın idrara çıkması söylenmelidir.
Özel popülasyona ilişkin ek bilgiler:
Böbrek yetmezliği:
Orta derece renal bozuklukta, bu yolla atılan epirubisin miktarı göz önünde
bulundurulduğundan doz azaltılması gerektirmemektedir.
Karaciğer yetmezliği:
Epirubisinin majör eliminasyon yolu hepatobiliyer sistemdir. Genel toksisitenin artmasını
önlemek için karaciğer fonksiyon bozukluğu olan hastalarda dozlar aşağıdaki serum bilirubin
düzeyleri baz alınarak azaltılmalıdır.
Serum Bilirubin Doz Azaltılması
1.4-3 mg/100 ml % 50
> 3 mg/100 ml % 75
Pediyatrik popülasyon:
Epirubisinin pediyatrik hastalarda güvenliliği ve etkililiği belirlenmemiştir.
Geriyatrik popülasyon:
Geriyatrik hastalarda özel doz önerileri bulunmamaktadır.
4.3. Kontrendikasyonlar
• Epirubisine veya içeriğindeki diğer yardımcı maddelere ve/veya diğer antrasiklinler ve
antrasendionlara aşırı duyarlılığı olan hastalarda
• Laktasyon döneminde (Bkz. Bölüm 4.6.)
4 / 17İntravenöz kullanım:
• Öncesinde kemoterapi ve/veya ışın tedavisi nedeniyle kalıcı bir miyelosüpresyonu olan
hastalarda
• Şiddetli karaciğer yetmezliği olan hastalarda
• Kardiyomiyopatisi olan hastalarda
• Yakın zamanda miyokart enfarktüsü geçirmiş hastalarda
• Şiddetli aritmisi olan hastalarda
• Epirubisin ve/veya diğer antrasiklinlerin (örn. Doksorubisin veya Daunorubisin) ve
antrasenedionların maksimum kümülatif dozlarıyla önceden tedavi edilen hastalarda
(Bkz. Bölüm 4.4.)
• Şiddetli miyokardiyal yetmezlik
• Akut sistemik enfeksiyonu olan hastalarda
• Stabil olmayan angina pektorisi olan hastalarda
İntravezikal uygulama:
• İdrar yolu enfeksiyonları
• Mesane duvarına penetre olmuş invaziv tümörler
• Kateterizasyon problemleri
• Hematüri
• Mesane iltihabı
4.4. Özel kullanım uyarıları ve önlemleri
Epirubisin, sadece kemoterapötik ajanlarla tedavi deneyimi olan doktorun gözetimi altında
uygulanmalıdır.
Hastalar, epirubisin tedavisine başlamadan önce, önceki sitotoksik tedavinin akut
toksisitelerinden (örn., stomatit, nötropeni, trombositopeni ve yayılmış enfeksiyonlar) arınmış
olmalıdır.
Yüksek dozlarda epirubisin (örn, her 3 ila 4 haftada bir ≥90 mg/m2) ile tedavi standart
dozlarda (her 3 ila 4 haftada bir < 90 mg/m2) görülene genelde benzer advers olaylara neden
olurken nötropeni ve stomatit/mukozitin şiddeti artabilir. Yüksek dozlarda epirubisin ile
tedavi, ciddi miyelosüpresyona bağlı olası klinik komplikasyonlar nedeniyle özel dikkat
gerektirir.
Epirubisin ile kontamine olmuş nesnelerin temizliği, %10'luk bir sodyum hipoklorit çözeltisi
ile mümkündür. Burada meydana gelen renk değişimi, epirubisinin oksidatif
etkisizleştirildiğini gösterir. Cilt ve mukoza temaslarında su ve sabun ile derinlemesine
yıkanmalıdır.
Kardiyak fonksiyon: Antrasiklin tedavisi ile erken (akut) veya geç (gecikmiş) olaylarla ortaya
çıkabilen kardiyotoksisite riski vardır.
Erken (Akut) Olaylar
Dozdan bağımsız spesifik olmayan EKG değişiklikleri.
5 / 17Epirubisine bağlı erken kardiyotoksisite temelde sinüzal taşikardi ve/veya spesifik olmayan
ST-T dalgası değişiklikleri gibi normalden sapan elektrokardiyogram (EKG) bulgularını
içermektedir. Prematüre ventriküler kontraksiyonlar, ventriküler taşikardi ve bradikardiyi
içeren taşiaritmilerin yanında atrivoventriküler ve demet-dal blokları bildirilmiştir. Genellikle,
bu etkiler takiben gecikmiş kardiyotoksisitenin oluşumunun bir göstergesi değildir; nadiren
klinik önem taşırlar ve genellikle epirubisin tedavisinin kesilmesini gerektirmezler.
Geç (Gecikmiş) Olaylar.
Kardiyomiyopati şeklinde oluşan, doza bağlı kümülatif organ toksisitesi.
Gecikmiş kardiyotoksisite genelde epirubisin ile tedavi sırasında geç dönemde ya da tedavinin
kesilmesini takip eden 2 ila 3 ay içerisinde meydana gelse de daha sonra gelişen olaylar da
(tedavinin tamamlanmasından aylar ila yıllar sonra) bildirilmiştir. Geciken kardiyomiyopati
azalmış sol ventriktül ejeksiyon fraksiyonu (SVEF) ve/veya dispne, pulmoner ödem, bağlı
ödem, kardiyomegali ve hepatomegali, oligüri, assit, plevral efüzyon ve gallop ritmi gibi
konjestif kalp yetmezliğinin (KKY) belirti ve semptomlarıyla anlaşılır. Yaşamı tehdit eden
KKY antrasiklin kaynaklı kardiyomiyopatinin en şiddetli şeklidir ve ilacın kümülatif doz
sınırlayıcı toksisitesini temsil eder.
KKY oluşumu riski, 900 mg/m2’yi aşan artan toplam kümülatif epirubisin dozlarında hızla
artmaktadır; bu kümülatif doz yalnızca büyük bir dikkatle aşılmalıdır (Bkz. Bölüm 5.1.).
Kardiyak fonksiyon, epirubisin ile hastaya tedavi uygulanmadan önce değerlendirilmeli ve
ciddi kalp yetmezliği gelişme riskini minimuma indirmek için tedavi boyunca izlenmelidir.
Bu risk, tedavi sırasında SVEF’in düzenli olarak izlenmesi ve kardiyak fonksiyon
bozukluğuna dair ilk belirtide epirubisinin derhal kesilmesiyle azaltılabilir.
Antrasiklin ile indüklenen kardiyomiyopatinin teşhis ve takibi için aşağıdaki yöntemler
önerilmektedir:
a) Ekokardiyografi (ECHO)
b) Sistolik zaman aralıklarının belirlenmesi (STI)
c) Radyonüklid anjiyografi (MUGA)
Özellikle yüksek kardiyotoksisiteyle ilişkili risk faktörleri olan hastalarda EKG ve MUGA
taraması veya ECHO ile yapılacak bir başlangıç seviyesi kalp değerlendirmesi tavsiye
edilmektedir. Özellikle yüksek kümülatif antrasiklin dozlarında MUGA veya ECHO ile
yapılacak SVEF belirlemeleri tekrarlanmalıdır. Değerlendirme için kullanılan teknik, takip
süresince tutarlı biçimde devam ettirilmelidir.
Kardiyomiyopati riski dikkate alınarak, kümülatif 900 mg/m2 epirubisin dozu yalnızca son
derece dikkatli olunarak aşılabilir.
Kardiyak toksisite için risk faktörleri aktif veya okült kardiyovasküler hastalık, önceden
alınmış veya eşzamanlı olarak alınan mediastinal/perikardiyal radyoterapi, diğer
antrasiklinlerle veya antrasenedionlarla önceki tedaviler, kardiyak kontraktiliteyi baskılama
özelliği olan diğer ilaçlar veya kardiyotoksik ilaçların (örn., trastuzumab) eşzamanlı kullanımı
ile yaşlılarda artan riski içerir (bkz. Bölüm 4.5).
Tek başına veya epirubisin gibi antrasiklinlerle kombinasyon halinde trastuzumab alan
6 / 17hastalarda kalp yetmezliği gözlenmiştir (New York Kalp Derneği [NYHA] sınıf II-IV). Bu
durum, ortadan şiddetli düzeye kadar değişebilir ve ölümle sonuçlanabilir. Trastuzumab ve
epirubisin gibi antrasiklinler kardiyak monitorizasyon eşliğindeki iyi kontrollü klinik
araştırma ortamı olmadıkça eşzamanlı olarak birlikte kullanılmamalıdır. Riskin trastuzumab
ve antrasiklinlerin eşzamanlı kullanımından düşük olmasına karşın, daha önce antrasiklin
almış hastalar, trastuzumab tedavisiyle kardiyotoksisite riski altındadır.
Trastuzumab yarı ömrü yaklaşık 28-38 gün olduğundan trastuzumab, tedavi kesildikten
sonraki 27 haftaya kadar dolaşımda kalabilir. Trastuzumab kesildikten sonra epirubisin gibi
antrasiklinleri alan hastalarda kardiyotoksisite riski olasılıkla artabilir. Mümkünse, doktorlar
trastuzumabın kesilmesinden sonra 27 haftaya kadar antrasiklin esaslı tedaviden kaçınmalıdır.
Epirubisin gibi antrasiklinlerin kullanılması halinde hastanın kardiyak fonksiyonu dikkatle
izlenmelidir (bkz. Bölüm 4.5).
Epirubisin tedavisinden sonra trastuzumab tedavisi sırasında gelişen semptomatik kalp
yetmezliği, standart ilaçlarla tedavi edilmelidir.
Özellikle risk faktörleri bulunan ve yüksek kümülatif dozları alan hastalarda sıkı biçimde kalp
fonksiyonları izlenmelidir. Ancak epirubisin ile kardiyotoksisite, kardiyak risk faktörlerinin
varlığından bağımsız olarak, daha düşük kümülatif dozlarda da oluşabilir.
Epirubisin ve diğer antrasiklinler veya antrasenedionların toksisitesinin aditif olması
muhtemeldir.
Hematolojik toksisite: Diğer sitotoksik ajanlarla olduğu gibi epirubisin de miyelosüpresyona
neden olabilir. Diferansiyel beyaz kan hücresi (BKH) sayımları dahil epirubisin ile tedavinin
her küründe ve öncesinde hematolojik profiller değerlendirilmelidir. Doza bağlı, geri
dönüşümlü lökopeni ve/veya granülositopeni (nötropeni) epirubisin hematolojik toksisitesinin
temel belirtisidir ve bu ilacın en yaygın akut doz sınırlayıcı toksisitesidir. Lökopeni ve
nötropeni genelde yüksek dozlu tedavi protokollerinde daha şiddetli olup ilacın
uygulanmasından sonraki 10. ve 14. günler arasında çoğu vakada en düşük seviyeye ulaşır; bu
genelde 21. güne kadar çoğu vakada normale dönen BKF/nötrofil sayımlarıyla geçicidir.
Ayrıca trombositopeni ve anemi meydana gelebilir. Şiddetli miyelosüpresyonun klinik
sonuçları arasında ateş, enfeksiyon, sepsis/septisemi, septik şok, hemoraji, doku hipoksisi
veya ölüm vardır.
Sekonder lösemi: Bir prelösemik faz olsun olmasın sekonder lösemi epirubisin dahil
antrasiklinlerle tedavi gören hastalarda bildirilmiştir. Bu ilaçlar DNA tahrip edici
antineoplastik ajanlarla, radyoterapi ile kombine olarak uygulandığında, hastalar önceden
sitotoksik ilaçlarla yoğun şekilde tedavi edildiğinde veya antrasiklinlerin dozları artırıldığında
sekonder lösemi daha yaygındır. Bu lösemiler 1 ila 3 yıllık gecikme periyoduna sahiptir (Bkz.
Bölüm 5.1.).
Gastrointestinal: Epirubisin emetojeniktir. Mukozit/stomatit genelde ilaç verildikten sonra
erken dönemde görülür ve şiddetliyse birkaç günlük sürede mukozal ülserasyonlara
ilerleyebilir. Bu advers olaylar, çoğu hastada tedavinin üçüncü haftasına kadar kaybolur.
7 / 17Karaciğer fonksiyonu: Epirubisinin temel eliminasyon yolu hepatobiliyer sistemdir. Bir
karaciğer yetmezliği kararına varabilmek için karaciğer fonksiyonları (serum total bilirubin ve
AST) epirubisin ile tedavi öncesi ve sırasında değerlendirilmelidir. Yüksek bilirubin
düzeylerine veya AST'ye sahip hastalarda klirensin daha yavaş olmasına bağlı olarak
epirubisinin toksisitesinde bir artış görülebilir. Bu hastalarda daha düşük dozlar önerilir (Bkz.
Bölüm 4.2. ve 5.2.). Şiddetli karaciğer yetmezliği olan hastalar epirubisin almamalıdır (Bkz.
Bölüm 4.3.).
Böbrek fonksiyonu: Serum kreatinin tedaviden önce ve tedavi sırasında değerlendirilmelidir.
Serum kreatinin değeri>5 mg/dl olan hastalarda dozaj ayarlaması gereklidir (Bkz. Bölüm
4.2.).
Enjeksiyon yerindeki etkiler: Fleboskleroz küçük bir damara enjeksiyondan veya aynı damara
tekrarlı enjeksiyonlardan kaynaklanabilir. Önerilen uygulama prosedürlerinin takip edilmesi
enjeksiyon yerinde flebit/tromboflebit riskini minimuma indirebilir (Bkz. Bölüm 4.2.).
Ekstravazasyon: Epirubisin intavenöz olarak verilirken kesinlikle toplardamar dışına
kaçırılmamalıdır. Damar dışına çıkması (ekstravazasyonu) lokal nekroza ve tromboflebite yol
açabilir. İntravenöz enjeksiyon sırasında epirubisinin ekstravazasyonu lokal ağrı, şiddetli doku
lezyonları (vezikasyon, şiddetli selülit) ve nekroza neden olabilir. Epirubisinin intravenöz
yolla uygulanması sırasında ekstravazasyon belirti ve semptomları meydana gelirse ilaç
infüzyonu hemen kesilmelidir.
Antrasiklin ekstravazasyonunun yan etkileri, deksrazoksan gibi spesifik bir tedavinin
uygulanmasıyla önlenebilir veya azaltılabilir. Ardından ekstravazasyon yeri, hastanın
ağrılarını hafifletmek için serinletilmelidir. Hastanın ağrısı hiyalüronik asit ve dimetil
sülfoksit (DMSO) kullanarak soğuk tutmak suretiyle de hafifletilebilir.
Nekroz ekstravazasyondan birkaç hafta sonra meydana gelebildiğinden, sonraki periyotlarda
hasta yakından izlenmeli ve olası bir eksizyon düşünülerek bir plastik cerraha danışılmalıdır.
Diğer: Diğer sitotoksik ajanlarda olduğu gibi, pulmoner embolizm dahil tromboflebit ve
tromboembolik olaylar (bazı vakalarda ölümcül) epirubisin kullanımı ile birlikte bildirilmiştir.
Tümör-Lizis sendromu: Epirubisin, neoplastik hücrelerin ilaç kaynaklı hızlı lizisine (tümör
lizis sendromu) eşlik eden kapsamlı purin katabolizması nedeniyle hiperürisemiye neden
olabilir. İlk tedaviden sonra kan ürik asit düzeyleri, potasyum, kalsiyum fosfat ve kreatinin
düzeyleri değerlendirilmelidir. Hiperürisemiyi önlemeye yönelik hidrasyon, idrarın
alkalileştirilmesi ve allopurinol ile profilaksi, potansiyel tümör lizis sendromu
komplikasyonlarını azaltabilir.
İmmünosüpresan etkiler / Enfeksiyonlara artan eğilim: Epirubisin dahil kemoterapötik
ajanlarla immün yetmezlik gelişen hastalarda canlı veya atenüe aşıların uygulanması ciddi
veya ölümcül enfeksiyonlara neden olabilir (Bkz. Bolüm 4.5.). Epirubisin verilen hastalarda
bir canlı aşının uygulanmasından kaçınılmalıdır. Ölü veya inaktif aşılar uygulanabilir ancak
8 / 17bu aşılara yanıt azalabilir.
Üreme sistemi: Epirubisin genotoksisiteye neden olabilir. Epirubisin uygulanan hem kadınlar
hem de erkekler uygun kontraseptif yöntemleri kullanmalıdır. Tedavi tamamlandıktan sonra
çocuk sahibi olmak isteyen hastalara uygunsa ve mevcutsa genetik danışmanlık hizmeti
alması önerilmelidir (Bkz. Bölüm 4.6.).
Diğer uygulama yolları için ek uyarılar ve önlemler
Epirubisinin intravezikal yolla uygulanması kimyasal sistit semptomlarına (dizüri, poliüri,
noktüri, strangüri, hematüri, mesane rahatsızlığı, mesane duvarında nekroz gibi) ve mesane
daralmasına neden olabilir. Kateterizasyon problemleri için özel dikkat gerekir (örneğin;
masif intravezikal tümörlerden dolayı üretral obstrüksiyon).
Epirubisinin intraarteriyel yolla uygulanması (primer hepatosellüler karsinom veya karaciğer
metastazları için lokalize veya bölgesel tedavilerde transkateter arteriyel embolizasyon),
gastroduodenal ülserleri (olasılıkla ilaçların gastrik artere reflüsü nedeniyle) ve ilaç kaynaklı
sklerozan kolanjite bağlı olarak safra kanallarının daralmasını içeren lokalize veya bölgesel
olaylara (nitelik olarak epirubisinin intravenöz yolla uygulanmasından sonra gözlenene
benzeyen sistemik toksisiteye ek olarak) neden olabilir. Bu uygulama yolu perfüze dokuda
geniş çaplı nekroza neden olabilir.
Epirubisin, uygulamadan sonra 1 -2 gün idrara kırmızı renk verebilir.
Bu tıbbi ürün her flakonda (10 ml’lik dozunda) 35,4 mg sodyum ihtiva eder. Bu durum
kontrollü sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Epirubisin temelde diğer sitotoksik ilaçlarla kombinasyonda kullanılır. Özellikle kemik
iliği/hematolojik ve gastrointestinal etkiler açısından aditif toksisite meydana gelebilir (Bkz.
Bölüm 4.4.). Diğer potansiyel kardiyotoksik ilaçlarla kombinasyon kemoterapisinde ve ayrıca
diğer kardiyoaktif bileşiklerin (örn, kalsiyum kanal blokörleri) eşzamanlı kullanımında
epirubisin kullanımı tedavi boyunca kardiyak fonksiyonun izlenmesini gerektirir.
Epirubisin yoğun şekilde karaciğer tarafından metabolize edilmektedir. Eşzamanlı tedaviler
nedeniyle karaciğer fonksiyonunda oluşan değişiklikler epirubisinin metabolizmasını,
farmakokinetiğini, terapötik etkililiğini ve/veya toksisitesini etkileyebilir (Bkz. Bölüm 4.4.).
Epirubisin dahil antrasiklinler, hastanın kardiyak fonksiyonu yakından izlenmiyorsa diğer
kardiyotoksik ajanlarla kombinasyonda kullanılmamalıdır. Özellikle trastuzumab gibi uzun
yarı ömürlü olanlar olmak üzere diğer kardiyotoksik ajanlarla tedavi kesildikten sonra
antrasiklin almakta olan hastalarda ayrıca kardiyotoksisite gelişme riski artabilir. Trastuzumab
yarı ömrü yaklaşık 28-38 gündür ve 27 haftaya kadar dolaşımda kalabilir. Bu nedenle
mümkün olduğunca, doktorlar trastuzumabın kesilmesinden sonra 27 haftaya kadar
antrasiklin esaslı tedaviden kaçınmalıdır. Antrasiklinler bu süreden önce kullanılırsa kardiyak
fonksiyonun dikkatli şekilde izlenmesi önerilir.
9 / 17Bu ilaç alınırken eşzamanlı olarak canlı aşılar kullanmaktan kaçınılmalıdır. Ölü veya inaktif
aşılar uygulanabilir ancak bu aşılara yanıt azalabilir.
Simetidin, epirubisin EAA değerini %50 artırmıştır ve epirubisin ile tedavi sırasında
kesilmelidir.
Taksan antrasiklinlerin p-glikoprotein aracılı biliyer klirensini düşürmektedir. Paklitaksel
epirubisinden önce verildiğinde, değişmemiş epirubisin ve metabolitlerinin, özellikle de
epirubisinolün plazma konsantrasyonlarını artırır, ancak epirubisinol toksik veya aktif
değildir. Bu etkileşimler, özellikle önce paklitaksel verilip ardından antrasiklinler
uygulandığında ortaya çıkar. O nedenle antrasiklin ve taksan içeren tedavi şemalarında önce
antrasiklin ve ardından taksan verilmelidir. Epirubisin taksandan önce uygulandığında,
farmakokinetiği paklitaksel veya dosetaksel ile birlikte uygulanmasından etkilenmemiştir. İlaç
etkileşimine bağlı istenmeyen etkilerin insidansını düşük tutmak üzere paklitaksel
uygulamasının, epirubisin verilmesinden en az 24 saat sonra yapılması düşünülebilir.
Deksverapamil, epirubisinin farmakokinetiğini değiştirebilir ve olasılıkla kemik iliğini
baskılayıcı etkilerini arttırabilir.
Yapılan bir çalışmada dosetakselin, epirubisinden hemen sonra alımında epirubisin
metabolitlerinin plazma konsantrasyonunu artırabileceği bulunmuştur.
İnterferon α2b ile birlikte uygulanması epirubisinin terminal eliminasyon yarı ömrünün ve
toplam klirensinin düşmesine sebep olabilir.
Kinin epirubisinin kandan dokulara başlangıç dağılımını hızlandırabilir ve kırmızı kan
hücrelerindeki oranını etkileyebilir.
Kemik iliğini etkileyen ilaçlarla (örneğin; sitotoksik ajanlar, sülfonamid, kloramfenikol,
difenilhidantoin, amidopirin ve türevleri, antiretroviral ajanlar) uygulanan bir (ön) tedavide
belirgin hematopoez bozukluğu gelişme olasılığı unutulmamalıdır.
Antrasiklin ve deksrazoksan kombinasyon tedavisi gören hastalarda miyelosüpresyonda artış
meydana gelebilir.
Özel popülasyonlara ilişkin ek bilgiler
Pediyatrik popülasyon:
Etkileşim çalışması yapılmamıştır.
Geriyatrik popülasyon:
Etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Epirubisin genotoksik etkilere sahiptir ve insan spermatozoasında kromozomal hasara neden
10 / 17olabilir. Bu nedenle epirubisinle tedavi edilen erkek hastalara tedavi süresince ve tedaviden 6
ay sonrasına kadar baba olmaması ve epirubisinle tedaviye bağlı olası infertilite sebebiyle
önceden spermlerin korunması konusunda tavsiyede bulunulmalıdır. Kadınlar epirubisin
tedavisi sırasında hamile kalmamalıdır.
Kadın ve erkekler tedavi süresi boyunca etkili bir kontraseptif yöntem kullanmalıdır.
Epirubisin premenopozal kadınlarda amenore veya prematüre menopoza neden olabilir.
Gebelik dönemi
Epirubisinin gebelik ve/veya fetüs/yeni doğan üzerinde zararlı farmakolojik
etkileri bulunmaktadır.
Hayvanlardaki deneysel veriler gebe kadınlara uygulandığında epirubisinin fetal hasara neden
olabileceğini düşündürmektedir. Epirubisin gebelik sırasında kullanılırsa veya hasta bu ilacı
alırken gebe kalırsa, hasta, fetusa yönelik potansiyel riskler konusunda bilgilendirilmelidir.
Gebe kadınlarda yapılmış çalışmalar bulunmamaktadır. Epirubisin ancak potansiyel yararların
fetüs için potansiyel riskten daha fazla olması durumunda gebelerde kullanılabilir
Laktasyon dönemi
Epirubisinin anne sütüne geçip geçmediği bilinmemektedir. Fakat diğer antrasiklinleri içeren
bir çok ilaç, anne sütüne geçmektedir. Potansiyel ciddi yan etkilerinden dolayı tedavi
süresince ve öncesinde emzirme durdurulmalıdır.
Laktasyon döneminde kontrendikedir (Bkz. Bölüm 4.3.).
Üreme yeteneği/Fertilite
Hayvanlar üzerinde yapılan çalışmalarda üreme toksisitesi gösterilmiştir (Bkz. Bölüm 5.3.).
Deneysel veriler epirubisinin fetüse zarar verebileceğini ortaya koymuştur.
4.7. Araç ve makine kullanımı üzerindeki etkiler
Epirubisinin araç ve makine kullanma yeteneği üzerindeki etkisi sistematik olarak
değerlendirilmemiştir. Epirubisin akut mide bulantısı ve kusmaya neden olabilir, buna
dayanarak araç ve makine kullanma yeteneği geçici olarak kısıtlanabilir.
4.8. İstenmeyen etkiler
Advers reaksiyonlar, sistem organ sınıfı ve görülme sıklığına göre aşağıdaki gibi
sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥ 1/1000 ila <1/100); seyrek
(≥1/10.000 ila <1/100); çok seyrek (<1/10.000), bilinmiyor (eldeki verilerden hareketle
tahmin edilemiyor).
MedDRA Çok yaygın Yaygın Yaygın Seyrek Çok Bilinmiyor
Sistem Organ (≥1/10) (≥1/100 ila <1/10) olmayan (≥1/10.000 ila seyrek (eldeki verilerden
Sınıfı (≥ 1/1000 ila <1/100) (<1/10.000) hareketle tahmin
<1/100) edilemiyor)
11 / 17Enfeksiyonlar ve Enfeksiyon, Sepsis*,
enfestasyonlar Konjuktivit Pnömoni*
İyi huylu ve Akut miyeloid
kötü huylu lösemi
neoplazmlar Akut lenfositik
(kistler ve lösemi
polipler dahil)
Kan ve lenf Anemi,
sistemi Lökopeni,
hastalıkları Nötropeni,
Trombositopeni,
Febril nötropeni
Bağışıklık Anafilaktik
sistemi reaksiyonlar*
hastalıkları
Metabolizma ve İştahta azalma Hiperürisemi
beslenme Dehidrasyon* *
hastalıkları
Göz hastalıkları Keratit
Kardiyak Ventriküler
hastalıklar taşikardi,
Bradikardi,
AV blok,
Dal bloğu,
Konjestif kalp
yetmezliği
Vasküler Sıcak basması, Hemoraji* Emboli, Şok*
hastalıklar Flebit* Kızarıklık* Arteriyel
emboli*,
Tromboflebit*
Solunum, göğüs Pulmoner
ve mediyastinal emboli*
hastalıklar
Gastrointestinal Bulantı, Gastrointestinal Gastrointestinal Karın ağrısı,
hastalıklar Kusma, ağrı, erozyon ve hemoraji* Ağız mukozası
Stomatit, ülser* pigmentasyonu*
Mukozal
enflamasyon,
Diyare
Deri ve deri altı Alopesi, Kaşıntı, Ürtiker*, Fotosensitivite
doku hastalıkları Cilt toksisitesi kızarıklık, Eritem* reaksiyonları*
Tırnak
pigmentasyonu,
Cilt
bozuklukları,
Cilt
pigmentasyonu
12 / 17Böbrek ve idrar Kromatüri*†
yolu hastalıkları
Üreme sistemi Amenore
ve meme
hastalıkları
Genel Halsizlik, Titreme* Asteni
bozukluklar ve Yüksek ateş*
uygulama
bölgesine ilişkin
hastalıklar
Araştırmalar Anormal Azalmış
transaminaz fraksiyonel
ejeksiyon
Yaralanma, Kimyasal sistit*§ Recall
zehirlenme ve phenomenon* Δ
prosedürel
komplikasyonlar
* Pazarlama sonrası ADR bildirimleri
† Uygulamadan sonra 1-2 gün boyunca idrarın kırmızı renklenmesi
§ İntravezikal uygulamayı takiben
Δ Işın tedavisi uygulanmış ciltte aşırı duyarlılık (radyasyon recall reaksiyonu)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Epirubisin ile akut doz aşımı şiddetli miyelosüpresyona (10 - 14 gün içerisinde meydana
gelen, temelde lökopeni ve trombositopeni), gastrointestinal toksik etkilere (temelde mukozit)
ve akut kardiyak komplikasyonlara (24 saat içerisinde) neden olabilir. Antrasiklinlerle tedavi
tamamlandıktan sonra birkaç ay ila birkaç yıl sonra gizli kalp yetmezliği gözlenmiştir (Bkz.
Bölüm 4.4.). Hastalar dikkatlice izlenmelidir. Kalp yetmezliği belirtileri görülürse hastalar
klasik kılavuzlara göre tedavi edilmelidir.
Tedavi:
Semptomatiktir. Epirubisin diyaliz ile vücuttan uzaklaştırılamaz.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik ajan, antrasiklinler ve benzerleri
ATC kodu: L01DB03
13 / 17Epirubisin antrasiklinler grubundan sitotoksik etkili bir antibiyotiktir.
Epirubisinin etki mekanizması DNA’ya bağlanabilme özelliği ile ilişkilendirilmektedir. Hücre
kültürü çalışmaları, epirubisinin hücreye hızla penetre olduğunu, nükleusta lokalize olduğunu,
nükleik asit sentezini ve mitozu inhibe ettiğini göstermiştir.
Epirubisinin, L1210 ve P388 lösemileri ve SA180 sarkomalar (solid ve assitik), B16
melanoma, meme karsinomu, Lewis akciğer karsinomu ve 38 kolon karsinomu dahil olmak
üzere, deneysel olarak oluşturulan geniş spektrumlu tümörlere karşı etkili olduğu
kanıtlanmıştır. Epirubisinin,timüsü çıkarılmış tüysüz farelerde transplantasyonu yapılan insan
tümörlerine (melanoma, meme, akciğer, prostat ve over karsinomları) karşı da aktif olduğu
gösterilmiştir.
5.2. Farmakokinetik özellikler
Genel özellikler
Epirubisin HCl turuncu-kırmızı renkli tozdur. Suda ve metanolde çözünür, susuz etanolde az
çözünür, asetonda çözünmez.
Emilim:
İntravenöz uygulandığında, uygulama yolu nedeniyle veri yoktur.
Mesane in situ kanserli hastalar üzerinde yapılan farmakokinetik çalışmalarda intravezikal
instilasyondan sonra plazma epirubisin seviyeleri genel anlamda düşmüştür (< 10 ng/ml). Bu
da anlamlı sistemik emilim olarak kabul edilmez. Mesane mukoza lezyonlu hastalarda (kist,
tümör, operasyon gibi) yüksek bir emilim hızı beklenir.
Dağılım:
Epirubisin intravenöz uygulandıktan sonra dokulara dağılımı hızlı ve yaygındır. Proteinlere
bağlanma: Epirubisin % 77 oranında proteinlere bağlanır.
Biyotransformasyon:
Epirubisin, karaciğerde kapsamlı olarak epirubisinole (13-OH-epirubisin), epirubisin
ile epirubisinolün glukuronidlerine metabolize edilir.
Epirubisinin göreceli olarak daha hızlı eliminasyonunun ve azalmış toksisitesinin temelini
oluşturabilecek şekilde 4'-O-glukuronidasyonu, epirubisini doksorubisinden farklılaştırır.
Bununla tutarlı biçimde, epirubisinin ana metaboliti olan 13-OH türevinin (epirubisinol)
plazma seviyeleri, değişmeden atılan ilaç olan epirubisinin plazma seviyelerinden daha düşük
olsa da neredeyse tümüyle onlara paraleldir.
Eliminasyon:
Epirubisinin büyük bir dağılım hacmi (32-46 L/kg) vardır. Plazma klirens değerleri 40-75
L/dak aralığındandır. Karaciğer işlev bozukluğunda plazma klirensi azalır.
Epirubisin esas olarak karaciğerden elimine olur. Yüksek plazma klirens değerleri (0.9 l/dak)
yavaş eliminasyonun geniş doku dağılımına bağlı olduğunu göstermektedir. Uygulanan
14 / 17epirubisin dozunun %35 kadarı, 72 saat içinde epuribisin ve metabolitleri olarak safra ile
atılır. Epirubisin ile uygulanan dozun yaklaşık %9-10’ u 48 saat içinde idrarla atılır.
Yüzeyel mesane tümörlerinin intravezikal epirubisin uygulamasında epirubisinin tümör
dokusu emilim miktarı sağlıklı doku emiliminden 2-10 kat fazladır. İlaç kan beyin bariyerini
geçemez.
Doğrusallık/Doğrusal olmayan durum:
Hepatik ve renal fonksiyonları normal olan hastalarda, ilacın 60-150 mg/m2 doz aralığında
intravenöz enjeksiyonundan sonraki plazma seviyeleri; çok hızlı bir birinci faz ve yaklaşık 40
saatlik bir ortalama yarı ömre sahip yavaş bir terminal faz ile üç-üslü azalan deseni takip eder.
Bu dozlar, hem plazma klirens değerleri hem de metabolik yolak açısından farmakokinetik
doğrusallık sınırları içinde kalmaktadır.
5.3. Klinik öncesi güvenlilik verileri
Epirubisinin tekrarlayan dozlarının izlenmesinde sıçan, tavşan ve köpeklerde,
hemolenfopoetik sistem, GI kanal, böbrek, karaciğer ve üreme organları hedef organlardır.
Epirubisin tavşan, sıçan ve köpeklerde aynı zamanda kardiyotoksiktir.
Epirubisin, diğer antrasiklinler gibi, sıçanlarda genotoksik, embriyotoksik ve karsinojeniktir.
Sıçan ve tavşanlarda malformasyonlar görülmemiştir fakat diğer antrasiklinler ve sitotoksik
ilaçlar gibi epirubisin de potansiyel teratojenik olarak dikkate alınmalıdır.
Sıçan ve farelerde yapılan bir lokal tolerans çalışmasında, epirubisinin damar dışına sızması
durumunda doku nekrozuna yol açtığı görülmüştür.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Hidroklorik asit (pH ayarı için)
Enjeksiyonluk su
Azot
6.2. Geçimsizlikler
Sodyum bikarbonat içeren alkali pH’daki herhangi bir çözelti ilacın hidrolizi ile
sonuçlanabileceğinden, uzun süre temastan kaçınılmalıdır.
EPİRİTU, belirli oranlarda karıştırıldığında kimyasal geçimsizlikten dolayı çökelmeye yol
açabileceğinden heparin ile karıştırılmamalıdır.
Epirubisin enjeksiyon veya dilüe çözeltileri diğer ilaçlarla karıştırılmamalıdır.
Epirubisin başka sitotoksik ilaçlarla kombinasyon halinde kullanılabilir; ancak doğrudan
karıştırılmamalıdır.
15 / 176.3. Raf ömrü
24 aydır.
6.4. Saklamaya yönelik özel tedbirler
2-8ºC arasında (buzdolabında), ışıktan korunarak ve dondurulmadan saklanmalıdır.
Mikrobiyolojik açıdan ilaç hemen kullanılmalıdır. Eğer hemen kullanılmazsa saklama zamanı
ve şartları kullanıcının sorumluğundadır. % 0.9 sodyum klorür çözeltisi ve % 5 glukoz
çözeltisi ile son konsatrasyon 0,1 mg/mL olacak şekilde seyreltme yapıldığında 2-8°C'de 24
saat; l5-25°C'de ise aydınlık ve karanlık ortamda saklanması koşuluyla 6 saat boyunca
kimyasal ve mikrobiyolojik açıdan stabildir.
6.5. Ambalajın niteliği ve içeriği
Kutuda, 20 mm teflon kaplı gri kaucuk tıpa üzerine, 20 mm alüminyum flip off kırmızı kapak
ile kapatılmış, 10 R şeffaf cam flakon, 1 adet.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
İnfüzyon çözeltisi eğitimli kişiler tarafından, aseptik koşullar altında hazırlanmalıdır. İlaç
hazırlama işlemi için belirlenmiş bir aseptik alanda yapılmalıdır.
Epirubisin uygulayacak kişi yeterli koruyuculukta tek kullanımlık eldiven, gözlük, elbise ve
maske giymeli, havalandırmalı belirlenmiş çalışma alanında çalışmalıdır. Çalışma alanı, tek
kullanımlık, emme gücü olan, plastik kaplamalı kağıt örtü ile örtülmüş olmalıdır. Eldivenler
dahil hazırlanması ve temizliği için kullanılan tüm nesneler, yüksek sıcaklıklı yanma için olan
çöp kutularında imha edilmelidir.
Tıbbi ürünün göz ile kazara temasından kaçınılacak önlemler alınmalıdır. Göz ile temas
halinde derhal en az 15 dakika bol su ile ya da %0.9 sodyum klorür çözeltisi ile yıkanmalıdır.
Deri ile temas halinde etkilenen bölge derhal bol su ve sabun ya da sodyum bikarbonat
çözeltisi ile yıkanmalıdır. Ancak deri fırça kullanılarak aşındırılmamalıdır. Eldivenler
çıkarıldıktan sonra eller her zaman yıkanmalıdır.
Etrafa dökülme veya sızma durumunda dilüe sodyum hipoklorit çözeltisi (%1 hazır klorid) ile
tercihen ıslatılıp ve sonra su ile temizlenmelidir.
Hamile personel sitotoksik ilaç hazırlamamalıdır.
Epirubisin çözeltisi koruyucu madde içermemektedir. Tek kullanımlıktır. Flakon içeriğinde
kullanılmayan kısım derhal atılmalıdır. Sadece taze hazırlanmış çözeltiler kullanılmalıdır.
Sitotoksik medikal ürünlerin kullanımı sırasında materyallerin atılmasına yeterince dikkat ve
önem verilmelidir.
16 / 177. RUHSAT SAHİBİ
Onko İlaç San. ve Tic. A.Ş.
Koşuyolu Cad. No: 34
34718 Kadıköy/İSTANBUL
Tel: (0216) 544 90 00
Faks: (0216) 545 59 92
E-mail: info@onkokocsel.com
8. RUHSAT NUMARASI
2019/589
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 05.11.2019
Ruhsat yenileme tarihi:
10. KÜB’ÜN YENİLENME TARİHİ
17 / 17