KISA ÜRÜN BİLGİSİ
1. BEŞERİ TIBBİ ÜRÜNÜN ADI
RECTONİD % 0,4 Rektal Merhem
2. KALİTATİF VE KANTİTATİF BİLEŞİM
Etkin madde:
Gliseril trinitrat 4mg/g
Yardımcı maddeler:
Propilen glikol 0.2 g/g
Lanolin 0.02 g/g
Yardımcı maddeler için bkz. 6.1.
3. FARMASÖTİK FORM
Rektal merhem
Beyaz, opak, homojen merhem
4. KLİNİK ÖZELLİKLER
4.1. Terapötik endikasyonlar
RECTONİD % 0,4 Rektal Merhem, kronik anal fissürlere bağlı ağrıların tedavisinde
kullanılır.
4.2. Pozoloji ve uygulama şekli
Pozoloji / uygulama sıklığı ve süresi:
Yetişkinler: Genel doz anal kanala günde iki ya da üç kez 375 mg merhemin (yaklaşık 1,5
mg gliseril trinitrat) uygulanmasıdır. Tedavi 12 saatte 1 defa uygulanır. Ağrı yok olduktan
sonra 2 hafta sürdürülmelidir, iyileşme 8 hafta kadar sürebilir.
Uygulama şekli:
Haricen kullanılır.
RECTONİD rektal merhem tüpü kutusunda bir doz ölçüm çizelgesi vardır. Doz bu ölçüm
çizelgesine göre ayarlanır. Seçilen parmağa plastik bir sargı ya da pamuk kılıfı şeklindeki
parmaklık takılabilir. Ölçüm çizelgesine göre çekilen merhem (yaklaşık 375 mg) yavaşça
1 / 9parmağın ucuna alınır. Parmak ilk el parmağı eklemine kadar (parmak boğumuna kadar
yaklaşık 1 cm) kadar hafifçe anal kanala sokulur ve merhem anal kanala dairesel olarak
sürülür. İşlem sonunda eller yıkanır ve parmaklık atılır (Tuvalete atmayınız).
Özel popülasyonlara ilişkin ek bilgiler:
Böbrek / karaciğer yetmezliği:
Böbrek ve karaciğer yetmezliği olan hastalarda kullanımı ile ilgili ek bir bilgi yoktur.
Pediyatrik popülasyon:
RECTONİD’ in çocuklarda ve 18 yaşın altındaki ergenlerde kullanımı, emniyeti ve etkinliği
henüz belirlenmemiştir. Bu nedenle çocuklarda kullanılmamalıdır.
Geriyatrik popülasyon:
RECTONİD merhemin yaşlı hastalarda kullanımı ile ilgili bilgi yoktur.
4.3. Kontrendikasyonlar
• RECTONİD Merhem, gliseril trinitrat veya merhemin içeriğindeki herhangi bir
bileşene karşı aşırı duyarlılığı olanlarda kontrendikedir.
• RECTONİD, sildenafil sitrat, tadalafil, vardenafil ve diğer uzun etkili gliseril trinitrit
(GTN) ürünleri izosorbit dinitrat ve amil veya bütil nitrit gibi nitrik oksit donörleri ile birlikte
kullanıldığında kontrendikedir.
• Postural hipotansiyonu olan hastalarda veya ağır intrakniyal basıncı artmış (kafa
travması ya da beyin kanaması gibi) ya da serebral dolaşımı yetersiz hastalarda, aort ya da
mitral stenozu, hipertrofik obstrüktif kardiyomiyopatisi, konstriktif perikarditi ya da
perikardiyal tamponadı olan hastalarda, belirgin anemisi ya da dar açılı glokomu olan
hastalarda kontrendikedir.
• Hipotansiyona neden olabileceğinden çözülebilir guanilat siklaz uyarıcısı olan
riosiguat ile birlikte kullanımı kontrendikedir.
4.4. Özel kullanım uyarıları ve önlemleri
• Bazı hastalarda RECTONİD tedavisi ciddi baş ağrılarına neden olabilir.
• Ciddi karaciğer ve böbrek yetmezlikli hastalarda dikkatli kullanılmalıdır.
• Alkol hipotansif etkisini artırabilir.
2 / 9• Düşük perfüzyondan ve buna eşlik eden iskemi, tromboz ve organ fonksiyonlarının
değişmesi riskinden dolayı beyin, kalp, karaciğer ve böbreğe muhtemel zararlı etkileri
nedeniyle, özellikle uzun süreli kullanımdan kaçınılmalıdır. Paradoksal bradikardi ve ileri
angina pektoris gliseril trinitratla indüklenen hipotansiyona eşlik edebilir.
• Eğer doktorlar akut miyokard enfarktüsü ya da konjestif kalp yetmezliği olan
hastalarda Gliseril trinitrat merhem kullanmayı seçmişlerse, potansiyel hipotansiyon ve
taşikardi risklerinden kaçınmak için hasta mutlaka klinik ve hemodinamik açıdan çok dikkatle
izlenmelidir.
Hemoroide bağlı kanamalar artarsa tedavi sona erdirilmelidir.
• Eğer anal bölgede ağrı ısrarcı olursa, ağrıya neden olabilecek diğer faktörlerin teşhisi
gerekebilir.
• Gliseril trinitrat idrarda vanil mandelik asit ve katekolaminlerin ölçümünü
engelleyebilir.
• Diğer pek çok medikal ürünle birlikte birlikte verildiğinde dikkatli olunmalıdır
(bkz.4.5).
• İçeriğinde bulunan lanolin nedeni ile lokal deri reaksiyonlarına (örneğin, kontakt
dermatite) sebebiyet verebilir.
• İçeriğinde bulunan propilen glikol ciltte irritasyona neden olabilir.
• İçeriğinde bulunan lanolin koyun yünü yağından elde edilmiştir.
4.5. Diğer tıbbi ürünler ile etkileşimler ve diğer etkileşim şekilleri
• RECTONİD, vazodilatörler, kalsiyum kanal blokörleri, ADE inhibitörleri
(Anjiyotensin Dönüştürücü Enzim inhibitörleri), beta blokörler, diüretikler, anti-
hipertansifler, trisiklik antideprasanlar ve majör trankilizanlarla birlikte kullanıldığında
RECTONİD’ in kan basıncını düşürücü etkisi potansiyalize olabilir. Bu yüzden bu ilaçlarla
birlikte kullanımı sırasında dikkatli olunmalıdır.
• RECTONİD ile birlikte alkol tüketimi ilacın etkisini potansiyelize edebilir.
• RECTONİD, sildenafil, tadalafil ve vardenafil gibi fosfodiesteraz inhibitörleri ile
birlikte verildiğinde hipotansif etkisi potansiyalize olur.
• RECTONİD’ in, isosorbid dinitrat ve amil veya bütil nitrit gibi NO donörleri ile
birlikte kullanılmamalıdır.
• Asetil sistein RECTONİD’ in vazodilatör etkisini potansiyelize edebilir.
• RECTONİD ile birlikte plazminojen aktivatörü olan alteplaz verildiğinde, ilacın
3 / 9• trombolitik etkisinde azalma olabilir.
• RECTONİD, heparin ile birlikte verildiğinde, heparinin etkisinde azalma olabilir. Kan
koagulasyon parametrelerinin yakın takibi gereklidir ve heparinin dozu ayarlanmalıdır.
RECTONİD tedavisi bittikten sonra PTT de ani bir artış olabilir. Bu yüzden heparin dozunun
azaltılması gerekebilir.
• RECTONİD’in dihidroergotamin’le birlikte kullanımı dihidroergotamin’in
biyoyararlanımı artırarak koroner vazokonstriksiyona neden olabilir.
• Oral asetilsalisilik asit ve non steroidal antienflamatuar ilaç kullanımının
RECTONİD’in terapötik cevabını azaltabileceği unutulmamalıdır.
• Çözülebilir guanilat siklaz uyarıcısı olan riosiguat ile RECTONİD’in birlikte kullanımı
hipotansiyona neden olabilir. Bu nedenle RECTONİD ile riosiguatın birlikte kullanımı
kontrendikedir (bkz.bölüm 4.3).
4.6. Gebelik ve Laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Nitrogliserin ile hayvan üreme araştırmaları yapılmamıştır. Bu nedenle nitrogliserin gebe bir
kadına verildiğinde fetal zarar verip vermeyeceği ya da çocuk doğurma potansiyeli olan
kadınların doğurganlık kapasitesini etkileyip etkilemeyeceği bilinmemektedir. Ancak
RECTONİD kullanması gereken ve çocuk sahibi olma potansiyeli olan kadınlara bu ilacın
gebelik sırasındaki olası riskleri anlatılmalıdır.
Gebelik dönemi
Hayvanlar üzerinde yapılan çalışmalar, gebelik / embriyonal / fetal gelişim / doğum sonrası
gelişim ile ilgili olarak doğrudan ya da dolaylı zararlı etkiler göstermemektedir.
Gebelik sırasında, özellikle ilk 3 ayda, kullanımı gerektiren zorlayıcı nedenler olmadıkça
kullanılmamalıdır.
Laktasyon dönemi
Gliseril trinitratın insan sütüyle atılıp atılmadığı bilinmemektedir. Emziren annelerde
güvenliliği çalışılmamıştır. Bu nedenle emziren annelerde dikkatli olunmalıdır.
4 / 9Üreme yeteneği / Fertilite
Hayvan deneylerinde üreme yeteneğini etkilememiştir.
4.7 Araç ve makine kullanımı üzerindeki etkiler
RECTONİD bazı hastalarda özellikle ilk kullanımda baş dönmesi, sersemlik, bulanık görme,
baş ağrısı ya da yorgunluğa neden olabilir. Hastaların RECTONİD kullanırken araba
kullanma ya da makine çalıştırma konusunda dikkatli olmaları gereklidir.
4.8 İstenmeyen etkiler
Her bir sistem organ sınıfı içinde advers etkiler, sistem organ sınıfı ve sıklığına göre
aşağıda verilmektedir: Çok yaygın (≥1/10); yaygın (≥1/100 ila< 1/10); yaygın olmayan
(≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000) Bilinmiyor
(eldeki verilerden hareketle tahmin edilemiyor).
Kan ve lenf sistemi hastalıkları
Çok seyrek: Methemoglobinemi
Bağışıklık sistemi hastalıkları
Bilinmiyor: Anaflaktoid reaksiyon
Sinir sistemi hastalıkları
Çok yaygın: Baş ağrısı
Yaygın: Baş dönmesi
Kardiyak hastalıklar
Yaygın olmayan: Taşikardi Taşikardi
Seyrek: Hipotansiyon
Çok seyrek: Kreşendo angina
Vasküler hastalıklar
Seyrek: Ortostatik hipotansiyon, flushing, senkop
Çok seyrek: Rebound hipertansiyon
5 / 9Gastrointestinal hastalıklar
Yaygın: Mide bulantısı
Yaygın olmayan: Diyare, anal rahatsızlık, kusma, rektal kanama, rektal düzensizlik
Deri ve derialtı doku hastalıkları
Yaygın olmayan: Kaşıntı, kızarıklık
Genel bozukluklar ve uygulama bölgesine ilişkin hastalıklar
Yaygın olmayan: Anüs bölgesinde yanma hissi, kontakt dermatit.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9.Doz aşımı ve tedavisi
Kazara aşırı dozda RECTONİD rektal merhem kullanımı, hipotansiyon ve refleks taşıkardiye
yol açar. Nitrogliserinlerin vazodilatör etkileri için spesifik bir antidot bilinmemektedir ve
nitrogliserin doz aşımı tedavisi olarak kontrollü bir çalışma yapılmamıştır. Nitrogliserin doz
aşımına bağlı hipotansiyonun venodilatasyon ve arteryal hipovoleminin bir sonucu olması
nedeniyle, bu durumda mantıklı bir tedavi santral sıvı hacminin artırılmasına yönelik
olmalıdır. Pasif eksersizle hastanın bacaklarının yukarıya doğru kaldırılması yeterli olabilir,
ancak normal salin ya da benzeri bir sıvının intravenöz infüzyonu da gerekebilir. Nadir olarak
görülen şiddetli hipotansiyon ve şok durumlarında resüsitasyon tedavisi gerekebilir.
Aşırı dozda methemoglobinemiye neden olabilir. Bu durum metilen mavisi infüzyonu ile
tedavi edilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: Hemoroid ve Anal Fissürlerin Tedavisinde Topikal Kullanılan İlaçlar
ATC kodu: C05AE01
6 / 9Etki mekanizması
RECTONİD’ in etkin maddesi gliseril trinitrattır. Gliseril trinitrat farmakolojik etkisini
salınan nitrik oksit (NO) aracılığı ile gösterir. İntraanal yolla gliseril trinitrat uygulandığında
internal anal sfinkterde gevşeme meydana gelir.
İnternal anal sfinkterin, yani anal sfinkterin iç kısmının hipertonisitesi anal fissür oluşumunu
hazırlayan bir faktördür. Anodermdeki kan damarına akış internal anal sfinkter (IAS)
üzerindendir. Bu nedenle IAS hipertonisitesi kan akışını azaltabilir ve bu bölgede iskemiye
neden olabilir.
Rectum distansiyonu (dolgunluğu) anarektör inhibitör refleks ve internal anal sfinkterin
gevşemesiyle sonuçlanır. Bu reflekse aracılık eden sinirler bağırsak cidarına yerleşmiştir. Bu
sinirlerden NO nörotransmiterinin salınımı internal anal sfinkter fizyolojisinde önemli rol
oynamaktadır. Spesifik olarak NO insanlarda, IAS’ı gevşeterek sonuçlanan anorektör
inhibitör reflekse aracılık etmektedir. Bir NO donörü olan gliseril trinitratın topik olarak
uygulanması anal basınçta azalma ve anoderm kan akışında düzelmeyle sonuçlanan
farmakolojik bir sfinkterotomiyi başlatır.
5.2.Farmakokinetik özellikler
Genel özellikler
Emilim
Gliseril trinitrat oral mukozadan hızlı bir şekilde absorbe olur ve böylece hemen etkisi başlar.
Gastrointestinal kanaldan da hızlı bir şekilde absorbe olur ve karaciğerde ilk geçiş etkisine
uğradığı için biyoyaralanımı azalır. Gliseril trinitrat içeren merhemlerin deri yolu ile
verildiğinde absorbe olduğu gösterilmiştir.
Dağılım
Gliseril trinitrat’ın dağılım hacmi yaklaşık 3L / kg’dır ve bu volümün atılımı çok hızlı bir
şekilde gerçekleşir.
Biyotransformasyon
Bilinen enterohepatik metabolizma yerleri kırmızı kan hücreleri ve vasküler cidarlardır.
Gliseril trinitrat metabolizmasının başlangıç ürünleri, inorganik nitrat ve 1,2 ve 1,3-
7 / 9dinitrogliserollerdir. Dinitratlar gliseril trinitrattan daha az etkin vazodilatörlerdir, ancak
bunların serumda kalış süresi daha uzundur. Bunların internal anal sfinkterin gevşemesine
katkısı bilinmemektedir. Daha ileri aşamada dinitratlar vazoaktif-olmayan mononitratlara ve
son olarak da gliserol ve karbondioksite metabolize olur.
Eliminasyon
Yaklaşık 1 L/kg/dakika olarak gözlenen klirens, büyük ölçüde hepatik kan akışı yoluyladır.
Doğrusallık / doğru olmayan durum
İlacın lineer ve nonlineer kinetiği hakkında yeterli veri bulunmamaktadır.
5.3 Klinik öncesi güvenlilik verileri
Tekrarlanan doz toksisite çalışmaları
RECTONİD ile yapılmış sistemik toksisite çalışmaları yoktur. Oral olarak yüksek dozlarda
gliseril trinitrat uygulandığında, methemoglobinemi testiküler atrofi ve aspermatogenez gibi
toksik etkilere sahip olabildiği yapılan çalışmalarla gösterilmiştir. Fakat bu bilgiler terapötik
kullanım koşulları altında insanlar için özel bir bulguyu göstermemektedir.
Mutajenik ve karsinojenik etki
Gliseril trinitrat ile yapılan preklinik çalışmalardan elde edilen bilgiler sadece S. typhimurium
TA1535 tiplerinde genotoksisiteye işaret etmektedir. Bununla birlikte terapötik kullanım
koşulları altında karsinojenik riskin arttığı düşünülemez.
Üreme toksisitesi
Üreme toksisitesi ile ilgili yapılan çalışmalarda, Gliseril trinitrat (GTN) sıçanlara ve
tavşanlara parenteral toksisite oluşturmayan dozlarda i.v., i.p. ve dermal olarak verildiğinde
fertilite veya embriyonik gelişmeler üzerine her hangi bir yan etki göstermemiştir.
Teratojenik etki gözlenmemiştir.
Sıçanlarda fetotoksik etki (doğum ağırlığında azalma) fetal gelişim sürecinde uterusun 1
mg/kg/gün (i.p.) ve 28 mg/kg/gün (dermal) dozların üzerinde maruz bırakılması ile
görülebilmektedir.
6. FARMASÖTİK ÖZELLİKLER
6.1.Yardımcı maddelerin listesi
8 / 9Propilen glikol
Katı vazelin
Lanolin (Koyun yünü yağından elde edilmiştir)
Akrilamid / Sodyum Akriloildimetiltaurat Kopolimer ve Isohekzadekan ve Polisorbat 80
Saf su
6.2.Geçimsizlikler
Bilinen herhangi bir geçimsizliği bulunmamaktadır.
6.3.Raf ömrü
24 Ay
Açıldıktan sonra 8 hafta içinde tüketilmelidir.
6.4. Saklamaya yönelik özel tedbirler
25°C’ nin altındaki oda sıcaklıklarında, ağzı sıkıca kapalı ve orijinal ambalajında saklayınız.
Ürünü dondurmayınız.
6.5. Ambalajın niteliği ve içeriği
Ağzı plastik kapakla kapatılmış, 30 g merhem içeren alüminyum tüp içinde ve karton kutuda
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur. Gerekli olduğu takdirde kullanılmamış olan ürünler ya da atık
materyaller “Tıbbi atıkların kontrolü yönetmeliği” ve “Ambalaj ve Ambalaj Atıklarının
Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Argis İlaç San. ve Tic. A.Ş.
Batı Sitesi mah. Gersan Sanayi Sitesi 2307. sokak No: 80-82-84
Ergazi/Yenimahalle/Ankara/TÜRKİYE
Tel: 0 312 255 54 74
Fax: 0 312 255 54 72
8. RUHSAT NUMARASI
2022/195
9 / 99. İLK RUHSAT TARİHİ RUHSAT YENİLEME TARİHİ
İlk ruhsat tarihi: 03.04.2022
Ruhsat yenileme tarihi:
10. KÜB'ÜN YENİLENME TARİHİ
10 / 9