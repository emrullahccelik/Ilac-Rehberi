1  
KULLANMA TALİMATI  
 
 TALZENNA ® 0.25 mg sert kapsül  
Sitotoksik  
Ağızdan alınır.  
 
• Etkin madde: Her kapsül 0,25 mg talazoparibe eşdeğer 0,363 mg talazoparib tosilat 
içerir.  
• Yardımcı maddeler: Silisleşmiş mikrokristalin selüloz, hipromelloz, titanyum dioksit, 
sarı demir oksit, şellak, susuz alkol, izopropil alkol, butil alkol, propilen glikol, amonyak çözeltisi, siyah demir oksit, potasyum hidroksit, saf su. Ürün şellak (böcek kaynaklı ) 
hammaddesini içermektedir.  
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Karşılaştığınız herhangi bir yan etkiyi TÜFAM’a bildirerek siz de yardımcı 
olabilirsiniz. Yan etkilerin nasıl raporlandığına dair bilgi  için bölüm 4’ün sonuna bakınız.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı  
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu kullanma talimatında:  
 1. TALZENNA  nedir ve ne için kullanılır?  
2. TALZENNA ’yı kullanmadan önce dikkat edilmesi gerekenler  
3. TALZENNA  nasıl kullanılır?  
4. Olası yan etkiler nelerdir? 
5. TALZENNA ’nın saklanması  
 Başlıkları yer almaktadır.  1. TALZENNA  nedir ve ne için kullanılır?  
 TALZENNA , talazoparib etkin maddesini içerir. TALZENNA , ‘PARP  (çoklu adeno zin 
difosfat -riboz polimeraz) inhibitörü’ olarak da bilinen bir kanser karşıtı  ilaçtır.  
TALZENNA  0.25 mg, 30 sert kapsül içeren plastik şişeler içerisinde sunulmaktadır. 
 BRCA (meme kanseri geni) adı verilen genlerde değişim (mutasyon) meydana gelen hastalar, bazı kanser türlerine artmış yakalanma riski altındadır. TALZENNA , kanser hücrelerindeki 
hasarlı DNA’yı onaran bir enzimi (PARP) bloke ederek, bu hücrelerin ölmelerine yol açar.  
 2 TALZENNA , meme kanserine sebep olan kalıtsal genetik bozukluğu bulunan ( BRCA 1 ve 2 
genlerinde mutasyon ) ve insan epidermal büyüme faktör reseptörü [HER2] negatif  olup, kanser i 
orijinal tümörün dışına veya vücudun diğer bölgelerine yayıl mış (metastatik), tümör 
çıkartılmasından önce veya sonra koruyucu önleyic i tedavi ( neo adjuvan/adjuvan) almış ya da 
metastatik süreçte belirli kemoterapilerle ( antrasiklin  ve/veya  taksan ) tedavi edilmiş ve 
ilerlemiş hastalarda tek başına kullanılır.  
 
Hastalar önceden platin içeren bir kemoterapi aldıysa  bu tedaviden sonraki 6 ay içinde  ilerlemiş 
olmamalıdır. İnsan epidermal büyüme faktör reseptör ü [HER2] pozitif meme kanseri varlığında 
ise bu şartlara ek olarak metastatik süreçte en az bir basamak hormon  bazlı tedavi almış 
olmalıdır.  
 Doktorunuz, TALZENNA ’nın sizin için uygun olup olmadığını belirlemek için bir test 
yapacaktır.  
  
Eğer TALZENNA ’nın nasıl etki ettiğine veya bu ilacın neden size reçete edildiğine dair 
sorularınız varsa, doktorunuza sorunuz . 
 2. TALZENNA ’yı kullanmadan önce dikkat edilmesi gerekenler  
 TALZENNA ’yı aşağıdaki  durumlarda KULLANMAYINIZ  
 Eğer,  
• Talazoparibe veya TALENNA’nın  içerdiği diğer bileşenlerin herhangi birine karşı aşırı 
duyarlı ( alerjik ) iseniz.  
• Emziriyorsanız . 
 TALZENNA ’yı aşağıdaki durumlarda DİKKATLİ KULLANINIZ  
 Aşağıdakilerden bir i sizde varsa, ya da geçmişte olmuşsa TALZENNA ’nın sizin için uygun ilaç 
olup olmadığına karar vermesi için lütfen doktorunuza bildiriniz.  
Düşük kan hücresi sayısı  
TALZENNA , kırmızı kan hücrelerinin sayısı (anemi), beyaz kan hücrelerinizin sayısı 
(nötropeni) veya kanamayı durduran kan hücreleri  olan trombositlerinizin sayısı 
(trombositopeni) gibi, kan hücrelerinizin sayısını azaltır. Dikkat etmeniz gereken belirti ve semptom lar şunları içerir: 
- Anemi:  Nefes darlığı, çok yorgun hissetme, solgun cilt veya hızlı kalp atışı – bunlar, 
kırmızı kan hücre sayısında azalmanın belirtisi olabilir. 
- Lökopeni/ Nötropeni:  Enfeksiyonunuz varsa veya olduğunu düşünüyorsanız, titreme 
veya ürperme  yaşıyorsanız ya da ateşiniz varsa – bunlar, beyaz kan hücre sayısında 
azalmanın belirtisi olabilir.  
- Trombositopeni:  Yaralandığınız takdirde normalden daha uzun süren morarma veya 
kanama – bunlar, trombosit sayısında azalmanın belirtisi olabilir.  
 
Tedavi sırasında, TALZENNA’nın kan hücrelerinizi (beyaz kan hücreleri, kırmızı kan hücreleri 
ve trombositler) etkileyip etkilemediğini kontrol etmek için size düzenli kan testleri yapılacaktır.  
   3 Kemik iliği ile ilgili ciddi problemler  
Nadiren, düşük kan  hücresi sayısı “miyelodisplastik sendrom” (MDS) veya “akut miyeloid 
lösemi” (AML) gibi, kemik iliği ile ilgili daha ciddi problemlerin belirtisi olabilir. Doktorunuz 
bu problemleri kontrol etmek için kemik iliği testi yapmak isteyebilir.  
 
Erkek ve kadın doğum kontrolü 
Erkek hastalar ve çocuk doğurma potansiyeli olan kadın hastalar etkin doğum kontrolü 
kullanmalıdır.  
Lütfen aşağıdaki “ Hamilelik ” bölümüne bakınız . 
 Bu durumlardan herha ngi biri sizin için geçerliyse TALZENNA  kullanmadan önce 
doktorunuza bildiriniz.  
 Bu uyar ılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
TALZENNA ’nın yiyecek ve içecek ile kullan ılmas ı 
TALZENNA  alırken gıda takviyelerinizde kurkumin olmasında n kaçının, TALZENNA ’nın 
yan etkilerini artırabilir. Kurkumin örneğin zerdeçal kökünde bulunur ve fazla miktarlarda zerdeçal kökü de alınmamalıdır, ancak yemeklerde baharat olarak kullanılmasında risk görülmemiştir.  
 Hamilelik  
İlacı kullanmadan önce doktorunuza veya eczac ınıza danı şınız. 
 TALZENNA  doğmamış bebeğe zarar verebilir. Hamileyseniz veya bebeğinizi emziriyorsanız, 
hamile olabileceğinizi düşünüyor veya bebek sahibi olmayı planlıyorsanız, bu ilacı almadan önce doktorunuza veya eczacınıza danışın. Doktorunuz, TALZENNA’ya başlamadan önce bir 
gebelik testi yapacaktır.  - Hamileyseniz, TALZENNA  kullanmamalısınız.  
- TALZENNA  alırken hamile kalmaktan kaçınmanız gerekmektedir.  
- Sizin veya partnerinizin hamile kalma olasılığı varsa, doktorunuzla korunma yöntemleri hakkında konuşun.  
 Çocuk doğurma potans iyeli bulunan kadınlar ın, TALZENNA  tedavisi esnasında ve son 
TALZENNA  dozundan sonra en az 7 ay boyunca etkin doğum kontrolü kullanması gerekir. 
Meme kanseri varken hormonal doğum kontrolü (doğum kontrol hapları , iğne, implanon gibi) 
kullanılması önerilmed iğinden, hormonal olmayan iki doğum kontrolü yöntemini kullanmanız 
gerekir.  
Sizin için doğru olabilecek doğum kontrol yöntemleri için doktorunuzla  görüşünüz . 
 Hamile veya ç ocuk doğurma potansiyeli bulunan kadın partnerleri olan erkekler,  TALZENNA  
ile tedavi esnasında ve tedavi tamamlandıktan sonra en az 4 ay boyunca etkin doğum kontrolü kullanmalıdır (vazektomi -kısırlaştırmadan  sonra dahi).  
 Tedaviniz s ırasında hamile olduğunuzu fark ederseniz doktorunuza veya eczac ınıza danı şınız. 
 Emzirme  
İlacı kullanmadan önce doktorunuza veya eczac ınıza danı şınız. 
 4 TALZENNA  alırken ve son dozdan sonra en az 1 ay boyunca bebeğinizi emzirmemelisiniz. 
TALZENNA ’nın anne sütüne geçip geçmediği bilinmemektedir.  
 
Üreme yeteneği / Fertilite  
TALZENNA erkeklerde fertiliteyi (üreme yeteneği) azaltabilir.  
 Araç ve makine kullan ımı 
TALZENNA ’nın araç sürme ve makine kullanımı üzerine küçük bir etkisi olabilir. Başınız 
dönüyorsa, zayıf veya yorgun hissediyorsanız (bunlar TALZENNA ’nın çok yaygın görülen yan  
etkileridir), araç ya da makine kullanmamalısınız.  TALZENNA 'nın içeriğinde bulunan bazı yardımcı maddeler hakkında önemli bilgiler  
Uyarı gerektiren yardımcı madde içermemektedir.  
 Diğer ilaçlar ile birlikte kullan ımı 
 Başka ilaçlar alıyorsanız, son dönemde aldıysanız veya alma ihtimaliniz varsa doktorunuzu, 
eczacınızı veya hemşirenizi bilgilendirin. Bu  ilaçlara reçetesiz olarak alın an ilaçlar ile bitkisel 
ilaçlar da dahildir . Bunun sebebi TALZENNA’nın bazı başka ilaçların işleyişini 
etkileyebilmesidir. Ayrıca diğer bazı ilaçlar da TALZENNA ’nın işleyişini etkileyebilmektedir.  
 Özellikle de aşağıdakiler, TALZENNA  ile yan etki görülmesi riskini artırabilir:  
- Genellikle kalp problemlerini tedavi etmek için kullanılan kinidin, amiodaron, ka rvedilol, 
dronedaron, propafenon, ranolazin ve verapamil. 
- Bakteri enfeksiyonlarını tedavi etmek için kullanılan klaritromisin ve eritromisin 
antibiyotikleri.  
- Mantar enfeksiyonlarını tedavi etmek için kullanılan itrakonazol ve ketokonazol.  
- HIV enfeksiyonlarını/AIDS’i tedavi etmek için kullanılan lopinavir, kobisistat, darunavir, 
indinavir, ritonavir, sakinavir, telaprevir ve tipranavir. 
- Organ nakillerinde organ reddini önlemek için kullanılan siklosporin. 
- Bazı meme kanseri tiplerinin bulunduğu hastaların tedavisi için kullanılan lapatinib.  
- Reçetesiz satılan ilaçlarda yardımcı madde olarak kullanılan kurkumin (örn. zerdeçal 
kökünde bulunur)  (TALZENNA’nın yiyecek ve içecek ile kullanılması başlığına da 
bakınız).  
 
Aşağıdaki ilaçlar TALZENNA’nın etki liliğini azaltabilir: 
- Nöbet veya krizlerin tedavisinde kullanılan epilepsi önleyici ilaçlar, karbamazepin veya fenitoin. 
- Hafif depresyon, kaygı -endişe  (anksiyete)  tedavisinde kullanılan bitkisel bir ürün olan sarı 
kantaron ( St. John's Wort, Hypericum perfo ratum ). 
 Eğer reçeteli ya da reçetesiz herhangi bir ilacı  şu anda kullanı yorsanı z veya son zamanlarda 
kullandı nız ise lütfen doktorunuza veya eczac ınıza bunlar hakk ında bilgi veriniz.  
 3. TALZENNA  nasıl kullanılır ? 
 
Uygun kullan ım ve doz/uygulama s ıklığı için talimatlar:  
Bu ilacı her zaman doktorunuzun veya eczacınızın size açıkladığı şekilde alın ız. Emin 
değilseniz, doktorunuza veya eczacınıza danışınız .  
 5 Önerilen doz, günde bir kez yiyeceklerle birlikte veya bağımsız  olarak ağızdan alınacak olan  
bir adet  1 mg’lık kapsüldür . Doktorunuz daha sonra dozunuzu, TALZENNA  tedavisini nasıl 
tolere ettiğinize bağlı olarak azaltabilir.  
 
TALZENNA  alırken bazı yan etkiler hissederseniz (bkz. bölüm 4), doktorunuz dozunuzu 
azaltabili r veya tedavinizi geçici ya da kalıcı olarak sonlandırabilir. Doz 0,75 mg’a (günde bir 
kez üç adet 0,25 mg kapsül olarak alınır) veya 0,5 mg’a (günde bir kez iki adet 0,25 mg kapsül olarak alınır) veya 0,25 mg’a (günde bir kez bir adet 0,25 mg kapsül olara k alınır) düşürülebilir. 
 Uygulama yolu ve metodu:  
Kapsül ü bir bardak suyla bütün halinde yutunuz . Kapsülleri çiğnemeyiniz  veya ezmeyin iz. 
Kapsülleri açmayın ız. Kapsül içeriğiyle temastan kaçını nız. 
 Değişik yaş grupları:  
Çocuklarda kullanımı:  
TALZENNA  çocuklarda  ve ergenlerde (18 yaş veya altı) kullanılmamalıdır.  
 
Yaşlılarda kullanımı:  
Yaşlılarda kullanımına ilişkin özel bir gereklilik yoktur.  Özel kullanım durumları:  
Karaciğer Yetmezliği:  
Hafif karaciğer yetmezliği olan hastalar için doz ayarlaması önerilmez. Orta veya şiddetli karaciğer yetmezliği olan hastalar için sadece yararın potansiyel riske ağır bastığı durumlarda 
kullanılmalı ve hasta, karaciğer fonksiyonları ve yan etkiler  açısınd an dikkatle izlenmelidir.  
 
Böbrek Yetmezliği:  
Hafif böbrek yetmezliği olan hastalar için doz ayarlaması önerilmez. Orta şiddette böbrek 
yetmezliği olan hastalar için, önerilen TALZENNA  dozu günde bir kez 0,75 mg’dır. Şiddetli 
böbrek yetmezliği olan veya he modiyalize ihtiyaç duyan hastalar için TALZENNA ’nın 
kullanılması önerilmez . Şiddetli böbrek yetmezliği olan hastalarda  yararın potansiyel riske ağır 
bastığı durumlarda kullanılmalı ve hasta, karaciğer fonksiyonları ve yan etkiler açısından 
dikkatle izlenme lidir.  
 
Eğer TALZENNA ’nın etkisinin çok güçlü veya zayı f olduğuna dair bir izleniminiz var ise 
doktorunuz veya eczac ınız ile konu şunuz . 
 Kullanman ız gerekenden daha fazla TALZENNA kulland ıysan ız: 
Normal dozunuzdan daha fazla TALZENNA aldıysanız, derhal doktorunuzla veya en yakın 
hastaneyle iletişime geçiniz. Acil tedavi gerekli olabilir.  
  
Doktorunuzun hangi ilacı almış olduğunuzu bilmesi için kutuyu ve bu kullanma talimatını yanınızda götürünüz.  
 TALZENNA ’dan kullanmanı z gerekenden f azlas ını kullanm ışsanız bir doktor veya eczac ı ile 
konuşunuz. 
 
TALZENNA ’yı kullanmay ı unutursanı z: 
Unutulan dozlar ı dengelemek için çift doz almay ınız. 
 6 Eğer bir dozu almayı unutursanız veya kusarsanız, bir sonraki dozunuzu normal zamanında 
alınız. Unutulan veya kusma yoluyla çıkarılmış kapsülleri telafi etmek için iki doz birden 
kullanmayın. 
 TALZENNA  ile tedavi sonland ırıldığındaki oluş abilecek etkiler 
Doktorunuz tarafından belirtilmedikçe TALZENNA  kullanmayı bırakmayınız.  
 TALZENNA ’nın kullanımı  ile ilgili herhangi bir sorunuz varsa doktorunuz veya eczacınıza 
danışınız . 
 4. Olası yan etkiler  nelerdir?  
 Herkeste görülmese de t üm ilaçlar gibi bu ilaç da yan etkilere neden olabilir.  
 Yan etkiler aşağıdaki kategorilerde gösterildiği şekilde sır alanmıştır.  
Çok yaygın     : 10 hastanın birinden fazla  görülebilir.  
Yaygın      : 10 hastanın birinden az, fakat 100 hastanın birinden fazla görülebilir.  
Yaygın olmayan : 100 hastanın birinden az, fakat 1000 hastanın birinden fazla  görülebilir.  
Seyrek  : 1.000 hastanın birinden az , fakat 10.000 hastanın birinden fazla  görülebilir. 
Çok seyrek      : 10.000 hastanın birinden az görülebilir. 
Bilinmiyor      : Eldeki verilerden hareketle tahmin edilemiyor.  
 Aşağıdakilerden biri olursa TALZENNA’yı kullanmayı durdurunuz ve DERHAL 
doktorunuza bildiriniz  veya size en yakın hastanenin acil bölümüne başvurunuz :  
 Çok yaygın  
- Nefes darlığı, çok yorgun hissetme, solgun cilt veya hızlı kalp atışı – bunlar, kırmızı kan 
hücre sayısında azalmanın ( anemi) belirtisi olabilir.  
- Enfeksiyonunuz varsa, titreme veya ürperme yaşıyorsanız veya sıcak hissediyorsanız ya da ateşiniz varsa – bunlar, beyaz kan hücre sayısında azalmanın (nötropeni) belirtisi 
olabilir.  
- Yaralandığınız takdirde normalden daha uzun sü ren morarma veya kanama – bunlar, 
trombosit sayısında azalmanın (trombositopeni) belirtisi olabilir.  
 
TALZENNA 'nın diğer yan etkileri şunları içerir:  
Çok yaygın  
- Beyaz kan hücrelerinde, kırmızı kan hücrelerinde ve trombositlerde azalma  
- İştah azalması  
- Baş ağrısı  
- Baş dönmesi  
- Mide bulantısı)  
- Kusma  
- İshal  
- Karın bölgesinde ağrı  
- Saç dökülmesi  
- Yorgun hissetme  
 Yaygın  - Lenfosit adı verilen özel bir kan hücresi türünde azal ma (lenfopeni)  7 - Tat alma duyusunda bozulma (disguzi)  
- Sindirim güçlüğü  
- Ağızda iltihap  
 
Eğer bu kullanma talimat ında bahsi geçmeyen herhangi bir yan etki ile karş ılaşırsanız 
doktorunuzu veya eczac ınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan "İlaç Yan Etki Bildirimi" ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TUFAM)'ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamı ş olacaksınız.  
 5. TALZENNA ’nın saklan ması  
 
TALZENNA ’yı çocuklar ın göremeyeceği, erişemeyeceği yerlerde ve ambalaj ında saklay ınız. 
 
25°C’nin altındaki oda sıcaklığında saklayınız.  
 Ambalajın zarar gördüğünü veya bozulduğunu farkederseniz TALZENNA ’yı kullanmayınız.  
 Kullanılmayan veya artan ilaçları musluk suyuna karıştırmayınız veya evsel atıklarla birlikte çöpe atmayınız. Kullanmadığınız ilaçlarınızı nasıl atacağınız konusunda ecza cınıza danışınız.  
 Son kullanma tarihiyle uyumlu olarak kullan ınız. Son kullanma tarihi ayın son gününü ifade 
eder.  
 Ambalajdaki son kullanma tarihinden sonra TALZENNA ’yı kullanmayı nız. Son kullanma 
tarihi geçmiş veya kullanılmayan ilaçları çöpe atmayınız! Çevre , Şehircilik  ve İklim Değişikliği  
Bakanlığınca belirlenen toplama sistemine veriniz.  
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR  ve bu atıkların yönetimi 2/4/2015 tarihli ve 29314 sayılı 
Resmî Gazetede yayımlanan Atık Yönetimi Yönetmeliğine göre yapılır.  
 
Ruhsat sahibi:  Pfizer PFE İlaçları A.Ş. Şişli / İstanbul  
 Üreti m yeri : Excella GmbH & Co. KG  Nürnberger Strasse 12, 90537 Feucht, Almany a 
  
Bu kullanma talimat ı …/…./…..  tarihinde onaylanm ıştır. 