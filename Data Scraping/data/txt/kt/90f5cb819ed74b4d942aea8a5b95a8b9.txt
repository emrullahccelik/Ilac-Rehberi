1 KULLANMA TALİMATI 
 
HYDROCORT -LİYO 100 mg i.m./i.v. enjeksiyon/i.v. infüzyon için liyofilize toz içeren ampul  
Kas içine ve damar içine uygulanır.  
Steril  
 
• Etkin madde: Her bir liyofilize toz içeren ampul  100 mg liyofilize  Hidrokortizon’a eşdeğer 133,67 
mg Hidrokortizon Sodyum Süksinat içerir. 
  Çözücü ampul; 2 ml enjeksiyonluk su içerir.  
• Yardımcı maddeler: Monobazik Sodyum Fosfat Anhidröz , Dibazik Sodyum Fosfat Anhidröz , 
Sodyum Klorür, Sodyum Hidroksit.  
 
Bu ilacı kullanmaya başlamadan ö nce bu kullanma talimatını dikkatlice okuyunuz, çünkü 
sizin için önemli bilgiler içermektedir. 
• Bu kullanma  talimatını saklayınız. Daha sonra tekrar okumaya ihtiyaç duyabilirsiniz. 
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak size reçetelendirilmiştir, başkalarına vermeyiniz. 
• Bu ilacın kullanımı sırasında,  doktora veya hastaneye git tiğinizde bu  ilacı kullan dığınızı 
doktorunuza söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
 
Bu Kullanma Talimatında: 
 
1.   HYDROCORT -LİYO nedir ve ne için kullanılır? 
2.   HYDROCORT -LİYO ’yu kullanmadan önce dikkat  edilmesi gerekenler 
3.   HYDROCORT -LİYO nasıl kullanılır? 
4.   Olası yan etkiler nelerdir? 
5.   HYDROCORT -LİYO ’nun saklanması 
Başlıkları yer almaktadır. 
 
1.  HYDROCORT -LİYO nedir ve ne için kullanılır? 
HYDROCORT -LİYO  hastanede uzmanlaşmış tıbbi personel tarafından kullanılması gereken bir 
ilaçtır. HYDROCORT -LİYO  1 adet Renksiz Tip I Cam Ampul  ve 2 ml steril enjeksiyonluk su 
içeren tip I renksiz cam ampulden oluşmaktadır. Her bir ampul  etkin madde olarak bir 
kortikosteroid olan Hidrokortizon sodyum süksinat içerir. 
 
HYDROCORT -LİYO  aşağıdaki durumlarda kullanılır; 
- Böbrek üstü bezlerinizdeki problemlere bağlı olarak vücudunuzun yeterli kortikosteroid üretmemesi 
durumunda (Primer veya sekonder adrenokortikal yetmezlik), 2 - Crohn hastalığı (bağırsak iltihabı) veya ülseratif kolit (alt bağırsak iltihabı) gibi sindirim sistemi 
rahatsızlıklarında, 
- Bronşiyal astım ve alerjik  reaksiyonlarda 
- Mide içeriğinin emilerek boşaltılmasında , 
- Stevens-Johnson sendromunda (deride kabarcıklara ve soyulmalara neden olan bir bağışıklık 
sistemi rahatsızlığı) veya Sistemik lupus eritematoz (Bir bağışıklık sistemi rahatsızlığı olup, deride 
özellikle yüzde kelebek tarzı kızarıklar), 
- Adrenokortikal yetmezliğe sekonder şok tedavisinde veya adrenokortikal yetmezlik (böbrek üstü 
bezlerinizdeki problemlere bağlı olarak vücudunuzun yeterli kortikosteroid üretmemesi) mevcut 
olduğunda klasik tedaviye yanıt vermeyen şok’un tedavisinde kullanılır. 
 
2.  HYDROCORT -LİYO ’yu kullanmadan önce dikkat edilmesi gerekenler 
HYDROCORT -LİYO ’yu aşağıdaki durumlarda KULLANMAYINIZ 
Eğer;  
• HYDROCORT -LİYO veya kortikosteroid içeren başka bir ilaç v eya bu ilacın bileşenlerinden 
herhangi birini verdikten sonra alerjik reaksiyona maruz kaldığınızı düşünüyorsanız.  Alerjik reaksiyon 
ciltte kızarıklığa veya kızarmaya, şişmiş yüze, dudaklara ve nefes darlığına sebep olabilir.  
• Tedavisi olmayan bir mantar enfeksiyonunuz varsa (pamukçuk gibi) , 
• Size canlı veya zayıflatılmış  aşı uygulanıyorsa veya herhangi bir aşı yaptırmak üzereyseniz . 
 
Yukarıdakilerden herhangi birine sahipseniz, doktorunuzla görüşünüz.  
 
HYDROCORT -LİYO ’yu aşağıdaki durumlarda DİKKATLİ KULLANINIZ 
Aşağıdaki durumlardan herhangi birine sahipseniz, bu ilacı vermeden önce doktorunuzla veya 
hemşirenizle konuşunuz. Doktorunuz tedavinizi daha yakından izlemeli, dozunuzu değiştirmeli veya 
başka bir ilaç vermelidir.  
• Travmatik bir beyin hasarı  almışsanız veya inme geçiriyorsanız, 
• Suçiçeği, kızamık, zona veya herpes iltihabı varsa veya bu rahatsızlıklara sahip kişilerle temasta 
bulunduysanız ve bu rahatsızlıklara sahip olup olmadığınızı bilmi yorsanız, 
• Size şiddetli depresyon veya manik depresyon (bipolar rahatsızlık) tanısı konulduysa. Bu durum 
HYDROCORT - LİYO  gibi ilaçlar alırken önceden geçirilen bir depresyonu ve ailenizin hastalık 
öyküsünde mevcut olan bu rahatsızlıkları içerir.  
• Duygusal bozukluk eğilimleriniz varsa, 
• Uykusuzluk ve kişilik değişimi varsa , 
• Anormal  stres altındaysanız,  
• Adrenal yetmezlik geliştirirseniz,  
• Şeker hastası iseniz veya ailenizin hastalık öyküsünde şeker hastalığı varsa, 
• Cushing hastalığı (kandaki kortizolün yüksek düzeylerinin neden olduğu bir hormon hastalığı)  
• Epilepsi, nöbet ya da inme varsa , 
• Glokom (göz basıncının artması) veya ailenizin hastalık öyküsünde glokom varsa, 
• Katarakt  3 • Yakın zamanda kalp krizi geçirdiyseniz, 
• Kalp yetmezliği ve enfeksiyonu dahil olmak üzere kalp problemleriniz varsa, 
• Hipertansiyon (yüksek kan basıncı) hastası iseniz, 
• Vücutta su tutulması,  
• Hipotiroidizm (düşük aktif tiroid)  denilen bir t iroid rahatsızlığınız varsa, 
• Pankreatit (karın ve sırtta ciddi ağrıya neden olan pankreas iltihabı ), 
• Peritonit (bağırsak ve mide çeperindeki ince tabakanın iltihabı ), 
• Kaposi sarkomunda (bir çeşit cilt kanseri), 
• Böbrek veya karaciğer rahatsızlıkları mevcutsa, 
• Geçmişte steroid ilaçlar kullanırken kas problemleri (ağrı ya da gü çsüzlük) yaşadıysanız, 
• Myastenia gravis (yorgun ve zayıf kaslara neden olan bir durum), 
• Osteoporoz (kemik erimesi), 
• Feokromositoma (adrenal bez dokusunun nadir bir tümörü. Adrenal bezler böbreklerin üstünde 
bulunur)  
• Deri a psesi varsa , 
• Mide ülseri veya diğer ciddi mide veya bağırsak sorunlarınız varsa, 
• Tromboflebit-flebit ile sonuçlanan tromboza (kan pıhtılaşması) bağlı damar problemleri (kırmızı, 
şiş ve hassas toplar damarlar) 
• Tüberküloz hastasıysanız veya geçmişte tüberküloz geçirdiyseniz, 
 
Görme bozukluğuna neden olan ve retina yırtılmasına neden olabilen g öz içi nin (retinanın) arka 
kısm ındaki ışığa duya rlı doku tabaka sının altında sıvı formların toplandığı bir göz durumun a (santral 
seröz korioretinopati) neden olabileceği için kortikosteroidler dikkat li kullanılmalıdır . 
 
Bulanık görme veya başka görme bozuklukları  yaşarsanız doktorunuza danışınız.  
 
Korti kosteroidlerin yüksek dozlarda uzun süreli tedavisi, omurganın (epidural lipomatozis) astarında 
veya dışında anormal miktarda yağ birikmesine neden olabilir.  
 
Kortikosteroidler enfeksiyonları daha olası hale getirebileceğinden ve belirtilerini 
maskeleyebil eceğinden, enfeksiyon olduğundan şüpheleniyorsanız doktorunuza söyleyiniz.  
 
Bu ilaç, omurilik yoluyla enjeksiyon için önerilmemektedir (intratekal veya epidural). Bu kullanımda 
bazen ciddi yan etkiler bildirilmiştir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışın. 
 
HYDROCORT -LİYO ’nun yiyecek ve içecek ile kullanılması 
Greyfurt suyu ile birlikte kullanmayınız.  
 4 Hamilelik 
İlacı kullanmadan  önce doktorunuza veya eczacınıza danışınız. 
 
Hamileyseniz, hamile olabileceğiniz düşünüyorsanız ya da hamile kalmayı planlıyorsanız, bu ilacı 
kullanmadan önce doktorunuza danışınız, çünkü bebeğinizin gelişimi yavaşlayabilir . Kortiko steroidler  
plasentadan bebeğe geçebilir bu da düşük doğum ağırlıklı bebekle ilişki bir r isktir.  
 
Hamileliği sırasında uzun dönem kortikosteridler ile tedavi edilen annelerden doğan bebeklerde 
katar akt görülmüştür.  
 
Gerekli olmadıkça hamilelik döneminde kullanılmamalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme 
İlacı kullanmadan  önce doktorunuza veya eczacınıza danışınız. 
 
Kortikosteroid ilaçlar düşük miktarlarda anne sütüne geçebilir. Bu nedenle emzirme döneminde iseniz 
mutlaka doktorunuz ile konuşmalısınız. 
 
HYDROCORT -LİYO  ile tedavi olurken emzirmeye devam ediyorsanız, bebeğinizin ilaçtan 
etkilenip etkilenmediğinin anlaşılması için ekstra kontrollere ihtiyaç duyulacaktır. 
 
Araç ve makine kullanımı 
Bu ilaç grubunun araç ve makine kullanımına etkisi incelenmemiştir. Bu ilacın kulla nımı ile 
baygınlık, baş dönmesi, dönme hissi veya kendi nin ya da çevresinin hareketi ) ve kasılmalar (nöbet ler) 
gibi istenmeyen etkiler oluşur.   Eğer bu etkilerden biri meydana gelirse, araç veya makine 
kullanmamanız gerekir. 
 
HYDROCORT -LİYO ’nun içeriğinde bulunan bazı yardımcı maddeler hakkında önemli 
bilgiler 
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında “sodyum 
içermediği kabul  edilir”. 
 
Diğer ilaçlar ile birlikte kullanımı 
Eğer herhangi bir ilacı şu anda kullanıyorsanız, son zamanlarda kullandınız ise veya kullanma 
ihtimaliniz var ise lütfen doktora veya eczacınıza bunlar hakkında bilgi veriniz.  
 
HYDROCORT -LİYO  veya diğer ilaçl arın çalışma şekillerini etkileyebilecek aşağıdaki  ilaçlardan 
herhangi birini kullanıyorsanız mutlaka doktorunuza bildiriniz : 5 • Asetazolamid- Glokom ve epilepsi tedavisinde kullanılır. 
• Aminoglutetemid- Kanser tedavisinde kullanılır. 
• Antikoagülanlar- Asenokumarol, fenindion ve varfarin gibi kanı inceltmesi için kullanılan ilaçlar. 
•  Antikolinerjikler  - Bazı cerrahi işlemlerde kullanılan nöromüsküler bloke edici ajanlar olarak 
adlandırılan ilaçlar  
• Antikolinesterazlar- Distigmin ve neostigmin gibi bir tür kas güçsüzlüğü hastalığı olan 
Myastenia gravis’in tedavisinde kullanılırlar. 
• Antibiyotikler- Eritromisin, klaritromisin, troleandromisin gibi. 
•   Antidiyabetikler  - Yüksek kan şekeri tedavisinde kullanılan ilaçlar.  
•   Antiemetik  - Aprepitant  ve Fosa prepitant  gibi bulantı ve kusmayı önlemek için kullanılır.  
•  Antiviraller  - HIV enfeksiyonlarını tedavi etmek için kullanılan antiviraller (ritonavir, indinavir gibi) ve 
farmakokinetik arttırıcılar (kobikistat gibi).  
• Aspirin ve non-steroid anti-inflamatuar ilaçlar (ayrıca NSAİİ  olarak adlandırılırlar) hafif ve orta 
şiddetli ağrılarda kullanılan ibuprofen gibi. 
• Barbitüratlar, karbamazepin, fenitoin ve primidon- Epilepsi tedavisinde k ullanılırlar. 
•  Etinilestradiol/ Noretindron  -  oral kontraseptif.  
• Karbenoksolon ve simetidin- Reflü ve hazımsızlık için kullanılırlar. 
• Siklosporin- Şiddetli romatoid artrit, sedef hastalığı ve organ veya kemik iliği nakli sonrası 
durumların tedavisinde kullanılır. 
• Digoksin- Kalp yetmezliği ve/veya düzensiz kalp atışı için kullanılır. 
• Diltiazem veya mibefradil- Kalp problemleri ve yüksek kan basıncı için kullanılırlar. 
• Diüretikler- Bazen idrar söktürücüler olarak da adlandırılırlar. 
•  İzoniyazid - Bakteriyel enfeksiyonların tedavisinde kullanılır  
• Ketokonazol veya itrakonazol- Mantar enfeksiyonlarının tedavisinde kullanılırlar. 
•  Östrojen içeren ürünler  – Oral kontraseptifler dahil  
• Panküronyum v eya diğer nöromusküler bloke edici ajanlar- Bazı cerrahi girişimlerde 
kullanılırlar. 
• Potasyum tüketen ajanlar -amfot erisin B, ksantanlar veya beta2 agonistleri (örneğin, astımı tedavi 
etmek için kullanılan ilaçlar).  
• Rifampisin ve rifabutin- Tüberküloz tedavisinde kullanılan antibiyotiklerdir. 
•  Takrolimus ve siklofosfamid  - organın reddedilmesini önlemek için organ n akli sonrası kullanılır.  
• Aşılar- Herhangi bir aşı olduysanız ya da olacaksanız mutlaka doktorunuza veya hemşirenize 
söyleyiniz. HYDROCORT -LİYO  kullanırken canlı aşılarla aşılanmamalısınız. Diğer aşılar daha az 
etkili olabilir.  
• Greyfurt suyu  
 
Eğer sürekli ilaç kullanıyorsanız, 
Şeker hastalığı, yüksek tansiyon veya su tutma (ödem) için tedavi görüyorsanız, doktorunuzun bu 
rahatsızlıklar için kullandığınız ilaçların dozunu ayarlaması gerekebilir. 
 
Herhangi bir cerrahi işlem yap tırmadan önce, doktorunuza, diş  hekiminize veya anestezistinize bu 6 ilaçla tedavi edildiğinizi söyleyiniz.  
 
Doktorunuz veya hastaneniz tarafından yapılacak bir test yaptırmanız gerekiyorsa, doktora veya 
hemşireye HYDROCORT -LİYO ile tedavi edildiğinizi söylemeniz önemlidir. Bu ilaç bazı t estlerin 
sonuçlarını etkileyebilir.  
 
Eğer reçeteli ya da reçetesiz herhangi bir ilacı şu anda  kullanıyorsanız veya son zaman larda 
kullandıysanız lütfen doktorunuza veya eczacınıza bun lar hakkında bilgi veriniz. 
 
3. HYDROCORT -LİYO nasıl kullanılır? 
Uygun kullanım ve doz/uygulama sıklığı için talimatlar: 
Steroid kartları 
Steroid tedavi kartını her zaman yanınızda bulundu runuz. Doktor veya eczacınızın ne kadar 
süreyle steroid tedavisi göreceğinizi ve uygulanacak dozu da içeren ilaçla ilgili detayları kartınıza 
yazdığından emin olunuz. 
 
HYDROCORT -LİYO ’yu kullanırken ve son enjeksiyondan 3 ay sonrasına kadar size tedavi 
uygulayan kişilere (doktor, hemşire veya diş hekimi gibi) kartınızı gösteriniz. 
 
Herhangi bir nedenle hastaneye gitmeniz gerektiğinde d oktorunuza veya hemşirenize HYDROCORT -
LİYO  kullandığınızı söyleyiniz.  Ayrıca bir kaza ya da bilinç kaybı esnasında sağlık personelinin 
steroid kullandığınızı anlaması için uyarı bilekliği veya kolye (medic-alert) takabilirsiniz. 
 
Uygulama yolu ve metodu: 
Doktorunuz tedavi edilen duruma ve ciddiyetine bağlı olarak; enjeksiyon bölgesini, ne kadar ilaç 
uygulanacağını, ne kadar enjeksiyon yapılacağını belirleyecektir. Semptomlarınızın etkili bir biçimde 
düzeltilmesi için doktorunuz size en az dozu olası en kısa sürede enjekte edecektir. 
 
Değişik yaş grupları: 
Yetişkinlerde kullanımı: 
HYDROCORT -LİYO  damar içine (intravenöz) veya kas içine (intramusküler) uygulanır.  Özellikle 
acil durumlarda ilk doz damar içine verilir. 
1 ila 10 dakikalık periyotlar boyunca yavaş yavaş uygulanır. Durumunuza göre gerekirse bir tekrar 
doz 2 ile 6 saat arasında verilebilir. Yüksek dozlar sadece 2-3 gün  kullanılmalıdır. 
HYDROCORT -LİYO  önce enjeksiyonluk su içerisinde çözülür. Eğer infüzyon olarak 
uygulanacaksa (pompa veya damla kullanılarak) daha sonra başka uygun bir sıvı ile karıştırılmalıdır. 
Başka ilaçlar ile karıştırılmamalıdır. 
 
Yaşlılarda kullanımı: 
Yaşlılar için doz ayarlaması yetişkinlerinki ile aynıdır. Bununla birlikte doktorunuz ilacın size nasıl etki 
ettiğini kontrol etmek için yakın klinik gözlem isteyebilir. 7 Çocuklarda kullanımı: 
Kortikosteroidler çocukların büyümesinde yavaşlamaya neden olabilir. Bu nedenle doktorunuz 
çocuğunuz için etkili olacak en düşük dozda (günde 25 mg’dan düşük dozda olmamalı) reçete 
edecektir.  
 
Özel kullanım durumları:  
Böbrek yetmezliği: 
HYDROCORT -LİYO  böbrek yetmezliği olan hastalarda dikkatli kullanılmalıdır. 
 
Karaciğer yetmezliği: 
HYDROCORT -LİYO  karaciğer yetmezliği olan hastalarda dikkatli kullanılmalıdır. 
 
Eğer HYDROCORT -LİYO ’nun etkisinin çok güçlü veya zayıf olduğuna  dair bir izleniminiz var ise 
doktorunuz  veya eczacınız ile konuşunuz. 
 
Kullanmanız gerekenden fazla HYDROCORT -LİYO kullandıysanız 
HYDROCORT -LİYO hastane ortamında doktorunuz tarafından uygulanacaktır. Eğer bu ilaçtan çok 
fazla enjeksiyon  yapıldığını düşünüyorsanız hemen doktorunuzla konuşunuz.  
 
Uygulanma sı gerekenden fazla HYDROCORT -LİYO  kullanıldığını düşünüyo rsanız, bir doktor veya 
eczacı ile konuşunuz. 
 
HYDROCORT -LİYO  kullanmayı unutursanız 
Geçerli değildir. 
Bu ilacın kullanımıyla ilgili sorularınız olursa, doktorunuza sorunuz. 
 
Unutulan dozları dengelemek için çift doz  almayınız. 
 
HYDROCORT -LİYO  ile tedavi sonlandırıldığındaki oluşabilecek etkiler 
Tedavinin sonlandırılma zamanını doktorunuz belirleyecektir.  
 
Aşağıdaki durumlarda tedavinin yavaşça sonlandırılması gerekir;  
• 3 haftadan fazla 160 mg ve üstü HYDROCORT -LİYO  aldıysanız  
• 3 hafta veya daha az süre bile olsa yüksek doz HYDROCORT -LİYO  (günde 32 mg’dan fazla-
0.8 ml) aldıysanız  
• Hali hazırda geçmiş yıl içinde kortikosteroid tabletleri veya enjeksiyonları tedavisi aldıysanız 
• Bu tedaviye başlamadan önce adrenal bezleriniz ile ilgili bir problem (adrenokortikoid yetmezlik) 
yaşadıysanız 
Bırakma semptomlarını önlemek için bu ilacı yavaş yavaş bırakmalısınız. Bu semptomlar; deri 
kaşıntısı, ateş, kas ve eklem ağrıları, burun akıntısı, nemli gözler, terleme ve kilo kaybını içerebilir. 
 8 Eğer bu ilacın dozunun azaltılması ile semptomlarınız tekrarlarsa veya kötüleşirse, acilen 
doktorunuza bildiriniz. 
 
4. Olası yan etkiler nelerdir? 
Tüm ilaçlar gibi, HYDROCORT -LİYO ’nun içeriğinde bulunan maddelere duyarlı olan kişilerde yan 
etkiler olabilir. Doktorunuz bu ilacı size, eğer gerektiği şekilde tedavi edilmezse ciddileşebilecek 
durumlar için verecektir. 
 
Yan etkiler aşağıdaki kategorilerde gösterildiği şekilde sıralanmıştır: 
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1000  hastanın birinden fazla görülebilir.  
Seyrek: 1000  hastanın birinden az, fakat 10000  hastanın birinden fazla görülebilir. 
Çok seyrek: 10000  hastanın birinden az görülebilir.  
Bilinmiyor: Eldeki verilerden hareketle tahmin edilemiyor. 
 
HYDROCORT -LİYO gibi ilaçlar (steroitler) aniden kesilmemelidir. Aşağıdakilerden biri o lursa, 
HYDROCORT -LİYO kullanmayı durdurmayınız fakat DERHAL doktorunuza bildiriniz veya 
size en yakın hastanenin acil bölümüne başvurunuz. İlacın kesilip kesilmeyeceğine doktorunuz 
karar verecektir:  
• Deri döküntüsü, yüzde şişme veya hırıltı ve nefes almada güçlük gibi aşırı duyarlılık ve alerjik 
reaksiyonlar. Bu tip yan etkiler seyrek görülür ancak ciddi olabilir.  
• Ani gelişen pankreas iltihabı (akut pankreatit). Muhtemelen kusma, şok ve bilinç kaybı ile 
birlikte sırtınıza doğru ilerleyen mide ağrısı şeklinde belirtiler gösterir. 
• Ülser veya kanamalı ülser. Sırtınıza doğru yayılabilen ciddi mide ağrısı, kanamaya bağlı, siyaha 
yakın dışkı ve /veya kan kusma şeklinde belirtileri vardır. 
• Enfeksiyon. Bu ilaç bazı enfeksiyonların belirtilerini değiştirebilir veya enfeksiyonu gizleyebilir. 
Sizin enfeksiyonlara karşı dayanıklılığınızı düşürebilir. Bu nedenle enfeksiyonları erken tespit etmek 
zorlaşır. Artan ateş ve kendini iyi hissetmeme gibi belirtiler gösterebilirsiniz. Geçmişte verem 
geçirdiyseniz yeniden alevlenebilir ve öksürükte kan bulunması ve göğüs ağrısı belirtileri vardır. Bu 
ilaç ayrıca daha ciddi enfeksiyonların oluşumuna neden olabilir. 
• Akciğerde kan pıhtısı  (pulmoner emboli). Belirtileri ani keskin göğüs ağrısı, nefessizlik ve 
öksürükte kan bulunmasıdır. 
• Çocuklarda  kafatası içerisindeki basıncın artması  (psödotümör serebri) . Baş ağrısı, kusma, enerj i 
eksikliği ve sersemlik şeklin de belirtileri vardır. Bu yan etki genellikle ilacın kullanılmasının 
bırakılmasının ardından ortaya çıkar.  
• Toplardamarların iltihabına bağlı kan pıhtısı oluşumu (tromboflebit). Ağrılı şişlik, kırmızı 
hassas damarlar şeklinde belirtileri vardır. 
 
 
 
 9 Aşağıdakilerden herhangi birini veya bu kullanma talimatında yer almayan  farklı bir etki 
fark ederseniz, hemen doktorunuza bildiriniz: 
 
Yan etkilerin sıklığı bilinmemektedir. Sıklık, mevcut verilerden tahmin edilem iyor. 
 
Kan, kalp ve dolaşım  
• Kalbin pompalamasıyla ilgili problemler (kalp yetmezliği), bileklerde şişme, nefes almada zorluk 
ve çarpıntı veya düzensiz kalp atışı veya çok hızlı veya yavaş nabız gibi belirtilere neden olan kalp 
problemleri 
• Beyaz kan hücresi (Lökosit) sayısında artış. 
•   Düşük kan basıncı  
 
Vücut suyu ve tuzları  
• Vücuttaki su ve tuz miktarındaki artış nedeniyle oluşan yüksek kan basıncı ve şişlik 
• Vücuttaki potasyum kaybı nedeni ile kramp ve spazm. Seyrek olarak konjestif kalp yetmezliği 
adı verilen vücudun kanı düzgün pompalayamaması durumu oluşabilir. 
•  El ve ayaklarda  (örn. ayak bileği) şişlik  
 
Sindirim sistemi  
• Bulantı (hasta hissetme) veya kusma (hasta olma) , halsizlik 
• Ülser veya boğazda birikinti (yutmada zorluk) 
• Hazımsızlık 
• Midede şişkinlik 
• Özellikle yüksek doz kortikostereoid uygulandığında kalıcı hıçkırık 
•  Karın ağrısı  
•  İshal  
 
Kulaklar  
•  Baş dönmesi veya dönme hissi ( Vertig o) 
 
Gözler  
• Göz içi basıncının artışı (Glokom adı verilen bu rahatsızlık gözlerde ağrı ve baş ağrısına 
neden olabilir). 
• Göz sinirlerinde şişme (görme bozukluğuna neden olan papila ödeme adı verilen bir duruma 
neden olabilir) 
• Göz sinirlerinde hasar ve göze perde inmesi (katarakt) 
• Gözün kornea kısmının veya beyaz kısmının (sklera) incelmesi 
• Gözde viral veya mantar enfeksiyonlarında kötüleşme 
• Göz küresinin anormal şekilde dışarı çıkması (ekzoftalmi) 
• Bulanık veya çift görme. 
• Görme bozukluğuna neden  olan ve retinanın yırtılmasına neden olabilen göz içinin (retina) 10 arkasındaki ışığa duyarlı doku tabakasının altında sıvı formunun toplandığı g öz durumu ( santral  seröz 
korioretinopati),  
 
Genel bozukluklar  
•  Yorgun hissetme ya da k eyifsizlik  
•  Enjeksiyon  bölgesinde reaksiyon  
 
Hormonlar ve metabolik sistem  
• Bebek, çocuk ve ergenlerde  kalıcı olabilen büyüme geriliği 
• Kadınlarda adet döneminde düzensizlik veya adet görememe 
• Yüzün yuvarlak ve ay görünümünü alması (Cushingoid yüzler)  
• İştah ve kilo artışı 
• Şeker hastalığı veya mevcut şeker hastalığında kötüleşme 
• Uzun tedaviler, kanınızdaki bazı hormonların miktarının azalmasını tetikleyerek kan basıncınızın 
düşmesine ve sersemlik haline neden olabilir. Bu durum birkaç ay sürebilir. 
• Kanda üre artışı  
• Ateş, burun akın tısı, baş ağrısı, cildin soyulması, yorgunluk, eklem ağrısı, iştahsızlık , kilo kaybı ve 
düşük kan basıncına benzer belirtiler içeren  “yoksunluk sendromu”  
• Vücudunuzda enzim adı verilen ve sindirime yardımcı olan bazı kimyasal maddeler (alanin 
transaminaz, aspartat transaminaz ve alkalen fosfataz) kortikosteroid tedavisi ile kanınızda artabilir.  
Genellikle ufak olan bu artış, ilacın kanınızdan tamamen temizlenmesinin ardından normale döner. 
Bu artış sizde herhangi bir belirti vermez. Ancak kan testi yaptırdığınızda ortaya çıkar. 
• Kandaki anormal yağ (örn. kolesterol) düzeyleri  
• Vücutta anormal yağ depolanması  
 
Bağışıklık sistemi  
• Enfeksiyonlara karşı duyarlılıkta artma, verem gibi hastalıklar için yapılan deri testlerinde yanlış 
sonuçlar almaya neden olabilir. 
 
Kaslar ve kemikler  
• Kaslarda güçsüzlük ve kas kaybı 
• Kemik kırıkları 
• Kırılgan kemikler (kemiklerin kolayca kırılması) 
• Zayıf kan akışı yüzünden kemik yoğunluğunda azalma ve bunun yol açabileceği kalça ağrısı 
• Ağrı ve/veya şişkinliğin eşlik ettiği, tendonlarda yırtılma 
• Kas krampları veya kas spazmı 
• Kas ağrısı  
 
Sinir ve duygu durum sorunları  
HYDROCORT - LİYO  dahil steroidler ciddi zihinsel sağlık sorunlarına neden olabilir. Bunlar hem 
yetişkinlerde hem de çocuklarda yaygındır. HYDROCORT - LİYO gibi ilaçları alan h er 100 kişiden 11 5’ini etkileyebilirler.  
 
• İntihar dü şüncesi, depresyon (ruhsal çöküntü) 
• Kendini çok iyi hissetme durumu, ya da iniş çıkışlarla seyreden ruhsal durumda değişkenlik 
• Endişe, uyku sorunları, düşünmede zorluk veya kafa karışıklığı, hafıza kaybı 
• Gerçekte olmayan şeyler hissetme,  görme, duyma, garip korkular ve dü şüncelere sahip olma , 
normal davranışlardan farklı davranış sergileme veya  yalnız hissetmek  
• Diğer sinir sistemi hastalıkları (nefes alma problemleri, zihin karışıklığı, baş dönmesi, rehavet, 
nefes almada güçlük, sinirlilik, soğuğa  karşı duyarlılığın artması, sıcak basması, hissizlik, kulak 
çınlaması, bilinçsizlik) 
• Omurganın astarında veya dışında anormal miktarda yağ birikmesi  (epidural lipomatoz).  
• Baş ağrısı  
 
Ruhsal problemler  
HYDROCORT - LİYO gibi steroidler kullanılırken ruhsal  sağlık problemleri oluşabilir.  
• Bu hastalıklar ciddi olabilir.  
• Bu hastalıklar genellikle ilaca başlanmasını takiben birkaç gün veya hafta içinde başlar.  
• Bu hastalıkların yüksek doz kullanımında oluşması daha muhtemeldi r. 
• Doz azaltıldığında veya ilaç kullanımı kesildiğinde bu problemlerin çoğu yok olur. Ancak bu 
problemler oluşursa, tedavi edilmeleri gerekebilir.  
 
Eğer siz (veya bu ilacı kullanan birisi) bu ruhsal proble mlerin herhangi bir belirtisini gösterirseniz 
dokto runuzla konuşunuz. Eğer depresyonda iseniz veya intihar düşüncesi varsa bu özellikle önemlidir.  
Birkaç vakada bu ruhsal problemler, doz azaltıldığında veya ilaç kullanımı kesildiğinde oluşmuştur.  
Eğer bu ilacın kullanımı ile ilgili başka sorularınız varsa , doktorunuza veya hemşirenize sorunuz.  
 
Deri  
• Özellikle enjeksiyon yerinde apse 
• Sivilce 
• Yaraların geç iyileşmesi 
• Deride çatlaklar ile birlikte derinin incelmesi 
•  Çatlaklar (deri çizgileri)  
• Berelenme 
• Deride küçük mor/ kırmızı lekeler 
• Deride koyu veya açık lekelenmeler, deri renginde olağandışı değişikliklerde artış 
•  Vücut ve yüz tüylerinde aşırı büyüme  
• Kızarıklık, kaşıntı, kurdeşen  
• Artan terleme  
 
Eğer bu kullanma talimatında bahsi geçmeyen herhangi b ir yan etki ile karşılaşırsanız doktorunuzu 
veya eczacınızı bilgilendiriniz. 12 Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda, 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan "İlaç Yan Etki Bildirimi" ikonunu tıklayarak ya da 0 800 314 00 08 
numaralı yan etki bildirim hattını arayarak Türkiye Farmakovijilans Merkezi (TÜFAM)'ne bildiriniz. 
Meydana gelen yan etkileri  bildirerek kullanmakta olduğunuz ilacın güvenliliği hakkında daha fazla 
bilgi edinilmesine katkı sağlamış olacaksınız.  
 
5. HYDROCORT -LİYO ’nun saklanması 
HYDROCORT -LİYO ’ u çocukların göremeyeceği, erişemeyeceği yerlerde ve amba lajında saklayınız. 
 
25ºC altındaki oda sıcaklığında ve ışıktan koruyarak saklayınız. 
 
Son kullanma tarihiyle uyumlu olarak kullanınız. Son kullanma tarihi o ayın son gününü ifade 
eder.  
 
Ambalajdaki son kullanma  tarihinden sonra HYDROCORT -LİYO ’yu kullanmay ınız. 
 
Enjeksiyonluk su karış tırılmış olan ilaç hemen kullanılmalıdır. Kullanılmayan çözelti  güvenli bir 
şekilde atılmalıdır.  
 
Çözelt i kullanılmadan önce partikül içerip içermediği ve renk değişimi açısından doktorunuz 
tarafından kontrol edilecektir.   
 
Eğer üründe ve/veya ambalajında  bozukluklar fark ederseniz HYDROCORT -LİYO’yu kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
 
Ruhsat sahibi :      KOÇAK  FARMA İlaç ve Kimya Sanay i A.Ş.  
                              Mahmutbey Mah. 2477.  Sok. No: 23 
                              Bağcılar  / İSTANBUL  
 
Üretim yeri:          KOÇAK  FARMA İlaç ve Kimya Sanayi A.Ş.  
                              Çerkezköy Organize Sanayi Bölgesi  
                              Karaağaç Mah. 11. Sok. No:5  
                              Kapaklı  / TEKİRDAĞ  
 
Bu kullanma  talimatı ../../.. tarihinde onaylanmı ştır. 
 
 13 -------------------------------------------------------------------------------------------------------- 
HYDROCORT -LİYO ’YU UYGULAYACA K OLAN KİŞİ İÇİN BİLGİ  
Pozoloji /Uygulama sıklığı ve süresi: 
HYDROCORT -LİYO , intravenöz enjeksiyon, intravenöz infüzyon veya intramüsküler enjeksiyonla 
uygulanabilir. İntravenöz enjeksiyon acil durumlarda ilk tercih edilen yoldur. Acil periyodu takiben, 
uzun- bir etki yaratmak amacıyla enjeksiyonluk veya oral preparat verilmesine dikkat edilmelidir. 
 
Genellikle durumun şiddetine bağlı olarak 1-10 dakikalık bir süre içinde intravenöz enjeksiyonla 
uygulanan doz, 100 mg- 500 mg arasında değişmektedir. Bu doz hastanın yanıtı ve klinik durumuna 
göre 2, 4 veya 6 saat aralıklarla tekrar edilebilir. 
 
Genel olarak yüksek dozlu kortikosteroid tedavisine sadece hastanın durumu stabilize oluncaya kadar 
devam edilmelidir ve bu süre genellikle 48-72 saati geçmemelidir. 
48-72 saatten fazla hidrokortizonla tedaviye devam edilirse hipernatremi oluşabilir, bu nedenle 
HYDROCORT -LİYO  yerine çok az veya hiç sodyum retansiyonu oluşturmayan metil prednizolon 
sodyum süksinat gibi bir kortikosteroid tercih edilmelidir. 
Hidrokortizonun yüksek dozuyla ilişkili yan etkiler bulunmasına rağmen, kısa süreli kortikosteroid 
tedavisinde de nadiren peptik ülser oluşabilir. Profilaktik antiasit tedavisi etkili olabilir. 
Kortikosteroid tedavisinden sonra aşırı strese maruz kalan hastalar adrenokortikal yetmezlik 
semptomları ve belirtileri için yakından takip edilmelidir. 
 
Kortikosteroid tedavisi, geleneksel tedavinin yerine geçmez.  
 
Karaciğer hastalığı olan hastalarda, hastalığın etkileri artmış olabilir bu neden le düşük doz 
düşünülebilir.  
 
Yaşlı hastalar:  
HYDROCORT -LİYO, öncelikle akut kısa süreli koşullarda kullanılır. Yaşlılarda dozajda bir 
değişiklik olduğunu bildiren hiçbir bilgi yoktur. Bununla birlikte, yaşlı hastaların tedavisi, 
hastalarda kortikosteroidl erin ortak yan etkilerinin daha ciddi sonuçları olduğunu ve yakın klinik 
denetimin gerekli olduğunu göz önü nde bulundurarak planlanmalıdır.  
 
Pediyatrik popülasyon:  
Doz, b ebekler ve çocuklar için azaltılabilir ken, hastanın durumunun ve tepkisinin ciddiyetin e ve 
yaş veya vücut ağırlığına göre daha fazla uygulanabilir , ancak günlük 25 mg'dan az olmamalıdır.  
Bu ilaç intratekal veya epidural kullanım için önerilmez.  
 
Uygulama şekli: 
HYDROCORT -LİYO , intravenöz enjeksiyon, intravenöz infüzyon veya intramüsküler enjeksiyonla 
uygulanabilir. 
 14 Ürünün seyreltilmesine ilişkin talimatlar: 
•  İntravenöz veya intramüsküler aseptik enjeksiyonluk çözeltiyi hazırlamak için bir flakon içeriğine 
en fazla 2 ml steril enjeksiyonluk su (çözücü ampul içeriği) ilave edilir, çalkalanır ve kullanmak için 
şırıngaya  çekilir. 
• İntravenöz  infüzyon için; önce flakona  en fazla 2 ml steril enjeksiyonluk su ilave edilir, çalkalanarak 
liyofilize toz çözülür, bu çözelti 100-1000ml (en az 100ml), su içinde %5 dekstroz (Eğer hastada 
sodyum kısıtlaması yoksa izotonik sodyum klorür solüsyonu veya izotonik sodyum klorür solüsyonu 
içinde %5 dekstroz) içine ilave edilir. 
Belirtilen şekilde sulandırıldığında çözeltinin pH’sı 7.0-8.0’dir. 
 
Raf ömrü 
24 ay. 
 
Ampul  içeriği çözücüsü (enjeksiyonluk su) ile sulandırıldıktan sonra, hemen kullanılmalıdır, 
kullanılmayan kısım atılmalıdır.  
 
Saklamaya yönelik özel uyarılar 
25 ° C altında ki oda sıcaklığında ambalajında  sakla yınız . 
İntravenöz infüzyon çözeltisi ile seyreltildikten sonra ürün hemen kullanılmalıdır anca k hemen 
kullanılamıyorsa, sulu çözelti buzdolabında (2 °C-8°C arasında) 4 saat stabildir.  
 
Kısa Ürün Bilgisi’nde yer alan “Bölüm 4.2 Kullanım Şekli ve D ozu” kısmında belirtilenlerden başka 
seyrelticiler tavsiye edilmez. Sulandırılan ampul  içeriği kullanılmadan önce partiküler madde ve renk 
değişikliği açısından gözle kontrol edilmelidir. 
 
 
 