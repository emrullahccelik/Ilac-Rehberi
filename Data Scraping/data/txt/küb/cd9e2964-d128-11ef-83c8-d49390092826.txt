KISA ÜRÜN BİLGİSİ
1. BEŞERİ TIBBİ ÜRÜNÜN ADI

ASİDOPAN 540 mg/5 mL süspansiyon
2. KALİTATİF VE KANTİTATİF BİLEŞİM
Etkin maddeler:
Her 5 mL (1 ölçek) süspansiyon, 540 mg magaldrat (alüminyum magnezyum hidroksit sülfat)
içerir.
Yardımcı maddeler:
Yardımcı maddeler için Bölüm 6.1’e bakınız.
3. FARMASÖTİK FORM
Süspansiyon.
Beyaz, nane mentol koku ve tadında süspansiyon.
4. KLİNİK ÖZELLİKLER
4.1. Terapötik endikasyonlar
Dispepsi tedavisinde endikedir.
4.2. Pozoloji ve uygulama şekli
Pozoloji:
Hiperasidite ile seyreden dispepsi durumlarında önerilen doz günde 3-4 defa yemekler arasında
ve yatmadan önce 1-2 ölçek (5-10 mL), peptik ülseri olan hastalarda dispepsi durumları için
yemeklerden bir ve üç saat sonra ve yatmadan önce 3-6 ölçek (15-30 mL) alınır.
ASİDOPAN açken ya da yemeklerden 1-3 saat sonra alınabilir.
Uygulama sıklığı ve süresi:
24 saatte 18 ölçekten fazla alınmamalıdır ve maksimum doza iki haftadan daha uzun bir süre
devam edilmemelidir.
Sayfa: 1 / 12Uygulama şekli:
Ağızdan alınır. Kullanmadan önce şişe iyice çalkalanmalıdır. Süspansiyon alımından sonra bir
yudum su içilebilir.
Özel popülasyonlara ilişkin ek bilgiler
Böbrek yetmezliği
Böbrek yetmezliği olan hastalarda yüksek dozlarda ve uzun süre kullanılmamalıdır. İleri safha
böbrek yetmezliğinde kullanılmamalıdır.
Karaciğer yetmezliği
Karaciğer yetmezliği olan hastalar için herhangi bir bildirim bulunmamaktadır.
Pediyatrik popülasyon
Çocuklara 70 kg'lık erişkine önerilen dozlar ile orantılı olarak verilir. 12 yaşından küçük
çocuklarda ve bebeklerde kullanılması önerilmez.
Geriyatrik popülasyon
Alüminyum içeren antiasitler kemik problemi olan veya Alzheimer hastalığı olan yaşlı
hastalarda kullanılmamalıdır.
4.3. Kontrendikasyonlar
• Alüminyum ve magnezyum tuzlarına veya bileşiminde bulunan herhangi bir maddeye karşı
aşırı duyarlılıkta,
• Hipermagnezemi riski nedeniyle ileri safhada böbrek fonksiyon yetmezliğinde,
• Apandisit veya barsak enflamasyonu belirtileri (örneğin; mide veya karın ağrısı, mide
krampı, bulantı, kusma) olan hastalarda (çünkü antiasitler laksatif veya kabızlık yapıcı
etkileri ile perforasyona neden olabilirler),
• Hipofosfatemisi olan hastalarda (alüminyum tuzlarının fosfatı bağlayıcı etkileri nedeni ile)
kontrendikedir.
• Sitrat içeren ilaçlar, özellikle böbrek yetmezliği olan hastalarda alüminyum düzeylerini
arttırabileceğinden, kontrendikedir.
4.4. Özel kullanım uyarıları ve önlemleri
Böbrek yetmezliği
Böbrek yetmezliği olan hastalarda alüminyum içeren antiasitlerin uzun süre kullanımı, diyalize
Sayfa: 2 / 12bağlı osteomalazinin kötüleşmesi ile sonuçlanabilir. Alüminyum doku düzeylerindeki yükselme,
diyalize bağlı ensefalopati ve osteomalazi sendromlarının gelişimine katkıda bulunabilir.
Alüminyum diyaliz membranından geçemeyen albümin ve transferrine bağlandığından diyaliz
ile vücuttan tam olarak atılamaz. Bunun sonucunda alüminyum, böbrek yetmezliği olan
hastalarda oral yoldan yüksek dozlarda ve uzun süre kullanıldığında atılımı böbrek yolu ile
olduğundan kemiklerde birikerek diyalize bağlı osteomalazi gelişimine neden olabilir.
Böbrek yetmezliği olan hastalarda hem alüminyum hem de magnezyumun plazma düzeyleri
artar. Bu hastalarda, alüminyum ve magnezyum tuzlarına uzun süre maruz kalma demans ve
mikrositik anemiye yol açabilir.
Hipofosfatemi
Alüminyum mide-barsak kanalında suda erimeyen fosfat kompleksleri oluşturur ve bu nedenle
fosfat emilimini azaltır. Kan fosfat düzeyleri normal olan hastaların alüminyum içeren
antiasitleri uzun süre kullanmaları ve bu sürede yetersiz fosfat almaları hipofosfatemiye neden
olabilir. Bu durumun şiddetli olduğu olgularda hipofosfatemi, iştahsızlık, halsizlik, kas zafiyeti
ve osteomalazi görülebilir.
Alüminyum hidroksit konstipasyona sebep olabilir, magnezyum tuzlarının doz aşımı ise
barsaklarda hipomotiliteye neden olabilir; bu ilacın yüksek dozları, böbrek yetmezliği olan veya
yaşlı hastalar gibi yüksek riskli hastalarda barsak obstrüksiyonunu ve ileusu tetikleyebilir ya da
şiddetlendirebilir.
Birlikte başka ilaç kullanımı
Genel olarak antiasitlerin diğer ilaçların emilimini etkiledikleri bilinir. Bu nedenle, başka ilaçlar
da kullanan hastaların bu ilaçlarını antiasit alımından 1-2 saat önce veya sonra almaları önerilir
(bkz. bölüm 4.5).
Laboratuar bulguları
Alüminyum içeren antiasitlerle uzun süreli tedavi gören hemodiyalizdeki hastaların, tedavileri
süresince bir ya da iki aylık aralar ile serum fosfat düzeyleri izlenmelidir.
4.5. Diğer tıbbi ürünler ile etkileşimler ve diğer etkileşim şekilleri
Bütün antiasitler birlikte verilen diğer ilaçların emilim miktarını ve/veya emilim hızını mide-
barsak kanalının boşalma hızını değiştirerek veya bu ilaçlara bağlanarak veya şelazyon yaparak
artırabilirler veya azaltabilirler. Bu nedenle genel bir kural olarak eğer mümkünse antiasit
Sayfa: 3 / 12alımının ilk bir ya da iki saati içinde ağız yolundan hiçbir ilaç alınmamalıdır. Alüminyum içeren
antiasitler tetrasiklinler, vitaminler, siprofloksasin, ketokonazol, hidroksiklorokin, klorokin,
klorpromazin, rifampisin, sefdinir, sefpodoksim, levotroksin, rosuvastatin gibi ilaçların uygun
emilimini engelleyebilir.
Birlikte kullanımları sırasında dikkat edilmesi gerekenler
Tetrasiklinler
ASİDOPAN, birlikte alındığında, tetrasiklinlerin emilimini, onlarla şelat oluşturarak azaltır. Bu
nedenle tetrasiklinler ASİDOPAN uygulanmasından 1-2 saat önce veya sonra uygulanmalıdır.
Nonsteroidal Antiinflamatuar İlaçlar
Antiasitler indometazinin emilimini azaltır. Bu ilaçların uygulanmaları, antiasit uygulamasından
mümkün olduğu kadar uzun bir süre önce veya sonra yapılmalıdır.
Antiasitler ile birlikte verilen tamponlanmış veya enterik kaplı aspirinin emilimi artar.
Antiasitlerin yaptığı idrar pH’ındaki yükselme, salisilatların idrar yolu ile atılımını artırırken,
kan konsantrasyonlarında da düşmeye neden olur.
Antiasitler naproksenin emilim hızını azaltır.
Antitüberküloz ilaçlar
İsoniazid, ASİDOPAN gibi alüminyum hidroksit içeren antiasitlerle birlikte alındığında,
emilimi azalır. Bu nedenle isoniazid, ASİDOPAN uygulanmasından en az bir saat önce
uygulanmalıdır.
Levotroksin
Levotroksin içeren ilaçların ASİDOPAN ile birlikte alındığında emilimi bozulduğundan, iki
ilacın en az 2 saat ara verilerek alınması gerekmektedir.
Diğer
Antiasitler digoksin ve demir tuzlarının emilimini azaltır. Bu ilaçların uygulanmaları, antiasit
uygulamasından mümkün olduğu kadar uzun bir süre önce veya sonra yapılmalıdır.
Alüminyum hidroksit ile birlikte verilen psödoefedrin veya diazepamın emilim hızları artar.
ASİDOPAN gibi magnezyum ve alüminyum içeren antiasitler ile birlikte verilen
klordiazepoksidin emilimi azalır.
Sayfa: 4 / 12Polistiren sülfonat
Polistiren sülfonat ile birlikte kullanıldığında, potasyumu bağlamada reçinenin olası azalan
etkinliğine bağlı olarak, böbrek yetmezliği olan hastalarda metabolik alkaloz (alüminyum
hidroksit ve magnezyum hidroksit ile bildirilmiştir) ve barsak obstrüksiyonu (alüminyum
hidroksit ile bildirilmiştir) konusunda dikkatli olunmalıdır.
Alüminyum hidroksit ile sitratlar özellikle böbrek yetmezliği olan hastalarda artan alüminyum
düzeylerine sebep olabilir.
Antiasitlerin neden olduğu idrar pH’ındaki artış, zayıf baz ilaçların atılımını azaltırken, zayıf
asit ilaçların atılımını artırır. Amfetaminlerin ve kinidinin atılımı, idrarın alkalileşmesi ile
belirgin derecede azalır. Bu ilaçların antiasitlerle birlikte alınması, etkilerinin artışına ve
muhtemelen toksisiteye neden olabilir.
Antiasitlerle etkileşim gösterebilen diğer bazı ilaçlar şunlardır; antimuskarinikler,
fenotiyazinler, florür ve fosfat içeren ilaçlar, diflunisal, prednison, prednisolon, H -reseptör
2
antagonistleri, sülfadiazin, fenobarbital, mekamilamin, levodopa, nitrofurantoin ve yağda
çözünen vitaminler.
Birlikte kullanılması önerilmeyenler
Antikoagülanlar
ASİDOPAN gibi alüminyum ve magnezyum içeren antiasitler ile birlikte verilen dikumorolün
emilimi artar. Antiasit kullanan hastalarda oral antikoagülan olarak dikumarol yerine
muhtemelen varfarin tercih edilmelidir.
Asidik içeceklerle birlikte (meyve suları, şarap vb.) alınan alüminyum içeren antiasitler
barsaktaki alüminyum emilimini arttırmaktadır, bu nedenle bunlardan kaçınılmalıdır.
Özel popülasyonlara ilişkin ek bilgiler
Özel popülasyon üzerinde etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C
Sayfa: 5 / 12Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda planlanmış bir gebelikten önce uygun bir
alternatif tedaviye geçilmelidir.
Gebelik dönemi
ASİDOPAN’ın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelisim /ve-
veya/doğum /ve-veya/ doğum sonrası gelişim üzerindeki etkiler bakımından yetersizdir (bkz.
kısım 5.3). İnsanlara yönelik potansiyel risk bilinmemektedir.
ASİDOPAN gerekli olmadıkça gebelik döneminde kullanılmamalıdır.
Laktasyon dönemi
Sınırlı maternal emilim dolayısı ile tavsiye edilen dozlarda kullanıldığında, asgari miktarlarda
alüminyum hidroksit ve magnezyum tuzları bileşiklerinin anne sütü ile atılması beklenir.
Emzirmekte olan kadının alüminyum hidroksit ve magnezyum hidroksite sistemik maruz
kalması ihmal edilebilir düzeyde olduğu için emzirilen bebek/çocuk üzerinde herhangi bir etki
beklenmemektedir. Bugüne kadar herhangi bir yan etki bildirilmemiş olmakla birlikte,
emzirmekte olan anneler, bebekte görülebilecek istenmeyen bir etki açısından dikkatli olması
konusunda uyarılmalıdır.
Üreme yeteneği / Fertilite
Üreme yeteneği/fertilite üzerinde etkisi bilinmemektedir.
4.7. Araç ve makina kullanımı üzerindeki etkiler
ASİDOPAN’ın bileşiminde bulunan maddelerin araç ve makina kullanımını olumsuz olarak
etkileyecek bir yan etki yapması beklenmez.
4.8. İstenmeyen etkiler
Uzun süre antiasit kullanımına bağlı olarak en sık görülen yan etki ishal ve kabızlıktır.
Magnezyum içeren antiasitler ishale neden olabilirken, alüminyum içeren antiasitler kabızlığa
neden olabilirler. ASİDOPAN laksatif ve katartik etkilerin dengelenmesi amacıyla hem
alüminyum hidroksit hem de magnezyum hidroksit içerir.
Sayfa: 6 / 12Advers ilaç reaksiyonları aşağıdaki sıklık derecesine göre listelenmiştir.
Çok yaygın (≥1/10); Yaygın (≥1/100, <1/10); Yaygın olmayan (≥1/1000, <1/100); Seyrek
(≥1/10.000, <1/1000), Çok seyrek (<1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Bilinmiyor: Alerjik reaksiyonlar, ürtiker, anjioödem, deri döküntüsü, hırıltılı solunum
Metabolizma ve beslenme hastalıkları
Çok seyrek: Hipermagnezemi, magnezyum hidroksitin böbrek yetmezliği olan hastalara uzun
süre uygulanmasından sonra gözlemlenenler dâhil
Bilinmiyor: Kilo kaybı, hiperalüminemi
Sinir sistemi hastalıkları
Çok seyrek: Huzursuzluk hissetmek, ruh hali değişimleri
Kardiyovasküler hastalıkları
Çok seyrek: Aritmi
Gastrointestinal hastalıklar
Yaygın: Yumuşak dışkı
Yaygın olmayan: İshal, kabızlık
Çok seyrek: Karın ağrısı, iştahsızlık, bulantı, kusma
Bilinmiyor: Siyah, katranımsı dışkı; kahve granülü görünümünde koyu renkli parçacık kusma
Kas-iskelet bozuklukları, bağ doku ve kemik hastalıkları
Çok seyrek: Kas güçsüzlüğü
Genel bozukluklar
Çok seyrek: Sersemlik, anormal yorgunluk ve halsizlik, el ve ayak bileklerinde ödem
Araştırmalar
Böbrek yetmezliği olan ya da yüksek dozlarda uzun süreli magaldrat tedavisi görmüş hastalarda
kandaki alüminyum ve magnezyum oranlarında artış olabilir. Bu durum büyük oranda sinir ve
kemik dokusunda olmak üzere alüminyum birikimine ve fosfat tükenmesine yol açabilir. Uzun
Sayfa: 7 / 12süreli kullanımda ya da yüksek dozlarda veya düşük fosfor diyeti ile beslenen hastalarda normal
dozlarda artan kemik rezorpsiyonu, hiperkalsiüri, osteomalazi ile sonuçlanabilecek
hipofostatemi şekillenebilir.
Uzun süreli ve yüksek doz antiasit kullanımına bağlı olarak iştahsızlık, halsizlik,
hipermagnezemi, kas zafiyeti nadiren bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi şüpheli bir advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks 0 312 218 35 99).
4.9. Doz aşımı ve tedavisi
Süspansiyonun aşırı dozda alınması halinde şu belirtiler görülebilir:
Alüminyum hidroksitin doz aşımı kabızlığa neden olabilir veya böbrek fonksiyon yetmezliği
durumunda hiperalüminemi oluşabilir. Alüminyum zehirlenme semptomları; halsizlik, tremor,
zihin karışıklığı, ensefalopati ve fosfor düzeylerinin azalmasıdır.
Magnezyum hidroksitin doz aşımı ishale neden olabilir veya böbrek fonksiyon yetmezliği
durumunda hipermagnezemi oluşabilir. Hipermagnezemi belirtileri; yüzde kızarıklık, susuzluk
hissi, hipotansiyon, uyku hali, halsizlik, tendon reflekslerinin kaybı, solunum güçlüğü, kalp
ritim düzensizliği, koma ve kalp durmasıdır.
Tedavi:
Hiperalüminemi tedavisi alüminyum içeren maddelerin alımının durdurulması, alüminyum ve
fosfor seviyelerinin kontrolü ve deferoksamin kullanımı ile yapılır.
Hipermagnezemi tedavisi magnezyum içeren maddelerin alımının durdurulması, kan
magnezyum düzeylerinin takibi ve toplardamar içi olarak 10-20 mL %10’luk kalsiyum glukonat
enjeksiyonu uygulaması ile yapılır. Sıvı eksikliğinin düzeltilmesi ve diyaliz hipermagnezemi
tedavisi için önemli olabilir.
5. FARMAKOLOJİK ÖZELLİKLER
5.1. Farmakodinamik özellikler
Sayfa: 8 / 12Farmakoterapötik grup: Antiasitler, alüminyum, kalsiyum ve magnezyum bileşikleri
kombinasyonları ve kompleksleri
ATC Kodu: A02AD02
Antiasitler midenin asit üretimini doğrudan etkilemezler. Bir antiasit olan ASİDOPAN, gastrik
asit ile reaksiyona girerek nötralizasyon oluşturur ve tampon vazifesi görür. Bu etki gastrik pH'ı
yükselterek hiperasiditeye karşı semptomatik bir rahatlama sağlar.
ASİDOPAN’ın sağladığı mide pH’ındaki yükselme, pepsinin proteolitik aktivitesini bastırır. Bu
etki özellikle peptik ülseri olan hastalarda önemlidir. Bu etkinin alüminyum ya da kalsiyum
içeren antiasitlerin, aynı zamanda pepsini emmeleri nedeniyle oluşan bir antipepsin etki olduğu
da bildirilmiştir.
Peptik ülseri olan hastalarda antiasitler, serum gastrin konsantrasyonlarını yükseltirler. Bu
etkileri muhtemelen midesel pH’ı yükselterek olmaktadır. ASİDOPAN gibi alüminyum içeren
antiasitler, midenin boşalmasını geciktirirler.
5.2. Farmakokinetik özellikler
Genel özellikler
Alüminyum hidroksit midede yavaşça çözünerek hidroklorik asit ile reaksiyona girer ve
alüminyum klorür ve su oluşturur.
Magnezyum hidroksit midede hidroklorik asit ile hızla reaksiyona girerek magnezyum klorür ve
su oluşturur.
Emilim:
Oluşan alüminyum klorürün %17-30’u emilir. Magnezyum klorürün ise yaklaşık %15-30’u
emilir. İnce barsaklarda alüminyum klorür, çözünmeyen ve çok az emilebilen bazik yapıdaki
alüminyum tuzlarını oluşturur. Alüminyum içeren antiasitler (alüminyum fosfat hariç) ince
barsaklarda besinle alınan fosfatı bağlayarak çözünmeyen ve emilemeyen alüminyum fosfatı
oluşturur.
Midede magnezyum klorüre dönüşmeden kalan magnezyum hidroksit, ince barsaklarda
çözünebilen fakat çok az emilebilen magnezyum tuzları oluşturur.
Sayfa: 9 / 12Dağılım:
İn vitro çalışmalar alüminyum hidroksitin kolestiramine benzer şekilde bir afinite ve kapasite ile
safra tuzlarına bağlandığını göstermiştir. Magnezyum hidroksitte in vitro olarak safra tuzlarına
bağlanır ancak alüminyum hidroksite göre daha düşük düzeydedir.
Biyotransformasyon:
Alüminyum hidroksit midede yavaşça çözünerek hidroklorik asit ile reaksiyona girer ve
alüminyum klorür ve su oluşturur. Alüminyum klorüre ilaveten dihidroksialüminyum sodyum
karbonat ve alüminyum karbonat karbondioksiti ve alüminyum fosfat fosforik asiti oluşturur.
İnce barsaklarda, alüminyum klorür hızla çözünmeyen, zayıf bir şekilde absorbe olan
muhtemelen alüminyum oksit (hidrat), oksialüminyum hidroksit kombinasyonu olan alüminyum
tuzlarına, çeşitli bazik alüminyum karbonatlar ve alüminyum sabunlara dönüşür.
Eliminasyon:
Alüminyum klorür ve magnezyum klorür böbrek fonksiyonları normal olan kişilerde böbrekler
yoluyla hızla atılır. İnce barsaklarda oluşan alüminyum fosfat ise dışkıyla atılır.
Hastalardaki karakteristik özellikler
Yükselmiş serum alüminyum düzeyleri ve ensefalopatilerin gelişimi arasındaki olası bir bağlantı
nedeniyle diyalizin gerekli olduğu hastalarda özellikle dikkatli olunmalıdır. Uzun süreli tedavi
sırasında kandaki alüminyum konsantrasyonları düzenli olarak kontrol edilmeli ve bu değer 40
ng/mL’yi aşmamalıdır.
Böbrek fonksiyonu bozulmuş hastalarda yüksek plazma ve doku düzeyleri (baskın olarak sinir
ve kemik dokusunda alüminyum birikimleri) ve doz aşımı olayları meydana gelebilir.
5.3. Klinik öncesi güvenlilik verileri
ASİDOPAN’ın karsinojenik ve mutajenik etkilerini değerlendirmek üzere uzun dönem hayvan
çalışmaları yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Akasya
Hidroksipropil metilselülöz
Sakarin
Sayfa: 10 / 12Mentol
Peppermint oil (acı nane yağı)
Monokloramin solüsyonu (Kalsiyum hipoklorit ve amonyak solüsyonu)
Deiyonize su
6.2. Geçimsizlikler
Bilinen bir geçimsizliği yoktur.
6.3. Raf ömrü
36 ay
6.4. Saklamaya yönelik özel tedbirler
Orijinal ambalajında saklayınız.
Kapağı sıkıca kapatınız. Dondurmayınız.
25°C altındaki oda sıcaklığında saklayınız.
6.5. Ambalajın niteliği ve içeriği
Amber renkli cam şişe 200 ml, 5 mL’lik ölçeği ile birlikte.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Turgut İlaçları A.Ş.
Feriköy Fırın Sokak No:61
34381 Bomonti-Şişli/İstanbul
Tel : (212) 232 24 50
Faks : (212) 232 42 91
8. RUHSAT NUMARASI
209/13
9. İLK RUHSAT TARİHİ/RUHSAT YENİLEME TARİHİ:
İlk ruhsat tarihi: 04.10.2006
Ruhsat yenileme tarihi: -
Sayfa: 11 / 1210. KÜB’ÜN YENİLENME TARİHİ:
-
Sayfa: 12 / 12