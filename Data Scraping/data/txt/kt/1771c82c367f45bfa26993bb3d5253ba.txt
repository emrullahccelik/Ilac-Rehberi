 
1 KULLANMA TALİMATI  
TAFİNLAR 75 mg kapsül  
Ağız yoluyla alınır.  
• Etkin madde : Her bir kapsül 75 mg dabrafenibe eşdeğer 88,88 mg dabrafenib mesilat 
içerir.  
• Yardımcı madde(ler) : Mikrokristalin selüloz , magnezyum stearat , kolloidal silikon 
dioksit, kırmızı demir oksit (E172), titanyum dioksit (E171), hipromelloz (E464), siyah 
demir oksit (E172),  şellak (E904) (böcek kaynaklı), b ütil alkol , izopropil alkol, propilen 
glikol  (E1520) , amonyum hidroksit  (E527) . 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
Bu kullanma talimatında:  
1. TAFİNLAR nedir ve ne için kullanılır?  
2. TAFİNLAR kullanmadan önce dikkat edilmesi gerekenler  
3. TAFİNLAR nasıl kullanılır?  
4. Olası yan etkiler nelerdir?  
5. TAFİNLAR’ın saklanması  
Başlıkları yer almaktadır.  
1. TAFİNLAR nedir ve ne için kullanılır?  
TAFİNLAR, dabrafenib mesilat etkin maddesini içeren, ağız yoluyla kullanılan bir ilaçtır. 
Üzeri “GS LHF” ve “75 mg” baskılı, opak, koyu pembe renkli sert kapsül halinde 
ambalajlanmıştır.   
TAFİNLAR, t ek başına ya da trametinib içeren başka bir ilaç ile birlikte , vücudun diğer 
kısımlarında yayılmış olan ve ya ameliyatla alınamayan, melanom adı verilen bir cilt kanseri nin, 
BRAF adı verilen bir gen üzerinde V600 olarak isimlendirilmiş olan yerde belirli bir değişiklik 
(mutasyon olarak tanımlanır) olmuş alt türünün  tedavisinde kullanılır.  
TAFİNLAR, trametinib ile birlikte  melanomun BRAF adı verilen bir gen üzerinde V600 olarak 
isimlendirilmiş olan yerde belirli bir değişiklik (mutasyon olarak tanımlanır) olmuş alt türünde, 
ameliyatla çıkarıldıktan sonra geri dönmesini önlemek için kullanılır.  
 
2 TAFİNLAR, trametinib ile birlikte  küçük hücreli dışı akciğer kanseri (KHDAK) adı verilen bir 
akciğer kanseri nde BRAF adı verilen bir gen üzerinde V600 olarak isimlendirilmiş olan yerde 
belirli bir değişiklik (mutasyon olarak tanımlanır) olmuş alt  türünün tedavisinde de kullanılır.  
Her iki kanserde de BRAF adı verilen bir gende V600 pozisyonunda belirli bir değişiklik 
(mutasyon) olur. Gendeki bu mutasyon, kanserin gelişmesine sebep olmuş olabilir. İlacınız, 
değişime uğramış  bu genden üretilen proteinleri hedefler ve kanserinizin ilerleyişini yavaşlatır 
ya da durdurur.  
2. TAFİNLAR  kullanmadan önce dikkat edilmesi gerekenler  
TAFİNLAR , sadece BRAF geninde bir değişiklik (mutasyon) bulunan melanom un ve küçük 
hücreli dışı akciğer kanseri ( KHDAK ) tedavisinde kullanılmalıdır . Bu nedenle, doktorunuz 
TAFİNLAR ’ın sizin için uygun olup olmadığını değerlendirmek amacıyla önce kanser doku 
örneğinden bir test yapmalıdır . 
Eğer doktorunuz , TAFİNLAR ile trametinib tedavisini birlikte  almanıza karar verirse, hem 
trametinib kullanma talimatını, hem de bu kullanma talimatını dikkatle okuyunuz.  
TAFİNLAR’ın kullanımına ilişkin ilave sorularınız varsa doktorunuza, eczacınıza  ve 
hemşirenize  sorunuz.  
TAFİNLAR ’ı aşağıdaki durumlarda KULLANMAYINIZ  
Eğer,  
• Dabrafenib veya TAFİNLAR ’ın içerdiği yardım cı maddelere (“Yardımcı maddeler” başlığı 
altında listelenmektedir ) karşı alerjikseniz (aşırı  duyarlılığınız varsa).  
TAFİNLAR ’ın size uygun olup olmadığını doktorunuzla birlikte kontrol ediniz . 
TAFİNLAR ’ı aşağıdaki durumlarda DİKKATLİ KULLANINIZ  
TAFİNLAR almadan önce doktorunuzla konuşunuz . Doktorunuzun şunları bilmesi gerekebilir : 
• Herhangi bir karaciğer probleminiz varsa .  
• Böbrek problemleriniz varsa veya önceden böbrek probleminiz olduysa.  
Doktorunuz , TAFİNLAR kullanırken karaciğer ve böbrek fonksiyonlarınızı izlemek için 
kan örneklerinizi alabilir.  
• Geçmişte melanom ya da KHDAK  haricinde başka bir tipte kanseriniz olduysa , 
TAFİNLAR  alırken cilt kanseri ve cilt kanseri dışı kanserler geliştirme riskiniz daha fazla 
olabilir.  
Trametinib ile birlikte  TAFİNLAR almadan önce, doktorunuzun sizde şu durumların olup 
olmadığını bilmesi gerekir:  
• Kalp yetmezliği gibi kalp sorunlarınız veya nabzınız ile ilgili sorunlarız varsa.  
• Kanı gözden taşıyan damarda tıkanma (retinal ven tıkanması) veya gözde, sıvı sızıntısının 
neden olabileceği şişme (koriyoretinopati) dahil göz sorunlarınız varsa.  
• Sıklıkla kuru öksürük, nefes darlığı ve yorgunluğun eşlik ettiği nefes alıp verme güçlüğü 
dahil herhangi bir akciğer veya solunum sorununuz varsa.  
• Divertikül (kolonda intihaplı  cepler  oluşması ) veya gastrointestinal sistemde metastazlar 
gibi gastrointestinal problemler yaşıyorsanız veya geçmişte yaşadıysanız.  
Bu sayılanlardan herhangi biri sizde var ise ya da yaşıyorsanız, doktorunuz ile görüşünüz.   
3 Dikkat etmeniz gereken durumlar  
TAFİNLAR  kullanan bazı kişiler , ciddi olabilen başka hastalıklar geliştirirler. Bu ilacı aldığınız 
süre boyunca dikkat etmeniz gereken önemli işaret ve belirtiler hakkında bilgi sahibi olmanız 
gerekir. Bu bölümde bu belirtilerden bazılarından kısaca bahsedilmektedir (kanama, ateş, 
derin izde değişiklikler ve göz sorunla rı) fakat daha ayrıntılı bilgi B ölüm 4, ‘Olası yan etkiler’ 
başlığı altında bulunmaktadır.  
Kanama  
TAFİNLAR’ı trametinib ile bir arada almak beyniniz, sindirim sisteminiz (mide, rektum veya 
bağırsak gibi), akciğerleriniz ve diğer organlarınız da ölüme varabilen ciddi kanamaya ne den 
olabilir.  Belirtiler şunları içerebilir:  
• Baş ağrıları, sersemlik hali veya güçsüz hissetme  
• Dışkıyla birlikte kan gelmesi veya dışkının siyah renk olması  
• İdrarla birlikte kan gelmesi  
• Mide ağrısı  
• Öksürük / kan kusma  
Bunlardan herhangi birinin sizde olduğunuzu düşünüyorsanız doktorunuza danışınız . 
Ateş 
TAFİNLAR’ı tek başına ya da TAFİNLAR ve trametinibi birlikte kullanmak (bu durumda daha 
yüksek bir olasılıkta) , ateşe neden olabilir  (bkz.  Bölüm 4) . Bazı durumlarda ateş yükselmesi 
düşük kan basıncı, baş dönmesi veya başka semptomlara neden olabilir.  
TAFİNLAR alırken ateşiniz 38ºC’nin üzerine çıkarsa veya ateşinizin yükseleceğini 
hissederseniz hemen doktorunuza bildiriniz.  
Kalp bozukluğu  
TAFİNLAR, TAFİNLAR’ı trametinib ile birlikte  kullanan kişilerde kalp problemlerine neden 
olabilir veya mevcut kalp problemlerini kötüleştirebilir  (bkz. Bölüm 4) .  
Bir kalp bozukluğunuz varsa doktorunuza söyleyiniz. Doktorunuz , kalbinizin düzgün 
çalışıp çalışmadığını kontrol etmek üzere trametinib ile birlikte  TAFİNLAR ile tedaviniz 
öncesinde ve tedavi sırasında testler yürütecektir. Kalbinizin sıkıştığını, hızlı veya düzensiz 
attığını hissederseniz ya da sersemlik hali, yorgunluk, baş dönmesi, nefes darlığı veya 
bacaklarda şişlik yaşarsanız derhal doktorunuza söyleyiniz . Gerekli olması halinde doktorunuz 
tedaviniz e ara vermeye  ya da tedavinizi tamamen durdurmaya kara r verebilir.  
Cildinizde yeni cilt kanseri belirtisi olabilecek değişiklikler  
Doktorunuz , TAFİNLAR almaya başlamadan önce ve alırken düzenli olarak derinizi muayene 
edecektir.  TAFİNLAR alırken  veya tedavi sonrasında  derinizde herhangi bir değişiklik fark 
ederseniz hemen doktorunuza bildiriniz  (bkz. Bölüm 4) . 
Göz problemleri  
TAFİNLAR  alırken gözleriniz doktorunuz tarafından muayene edilmelidir.  
Tedaviniz sırasında eğer gözlerinizde kızarıklık  ve tahriş, bulanık görme, gözde ağrı ve diğer 
görme değişiklikleri varsa hemen doktorunuza bildiriniz  (bkz. Bölüm 4) . 
TAFİNLAR, trametinib ile birlikte verildiğinde, körlük dahil göz sorunlarına yol açabilir.  Eğer 
önceden herhangi bir zamanda kanı gözden boşaltan damarda tıkanma (retinal ven tıkanması)  
4 yaşadıysanız , trametinib önerilmez. Eğer tedaviniz sırasında göz sorunlarının şu belirtilerini 
kendinizde fark ederseniz , derhal doktorunuza söyleyiniz: bulanık görme, görüş kaybı veya 
diğer görüş değişiklikleri, görm enizde  renkli benekler veya haleler (nesnelerin çevresinde 
bulanık hat görme). Doktorunuz gerekiyorsa tedaviye ara vermeye ya da tedaviyi tamamen 
kesmeye karar verebilir.  
Ateş, ciltte değişiklikler ve göz problemleri ile ilgili bu kullanma talimatındaki Bölüm 4’te 
yer alan bilgilendirmeleri okuyunuz. Listelenen işaret ve belirtilerden herhangi birine 
sahipseniz, doktorunuza, eczacınıza veya hemşirenize bildiriniz.  
Karaciğer sorunları  
TAFİNLAR, trametinib ile bir arada, karaciğerinizde, hepatit ve ölümle sonuçlanabilen 
karaciğer yetmezliği gibi ciddi hastalıklara gidebilen sorunlara neden olabilir. Doktorunuz , sizi 
düzenli aralıklarla izleyecektir. Karaciğeriniz gerektiği şekilde çalışmadığını gösteren işaretler 
şunları içerebilir:  
• İştah kaybı  
• Bulantı  
• Kusma  
• Mide (karın) ağrısı  
• Derinizin ve göz aklarınızın sararması  
• Koyu renkli idrar  
• Derinizde kaşıntı  
Eğer bu belirtilerden herhangi birini yaşarsanız, mümkün olan en kısa sürede doktorunuza 
söyleyiniz.  
Kas ağrısı  
TAFİNLAR, trametinib ile bir arada, kas yıkımına neden olabilir (rabdomiyoliz). Şu 
belirtilerden herhangi birini  yaşarsanız, mümkün olan en kısa sürede doktorunuza söyleyiniz.   
• Kas ağrısı  
• Böbrek hasarına bağlı koyu renkli idrar  
Doktorunuz gerekiyorsa tedaviye ara vermeye ya da  tedaviyi  tamamen kesmeye karar verebilir.  
Mide veya bağırsakta delik (perforasyon)  
TAFİNLAR ve trametinib in birlikte  alınması bağırsak duvarında delik oluşumu riskini 
artırabilir. Şiddetli karın ağrısı çekiyorsanız, mümkün olan en kısa sürede doktorunuza 
söyleyiniz.  
Ciddi cilt reaksiyonları  
Trametinib ile birlikte  TAFİNLAR  alan kişilerde ciddi cilt reaksiyonları bildirilmiştir.  
Cildinizde herhangi bir değişiklik fark ederseniz acilen doktorunuza söyleyiniz  (dikkat 
etmeniz gereken semptomlar için bkz. Bölüm 4).  
Başlıca deri, akciğer, gözler ve lenf nodlarını etkileyen enflamatuar hastalık  
Başlıca deri, akciğer, gözler ve lenf nodlarını etkileyen enflamatuar bir hastalık (sarkoidoz). 
Sarkoidozun yaygın semptomları öksürük, nefes darlığı, şiş lenf nodları, görme bozuklukları,  
5 ateş, yorgunluk, eklemlerde ağrı ve şişlik ve derinizde hassas kabarcıkları içerebilir . Eğer bu 
belirtilerden herhangi birini yaşarsanız, doktorunuza söyleyiniz.  
Bağışıklık sistemi bozuklukları  
Trametinib ile birlikte  TAFİNLAR, nadir durumlarda bağışıklık sisteminin histiyosit ve lenfosit 
adı verilen ve enfeksiyonla savaşan hücrelerden çok sayıda ürettiği bir rahatsızlığa 
(hemofagositik lenfohistiyositoz veya HLH) neden olabilir. Belirtiler arasında karaciğer 
ve/veya d alakta büyüme, deri döküntüsü, lenf nodu büyümesi, solunum sorunları, kolay 
morarma, böbrek anormallikleri ve kalp sorunları bulunabilir. Ateş, lenf bezlerinde şişlik, 
morarma veya deri döküntüsü gibi birden fazla belirtiyi aynı anda yaşarsanız bunu derhal  
doktorunuza söyleyiniz.  
Tümör lizis sendromu  
Aşağıdaki belirtileri yaşarsanız, derhal doktorunuza bildiriniz; çünkü bu yaşamı tehdit eden bir 
durum olabilir:  
Mide bulantısı, nefes darlığı, düzensiz kalp atışı, kas krampları, nöbetler, idrarın 
bulanıklaşması, idrar çıkışında azalma ve yorgunluk.  
Bunlar, kanser tedavisi sırasında ortaya çıkabilen, ölmekte olan kanser hücrelerinin parçalanma 
ürünlerinin neden olduğu ve böbrek fonksiyonunda değişikliklere yol açabilen bir grup 
metabolik komplikasyondan  (tümör lizis sendromu veya TLS  olarak adlandırılır )  
kaynaklanabilir (ayrıca bkz. Bölüm 4).  
Bu semptomlardan herhangi birini gösterirseniz doktorunuza söyleyiniz . 
Çocuklar ve ergenler  
TAFİNLAR , çocuklar ve ergenlerde önerilmez. TAFİNLAR ’ın 18 yaşın altındaki kişilerdeki 
etkileri bilinmemektedir.  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
TAFİNLAR ’in yiyecek ve içecek ile kullanılması  
TAFİNLAR ’ı aç  karnına alınması  önemlidir, çünkü yiyecekler ilacın vücudunuz tarafından 
emilmesini etkiler.  
Bu nedenle:  
TAFİNLAR ’ı aldıktan sonra bir şey yemek için en az 1 saat bekleyiniz  veya yemek yedikten 
sonra TAFİNLAR ’ı almak için en az 2 saat bekleyiniz.  
Hamilelik  
İlacı kullanmadan önce doktorunuza veya eczacınıza danışınız.  
TAFİNLAR  hamilelik  sırasında önerilmez.  
• Eğer hamileyseniz veya hamile olduğunuzdan şüpheleniyorsanız veya bebek sahibi 
olmayı planlıyorsanız, ilacı almadan önce doktorunuz a, eczacınıza veya hemşirenize  
danışınız. TAFİNLAR ’ın doğmamış bebeğinize zarar verme potansiyeli olduğundan 
hamilelik sırasında önerilmez . 
• Eğer hamile kalma potansiyeliniz varsa, TAFİNLAR ’ı kullanırken ve ilacı almayı 
bitirdikten en az 2 hafta  sonrasına kadar  veya trametinib ile birlikte alınan son  
6 TAFİNLAR dozundan  en az  16 hafta  sonrasına kadar  güvenilir bir doğum kontrol 
yöntemi kullanmalısınız.  
• TAFİNLAR ’ı tek başına veya trametinib ile birlikte  kullanırken  hormon içeren doğum 
kontrol yöntemleri (ör; haplar, enjeksiyonlar veya flasterler) etkin olmayabilir. Doğum 
kontrolü için başka etkili  yöntemler kullanabilirsiniz; böylelikle TAFİNLAR  
kullanırken hamile  kalmazsınız. Doktorunuza , eczacınıza veya hemşirenize  danışınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
TAFİNLAR , emzirme süresince önerilmez . 
TAFİNLAR  içeriğinin anne sütüne geçip geçmediği bilinmemektedir.  
Eğer emziriyorsanız veya emzirmeyi düşünüyorsanız, doktorunuza bildirmeniz gereklidir.  
Bu ilacı alıp almayacağınız veya emzirip emzirmeyeceğiniz kararı için doktorunuzla görüşünüz   
Erkek ve kadın ü reme yeteneği  
Hayvan çalışmaları etkin madde dabrafenibin erkeklerde üreme yeteneğini kalıcı olarak 
bozabileceğini göstermiştir. Ek olarak, TAFİNLAR kullanan erkeklerde sperm sayısı azalabilir 
ve sperm sayıları bu ilacı kullanmayı bıraktıktan sonra normale dönmeyebilir.   
TAFİNLAR ile tedaviye başlamadan önce, gelecekte çocuk sahibi olma şansınızı artıracak 
seçenekler hakkında doktorunuzla görüşünüz.  
TAFİNLAR’ın trametinib ile birlikte alınması: trametinib gerek erkeklerde gerekse kadınlarda 
üreme yeteneğini bozabilir.  
TAFİNLAR’ın sperm sayısına etkileri üzerine sorularınız varsa, doktorunuza, eczacınıza veya 
hemşirenize danışınız.  
Araç ve makine kullanımı  
TAFİNLAR ’ın araç veya  makine kullanım yeteneğinizi etkileyen yan etkileri olabilir.  
Yorgun veya halsiz olduğunuzu hissettiğiniz veya enerji seviyeniz düşük olduğu zaman ya da 
görme ile ilgili problemleriniz oluşursa , araç veya makine kullanmaktan kaçınınız.  
Emin olamadığınız bir durum olduğu takdirde, doktorunuza, eczacınıza veya hemşirenize 
danışınız. Hastalığınız, hastalık belirtileriniz ve tedavi durumunuz araç ve ya makine kulllanma 
yeteneğinizi etkileyebilir.  
TAFİNLAR’ın içeriğinde bulunan bazı yardımcı maddeler hakkında önemli bilgiler  
Herhangi bir uyarı gerekmemektedir.  
Diğer ilaçlar ile birlikte kullanımı  
Tedaviye başlamadan önce doktorunuza veya hemşirenize almakta olduğunuz veya yakın 
geçmişte aldığınız ya da alma ihtimaliniz olan diğer ilaçlar varsa belirtiniz. Bunlara reçetesiz 
alınan ilaçlar da dahildir.  
Bazı ilaçlar TAFİNLAR ’ın etki sini değiştirebilir  veya yan etkiler yaşamanıza neden olabilir.  
TAFİNLAR  aynı zamanda bazı diğer ilaçların  etkilerini değiştirebilir . Bunlar arasında:   
7 • İlaçlar  (tablet, draje) , enjeksiyonlar veya flaster ler gibi hormon içeren doğum kontrol 
ilaçları ( kontraseptifler) , 
• Varfarin ve asenokumarol gibi kanı sulandırmada kullanılan ilaçlar,  
• Kalp rahatsızlıklarını tedavi etmek için kullanılan digoksin,  
• Ketokonazol, itrakonazol, vorikonazol ve posakonazol gibi mantar enfeksiyonlarını 
tedavi eden ilaçlar,  
• Diltiazem, felodipin, nikardipin, nifedipin veya verapamil gibi yüksek kan basıncı 
tedavisinde kullanılan bazı kalsiyum kanalı blokerleri,  
• Kabazitaksel gibi kanser tedavisinde kullanılan ilaçlar,  
• Gemfibrozil gibi kandaki yağları (lipidler) azaltmak için  kullanılan  bazı ilaçlar ,  
• Haloperidol gibi bazı ruhsal durum bozukluklarının tedavisinde kullanılan bazı ilaçlar,  
• Klaritromisin, doksisilin ve telitromisin gibi bazı antibiyotikler,  
• Rifampisin gibi tüberkülozda (TB) kullanılan bazı ilaçlar,  
• Atorvastatin ve simvastatin gibi kolesterol seviyelerini düşüren bazı ilaçlar,   
• Siklosporin, takrolimus ve sirolimus gibi bazı bağışıklık sistemi baskılayıcıları,  
• Deksametazon ve metilprednizolon gibi bazı anti -enflamatuar ilaçlar,  
• Ritonavir, amprenavir, indinavir, darunavir, delavirdine, efavirenz, fosamprenavir, 
lopinavir, nelfinavir, tipranavir, sakinavir ve atazanavir gibi HIV (insan immün 
yetmezlik virüsü) tedavisinde kullanılan bazı ilaçlar,  
• Fentanil ve metadon gibi ağrı gidermede kullanılan bazı ilaçlar,   
• Fenitoin, fenobarbital, primidon, valproik asit veya karbamazepin gibi nöbet (epilepsi) 
tedavisinde kullanılan ilaçlar,  
• Nefazodon ve bitkisel ilaç sarı kantaron ( St. John’s Wort;  Hypericum perforatum) gibi 
depresyon tedavisinde kullanılan ilaçlar.  
Eğer bu ilaçlardan herhangi birini kullanıyorsanız (ya da emin değilseniz), doktorunuza, 
eczacınıza veya hemşirenize söyleyiniz. Dokturunuz ilacınızın dozunu değiştirmeye karar 
verebilir.  
Kullandığınız  ilaçların bir listesini tutunuz , böylelikle doktorunuza , eczacınıza veya 
hemşirenize  gösterebilirsiniz.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bilgi veriniz.  
3. TAFİNLAR  nasıl kullanılır?  
• Uygun kullanım ve doz/uygulama sıklığı için talimatlar:  
Bu ilacı her zaman doktorunuzun , eczacınızın veya hemşirenizin  size belirttiği dozda alınız. 
Eğer emin değilseniz, doktorunuza , eczacınıza ya da hemşirenize  sorunuz.  
İster tek başına isterse trametinib ile birlikte kullanılsın, TAFİNLAR’ın her zamanki dozu 
günde iki kez iki şer adet 75 mg kapsüldür (300 mg günlük dozuna karşılık gelir). TAFİNLAR 
ile birlikte kullanıldığında trametinibin önerilen dozu günde bir kez 2 mg’dır.  
Eğer yan etkiler görülürse, doktorunuz daha düşük bir doz almanızı önerebilir.   
8 Dozun azaltılması önerildiği durumlarda TAFİNLAR 50 mg kapsül  kullanılmalıdır.   
Yan etkileri artırma riski olabileceğinden doktorunuzun önerdiğinden daha fazla 
TAFİNLAR  almayınız.  
• Uygulama yolu ve metodu:  
Kapsülleri bütün olarak su ile, birbiri ardına yutunuz.  
Kapsülleri kırmayınız  veya  çiğnemeyiniz.  Aksi takdirde ilaç etkisini yitirecektir.  
TAFİNLAR ’ı günde 2 kez aç karına alınız. Bunun için:  
TAFİNLAR  aldıktan sonra yemek için en az 1 saat bekleyiniz  veya TAFİNLAR ’ı yemek 
yedikten en az 2 saat sonra alınız.  
TAFİNLAR ’ı 12 saat arayla sabah ve akşam alın ız. TAFİNLAR ’ın sabah ve akşam dozları nı 
günün aynı zamanında alınız . Böylece kapsülleri almayı hatırlama olasılığınız daha da 
artacaktır.  
Sabah ve akşam dozlarını aynı zamanda almayınız.  
• Değişik yaş grupları:  
Çocuklarda kullanımı:  
TAFİNLAR , çocuklar ve ergenler için önerilmemektedir. 18 yaşından küçüklerde 
TAFİNLAR ’ın etkileri bilinmemektedir.  
Yaşlılarda kullanımı:  
65 yaş üzerindeyseniz, tedavinin başlangıcında bir doz ayarlamasına gerek yoktur.  65 yaş 
altı kişilere göre yan etkilere daha duyarlı olabilirsiniz. Bu nedenle herhangi bir şikayetiniz 
olduğunda doktorunuz ile konuşunuz.   
• Özel kullanım durumları:  
Böbrek yetmezliği:  
Hafif ve orta düzeyde böbrek yetmezliğiniz varsa doz ayarlanması gerekli değildir.  
Ağır böbrek yetmezliğiniz varsa do ktorunuz size bununla ilgili önerilerde bulunacaktır.  
Karaciğer yetmezli ği: 
Hafif karaciğer yetmezliğiniz varsa doz ayarlanması gerekli değildir.  
Orta ve ağır karaciğer  bozukluğunuz varsa doktorunuz size bununla ilgili önerilerde  
bulunacaktır.  
Eğer TAFİNLAR ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla TAFİNLAR  kullandıysanız  
Eğer birden fazla TAFİNLAR  kapsül aldıysanız, doktorunuza , eczacınıza veya hemşirenize  
başvurunuz. Eğer mümkünse onlara TAFİNLAR  kutusunu  bu kullanma talimatı ile birlikte 
gösteriniz.  
TAFİNLAR ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
TAFİNLAR  kullanmayı unutursanız   
9 Eğer atladığınız dozun üzerinden 6 saatten daha az zaman geçmişse, hatırladığınız zaman 
hemen alınız.  
Eğer atladığınız dozun üzerinden 6 saatten fazla geçmişse, o dozu almayınız ve bir sonraki dozu 
zamanında alınız. Daha sonra kapsüllerinizi her zaman aldığınız zaman almaya devam ediniz.  
Unutulan dozları dengelemek için çift doz almayınız.  
TAFİNLAR  ile tedavi sonlandırıldı ğında olu şabilecek etkiler  
TAFİNLAR ’ı doktorunuzun belirttiği sürece kullanınız. Doktorunuz , eczacınız veya 
hemşireniz  söylemediği sürece ilacınızı kullanmayı bırakmayınız .  
Bu ilacın kullanımı ile ilgili sorularınızı doktorunuza danışınız.  
TAFİNLAR’ı trametinib  ile kombinasyon ha linde  kullanmanız gerektiğinde  
• TAFİNLAR’ı trametinib ile birlikte  tam olarak doktorunuzun , hemşirenizin veya 
eczacınızın  size söylediği gibi alınız. Doktorunuz , hemşireniz veya  eczacınız  size 
söylemediği sürece dozunuzu değiştirmeyiniz ya da TAFİNLAR’ı veya trametinibi 
kullanmayı bırakmayınız.  
• TAFİNLAR ’ı günde iki kez  ve trametinibi günde bir kez alınız. İki ilacı da her gün 
aynı saatlerde alma alışkanlığı edinmeniz yararınıza olabilir. TAFİNLAR  dozları 
arasında yaklaşık 12 saat olmalıdır. TAFİNLAR ile birlikte verildiğinde trametinib, 
TAFİNLAR’ın  ya sabah dozu ya da akşam dozu ile alınmalıdır.  
• TAFİNLAR’ı ve trametinibi aç karnına, bir öğünden en az bir saat önce veya iki saat 
sonra alınız. Bir bardak su ile bütün halde alınız.  
• Eğer TAFİNLAR ya da trametinibin bir dozunu atlarsanız , hatırlar hatırlamaz alınız . 
Unutulan  bir dozu telafi etmek için çift doz almayınız ve bir sonraki dozunuzu her 
zamanki saatinde alınız:  
o Eğer bir sonraki, günde iki kez alınan planlı TAFİNLAR dozunuza 6 saatten az 
kalmışsa  
o Eğer bir sonraki, günde bir kez alınan planlı trametinib dozunuza 12 saatten az 
kalmışsa  
• Almanız gerekenden fazla TAFİNLAR ya da trametinib kullanırsanız derhal 
doktorunuz, hemşireniz ya da eczacınız ile iletişime geçiniz. Uygun ise  TAFİNLAR 
kapsüllerini ve trametinib tabletlerini beraberinizde götürünüz. Mümkünse 
doktorunuza, hemşirenize ya da eczacınıza TAFİNLAR ve trametinib paketlerini ve 
kullanma talimatlarını gösteriniz.   
• Yan etkiler yaşarsanız, doktorunuz daha düşük TAFİNLAR ve /veya  trametinib dozları 
almanız gerektiğine karar verebilir. TAFİNLAR ve trametinib dozlarını tam olarak 
doktorunuzun, hemşirenizin ya da eczacınızın size söylediği şekilde alınız.  
4. Olası yan etkiler nelerdir?  
Tüm ilaçlar gibi TAFİNLAR ’ın içeriğinde bulunan maddelere duyarlı olan kişilerde yan etkiler 
olabilir.  
Aşağıdakilerden biri olursa, TAFİNLAR’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:   
10 Olası ciddi yan etkiler  
Kanama sorunları  
TAFİNLAR, trametinib ile birlikte alındığında, özellikle beyninizde ciddi kanama sorunlarına 
neden olabilir. Aşağıdakiler dahil alışılmışın dışında kanama belirtileriniz varsa derhal 
doktorunuzu veya hemşirenizi arayınız ve tıbbi yardım alınız:  
• Baş ağrıları, sersemlik hali veya halsizlik   
• Öksürükle kan veya kan pıhtısı gelmesi  
• Kan içeren ya da “öğütülmüş kahve” görünümünde olan kusmuk  
• Kırmızı ya da zifte benzeyen siyah dışkı  
Ateş  
TAFİNLAR , her 10 kişinden birinde ateşe neden olabilir. Bu ilacı kullanırken ateşinizin 
çıkması (38ºC veya üzeri) durumunda veya ateşinizin yükseleceğini hissederseniz hemen 
doktorunuzu , eczacınızı veya hemşirenizi  bilgilendiriniz . Ateşinizin çıkması başka 
nedenlerden kaynaklanıyorsa nedeni bulmak için test yapacaklar ve sorunu tedavi edeceklerdir.  
Bazı hastalarda ateş , düşük kan basıncı ve baş dönmesine yol açabilir. Eğer ateşiniz yüksekse, 
doktorunuz diğer ilaçlar ile ateşinizi tedavi ederken TAFİNLAR veya TAFİNLAR ve 
trametinib almanızı durdurmanızı  önerebilir . Ateşiniz kontrol altına alındığı zaman doktorunuz 
tekrar TAFİNLAR  almanızı önerebilir.  
Kalp hastalıkları  
TAFİNLAR, trametinib ile birlikte alındığında, kalbinizin kan pompalama işlevini etkileyebilir. 
Önceden mevcut kalp sorunları olan kişilerin etkilenme olasılığı daha yüksektir. Trametinib ile 
birlikte  TAFİNLAR  alırken kalp sorunları açısından kontrol edileceksiniz. Kalp sorunlarının 
işaret ve belirtileri şunları içerebilir:  
• Kalbinizin çok kuvvetli, çok hızlı attığı veya düzensiz attığı hissi  
• Sersemlik hali  
• Yorgunluk  
• Baş dönmesi  
• Nefes darlığı  
• Bacaklarda şişlik  
Yukarıdaki belirtilerden herhangi birisini ilk kez gördüğünüzde veya kötüye gittiğini fark 
ettiğinizde, hemen doktorunuza başvurunuz . 
Deri  değişiklikleri  
Trametinib ile birlikte  TAFİNLAR  alan kişilerde ciddi deri reaksiyonları bildirilmiştir (sıklık 
bilinmiyor). Aşağıdakilerden herhangi birisini fark ederseniz:  
• Gövdenizde, merkezinde kabarıklıklar olan, dairesel ya da hedef tahtası şekilli kırmızımsı 
lekeler. Ciltte soyulma. Ağız, boğaz, burun, cinsel organ ve gözlerde ülserler. Bu ciddi 
deri döküntülerinin öncesinde ateş ve grip benzeri semptomlar olabilir (Stevens -Johnson 
sendromu).  
• Yaygın deri döküntüsü, ateş ve lenf nodlarında büyüme (DRESS -sendromu ya da ilaç 
aşırı duyarlılık sendromu).   
11 ➔   ilacı kullanmayı bırakınız ve acilen tıbbi yardım alınız.  
TAFİNLAR  alan her 10 hastanın en fazla birinde  kutanöz skuamöz hücreli karsinom (cuSCC)  
denilen farklı bir tip deri kanseri görülebilir. Bazılarında ise bazal hücre karsinoması (BCC) 
denilen farklı bir tip deri kanseri görülebilir. Genellikle bu deri değişiklikleri lokal kalır, cerrahi 
ile tedavi edilebilir ve hastalar  TAFİNLAR ile  tedavilerine ara vermeden devam edebilirler.  
TAFİNLAR  alan bazı kişilerde aynı zamanda yeni melanomlar saptanabilir. Bu lezyonlar 
genellikle cerrahi ile alınır ve hastalar  TAFİNLAR ile  tedaviye ara vermeden devam edebilir.  
Doktorunuz TAFİNLAR  tedavisine başlamadan önce cildinizi  muayene edecektir. Daha sonra 
siz bu ilacı alırken her ay  ve TAFİNLAR  kesildikten sonra ise 6 ay süreyle derinizi yeni deri 
kanserleri açısından kontrol edecektir.   
Doktorunuz ayrıca baş, boyun, ağız, lenf bezi bölgelerinizi de kontrol ederek, göğüs ve mide 
çevresinde düzenli olarak tarama (bilgisayarlı tomografi  taraması) yapacaktır. Ayrıca kan 
testleri de yapılabilir. Bu kontroller vücudunuzda skuamöz hücre karsinomu gibi başka 
herhangi bir kanser gelişip gelişmediğini tespit etmek için yapılmaktadır. Tedaviden önce ve 
tedavi sonrasında pelvik bölge muayenesi (kadınlarda) ve anal bölge muayenesi de 
önerilmektedir.  
TAFİNLAR  alırken derinizi düzenli olarak kontrol ediniz ve aşağıdakileri fark ederseniz;  
• Yeni siğil  
• Deri duyarlılığı veya kanayan veya iyileşmeyen kırmızı şişlik  
• Ben boyutunda veya renginde değişiklik  
Yukarıdaki belirtilerden herhangi birisini ilk kez gördüğünüzde veya  kötüleştiğinizi fark 
ederseniz , hemen doktorunuza , eczacınıza veya hemşirenize  başvurunuz.  
Deri reaksiyonları (döküntü)  TAFİNLAR’i trametinib ile birlikte kullanırken gerçekleşebilir.  
Eğer TAFİNLAR’i trametinib ile birlikte kullanırken, deri döküntüsü fark ederseniz, hemen 
doktorunuza başvurunuz.  
Göz problemleri  
TAFİNLAR  tek başına alındığında , tedavi edilmezse 100 kişinden birinde görmeye hasar 
verebilecek olan ve üveit denilen bir göz problemine yol açabilir. Bu durum, TAFİNLAR 
trametinib ile birlikte alındığında  10 kişiden birinde oluşacak şekilde yaygın olarak meydana 
gelebilir.  
Üveit hızlı gelişebilir. Belirtileri:  
• Gözlerde kızarma ve tahriş  
• Bulanık görme  
• Gözde ağrı  
• Artmış ışık hassasiyeti  
• Gözlerin önünde uçuşan siyah benekler  
Eğer bu belirtileri fark ederseniz derhal doktorunuz, hemşireniz ya da eczacınız ile iletişime 
geçiniz.  
TAFİNLAR, trametinib ile birlikte alındığında göz sorunlarına yol açabilir. Eğer önceden 
herhangi bir zamanda kanı gözden boşaltan damarda tıkanma (retinal ven tıkanması) 
yaşadıysanı z trametinib önerilmez. TAFİNLAR ’ı trametinib ile birlikte almadan önce ya da  
12 aldığınız sırada doktorunuz bir göz muayenesi tavsiye ed ebilir. Aşağıdakiler dahil görme  
bozukluğu işaret ve belirtileri ortaya çıkarsa doktorunuz sizden trametinib almayı bırakmanızı 
veya bir uzmana başvurmanızı isteyebilir:  
• Görme  kaybı  
• Gözde kızarıklık ve tahriş  
• Görmenizde  renkli benekler  
• Hale (nesnelerin çevresinde bulanık hat görme)  
• Bulanık görme  
Eğer bu belirtiler e sahipseniz  derhal doktorunuz, eczacınız ya da  hemşireniz ile iletişime 
geçiniz.  
Bu belirtiler gelişirse özellikle ağrılı, hemen geçmeyen göz kızarıklığı  varsa hemen 
doktorunuza , eczacınıza ya da hemşirenize  bilgi vermeniz gerekir.  Tam bir göz 
muayenesinden geçmeniz için size bir göz doktoru randevusu ayarlayabilirler.  
Bağışıklık sistemi bozuklukları  
Ateş, lenf bezlerinde şişlik, morarma veya deri döküntüsü gibi birden fazla semptomu aynı anda 
yaşarsanız , bunu derhal doktorunuza söyleyin iz. Bunlar, bağışıklık sisteminin histiyositler ve 
lenfositler adı verilen , enfeksiyonla savaşan hücreler i çok fazla sayıda ürettiği ve çeşitli 
semptomlara neden olabilen bir rahatsızlığın (hemofagositik lenfohistiyositoz) belirtisi olabilir, 
bkz. Bölüm 2 ( Sıklık: Seyrek ). 
Tümör lizis sendromu  
Aşağıdaki belirtileri yaşarsanız, derhal doktorunuza bildiriniz; çünkü bu yaşamı tehdit eden bir 
durum olabilir:  
Mide bulantısı, nefes darlığı, düzensiz kalp atışı, kas krampları, nöbetler, idrarın 
bulanıklaşması, idrar çıkışında azalma ve yorgunluk.  
Bunlar, kanser hücrelerinin hızlı parçalanmasından kaynaklanan ve bazı kişilerde ölümcül 
olabilen bir durumun belirtileri olabilir (tümör lizis sendromu veya TLS olarak adlandırılır), 
bkz. Bölüm 2 (sıklığı bilinmiyor).  
Aşırı duyarlılık (alerjik) reaksiyonlarının gelişmesi halinde derhal doktorunuz, hemşireniz ya 
da eczacınız ile iletişime geçiniz.  
Bunların hepsi çok ciddi yan etkilerdir.  
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek 
olabilir.  
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın:   10 hastanın en az birinde görülebilir.  
Yaygın:   10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla  
   görülebilir.  
Seyrek:  1.000 hastanın birinden az görülebilir , fakat 10.000 hastanın birinden 
fazla görülebilir . 
Çok seyrek:   10.000 hastanın birinden az görülebilir.   
13 Bilinmiyor:   Eldeki verilerden hareketle tahmin edilemiyor.  
Tek başına TAFİNLAR alan hastalarda olası yan etkiler  
TAFİNLAR’ı tek başına alındığında ortaya çıkabilecek yan etkiler  
Çok yaygın:  
• Papillom (genellikle zararlı olmayan bir tür deri tümörü)  
• İştah azalması  
• Baş ağrısı  
• Öksürük  
• Bulantı, kusma  
• İshal  
• Derinin dış tabakalarında kalınlaşma  
• Alışılmışın dışında saç kaybı veya incelmesi  
• Döküntü  
• Avuç içlerinde, parmaklarda ve ayak tabanlarında kızarma ve şişme (bkz. Bölüm 4’te 
‘Deri değişiklikleri’)  
• Eklem ağrısı, kas ağrısı veya ellerde ya da ayaklarda ağrı  
• Ateş (bkz. Bölüm 4’te ‘Ateş’)  
• Enerjisizlik  
• Üşüme  
• Güçsüzlük hissi  
Yaygın:  
• Kutanöz skuamöz hücreli karsinom (bir tür deri kanseri), siğil benzeri oluşumlar, et 
benleri , kontrolsüz deri büyümesi ve ya doku  bütünlüğünün  bozulması (bazal hücreli 
karsinom), deri kuruluğu, deri kaşıntısı veya kızar ıklığı, deride sert, pullu veya kabuk 
bağlamış deri kısımları  (aktinik keratoz), deri bozulması, cilt kızarması ve güneşe karşı 
artmış  cilt hassasiyeti ni içeren deri etkileri  
• Kabızlık  
• Grip benzeri hastalık  
• Ellerde ve ayaklarda ağrı, his kaybı veya karıncalanma ve/veya kas güçsüzlüğüne neden 
olabilen sinirlerde sorun (periferik nöropati)  
Kan testlerinizde görülebilecek yaygın yan etkiler  
• Kanda düşük fosfat düzeyleri (hipofosfatemi)  
• Kan şekeri düzeyinde yükselme (hiperglisemi)  
Yaygın olmayan:  
• Yeni melanom  
• Alerjik reaksiyonlar (aşırı duyarlılık)   
14 • Göz iltihabı (üveit , bkz. Bölüm 4’teki ‘Göz Problemleri’ ) 
• Pankreas iltihabı (yoğun karın ağrısına neden olur)  
• Derinin altındaki yağlı tabaka iltihabı (panikülit)  
• Böbrek sorunları, böbrek yetmezliği  
• Böbrek iltihabı  
• Ateş ile birlikte ortaya çıkan başlıca kollarda, bacaklarda, yüz ve boyunda görülen, 
kabarık, ağrılı, kırmızıdan koyu kırmızımsı -mora kadar değişen cilt lekeleri veya 
yaraları  (akut febril nötrofilik dermatoz belirtileri)  
TAFİNLAR ve trame tinib birlikte alındığında ortaya çıkabilecek yan etkiler  
TAFİNLAR  ve trametinibi birlikte aldığınızda, sıklıkları farklı olabilmekle birlikte (daha sık 
veya daha seyrek) yukarıdaki listede belirtilen yan etkilerden herhangi birini yaşayabilirsiniz.  
Ayrıca TAFİNLAR  ile aynı zamanda trametinibi  kullanmanıza bağlı olarak aşağıdaki listede 
yer alan başka yan etkileri  de yaşayabilirsiniz.  
İster ilk kez  ortaya çıkmış olsunlar ister se kötüye gitsinler, bu belirtilerden herhangi birini 
yaşarsanız mümkün olan en kısa süre içinde doktorunuza söyleyiniz.  
Bu ilacı kullanırken yaşayabileceğiniz yan etkiler ile ilgili ayrıntılı bilgi için lütfen 
trametinibin Kullanma Talimatını okuyunuz.  
TAFİNLAR ’ı trametinib ile birlikte kullandığınızda görebileceğiniz yan etkiler şunlardır:  
Çok yaygın:  
• Burun ve boğaz iltihabı  
• İştah azalması  
• Baş ağrısı  
• Baş dönmesi  
• Yüksek tansiyon (hipertansiyon)  
• Vücudun çeşitli yerlerine görülebilen, hafif ya da ciddi olabilecek kanama (hemoraji)  
• Öksürük  
• Mide ağrısı  
• Kabızlık  
• İshal  
• Bulantı, kusma  
• Deri döküntüsü, deri kuruluğu, kaşıntı, deride kızarma  
• Eklem ağrısı, kas ağrısı veya ellerde ya da ayaklarda ağrı  
• Kas spazmları  
• Enerjisizlik, güçsüz hissetme  
• Üşüme  
• Eller ve ayaklarda şişlik (periferik ödem)   
15 • Ateş  
• Grip benzeri hastalık  
Kan testlerinde görülebilen çok yaygın yan etkiler:  
• Karaciğer ile ilgili anormal kan testi sonuçları  
Yaygın:  
• İdrar yolu enfeksiyonu  
• Deri enfeksiyonu (selülit), deride kıl köklerinin iltihaplanması gibi deri etkileri, tırnak 
yatağında değişiklikler, tırnak ağrısı, kütiküllerde enfeksiyon ve şişme gibi tırnak 
bozuklukları, irin dolu kabarcıkların eşlik ettiği deri döküntüsü  (bir tür cilt kanseri) , 
kutanöz skuamöz hücreli karsinom (bir tür deri kanseri), papilom (genellikle zararlı 
olmayan bir tür deri t ümörü), siğil benzeri oluşumlar, güneşe karşı artmış cilt 
hassasiyetini içeren deri etkileri  (bkz. Bölüm 4’te ‘Deri değişiklikleri’)  
• Dehidratasyon (düşük su veya sıvı düzeyleri)  
• Bulanık g örme, görme ile ilgili sorunlar, göz iltihabı (üveit)  
• Kalbin daha az etkili kan pompalaması  
• Düşük tansiyon (hipo tansiyon)  
• Bölgesel doku şişmesi  
• Nefes darlığı  
• Ağız kuruluğu  
• Ağız yaraları veya ağız ülserleri, mukoz membranlarda iltihap  
• Sivilce benzeri sorunlar  
• Derinin dış tabakasında kalınlaşma (hiperkeratoz), kalın, pullu veya kabuk bağlamış deri 
kısımları (aktinik keratoz), deri çatlaması veya açılması  
• Terleme artışı, gece terlemeleri  
• Alışılmışın dışında saç kaybı veya incelmesi  
• Kızarmış, ağrılı eller ve ayaklar  
• Derinin altındaki yağlı tabaka iltihabı (panikülit)  
• Mukoza iltihabı  
• Yüzde şişme   
• Ellerde ve ayaklarda ağrı, his kaybı veya karıncalanma ve/veya kas güçsüzlüğüne neden 
olabilen sinirlerde sorun (periferik nöropati)   
• Düzensiz kalp atışı (atriyoventriküler blok)  
Kan testlerinde görülebilen yaygın yan etkiler:   
• Düşük beyaz kan hücresi seviyesi  
• Kırmızı kan hücresi sayısında azalma (anemi) , kan trombosit (kanın pıhtılaşmasına 
yardımcı olan hücreler) sayısında azalma  ve bir tip beyaz kan hücresi sayısında azalma 
(lökopeni)   
16 • Kanda düşük sodyum (hiponatremi) ve fosfat (hipofosfatemi) düzeyleri  
• Kan şekeri düzeyinde artış  
• Kreatinin fosfokinaz (başlıca kalp, beyin ve iskelet kasında bulunan bir enzim) artışı  
• Karaciğer tarafından üretilen bazı maddelerde (enzimler) artış  
Yaygın olmayan:  
• Yeni bir deri kanserinin (melanom) görülmesi  
• Et benleri  
• Alerjik reaksiyonlar (aşırı duyarlılık)  
• Sıvı sızıntısına bağlı göz şişmesi (koryoretinopati), gözün arka kısmında bulunan ışığa 
duyarlı tabakanın (retina) destekleyici tabakalardan ayrılması (retina dekolmanı) ve 
gözlerin çevresinde şişlik dahil göz değişiklikleri  
• Normal aralığın altında kalp atım hızı ve/veya kalp atım hızında azalma  
• Akciğer iltihabı (pnömoni)  
• Pankreas iltihabı  
• Bağırsak iltihabı (kolit)  
• Böbrek yetmezliği  
• Böbrek iltihabı  
• Başlıca deri, akciğer, gözler ve lenf nodlarını etkileyen enflamatuar bir hastalık 
(sarkoidoz)  
• Ateş ile birlikte ortaya çıkan başlıca kollarda, bacaklarda, yüz ve boyunda görülen,  
kabarık, ağrılı, kırmızıdan koyu kırmızımsı -mora kadar değişen cilt lekeleri veya yaraları  
(akut febril nötrofilik dermatoz belirtileri)  
Seyrek : 
•      Mide veya bağırsakta delik (perforasyon)  
Bilinmiyor : 
• Nefessizlik, ateş, çarpıntı ve göğüs ağrısına neden olabilecek kalp kası iltihabı        
 (miyokardit)  
• Enflamasyonlu, pullanmış cilt (eksfolyatif dermatit)  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)‘ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
5. TAFİNLAR ’ın saklanması   
17 TAFİNLAR ’ı çocukların göremeyeceği, erişemeyeceği yerlerde ve ambalajında saklayınız.  
30°C’nin altındaki oda sıcaklığında saklayınız.  
Son kullanma tarihiyle uyumlu olarak kullanınız.  
Şişedeki ve ambalajdaki son kullanma tarihinden sonra TAFİNLAR ’ı kullanmayınız .  
Son kullanma tarihi belirtilen ayın son günüdür.  
Şişelerde aynı zamanda küçük, silindir şekilli bir kabın içerisinde silika jel nem çekici bulunur. 
Nem çekiciyi şişeden çıkartmayınız ve yutmayınız.  
Eğer kullanmadığınız TAFİNLAR  kapsülleriniz varsa, onları evde kullandığınız çöpe veya atık 
suyuna atmayınız. İlaçlarınızı nasıl imha edeceğinizi eczacınıza sorun. Bu çevreyi korumanıza 
yardımcı olacaktır.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği  Bakanlığı ’nca belirlenen toplama sistemine veriniz.  
Ruhsat sahibi :  Novartis Sağlık, Gıda ve Tarım Ürünleri San. Ve Tic. A.Ş.  
Barbaros Mahallesi, Mor Sümbül Sokak  
Nidakule, No:7/3f, İç Kapı No:27  
Ataşehir / İstanbul  
Üretim yeri :  Novartis Pharmaceutical Manufacturing LLC  
Verovškova ulica 57, 1000 Ljubljana, Slovenya  
Bu kullanma talimatı ../../.... tarihinde onaylanmı ştır. 