1 / 7 
 KULLANMA TALİMATI  
CLOTINAB 10 mg /5 mL  i.v. enjeksiyon için çözelti içeren flakon  
 
Damar içine uygulanır.  
 
Etkin madde:   
 
Her flakon 10 mg absiksimab içerir.  
 
Yardımcı maddeler:  
 
Disodyum hidrojen fosfat,  monosodyum dihidrojen fosfat, sodyum klorür, polisorbat 80 ve 
enjeksiyonluk su. 
 
       Bu ilaç ek izlemeye tabidir. Bu üçgen yeni güvenli lik bilgisinin hızlı olarak 
belirlenmesini sağlayacaktır. Meydana gelen herhangi bir yan etkiyi raporlayarak yardımcı 
olabilirsiniz. Yan etkilerin nasıl raporlanacağını öğrenmek için 4. Bölümün sonuna 
bakabilirsiniz. 
 
Bu ilacı kullanmaya başlamadan önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük  doz kullanmayınız.  
 
 
Bu Kullanma Talimatında:  
 
1. CLOTINAB  nedir ve ne için kullanılır?  
2. CLOTINAB’ı kullanmadan önce dikkat edilmesi gerekenler  
3. CLOTINAB nasıl kullanılır?  
4. Olası yan etkiler nelerdir?  
5. CLOTINAB’ın saklanması  
Başlıkları yer almaktadır.  
   
1. CLOTINAB  nedir ve ne için kullanılır ? 
 Renksiz ve saydam flakonda, renksiz ve saydam çözeltidir.  
 CLOTINAB, etkin madde olarak  beher flakonda 10 mg absiksimab etkin maddesi içeren bir  
üründür.   
 2 / 7 
 CLOTINAB, antitrombotikler olarak bilinen ilaç grubuna dahil olan ve insan trombositleri 
üzerindeki glikoprotein (GP) IIb/IIIa reseptörlerini bağlayıp, trombosit kümeleşmesini 
önlemek suretiyle pıhtılaşmaya engel olan bir ilaçtır.  
 
CLOTINAB;  
• Akut koroner sendrom hastalarında uygulanacak perkütan koroner girişimlerde  
(daralmış durumdaki bir koroner artere balon uçlu bir kateterle girilip, balonu şişirerek 
genişletme esasına dayalı operasyon),  
• Yüksek riskli perkütan koroner girişim uygulanan hastalarda (uzun stent, ris kli 
lezyonlar, çok sayıda stent , şeker  hasta sı), 
• 24 saat içinde perkütan koroner girişim yapılması planlanan, geleneksel tedaviye cevap 
vermey en, kararsız anjinalı (kalp spazmı) hastalarda kullanılır . 
 
2. CLOTINAB’ı kullanmadan önce dikkat edilmesi gerekenler  
 
CLOTINAB’ı  aşağıdaki durumlarda KULLANMAYINIZ  
 
Eğer;  
• Aktif iç kanamanız varsa,  
• Son 6 hafta içinde, mide -barsaklarınızda ya da genital ve üriner sisteminizde önemli bir 
kanama geçirdiyseniz,  
• Son iki yılda inme vakası geçirdiyseniz,  
• Önemli nörolojik kalıntısal zarar vermiş olabilen beyin damarları ile ilgili kaza öykünüz 
varsa,  
• Ciddi kanama problemleriniz varsa veya kanınızdaki trombosit ( kanın bileşiminde 
bulunan ve pıhtılaşmayı sağlayan element) sayısı çok düşükse, 
• Son 7 gün içinde , kanın pıhtılaşma süresi kontrol edilmeden oral antikoagülan 
(pıhtılaşma önleyici ilaç grubu) aldıysanız,  
• Son zamanlarda  (6 hafta içinde) önemli operasyon veya  travma geçirdiyseniz,  
• Beyin kanseriniz varsa,  
• Atar ve toplardamarlarınızda  bozukluk ya da  anevrizmanız (bir damar çeperinde 
genişlemeyle oluşan şişkinlik)  varsa,  
• Kontrol edilemeyen ciddi hipertansiyona sahipseniz,  
• Vaskülit  (kan damarı duvarında iltihap oluşması) geçirdiyseniz ya da geçirme 
ihtimaliniz varsa , 
• Cilt altı koroner müdahale öncesi veya müdahale sırasında damar içine dekstran 
(dolaşımla gelen yabancı bir cismin kan ya da lenf damarlarını tıkamasına karşı 
koruyucu olarak kullanılan bir ilaç) uygulandıysa . 
 
CLOTINAB’ı aşağıdaki durumlarda  DİKKATLİ KULLANINIZ 
 
Eğer aşağıdaki durumlardan herhangi birine sahipseniz doktorunuzu bilgilendiriniz:  
 
• Kanama riskini arttırma potansiyeline sahip olan, özellikle heparin ve diğer kan 
pıhtılaşmasını önleyen ilaçlar veya trombolitikler kullandıysanız,  3 / 7 
 • Ciddi böbrek problemleriniz varsa,  
• Kontrol edilemeyen ciddi kanama nız varsa,  
• Yaşınızın 65’in üzerinde ise.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
CLOTINAB’ın  yiyecek ve içecek ile kullanılması  
 
CLOTINAB yiyecek ve içecekle birlikte veya yiyecek ve içeceksiz alınabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
CLOTINAB’ın hamilelerde ve anne karnındaki bebeklerde güvenirliği  bilinmemektedir. 
Hamileyseniz veya hamile kalmayı planlıyorsanız , ilacın kullanılması konusunda doktorunuza 
danışınız.  Hamileyseniz, doktorunuzla söz konusu riskleri ve yararları tartışmadan 
CLOTINAB kullanmayınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme:  
İlacı kullanmadan önce doktorunuza veya eczacınıza danışınız.  
 CLOTINAB’ın anne sütüne ve bebeğinize geçip geçmeyeceği bilinmemektedir. Bu nedenle, 
ilacın kullanılıp kullanılmayacağı konusunda doktorunuz karar verecektir.  
 
Araç ve makine kullanımı  
CLOTINAB araç ve makine kullanma yeteneğini etkilememektedir.  
 
CLOTINAB’ı n içeriğinde bulunan bazı maddeler hakkında önemli bilgiler : 
Bu tıbbi ürün her bir flakonda 238 mg sodyum ihtiva eder. Bu durum kontrollü sodyum 
diyetinde olan hastalar için göz önünde bulundurulmalıdır.  
 Diğer ilaçlar ile birlikte kullanımı:  
 
Kan inceltici ilaçlar,  antikoagülanlar ( kanın  pıhtılaşmasını  engellerler ), anti-platelet (kan 
trombositlerini ve pıhtılaşmayı önleyen) ilaçlar (aspirin, sülfinpirazon, dipiridamol, 
dekstranlar, tiklopidin) ya da non- steroid  (ağrı, ateş ve iltihaplanmayı tedavi eden ilaç grubu)  
ilaçlar (a spirin, ibuprofen, metamizol, naproksen gibi) kullanıyorsan ız doktorunuzu 
bilgilendiriniz. Bu tür ilaçlarla birlikte CLOTINAB kullandığınız taktirde kanamanızda artma 
riski bulunmaktadır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuz a veya eczacınıza bunlar hakkında bilgi veriniz.  
  4 / 7 
 3. CLOTINAB nasıl kullanılır?  
 
Uygun kullanım ve doz/uygulama sıklığı için talimatlar:  
 
CLOTINAB damar içine . enjeksiyon yoluyla uygulanır.  
İlacınızı zamanında almayı unutmayınız.  
 
Doktorunuz alacağınız doz miktarını ve CLOTINAB  ile yapılacak tedavi süresini 
belirleyecektir. Tedavinizi kendi kendinize kesmeyiniz ve uzatmayınız. 
  
Doktorunuz başka şekilde önermemişse, yetişkinlerde önerilen dozu; cilt altı koroner 
müdahale başlamadan önce 0.25 mg/kg olarak 10- 60 dk süreyle damar içine bolus (ilacın 
seyreltilmeden damar içine zerk edilmesi) şeklinde uygulanır. Bunu 12 saat boyunca 0.125 
mcg/kg/dk (maksimum 10 mcg/dk) sürekli damar içi  infüzyon takip eder.  
 
24 saat içinde cilt altı koro ner müdahale yapılması planlanan, geleneksel tıbbi tedaviye cevap 
vermeyen kararsız anjina hastaları , 18-24 saat  süreyle  10 mcg/dk’lık infüzyonun ardından 
0.25 mg/kg damar içi bolus absiksimab ile tedavi edilebilir.  
 
Uygulama yolu ve metodu : 
 
-Bolus enjeksiyon için CLOTINAB’ın gerekli miktarı bir enjektör içine çekilir. Bu bolus 
enjeksiyon steril, pirojen içermeyen, düşük protein bağlayan 0.2- 0.22 µm ’lik filtreden 
geçirilir.  
  
-Sürekli infüzyon için, CLOTINAB’ın gerekli miktarı bir enjektör içine çekilir. Bunun içine 
steril % 0.9 sodyum klorür çözeltisi veya % 5 dekstroz enjekte edilir ve bir sürekli infüzyon pompası ile hesaplanan oranda infüzyon gerçekleştirilir. Sürekli infüzyon steril, pirojen 
içermeyen, düşük protein bağlayıcı özelliğe sahip  0.2-0.22 µm ’lik filtreden geçirilir.  
 İnfüzyon sonunda  ilacın  kullanılmayan kısmı atı lmalıdır. 
 CLOTINAB, konusunda uzman sağlık personeli tarafından uygulanması gereken bir ilaçtır. 
Bu nedenle, hasta tarafından kendi kendine ya da uzman olmayan kişilerce uygulanmamalıdır.  
 
Değişik yaş grupları:  
 
Çocuklarda kullanımı:  
Çocuklarda ve 18 yaşın altındaki genç erişkinlerde güvenliliği  ve etki liliği bilinmediği için 
kullanılmamalıdır.  
 
Yaşlılarda kullanımı:  
65 yaşa kadar olan hastalarda, yetişkinlere yapılan tedavi uygulanır. Ürünün 75 yaşın 
üzerindeki güvenliliği  ve etkililiği bilinmediği için kullanılmamalıdır.  
 
 5 / 7 
  
Özel kullanım durumları:  
 
Böbrek yetmezliği  
Ciddi böbrek yetmezliği olan hastalarda kullanılma malıdır.  
 Karaciğer yetmezliği  
Ciddi karaciğer yetmezliği olan hastalarda kullanılmamalıdır.  
 
Eğer CLOTINAB’ın  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla CLOTINAB kullandıysanız  
CLOTINAB’dan  kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
CLOTINAB kullanmayı unutursanız  
Tedavinin başında iseniz, unuttuğunuz dozu mümkün olduğu kadar ça buk almaya çalışınız ve 
sonra doktorunuzun tavsiye ettiği aralıkları uygulamaya devam ediniz.  
 
Unutulan dozları dengelemek için çift doz almayınız.  
 
CLOTINAB ile tedavi sonlandırıldığında oluşabilecek etkiler  
Doktorunuz size CLOTINAB kullanmayı ne zaman sonlandıracağınızı ve oluşabilecek etkileri 
söyleyecektir.   
4. Olası yan etkiler nelerdir?  
Tüm ilaçlar gibi, CLOTINAB’ın  içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerde n biri olursa CLOTINAB’ ı kullanmayı durdur unuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Kafa içinde kanama ( belirtileri: baş ağrısı; konuşma, görme veya işitmede güçlük, 
dokunmada hissizlik, hareket veya denge problemleri)  
• Kalp civarında kan toplanması ( belirtileri: kalp atış hızında artış, göğüs ağrısı, kesik 
nefes alma, terleme, bitkinlik)  
• Akciğerlerde kanama ( belirtileri: kanlı öksürük, hırıltılı nefes alma, hızlı soluk alma, 
solunum yolu tıkanması)  
 
Bunların hepsi ciddi yan etkilerdir. Acil tıbbi müdaheleye veya hastaneye yatırılmanıza gerek 
olabilir.  
 
Bu çok ciddi yan etkilerin hepsi oldukça seyrek görülür.  
 
Aşağıdakilerden herhangi birini fark ederseniz hemen doktorunuza bildiriniz  veya size 
en yakın hastanenin acil bölümüne başvurunuz:  
 
• Alerjik reaksiyonlar (Belirtileri: Cilt döküntüsü, cillte kaşınma ve şişlik, nefes almada 
güçlük)  6 / 7 
 • Nefes alma kapasitesinde ciddi kısıtlama (Belirtileri: Kesik nefes alma, hızlı ve sığ 
nefes alma)  
 
Bunların hepsi ciddi yan etkilerdir. Acil tıbbi müdahele gerekebilir.  
 Ciddi yan etkiler çok seyrek görülür.  
 
Aşağıdakilerden herhangi birini fark ederseniz, hemen doktorunuza bildiriniz:  
 
• Kanama (Belirtileri: Çürükler, pembe renkli cilt döküntüsü, burun ka naması, vajinal 
kanama, idrar ve feçeste kan görülmesi)  
• Düşük kan trombosit sayısı (Belirtileri: Kolay ve aşırı çürüme, cilt alt kanaması, burun veya dişeti kanaması)  
• Göğüs ağrısı  
• Kalp hızında düşme  
• Bulantı ve kusma  
• Ateş 
• Sırt ağrısı  
• Baş ağrısı  
• Çok düşük kan basıncı (Belirtileri: Baş dönmesi, dokunma hissi zayıflığı ) 
Bunlar  CLOTINAB’ın  hafif yan etkileridir.  
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin ra porlanması  
 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. CLOTINAB’ın  saklanması   
 
 CLOTINAB’ı çocukların göremeyeceği,  erişemeyeceği yerlerde ve ambalajında saklayınız.  
 
Flakonlar 2°-8°C arasındaki sıcaklıkta saklanmalıdır. Ürün dondurulmamalı ve 
çalkalanmamalıdır.  
 
Ambalajdaki son kullanma tarihinden sonra CLOTINAB’ı   kullanmayınız.   
 
Ruhsat s ahibi:  Dem İlaç San. ve Tic.  A.Ş.    
                          Dem Plaza İnönü Mah.  Kayışdağı Cad. No: 172   
                          34755 Ataşehir -İstanbul    
 Üreti m yeri :             Yonsei University Medical Center  7 / 7 
                           50, Yonsei -ro, Seodaemun- gu, 
                          Se oul,120- 749 Güney Kore  
 
Bu kullanma talimatı ../../…. tarihinde onaylanmıştır.  