KISA ÜRÜN BİLGİSİ
1. BEŞERİ TIBBİ ÜRÜNÜN ADI
BLEMİSİN 15 mg liyofilize toz içeren flakon
2. KALİTATİF VE KANTİTATİF BİLEŞİM
Etkin maddeler:
Bleomisin sülfat 15 mg [15.000 (15x103) IU’ya eşdeğer olacak şekilde]
Yardımcı maddeler:
Yardımcı maddeler için 6.1'e bakınız.
3. FARMASÖTİK FORM
Liyofilize toz içeren flakon
Beyaz-açık sarı renkli liyofilize kek veya kristal görünümlü küçük parçacıklar.
4. KLİNİK ÖZELLİKLER
4.1. Terapötik endikasyonlar
• Ağız, nasofarinks ve paranasal sinüsler, larinks, özefagus, dış genital bölge, serviks veya
deriyi etkileyen skuamöz hücre karsinomu, farklılaşmış tümörler genellikle anaplastik olanlardan
daha iyi yanıt verirler.
• Hodgkin hastalığı ve mikozis fungoides'i içeren diğer malignant lenfomalar
• Testiküler teratoma
• Seröz kavitelerin malignant efüzyonları
• Bleomisin'in bazı etkilerinin görüldüğü sekonder endikasyonlar (yalnız veya diğer ilaçlarla
kombinasyonunda) metastatik malignant melanoma, tiroid karsinoma, akciğer ve mesane
karsinoması
4.2. Pozoloji ve uygulama şekli
Pozoloji/ uygulama sıklığı ve süresi:
Önerilen doz şeması aşağıdaki gibidir:
1 / 14• Skuamöz hücre karsinoması ve testiküler teratoma:
Tek başına uygulamada normal doz haftada 3 kez 15 x 103 IU (1 flakon), haftada 2 kez 30 x 103
IU (2 flakon) intramüsküler veya intravenöz olarak kullanılır. Tedaviye sonraki haftalarda
devam edilebilir ya da genelde toplam kümülatif doz 500 x 103 IU olana kadar 3-4 hafta
aralıklarla uygulanabilir, testiküler tümöre sahip olan genç erkeklerde bu miktar nadiren iki defa
tolere edilebilir. Sürekli intravenöz infüzyon 10 güne kadar her 24 saat içinde 15 x 103 IU (1
flakon) doz veya 5 güne kadar her 24 saat içinde 30 x 103 IU (2 flakon) doz hızlı şekilde
terapötik etki yaratabilir. Stomatit gelişimi, maksimum terapötik yanıtın toleransının
saptanmasında en önemli durumdur. Bleomisin, kemoterapide kombine şekilde kullanıldığında
doz ayarı gerekebilir. Yaşlılarda ve çocuklarda kullanım için bkz. Özel popülasyonlara ilişkin ek
bilgiler; Pediyatrik popülasyon, Geriyatrik popülasyon.
• Malignant lenfomalar:
BLEOMİSİN'in lenfomalı hastalarda kullanımında, anaflaktik reaksiyon olasılığına karşı, ilk iki
doz 5 x 103 IU ya da daha düşük olarak uygulanmalıdır. Akut reaksiyon meydana gelmemesi
durumunda gerekli olan doz şeması takip edilmelidir.
Tek başına kullanımda tavsiye edilen doz rejimi intramüsküler olarak 15 x103 IU (1 flakon)
haftada bir veya iki kez, toplam doz 225 x 103 IU'dur (15 flakon). Geriyatrik hastalarda dozaj
azaltılmalıdır. Bleomisin kemoterapide kombine olarak kullanıldığında doz ayarı yapılabilir.
Yaşlılarda ve çocuklarda kullanım için bkz. Özel popülasyonlara ilişkin ek bilgiler; Pediyatrik
popülasyon, Geriyatrik popülasyon.
• Malignant efüzyonlar:
Etkilenmiş seröz kavitenin drenajından sonra, BLEMİSİN 60 x 103 IU (4 flakon) dozunda 100
ml serum fizyolojik (% 0.9 Sodyum klorür çözeltisi) içinde bir drenaj iğnesi veya kanül
yardımıyla verilmektedir. İntilasyonun ardından drenaj iğnesi veya kanül atılmalıdır. 500 x 103
IU total kümülatif doza ulaşılması için uygulama tekrarlanabilir (yaklaşık 33 flakon). Yaşlılarda
ve çocuklarda kullanım için bkz. Özel popülasyonlara ilişkin ek bilgiler; Pediyatrik popülasyon,
Geriyatrik popülasyon.
• Kombinasyon Tedavisi:
Bleomisin genellikle radyoterapi ile birlikte baş ve boyun bölgesinin kanser tedavisinde
kullanılmaktadır. Her iki tedavi formunun tam dozları birlikte kullanıldığında, mukozal
reaksiyonlar artabileceğinden BLEMİSİN dozunun azaltılmasına ihtiyaç duyulabilir (örneğin
2 / 14haftada 5 gün her radyoterapi fraksiyonunda 5 x 103 IU). BLEMİSİN, sıklıkla kombine
kemoterapi rejimlerinde kullanılan ilaçlardan biridir (örneğin skuamöz hücre karsinoması,
testiküler teratoma, lenfoma). BLEMİSİN, kombine kemoterapi rejimlerindeki ilaçlardan biri
olarak kullanıldığında, ilaçlar ve dozaj seçimi, ortaya çıkabilecek benzer mukozal toksisiste
potansiyeli göz önünde bulundurularak yapılmalıdır.
Uygulama şekli:
BLEMİSİN, genellikle intramüsküler olarak uygulanmakla birlikte intravenöz (bolus ya da uzun
süreli infüzyon), intraarteriyel, intraplevral ya da intraperitoneal olarak izotonik sodyum klorür
çözeltisiyle uygulanabilir.
Lokal olarak tümör içine direkt enjeksiyon uygulaması da yapılabilir.
Çözeltinin hazırlanması:
İntramüsküler uygulama
İntramüsküler enjeksiyon için 15-30 mg bleomisin sülfat 5 ml'ye kadar % 0.9 sodyum klorür
çözeltisi gibi uygun çözücülerde çözündürülür. Enjeksiyon yerinde ağrı meydana gelirse, %1
lidokain solüsyonu çözücü olarak kullanılabilir.
Lezyona bitişik alana subkutan enjeksiyon halinde bleomisin sülfat konsantrasyonu 1 mg
(potans) / ml veya daha azdır.
İntravenöz uygulama
İntravenöz enjeksiyonlar için 15-30 mg bleomisin sülfat 5-200 ml % 0.9 sodyum klorür veya
dekstroz çözeltisi içinde çözündürülür ve hazırlanan çözelti yavaşça enjekte edilir veya
intravenöz infüzyon çözeltisine eklenebilir. Yüksek ateş durumunda doz, 5 mg (potans) veya
daha düşük doza azaltılabilir.
İntraarteriyel uygulama
Genellikle, yetişkinler için, 5-15 mg bleomisin sülfat 5 ml % 0.9 sodyum klorür veya dekstroz
çözeltisi içinde çözündürülür ve tek-atış intra-arteriyel enjeksiyon yoluyla ya da sürekli intra-
arteryal infüzyonu ile verilir.
3 / 14Özel popülasyonlara ilişkin ek bilgiler:
Böbrek yetmezliği:
Serum kreatinin değerleri % 2-4 mg seviyesinde olduğunda yukarıdaki dozların yarıya
indirilmesi tavsiye edilir. Serum kreatinin % 4 mg'dan fazla olması durumunda dozda daha fazla
azaltmaya gidilmelidir.
Karaciğer yetmezliği:
Ciddi advers etkiler görülebilir.
Pediyatrik popülasyon:
Mevcut veriler bleomisin'in yalnız hekimin uygun gördüğü durumlarda ve onkolojik tedavi
ünitelerinde çocuklara uygulanabileceğini göstermektedir. Dozaj, yetişkinler için önerilene ve
vücut yüzey alanı ve vücut ağırlığına göre uygulanmalıdır.
Geriyatrik popülasyon:
Skuamöz hücre karsinoması, testiküler teratoma veya malignant efüzyonların tedavisinde
kullanılan BLEMİSİN total dozu aşağıda gösterildiği gibi azaltılmalıdır.
Yaş Toplam doz (IU) Haftalık doz (IU)
80 yaş ve üstü 100 x103 IU 15 x103 IU
70-79 150-200 x103 IU 30 x103 IU
60-69 200-300 x103 IU 30-60 x103 IU
60 yaş altı 500 x103 IU 30-60 x103 IU
4.3. Kontrendikasyonlar
• Ciddi akciğer fonksiyon bozukluğu olan veya diffüz fibrotik değişiklikler veya diğer herhangi
bir önemli değişikliğe işaret akciğer grafisi bulguları olan hastalarda (Solunum fonksiyon
bozukluğu ya da fibrotik lezyonlar, vb olabilir)
• Bu veya benzer bir ilaca (peplomisin) karşı aşırı duyarlılık öyküsü olan hastalarda
• Ciddi böbrek fonksiyon bozukluğu olan hastalarda. (Boşaltım işlevi azalmış olduğundan,
interstisyel pnömoni veya pulmoner fibrozis, vb gibi ciddi pulmoner belirtiler oluşabilir.)
• Ciddi kalp hastası olan hastalarda (kardiyo-vasküler fonksiyon azalmış olduğundan,
interstisyel pnömoni veya pulmoner fibrozis, vb gibi ciddi pulmoner belirtiler oluşabilir.)
4 / 14• Göğüs ve göğüs çevresinde radyasyon ile tedavi edilen hastalarda (Bkz. bölüm 4.5. Diğer
tıbbi ürünler ile etkileşimler ve diğer etkileşim şekilleri)
4.4. Özel kullanım uyarıları ve önlemleri
• Pulmoner disfonksiyon öyküsü olan veya eşlik eden hastalarda interstisyel pnömoni veya
pulmoner fibrozis, vb gibi ciddi akciğer bulguları oluşabilir.
• 60 yaş veya üzerinde olan hastalarda interstisyel pnömoni veya pulmoner fibrozis, vb gibi
ciddi akciğer bulguları oluşabilir.)
• Böbrek bozukluğu olan hastalarda ciddi yan etkiler görülebilir.
• Kalp hastalığı olan hastalarda ciddi yan etkiler görülebilir.
• Göğüs bölgesine radyoterapi uygulanan veya uygulanmış olan hastalarda interstisyel pnömoni
veya pulmoner fibrozis, vb gibi ciddi akciğer bulguları oluşabilir.
• Karaciğer bozukluğu olan hastalarda ciddi yan etkiler görülebilir.
• Suçiçeği olan hastalarda ölümcül sistemik fonksiyon bozuklukları oluşabilir)
• İnterstisyel pnömoni veya pulmoner fibrozis
İnterstisyel pnömoni veya pulmoner fibrozis gibi ciddi akciğer bulguları gözlenebilir. Hastanın
gözlem altında tutulması önemlidir ve hırıltının, bu durumun erken belirtisi olabileceği
unutulmamalıdır. Herhangi bir anormallik tespit edilmesi halinde tedavi hemen durdurulmalı,
adrenal korteks hormonları idiyopatik akciğer fibrozu tedavisi için uygulanmalıdır ve ikincil
enfeksiyonun önlenmesi için de uygun bir antibiyotik verilmelidir.
Akciğere bağlı hastalığı olan veya 60 yaş veya üzeri hastalarda, yüksek oran frekansla birlikte
150 mg (potens)'dan az düşük dozlarda kullanımında bile interstisyel pnömoni veya pulmoner
fibrozis görülebilir, bu yüzden büyük önem gösterilmelidir.
Ateş, öksürük ve efor dispnesi gibi klinik belirtilerin görüldüğü bu ilacı kullanan hastalar yeterli
gözlem altında tutulmalıdır ve göğüs röntgen filmi veya krepitasyon (ral) üzerinde herhangi bir
anormallik de takip edilmelidir. Ayrıca, bu tür muayene tekniklerinin mevcut olduğu yerlerde,
alveoler - arteriyel oksijen basınç farkı (A-aDo2), arteriyel oksijen basıncı (Pao2) ve karbon
monoksit difüzyon kapasitesi (DLco), vs. muayene edilmelidir. Bu gözlemler ve muayeneler
sadece ilacın uygulanması boyunca periyodik olarak değil, aynı zamanda, uygulamanın
tamamlanmasından yaklaşık 2 ay süre için de yapılmalıdır.
5 / 14Eğer mümkünse, A-aDo2 ve Pao2, vs. haftada bir kez muayene edilmelidir ve eğer 2 ardışık
hafta boyunca artış veya azalış varsa uygulama kesilmelidir. Somut olarak, bu parametrelerde 10
tor'dan daha fazla oranda kötüleşme varsa, diğer klinik semptomlar dikkatli gözlenmelidir ve bu
ilaç ile ilişkili yan etkiler olduğuna karar verilirse, uygulama derhal kesilmeli ve steroid
uygulaması yapılmalıdır. Ayrıca, DLco'da % 15'den daha fazla azalma varsa, yine aynı adımlar
izlenmelidir.
Uygulamanın kaçınılmaz olduğu solunum fonksiyonlarında kötüleşmenin görüldüğü olgularda,
tedavi büyük bir dikkatle takip edilmelidir ve akciğer fonksiyonlarında herhangi bir azalma
görülürse, uygulama derhal kesilmelidir.
• Şok (%<0.1)
Bu ilaç tedavisi şoka neden olabileceğinden, herhangi bir anormallik görüldüğünde ilaç hemen
bırakılmalı ve uygun önlemler alınmalıdır. (Malign lenfoma hastalarında ilacın 1. ve 2.
kullanımında şok gelişme olasılığı olduğu için başlangıç ve 2. doz 5 mg veya daha az olmalıdır.
İlaca karşı akut reaksiyon oluşmayacağı belirlendikten sonra doz, normal seviyesine çıkarılabilir.
• Uzun süreli kullanımda, güçlü advers reaksiyonlar görülebilir ve etkisi uzayabilir, bu yüzden
dikkatli kullanılmalıdır.
• Peplomisin veya bleomisinin diğer formlarının alındığı durumlarda, toksisiteye neden
olabileceği düşünülmelidir, bu nedenle advers reaksiyonların gözlemlenmesine yeteri kadar
dikkat edilmelidir.
• Enfeksiyon oluşumuna veya alevlenmesine ve herhangi bir kanama eğilimine dikkat
edilmelidir.
• Üreme yeteneğine sahip bir yaştaki çocuk veya üreme bezlerinde olabilecek özel etkiler göz
önünde bulundurulmalıdır.
• İntravenöz uygulamada damarda ağrı oluşabilir, bu yüzden enjeksiyonun ve uygulama
oranının konsantrasyonuna dikkat edilmesi önemlidir. Olabildiğince yavaş damar içine
uygulanmalıdır.
• İntramüsküler uygulamada doku ve sinirleri etkilemekten kaçınmak için,
- Aynı yere enjeksiyonun tekrarlanmasından kaçınılmalıdır. (Yeni doğan ya da düşük ağırlıklı
bebeklere uygulama yaparken özel dikkat gösterilmelidir.)
- Sinir alanına enjeksiyondan kaçınmaya dikkat edilmelidir.
6 / 14- Enjeksiyon iğnesinin uygulanmasında şiddetli ağrı duyuluyorsa ya da şırıngaya kan geri
akıyorsa hemen iğne geri çekilmeli ve farklı bir bölgeye enjekte edilmelidir.
4.5. Diğer tıbbi ürünler ile etkileşimler ve diğer etkileşim şekilleri
BLEMİSİN, kombine kemoterapi rejimlerindeki ilaçlardan biri olarak kullanıldığında, ilaçlar ve
dozaj seçimi, ortaya çıkabilecek benzer mukozal toksisite potansiyeli göz önünde
bulundurularak yapılmalıdır. Diğer sitotoksik ilaçların eklenmesi değişiklik veya doz değişikliği
gerektirebilir. Bleomisinin sisplatinle birlikte verilmesinin, pulmoner toksisite artışına neden
olduğu belirtilmiştir.
Bleomisin ve vinka alkaloidleri kombinasyonuyla ile tedavi gören testiküler kanserli hastalarda
Raynoud sendromuyla ilişkilendirilen, vücudun periferal bölümlerinde (parmaklar ve burnun
ucu) nekroza yol açan iskemi rapor edilmiştir.
Sitotoksikler fenitoinin emilimini azaltabilir. Agranülositoz riskinde artış nedeniyle bleomisinin
klozapin ile birlikte kullanımından kaçınılmalıdır.
Birlikte kullanımının kontrendike olduğu durumlar:
İlaçlar Belirti, Semptom ve Tedavi Mekanizması ve risk faktörleri
Toraks ve Belirti ve semptom: İnterstisyel Radyasyonla birlikte bu ilaç
çevresinde pnömoni veya pulmoner fibrozis ciddi interstisyel pnömoni veya
radyoterapi vb gibi ciddi akciğer bulguları pulmoner fibrozise neden
olabilir. Tedavi: Bkz. 4.4 Özel olabilir.
kullanım uyarıları ve önlemleri
Birlikte kullanılırken dikkat edilmesi gereken durumlar
İlaçlar Belirti, Semptom ve Tedavi Mekanizması ve risk faktörleri
Diğer antitümör Belirti ve semptom: İnterstisyel Diğer antitümör ilaçlar ile
ajanlar ve pnömoni veya pulmoner fibrozis birlikte bu ilaç ciddi interstisyel
radyoterapi vb gibi ciddi akciğer bulguları pnömoni veya pulmoner
olabilir. Tedavi: Bkz. 4.4 Özel fibrozise neden olabilir.
kullanım uyarıları ve önlemleri
Baş ve boyun Stomatit ve angüler stomatit Radyasyonla birlikte bu ilaç
7 / 14bölgesinde oluşabilir. Bu, nadiren yutak yutak mukozası iltihabına neden
radyoterapi mukozası iltihabına neden olabilir.
olabilir, ses kısıklığına neden
olur.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeline sahip kadınlar BLEMİSİN tedavisi boyunca gebelikten
korunmaları gerektiği konusunda uyarılmalıdır.
Gebelik dönemi
BLEMİSİN gebe kadınlara uygulanmamalıdır. Hayvan deneyleri, bleomisinin çoğu sitotoksikler
gibi teratojenik ve karsinojenik etkiye sahip olabileceğini göstermiştir. Sıçan ve fare
deneylerinde fötal malformasyonların gözlendiği bildirilmiştir.
Laktasyon dönemi
BLEMİSİN emziren kadınlara uygulanmamalıdır. İlaç bu dönemde uygulanmak zorunda
kalınırsa emzirme sona erdirilmelidir. İlacın emziren annelerdeki güvenliği bilinmemektedir.
Üreme yeteneği / Fertilite
Bleomisinin fertilite/üreme yeteneği üzerindeki etkisi araştırılmamıştır.
4.7. Araç ve makine kullanımı üzerindeki etkiler
Araç ve makine kullanımı üzerine etkileri ile ilgili bir çalışma yapılmamıştır.
4.8. İstenmeyen etkiler
Bleomisin ile tedavi edilen 1613 hastada en sık görülen advers reaksiyonlar interstisyel pnömoni
ya da pulmoner fibroz (% 10.2) gibi pulmoner manifestasyonlar, deride skleroz, pigmentasyon
(% 40.6), ateş ya da rigor (% 39.8), alopesi (% 29.5), anoreksi ve kilo verme (% 27.8), genel
halsizlik (% 16), bulantı ve kusma (% 14.6), stomatit (% 13.3) ve tırnak değişiklikleri (%
11.2)’dir.
8 / 14Sıklık sıralaması şu şekildedir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Kan ve lenf sistemi hastalıkları
Yaygın: Hemoraji
Yaygın olmayan: Lökopeni
Sinir sistemi hastalıkları
Yaygın: Baş ağrısı
Yaygın olmayan: Baş dönmesi
Solunum, göğüs bozuklukları ve mediastinal hastalıkları
Çok yaygın: İnterstisyel pnömoni ve pulmoner fibroz
Gastointestinal hastalıklar
Çok yaygın: Anoreksi ve kilo verme, bulantı ve kusma, stomatit
Yaygın: Angüler stomatit
Yaygın olmayan: Diyare
Hepato-bilier hastalıklar
Yaygın olmayan: Karaciğer bozukluğu
Deri ve deri altı doku hastalıkları
Çok yaygın: Deride hipertrofi, pigmentasyon, alopesi, tırnaklarda renk değişikliği ve
deformasyon
Yaygın: Döküntü, ürtiker, ateşe balı eritroderm
Böbrek ve idrar hastalıkları
Yaygın olmayan: Oligüri, ağrılı miksiyon, poliüri, idrara çıkma isteğinde artma
Genel bozukluklar ve uygulama bölgesine ilişkin hastalıkları
Çok yaygın: Ateş ve üşüme, halsizlik
9 / 14Yaygın olmayan: Tümörlü bölgede ağrı, intravenöz enjeksiyon esnasında ven duvarlarında
hipertrofi ve venöz lümende daralma, intramüsküler ya da lokal enjeksiyon esnasında
endürasyon.
Çoğu sitotoksik ajanda olduğu gibi bleomisin ani ve gecikmiş toksik etkilerde artışa neden
olabilir. En hızlı etki enjeksiyon günü oluşan ateştir. Anoreksi, yorgunluk ve bulantı da ortaya
çıkabilir. Enjeksiyon yerinde ya da tümörün olduğu bölgede ağrı da rapor edilmiştir ve
intravenöz uygulama sonrasında seyrek olarak görülen diğer advers etkiler hipotansiyon ve lokal
tromboflebittir.
Majör olarak bleomisin tedavisinin tüm dozlarını alan hastalarda deride ya da oral mukozada
lezyonlar gelişmektedir. İndürasyon, hiperkeratöz, kızarıklık, parmak uçlarında hassasiyet ve
şişme, tırnaklarda bombelenme, dirsekler gibi basınç uygulanan bölgelerde bül oluşumu, saç
dökülmesi ve stomatit nadiren görülen ciddi durumlardır ve genellikle tedavinin kesilmesinin
ardından ortadan kalkarlar.
En ciddi gecikmiş etki, tedavi süresince ve sonrasında ortaya çıkabilen interstisyel pnömonidir.
Bu durum önerilen dozlarda seyrek olarak görülmesine rağmen, fatal pulmoner fibroz şeklinde
de gelişebilmektedir. Akciğer toksisitesi şiddetinde ve insidansındaki artışın en önemli faktörü
tedavi öncesinde ya da tedaviyle eş zamanlı olarak hastalara göğüs radyoterapisi uygulanmasıdır.
Önerilenden yüksek doz uygulanan birkaç vakada intravenöz enjeksiyon sonrasında hiperpireksi
ve kardiyorespiratuvar kollapsla birlikte akut fulminant reaksiyonlar görülmüştür. Bleomisinin
intrakavital instilasyonu sonrasında seyrek olarak hipotansiyon, hiperpireksi ve ilaçla bağlantılı
ölümler rapor edilmiştir.
Pazarlama sonrası gözlemlerde rapor edilen olaylar şöyledir: sepsis, pansitopeni, trombositopeni,
anemi, nötropeni, göğüs ağrısı, miyokard enfarktüsü, Raynaud sendromu, emboli, tromboz ve
dijital iskemi.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
10 / 14Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Bleomisinin akut doz aşımı reaksiyonları hipotansiyon, ateş, hızlı nabız ve şokun genel
semptomlarıdır. Doz aşımında yalnızca semptomatik tedavi uygulanır. Solunum ile ilgili
komplikasyonların oluşması durumunda hastalar kortikosteroid ve geniş spektrumlu bir
antibiyotik ile tedavi edilmelidirler. Bleomisinin spesifik bir antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sitotoksik antibiyotikler
ATC kodu: L01DC01
Bleomisin, Streptomyces verticillus'un bir türünden izole edilmiş sitotoksik etkiye sahip suda
çözünebilen basit bir glukopeptid'dir. Bleomisinin etki mekanizmasının, tümör hücrelerinde
hücre bölünmesi ve DNA sentezini ve daha az olarak da RNA ve protein sentezini inhibe ettiği
düşünülmektedir.
Antibakteriyel ve antitümöral özelliklerin dışında Bleomisinin başka bir biyolojik aktivitesi
yoktur. İntravenöz olarak enjekte edildiğinde kan basıncında histamin benzeri bir etki yaratabilir
ve vücut ısısında bir yükselmeye sebep olabilir.
5.2. Farmakokinetik özellikler
Genel özellikler
Emilim:
15 mg ilaç intravenöz olarak bir yetişkine uygulandığında, uygulamadan hemen sonra kan
konsantrasyonu 3 mcg/ml'dir ve bir saat sonra 0.5 mcg/ml'den az bulunur.
İntramüsküler uygulamadan sonra kandaki en yüksek konsantrasyon intravenöz uygulamanın
yaklaşık üçte biri kadarıdır ve daha sonra yavaş yavaş azalır.
Dağılım:
Bu ilacın farmakokinetiği karakteristiktir ve Bleomisinin ana bileşeni, Bleomisin A2, yüksek
oranda deride dağılır. Her dokuda dağılan bleomisinin biyolojik aktivitesi ölçüldüğünde deri,
11 / 14akciğer, böbrek ve mesanede aktif form halinde kalır, ancak karaciğer ve dalak gibi diğer
dokularda inaktive edilir. Bu nedenlerden dolayı bu ilaç özellikle hematopoetik bozukluğu
olmayan cilt kanseri ve baş ve boyun kanserine karşı etkili olduğu kanıtlanmıştır.
Bleomisin sadece plazma proteinlerine düşük oranda bağlanır. Düşük konsantrasyonlar kemik
iliğinde görülmektedir. İntravenöz enjeksiyondan sonra Bleomisin serebrospinal sıvı içinde
saptanamamıştır. Bleomisinin plasental bariyeri geçtiği gözlenmiştir.
Biyotransformasyon:
Bleomisinin biyotransformasyon mekanizması henüz tam anlamıyla bilinmemektedir.
Bleomisin, hidrolaz tarafından oluşturulan enzimatik parçalanma esnasında ilk olarak plazmada,
karaciğerde ve diğer organlarda, daha az oranda deride ve akciğerlerde metabolize edilir.
Eliminasyon:
24 saate kadar idrardan atılımı intravenöz uygulamadan sonra %38.3, intramüsküler
uygulamadan sonra ise %19.2'dir. %68'i bozulmadan idrardan atılır. Sistemik klerensi, dağılım
hacmi ve yarılanma ömrü ise sırasıyla 1.1 ml/min/kg, 0.27 L/kg ve 3.1 saattir. Yaklaşık %50'si
IV veya IM enjeksiyonu takiben 24 saat içinde idrardan yeniden elde edilir. Bu nedenle, atılım
hızı renal fonksiyondan büyük oranda etkilenmektedir; renal bozukluğu olan hastalara normal
dozlar verilmesi durumunda 24 saat içinde en fazla % 20'ye kadar kısmı atılabilmekte ve plazma
konsantrasyonları önemli derecede yükselmektedir. Araştırmalar, bleomisinin diyaliz yolu ile
vücuttan eliminasyonunun zor olduğunu göstermektedir.
5.3. Klinik öncesi güvenlilik verileri
Hayvan deneyleri bleomisinin çoğu sitotoksikler gibi teratojenik ve karsinojenik etkiye sahip
olduğunu göstermiştir. Sıçanlarda fibrosarkoma ve renal karsinoma (subkutan uygulandığında)
oluşturduğu bildirilmiştir.
6. FARMASOTİK ÖZELLİKLER
6.1. Yardımcı maddelerin listesi
Bulunmamaktadır.
12 / 146.2. Geçimsizlikler
Bleomisin çözeltileri esansiyel aminoasit, riboflavin, askorbik asit, deksametazon, aminofilin
veya furosemid çözeltileri ile karıştırılmamalıdır.
6.3. Raf ömrü
24 ay
• Açılmamış flakon: 2˚C - 8˚C arasında saklandığında açılmamış flakonun raf ömrü 24 aydır.
• Seyreltildikten sonra: Seyreltildikten sonra kimyasal ve fizyolojik raf ömrü 15oC - 25°C'de 24
saat olarak saptanmıştır.
Mikrobiyolojik açıdan, ürün seyreltildikten hemen sonra kullanılmalıdır. Eğer ürün
seyreltildikten hemen sonra kullanılmaz ise, kullanım süresi ve şartları kullanan/uygulayan
kişinin sorumluluğu altındadır. Seyreltme kontrollü ve geçerli aseptik koşullar altında
gerçekleşmedikçe 2˚C - 8˚C’de 24 saati geçmemelidir.
6.4. Saklamaya yönelik özel tedbirler
2°C - 8°C arasında buzdolabında ışıktan koruyarak, orijinal ambalajı içinde saklayınız.
Çocukların göremeyeceği erişemeyeceği yerlerde ve ambalajında saklayınız.
6.5. Ambalajın niteliği ve içeriği
Gri teflon kaplamalı tıpa ve flippoff’lu alüminyum kapaklı renksiz 6 ml' lik şeffaf cam flakon.
6.6. Beşeri tıbbi üründen arta kalan maddelerin imhası ve diğer özel önlemler
BLEMİSİN, kanser kemoterapisinde uzmanlaşmış hekimler tarafından ya da onların
gözetiminde kullanılmalıdır.
Hazırlama:
BLEMİSİN, kemoterapötik ajanların güvenli kullanımı konusunda eğitim görmüş olan
profesyonel kişiler tarafından kullanım için hazırlanabilir.
İlacın hazırlanması ve enjektöre transferi gibi işlemler aseptik koşullarda, sitotoksikler için
ayrılmış özel alanlarda yapılmalı ve bu işlemleri uygulayan personel koruyucu elbise, eldiven,
gözlük ve maske kullanılmalıdır.
13 / 14Hamile personelin bu kemoterapötik ajanların kullanımında görev almamaları önerilir.
Kontaminasyon:
BLEOMİSİN'in, gözler, deri ya da mukoz membranlarla teması halinde bu bölgeler derhal bol su
ile yıkanmalıdır. Gözle teması halinde, çözelti yutulmuşsa veya solunmuşsa tıbbi yardım için bir
doktora başvurulmalıdır.
İmha etme:
Hem tıbbi ürünün artanı hem de seyreltilmek için ya da infüzyon için çözeltinin tamamı
hastanenin sitotoksik maddelere uygulanan standart prosedürlerine göre ve zararlı atıkların imha
edilmesi için yürürlükte olan yasal gereklere uygun olarak ortadan kaldırılmalıdır.
Kullanılmamış olan ürünler ya da atık materyaller "Tıbbi atıkların kontrolü yönetmeliği" ve
"Ambalaj ve ambalaj atıklarının kontrolü yönetmelik" lerine uygun olarak imha edilmelidir.
7. RUHSAT SAHİBİ
KOÇAK FARMA İLAÇ VE KİMYA SANAYİ A.Ş.
Bağlarbaşı, Gazi Cad. 40 81130
Üsküdar/İSTANBUL
Tel. : 0216 492 57 08
Fax : 0216 334 78 88
8. RUHSAT NUMARASI
248/11
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:11.02.2013
Ruhsat yenileme tarihi:
10. KÜB’ÜN YENİLENME TARİHİ
14 / 14