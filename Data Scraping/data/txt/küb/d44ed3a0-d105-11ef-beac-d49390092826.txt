KISA ÜRÜN BİLGİSİ
1. BEŞERİ TIBBİ ÜRÜNÜN ADI
MOFLODEKSA 5 mg+1 mg/ml Göz Damlası, Çözelti
Steril
2. KALİTATİF VE KANTİTATİF BİLEŞİM
Etkin madde:
1 ml çözelti, 5 mg moksifloksasin’e eşdeğer 5,45 mg moksifloksasin hidroklorür ve 1 mg
deksametazon fosfat’a eşdeğer 1,1 mg deksametazon sodyum fosfat içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Göz damlası, çözelti
MOFLODEKSA sarı renkli, berrak, pratik olarak partikülsüz çözeltidir.
4. KLİNİK ÖZELLİKLER
4.1. Terapötik endikasyonlar
• Duyarlı mikroorganizmaların neden olduğu oküler enfeksiyonların tedavisinde,
• Bir kortikosteroidin endike olduğu, superfisiyal bakteriyal enfeksiyon veya bakteriyel oküler
enfeksiyon riski bulunan steroidlere duyarlı inflamatuvar oküler vakalarda
• Oküler cerrahi sonrası gerçekleşebilecek inflamasyon ve bakteriyel enfeksiyonun
önlenmesinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Cerrahi sonrası oküler inflamasyon ve enfeksiyonun önlenmesinde opere edilen göze, cerrahiden 1
gün önce ve cerrrahi sonrası 15 gün boyunca günde 4 kez 1 damla damlatılır.
Katarakt cerrahisi yapılan hastalarda hemen cerrahi sonrası, LASIK yöntemiyle refraktif cerrahi
yapılan hastalarda cerrahi işlemi takiben 15 dk içinde uygulanır.
1 / 18Duyarlı mikroorganizmaların neden olduğu oküler enfeksiyonlarda ve bir kortikosteroidin endike
olduğu, superfisiyal bakteriyal enfeksiyon veya bakteriyel oküler enfeksiyon riski bulunan steroidlere
duyarlı inflamatuar oküler vakalarda 7 gün boyunca günde 4 kez 1 damla veya hekim önerilerine göre
kullanılır.
Tedavi süresi hekim tarafından belirlenmelidir. Tedavi süresi, hastalığın şiddetine ve enfeksiyonun
klinik ve bakteriyolojik sürecine bağlı olarak değişebilir.
Uygulama şekli:
Damlalık ucunun ve çözeltinin kirlenmesini önlemek için göz kapaklarına, gözün etrafına veya diğer
yüzeylere şişenin damlalık ucu ile dokunulmamalıdır. Kullanılmadığı zamanlarda, şişe sıkıca
kapatılır.
Özellikle yeni doğan bebeklerde veya ufak çocuklarda nazal mukoza yolu ile damlaların emilimini
önlemek için, damlanın uygulanmasının ardından gözyaşı kanalları parmaklar yardımıyla 2-3 dakika
kapalı tutulmalıdır.
Diğer topikal oküler ürünlerle birlikte tedavi durumunda, birbirini takip eden uygulamalar arasında
beş ila on dakika ara verilmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Moksifloksasin ve deksametazon kombinasyonu içeren göz damlası formu (MOFLODEKSA) böbrek
ve karaciğer yetmezliği olan hastalarda çalışılmamıştır. Oral moksifloksasinin farmakokinetik
parametreleri hafif ve orta derecede karaciğer ve böbrek yetmezliği olan hastalarda anlamlı farklılıklar
göstermemiştir. Ciddi karaciğer yetmezliği olan hastalarda çalışma yapılmamıştır. Topikal yolla
uygulamada sistemik maruziyetin düşük olmasından dolayı karaciğer yetmezliği olan hastalarda
MOFLODEKSA için doz ayarlamasına gerek görülmez. Oral moksifloksasinin farmakokinetik
parametreleri hafif, orta ve ileri derecede böbrek yetmezliği olanlarda anlamlı bir farklılık
göstermemektedir. Böbrek yetmezliği olan hastalarda MOFLODEKSA için doz ayarlaması yapmaya
gerek yoktur.
Pediyatrik popülasyon:
Doz ayarlaması gerekmemektedir (Detaylı bilgi için bkz. Bölüm 4.4)
2 / 18İçerikte yer alan deksametazon açısından çocuklarda adrenal bezlerde baskılanma riski nedeniyle
tedavi mümkün olan en kısa süre ile sınırlandırılmalıdır (tercihen 5 günden az).
Geriyatrik popülasyon:
Yaşlı hastalarda doz ayarlaması yapılmasına gerek yoktur.
4.3. Kontrendikasyonlar
MOFLODEKSA 5 mg+1 mg/ml Göz Damlası, Çözelti, deksametazona, moksifloksasine, diğer
kinolonlara ya da bu ürünün içeriğinde bulunan maddelerden herhangi birine aşırı duyarlılığı olan
kişilerde kontrendikedir.
İçerdiği deksametazon nedeniyle korneal yaralanma ve ülserlerde, yüzeyel herpes simplex keratitinde
(dendritik keratit) ve kornea ve konjunktivanın viral hastalıklarının (Herpes simplex, Herpes zoster,
Varicella ve Vaccinia gibi) akut enfeksiyon dönemleri, gözün mikobakteriyel ve fungal enfeksiyonları
ve canlı aşılarla aşılama durumlarında kullanılmamalıdır.
4.4. Özel kullanım uyarıları ve önlemleri
Sadece oküler kullanım içindir. Enjeksiyon ile uygulanmaz. MOFLODEKSA subkonjonktival olarak
ya da gözün ön kamarasına doğrudan enjekte edilemez.
Uygulamadan sonra nazolakrimal oklüzyon veya göz kapağının nazikçe kapatılması önerilir. Bu,
oküler yoldan uygulanan tıbbi ürünlerin sistemik absorpsiyonunu azaltabilir ve sistemik advers
reaksiyonlarda bir azalmaya neden olabilir.
Moksifloksasin;
Sistemik kinolon tedavisi gören hastaların bazılarında ilk dozu müteakip olmak üzere ciddi ve bazen
ölümcül hipersensitivite (anafilaktik) reaksiyonları bildirilmiştir. Bazı reaksiyonların yanında
kardiyovasküler kolaps, bilinç kaybı, anjiyoödem (larenjeal, farenjeal ve yüz ödemi dahil), hava yolu
tıkanması, nefes darlığı, ürtiker ve kaşıntı oluşmuştur.
MOFLODEKSA’ya karşı alerjik bir reaksiyon oluşursa, ilacın kullanımı kesilmelidir.
Moksifloksasine veya ürünün içindeki herhangi bir diğer maddeye karşı oluşan ciddi akut aşırı
3 / 18duyarlılık reaksiyonları derhal acil müdahale gerektirebilir.
Oksijen ve hava yolu uygulaması klinik olarak belirtildiği şekilde tatbik edilmelidir.
Özellikle kortikosteroidlerle eş zamanlı olarak tedavi edilenler ve yaşlı hastalar olmak üzere
moksifloksasin dahil sistemik florokinolon tedavisinde tendon enflamasyonu ve ruptür oluşabilir. Bu
nedenle tendon enflamasyonunun ilk belirtisinde MOFLODEKSA tedavisi kesilmelidir.
Diğer antibakteriyel preparatlar gibi, moksifloksasinin de uzun süre kullanılması, mantar da dahil
olmak üzere ilaca hassas olmayan organizmaların aşırı üremesi ile sonuçlanabilir. Eğer süper
enfeksiyon oluşursa, kullanım kesilmeli ve alternatif bir tedavi başlatılmalıdır.
Yeni doğanların konjunktivit tedavisinde MOFLODEKSA’nın etkililik ve güvenliliği ile ilgili bilgiler
kısıtlıdır. Bu nedenle yeni doğanlarına konjunktivit tedavisinde MOFLODEKSA’nın kullanımı
önerilmez.
Florokinolon dirençli neisseria gonorrhoeae prevelansı nedeniyle, gonokokkal oftalmia neonatorum
dahil gonokokkal konjunktivitin profilaksisinde veya empirik tedavisinde MOFLODEKSA
kullanılmamalıdır.
2 yaşından küçük hastaların chlamydia trachomatis tedavisinde MOFLODEKSA bu yaş grubundaki
hastalarda değerlendirilmediği için kullanımı önerilmez. 2 yaşından büyük hastaların chlamydia
trachomatis’in neden olduğu göz infeksiyonlarında uygun sistemik tedavi uygulanmalıdır.
Oftalmia neonatorumu bulunan yeni doğanlar uygun tedavi almalıdır, örneğin chlamydia trachomatis
veya neisseria gonorrhoeae’nın neden olduğu vakalarda sistemik tedavi.
Bakteriyel oküler konjunktivit belirtileri ve semptomları görülen hastalara kontakt lens
kullanmamaları tavsiye edilmelidir.
Deksametazon;
Kortikosteroidlerle uzun süreli tedavilerden kaçınılmalıdır. Uzun süreli kullanımına bağlı olarak optik
sinirde hasar, görme netliğinde azalma veya görme alanı defektleri, posterior subkapsüler kataraktla
birlikte oküler hipertansiyon ve/veya glokom gelişebilir ve konağın savunma mekanizmalarını
4 / 18baskılayarak sekonder göz enfeksiyonlarına ve inatçı fungal enfeksiyonlara yol açabilirler. Gözün
akut pürülan hastalıklarında, enfeksiyonu maskeleyebilir ya da mevcut enfeksiyon durumunu
arttırabilirler. Kalıcı kornea ülserasyonu olan hastalarda mantar enfeksiyonundan şüphelenilmelidir.
Uzun süreli oftalmik kortikosteroid tedavisi alan hastalarda göz içi basıncı rutin ve sık aralıklarla
kontrol edilmelidir. Bu, özellikle pediatrik hastalarda önemlidir, çünkü kortikosteroidin neden olduğu
oküler hipertansiyon riski çocuklarda daha fazla olabilir ve yetişkinlerden daha erken ortaya çıkabilir.
Predispoze hastalarda (örn. diyabet) kortikosteroidin neden olduğu yüksek göz içi basıncı ve/veya
katarakt oluşumu riski artar.
Uzun süreli kullanım ikincil oküler enfeksiyon riskini artırabilir.
Oftalmik deksametazonun sistemik absorpsiyonu ile ilişkili Cushing sendromu ve/veya adrenal
supresyon, çocuklar ve ritonavir ile tedavi edilen hastalar da dahil olmak üzere yatkınlığı olan
hastalarda yoğun veya uzun süreli sürekli tedaviden sonra ortaya çıkabilir. Bu durumlarda tedavi
aniden kesilmemeli, kademeli olarak azaltılmalıdır.
Topikal oftalmik kortikosteroidler kornea yarasının iyileşmesini yavaşlatabilir. Topikal NSAID'lerin
de iyileşmeyi yavaşlattığı veya geciktirdiği bilinmektedir. Topikal NSAID'lerin ve topikal steroidlerin
birlikte kullanımı, iyileşme sorunları potansiyelini artırabilir (bkz. Bölüm 4.5).
MOFLODEKSA, primer açık açılı glokomu olan vakalarda ya da böyle kişilerin yakın akrabalarında,
diabetes mellitusu olanlarda ve 5 diyoptiriden yüksek miyopisi olan vakalarda çok dikkatli bir şekilde
kullanılmalı ve özellikle glokomlu ve uzun süreli tedavi gerektiren hastalarda düzenli aralıklarla göz
içi basıncı ve mercek kontrolleri yapılmalıdır.
Topikal kortikosteroidler kornea ya da sklerada incelmeye yol açan hastalıklarda kullanıldığında bu
dokularda perforasyona yol açabilir.
Birden fazla dozda ilaç içeren topikal göz ilaçlarının kullanımı sonrası, daha çok birlikte korneal bir
hastalığı bulunan kişilerde ya da göz epitelinin bütünlüğünün bozulmuş olduğu durumlarda bakteriyel
keratit gelişebilir.
5 / 18Yüksek dozda kortikosteroid tedavisinin aniden kesilmesine bağlı olarak rebound bir etki ya da
mevcut durumda alevlenme görülebilir.
Tedavi sırasında hastaların gözlerinde yeni bir olay gelişirse (travma, göz cerrahisi ya da enfeksiyon
gibi) kullanmakta oldukları ilaçları kullanmaya devam edip etmeme konusunda hekimlerine
danışmaları önerilmelidir.
4.5. Diğer tıbbi ürünler ile etkileşimler ve diğer etkileşim şekilleri
MOFLODEKSA ile ilaç etkileşme çalışmaları yapılmamış olmakla birlikte, oral moksifloksasin ile
topikal oküler dozun çok fazla üzerindeki dozlarda sistemik çalışmalar yapılmıştır. Diğer bazı
florokinolonlardan farklı olarak, sistemik moksifloksasin ile itrakonazol, teofilin, varfarin, digoksin,
oral kontraseptifler, probenisid, ranitidin veya gliburid arasında klinik açıdan anlamlı bir ilaç
etkileşimi gözlenmemiştir. Deksametazonun ise bilinen bir ilaç etkileşimi yoktur. Göze birden fazla
oftalmik tıbbi ürün uygulanacaksa, uygulamalar arasında en az 5 dakika ara verilmelidir. Topikal
non-steroid antiinflamatuvar ilaçların topikal streoidler ile beraber kullanımı korneal yara iyileşmesini
kötü etkileyebilir.
Ritonavir ve kobisistat dahil olmak üzere CYP3A4 inhibitörleri sistemik maruziyeti artırarak adrenal
supresyon/Cushing sendromu riskinde artışa neden olabilir. Fayda, sistemik kortikosteroid yan
etkilerinin artan riskinden daha ağır basmadığı sürece kombinasyondan kaçınılmalıdır; bu durumda
hastalar üzerindeki etkiler izlenmelidir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon
Pediyatrik popülasyonlara ilişkin herhangi bir etkileşim çalışması tespit edilmemiştir.
4.6.Gebelik ve laktasyon
Genel tavsiye
Gebelik kategorisi: C
6 / 18Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadır.
Gebelik dönemi
Moksifloksasin/Deksametazon (Moflodeksa)'nın gebe kadınlarda kullanımına ilişkin veri yoktur veya
sınırlı miktardadır.
Moksifloksasin ile hayvanlar üzerinde yapılan çalışmalar doğrudan üreme toksisitesini göstermez.
Fakat, deksametazon, sistemik uygulamadan sonra hayvanlarda üreme toksisitesi göstermiştir.
Hamilelik sırasında uzun süreli veya tekrarlanan sistemik kortikoid kullanımı, intrauterin büyüme
geriliği riskinin artmasıyla ilişkilendirilmiştir. % 0,1 deksametazonun oküler uygulaması da
tavşanlarda fetal anomalilere neden olmuştur. Gebeliği sırasında yüksek dozlarda kortikosteroid
kullanan annelerin bebekleri, hipoadrenalizm açısından dikkatle incelenmelidir.
MOFLODEKSA, bu nedenle gebelerde tavsiye edilmemektedir.
Laktasyon dönemi
İçeriğinde yer alan moksifloksasin hayvanlarda oral uygulamadan sonra anne sütüne geçmektedir.
Moksifloksasinin ve deksametazonun insan sütüyle atılıp atılmadığı bilinmemektedir. Diğer
kinolonlar gibi, moksifloksasin de gelişmekte olan hayvanların ağırlık taşıyan eklem kıkırdaklarında
hasara yol açabilir (5.3’e bakınız). Laktasyon dönemindeki annelerde, gözlerine yapılan uygulamadan
sonra sadece çok az sistemik maruziyet beklenmesine rağmen, emzirilen çocuklardaki risk göz ardı
edilemez. Emziren annelere MOFLODEKSA reçete etmeden önce ilacın anneye olan yararı dikkate
alınarak emzirmeyi ya da ilacı kesmek konusunda bir karar verilmelidir.
Üreme yeteneği/Fertilite
Moksifloksasin veya deksametazonun erkek veya kadın doğurganlığı üzerindeki etkisini
değerlendirmek için sınırlı klinik veri bulunmaktadır. Deksametazon ve moksifloksasin sıçanlarda
doğurganlığı bozmadığı görülmüştür. Moksifloksasin/deksametazon (Moxidexa) oftalmik
solüsyonunun topikal oküler uygulamasının insan doğurganlığı üzerindeki etkisini değerlendirmek
için çalışmalar yapılmamıştır.
7 / 184.7. Araç ve makine kullanımı üzerindeki etkiler
Diğer göz damlalarında da olduğu gibi, geçici görme bulanıklığı veya diğer görsel rahatsızlıklar araç
ya da makine kullanımını etkileyebilir. Uygulamadan sonra görmede bulanıklık meydana gelmesi
durumunda, araç veya makine kullanılmadan önce bulanıklık geçinceye kadar beklenmelidir.
4.8. İstenmeyen etkiler
MOFLODEKSA ile yapılmış istenmeyen etkileri gösteren yeterli çalışma yoktur. Ancak etkin
maddelerin her biri için bakıldığında istenmeyen etkiler şu şekilde özetlenebilir;
İstenmeyen etkiler uygulama ile ilintili olarak değerlendirilmişler ve aşağıdaki kurala göre
sınıflandırılmışlardır: çok yaygın (≥1/10); yaygın ≥1/100 ila <1/10); yaygın olmayan (≥1/1,000 ila
<1/100); seyrek (≥1/10,000 ila <1/1,000), çok seyrek (<1/10,000); bilinmiyor (eldeki verilerden
hareketle tahmin edilemiyor). Her bir sıklık grubunda istenmeyen etkiler azalan ciddiyet sırasına göre
bulunmaktadır.
Moksifloksasin
Kan ve lenf sistemi hastalıkları
Yaygın olmayan : Hemoglobin azalması
Bağışıklık sistemi hastalıkları
Bilinmiyor : Hipersensitivite
Sinir sistemi hastalıkları
Yaygın : Disguzi
Yaygın olmayan : Baş ağrısı, parestezi
Bilinmiyor : Sersemlik
Göz hastalıkları
Yaygın : Gözde ağrı, gözde iritasyon, göz kuruluğu, göz kaşıntısı, konjunktival
hiperemi, oküler hiperemi
Yaygın olmayan : Korneal epitel defekti, punktat keratiti, korneal lekelenme,
konjunktival hemoraj, konjunktivit, gözde şişme, oküler rahatsızlık,
8 / 18görmede bulanıklık, görme keskinliğinde azalma, göz kapağı hastalığı,
göz kapağı ödemi, göz kapağı eritemi, gözde anormal hassasiyet
Bilinmiyor : Endoftalmi, ülseratif keratit, korneal erezyon, korneal abrazyon, göz
içi basıncında yükselme, korneal opaklık, korneal infiltratlar, korneal
birikintiler, gözde alerji, keratit, korneal ödem, fotofobi, korneal
bozukluk, blefarit, göz kapağında ödem, lakrimasyonda artış, gözde
akıntı, gözde yabancı cisim hissi
Kardiyak hastalıkları
Bilinmiyor : Palpitasyon
Solunum, göğüs bozuklukları ve mediastinal hastalıkları
Yaygın olmayan : Nazal rahatsızlık, faringolaringal ağrı, boğazda yabancı cisim hissi
Bilinmiyor : Dispne
Gastrointestinal hastalıkları
Yaygın olmayan : Kusma
Bilinmiyor : Bulantı
Hepato-bilier hastalıkları
Yaygın olmayan : Alanin aminotransferaz artışı, gama-glutamiltransferaz artışı
Deri ve deri altı doku hastalıkları
Bilinmiyor : Eritem, pruritus, döküntü, ürtiker
Deksametazon
Sinir sistemi hastalıkları
Yaygın olmayan: Disguzi
Göz hastalıkları
Yaygın: Oküler rahatsızlık
Yaygın olmayan: Keratit, konjunktivit, göz kuruması, korneal lekelenme, fotofobi, bulanık görme
(ayrıca bkz. Bölüm 4.4), gözde kaşıntı, gözde yabancı cisim hissi, lakrimasyonda artış, gözde anormal
duyum (hassaslık), göz kapağı sınırında kabuklanma, gözde tahriş, oküler hiperemi
9 / 18Anlamlı düzeyde kornea hasarı olan bazı hastalarda fosfat içeren göz damlalarının kullanımı ile
bağlantılı olarak çok nadiren kornea kalsifikasyonu bildirilmiştir.
Pazarlama sonrası gözetimde aşağıdaki ilave advers reaksiyonlar bildirilmiştir. Bunların sıklıkları
mevcut verilerden hesaplanamaz.
Bağışıklık sistemi hastalıkları
Bilinmiyor : Aşırı duyarlılık
Endokrin hastalıklar
Bilinmiyor : Adrenal yetmezlik, Cushing sendromu, adrenal supresyon
Sinir sistemi hastalıkları
Bilinmiyor : Baş dönmesi, baş ağrısı
Göz hastalıkları
Bilinmiyor : Glokom, ülseratif keratit, intraoküler basınç artışı, görme keskinliğinde azalma, kornea
erozyonu, göz kapaklarında ptoz, göz ağrısı, midriazis, katarakt
Seçilmiş advers olayların açıklaması
Topikal oftalmik kortikosteroidlerin uzun süreli kullanımı; optik sinir hasarı, görme keskinliğinde
azalma ve görme alanı kusurları ve posterior subkapsüler katarakt oluşumu ile birlikte intraoküler
basınçta artışa neden olabilir (bkz. Bölüm 4.4).
Kortikosteroid bileşeni nedeniyle, kornea veya sklerada incelmeye yol açan hastalıklarda, özellikle
daha uzun tedavilerden sonra perforasyon riski daha yüksektir (bkz. Bölüm 4.4). Kortikosteroidler
enfeksiyonlara karşı direnci azaltabilir ve bu tip enfeksiyonların oluşumuna yardımcı olabilir (bkz.
Bölüm 4.4).
Nedene yönelik eş zamanlı tedavi olmaksızın, kortikosteroid tedavisi sırasında var olan kornea
enfeksiyonunda kötüleşme olabilir ve fungal (Candida albicans) ya da viral enfeksiyon (Herpes
simplex keratitis) riskinde artış olabilir.
Özel popülasyonlara ilişkin ek bilgiler
Pediyatrik popülasyon:
Yenidoğanlar dahil, pediyatrik hastaları içeren klinik çalışmalardan elde edilen verilere göre (bkz.
bölüm 5.1) pediyatrik popülasyondaki istenmeyen etkilerin türü ve şiddetli yetişkinlerde görülenlerle
aynıdır.
10 / 18Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirilmeleri gerekmektedir (www.titck.gov.tr; eposta: tufam@titck.gov.tr; tel: 0 800
314 00 08; faks: 0 312 218 35 99).
4.9. Doz aşımı ve tedavisi
Konjunktival kesenin oftalmik ürünleri sınırlı bir düzeyde tutabilme kapasitesi MOFLODEKSA’nın
pratik olarak doz aşımı durumunu devre dışı bırakır.
Tedavi:
Doz aşımı durumunda hastanın uygun gözlem ve takibi gerekmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kortikosteroidler ve antiinfektiflerin kombinasyonu/Deksametazon ve
antiinfektifler
ATC kodu: S01CA01
Moksifloksasin geniş spektrumu dahilinde Gram-pozitif ve Gram-negatif oküler patojenler, atipik
mikroorganizmalar ve anaeroblarda etkili dördüncü jenerasyon florokinolon grubu antibakteriyel bir
ajandır.
Moksifloksasin etki mekanizması;
Moksifloksasin in vitro olarak geniş bir yelpazedeki Gram-pozitif ve Gram negatif
mikroorganizmalarda etkilidir. Etkisini, bakteri DNA replikasyonu, transkripsiyonu, onarımı ve
rekombinasyonu için gerekli olan topoizomeraz II (DNA giraz enzimi) ve topoizomeraz IV’ü inhibe
ederek gösterir.
Direnç Mekanizması;
Moksifloksasin dahil florokinolonlara direnç genellikle DNA giraz ve topoizomeraz IV’ü kodlayan
11 / 18kromozomal mutasyonlarla oluşur. Gram-negatif bakterilerde moksifloksasin direnci mar (çoklu
antibiyotik direnci) ve qnr (kinolon direnci) gen sistemlerindeki mutasyonlardan oluşabilir. Etki
şeklindeki farklılıklar nedeniyle beta laktamlar, makrolitler ve aminoglikozidlerle çapraz direnç
beklenmez.
Kırılma Noktaları;
Moksifloksasin için topikal oftalmik kullanımda mikoorganizmalara ait resmi bir duyarlılık kırılma
noktaları (breakpoints) bulunmamaktadır. Her ne kadar sistemik kullanıma ait kırılma noktaları
kullanılıyorsa da, bunların topikal oftalmik tedavi için geçerliliği belirsizdir. Moksifloksasin için
kullanılan sistemik kırılma noktası, duyarlılık için ≤ 2mg/l, direnç için > 4mg/l’dir.
Moksifloksasine Karşı Hassasiyet;
Kazanılmış direncin yaygınlığı seçilmis suşlar için coğrafik olarak ve zamana bağlı olarak
çeşitlenebilir ve özellikle ciddi enfeksiyonların tedavilerinde lokal bilgiler çok önemlidir.
Gerektiğinde lokal yaygın direnç varsa en azından bazı enfeksiyon tiplerinin şüpheli olduğu hallerde
etkin maddenin yararı konusunda uzman tavsiyesi istenir.
Yaygın Duyarlı Türler
Aerobik Gram-pozitif mikroorganizmalar:
Corynebacterium türleri dahil
Corynebacterium diphteriae
Staphylococcus aureus (metisiline dirençli)
Streptococcus pneumoniae
Streptococcus pyogenes
Streptococcus viridans grubu
Aerobik Gram-negatif mikroorganizmalar:
Enterobacter cloacae
Haemophilus influenza
Klebsiella oxytoca
Moraxella catarrhalis
Serratia marcescens
Anaerobik mikroorganizmalar:
Propeionibacterium akneler
12 / 18Diğer mikroorganizmalar:
Chlamydia trachomatis
Edinimsel Direnci Problem Olabilecek Türler
Aerobik Gram-pozitif mikroorganizmalar:
Staphylococcus aerous (metisiline dirençli)
Staphylococcus, koagülaz negatif türleri (metisiline dirençli)
Aerobik Gram-negatif mikroorganizmalar:
Neisseria gonorrhoeae
Diğer mikroorganizmalar:
Bulunmamaktadır.
Yapısı Gereği Dirençli Olan Organizmalar
Aerobik Gram-negatif mikroorganizmalar:
Pseudomonas aeruginosa
Diğer mikroorganizmalar:
Bulunmamaktadır.
Yukarıdaki bilgiler için, Avrupa’nın çesitli yerlerinde yapılan mikrobiyolojik tarama çalışmaları temel
alınmıştır. Oküler enfeksiyonlardan bakteriyel izolatların elde edildiği yerler Belçika, Çek
Cumhuriyeti, Finlandiya, Fransa, Almanya, Yunanistan, İrlanda, İtalya, Hollanda, Portekiz, İspanya,
İsviçre ve İngiltere’dir.
Moksifloksasin oftalmik yeni doğanlardan yetişkinlere kadar, yaşlılar da dahil olmak üzere geniş bir
hasta grubunda çalışılmıştır.
Deksametazon etki mekanizması;
Deksametazon, fosfat esteri olarak kullanılan bir 9-α-floro-11-hidroksi-16-metil-kortikosteroid içeren
göz damlasıdır.
Deksametazon sodyum fosfatın terapötik kullanımı, kortizolden 25-30 kat daha kuvvetli olan güçlü
anti-enflamatuar etkisine dayanmaktadır; bununla birlikte sodyum ve su tutulumu, potasyum kaybı ve
13 / 18glukoz metabolizmasındaki bozulmalar gibi sistemik yan etkiler, kortizolle karşılaştırıldığında
minimaldir.
Sentetik steroidlerin etki mekanizması kortizolünkine benzer. Spesifik hücre içi reseptör proteinlerine
bağlanırlar. Enflamatuar ve alerjik reaksiyonların baskılanmasına yol açan spesifik etki mekanizması
tam olarak bilinmemektedir. Kemotoksik ve immünolojik reaksiyonlar için önemli olan spesifik
proteinlerin sentezinin inhibe olmasının ve lökosit ve makrofajların fonksiyonlarındaki diğer
değişikliklerin bir rol oynadığı görülmektedir.
Gözün topikal steroid tedavisinin, korneada ve konjunktiva dahil gözün ön bölümlerindeki,
enfeksiyöz olmayan enflamatuar ve alerjik rahatsızlıkların tedavisinde etkili olduğu kanıtlanmıştır.
Deksametazon ve diğer steroidler ameliyat sonrası profilaksi ve enflamasyonun kontrolünde
kullanılmaktadır. Bununla birlikte, posterior göz rahatsızlıklarının tedavisi için sistemik steroid
uygulaması gereklidir.
5.2. Farmakokinetik özellikler
Genel özellikler
Moksifloksasin
Emilim ve Dağılım
MOFLODEKSA’nın topikal oküler uygulamasını takiben, moksifloksasin sistemik dolaşıma
geçmiştir. 4 gün boyunca günde 3 kez bilateral topikal oküler moksifloksasin damlatılan 21 erkek ve
kadın denekte moksifloksasinin plazma konsantrasyonları ölçülmüştür. Ortalama kararlı durum
Cmaks ve eğri altındaki alan (EAA) sırasıyla 2,7 ng/ml ve 41,9 ng.s/ml olarak ölçülmüştür. Bu
değerler moksifloksasinin iyi tolere edilen 400 mg oral terapötik dozlarından yaklaşık 1600 ve 1200
kez daha düşüktür.
Biyotransformasyon:
Veri bulunmamaktadır.
Eliminasyon
Moksifloksasinin plazma yarılanma ömrü 13 saat olarak tahmin edilmiştir.
14 / 18Deksametazon;
Deksametazon, suda pratik olarak çözünmez, susuz etil alkolde kısmen çözünür, metilen klorür içinde
hafif çözünür. pH değeri 7.0-7.7 arasındadır. Deksametazonun suda çözünür anorganik bir esteri olan
deksametazon sodyum fosfat 25°C’de suda hidrokortizondan yaklaşık üç bin kat fazla çözünür.
Emilim:
Kortikosteroidler gözün aköz humoruna, korneasına, irisine, siliyer cismine ve retinasına emilir.
Belirli bir miktarı sistemik olarak emilmesine rağmen, yüksek dozlarda ya da çocuklarda uzun süreli
kullanılması dışında sistemik dolaşıma karışan miktarları önemli değildir.
Dağılım:
Yüksek dozlarda ya da çocuklarda uzun süreli kullanılması dışında sistemik dolaşıma karışan
miktarları önemli değildir.
Biyotransformasyon:
Kortikosteroidler sistemik olarak emildiği takdirde vücutta esas olarak karaciğerde metabolize edilir.
Ancak böbreklerde de metabolizasyon söz konusudur. Bunun yanında deney hayvanlarında
gerçekleştirilen çalışmalardan gözde lokal bir degradasyonun gerçekleştiği de bilinmektedir.
Eliminasyon:
İdrarla atılır.
5.3. Klinik öncesi güvenlilik verileri
Moksifloksasin:
Sıçan ve maymunlarda hematopoietik sistem üzerinde bir etki (alyuvar ve trombosit sayılarında hafif
bir düşme) gözlenmiştir. Tıpkı diğer kinolonlar gibi, sıçan, maymun ve köpeklerde hepatotoksisite
(karaciger enzimlerinde ve vakuol dejenerasyonunda artış) gözlenmiştir. Maymunlarda SSS (Santral
Sinir Sistemi) toksisitesi (nöbet) oluşmuştur. Bu etkiler sadece moksifloksasinin yüksek dozlarından
veya uzun süreli tedaviden sonra gözlenmiştir.
Diğer kinolonlarda olduğu gibi, moksifloksasin de bakteri ve memeli hücrelerinde in vitro
genotoksiktir. Eğer bu etkilerin bakteriyel giraz ve daha çok yüksek konsantrasyonlarda memeli
hücrelerinde topoizomeraz II ile etkileşimleri ile bağlantı kurulabilirse, genotoksisite için bir eşik
değeri varsayılabilir. In vivo testlerde, çok yüksek moksifloksasin dozlarına rağmen genotoksisite
15 / 18kanıtı bulunamamıştır. Bu nedenle, insan kullanımı için terapötik dozlar yeterli bir güvenlilik sınırı
sağlar. Sıçanlarda herhangi bir karsinojenik etki bulgusu gözlenmemiştir.
Kinolonların çoğu fotoreaktiftir ve fototoksik, fotomutajenik ve fotokarsinojenik etkileri tetikleyebilir.
Bunun aksine, in vitro ve in vivo araştırmalarda moksifloksasinin fototoksik ve fotogenotoksik
özellikleri içermediği gösterilmiştir. Benzer etkiler aynı şartlar altında diğer kinolonlarda da
gözlenmiştir.
Üreme Toksisitesi
Moksifloksasin:
Kinolonların, gelişmekte olan hayvanların büyük eklemlerindeki kıkırdaklarında hasara sebep olduğu
bilinmektedir. Köpek yavrularında, moksifloksasin, 30 mg/kg/gün veya daha fazla oral dozlarında
eklemlerde toksisite meydana getirmiştir.
Deksametazon:
Deksametazonun akut toksik potansiyeli ile ilgili konvansiyonel çalışmalara dayalı olarak, insanlara
yönelik olarak spesifik riskleri belirlenmemiştir. Tekrarlı deksametazon uygulaması ile toksisite
testleri, tipik kortikosteroid doz aşımı semptomlarına işaret etmektedir (örn., kan serumunda glukoz
ve kolesterol düzeylerinde artış, periferik kanda lenfosit azalması, miyelosupresyon, dalak, timus ve
adrenal bezde atrofik değişiklikler ve ayrıca kilo kazanımında azalma). Kortikosteroidlerle yapılan
çalışmalardan elde edilen sonuçlar, klinik açıdan anlamlı genotoksik özelliklere dair kanıt
sağlamamaktadır. Tümörojenik potansiyelle ilgili uzun süreli çalışmalar mevcut değildir.
Fareler, sıçanlar, hamsterler, tavşanlar ve köpekler üzerinde yapılan üreme toksisitesi çalışmalarında,
deksametazon, yarık damağa ve daha düşük bir düzeyde olmak üzere başka deformitelere yol
açmıştır. İnsanlarda düşük vaka sayısı nedeniyle, klinik uygulama sırasında oluşabilecek bir risk
olasılık dışı bırakılamaz.
6. FARMASÖTİK ÖZELLİKLER
6.1. Yardımcı maddelerin listesi
Disodyum EDTA
Borik asit
Sodyum klorür
16 / 18Sorbitol
Tiloksapol
Hidroklorik asit
Sodyum hidroksit
Enjeksiyonluk su.
6.2. Geçimsizlikler
Bilinen bir geçimsizliği yoktur.
6.3. Raf ömrü
36 aydır.
Şişe açıldıktan sonra 25°C'nin altında oda sıcaklığında saklanması koşulu ile 30 gün içinde
kullanılmalıdır.
6.4. Saklamaya yönelik özel tedbirler
25oC'nin altındaki oda sıcaklığında saklayınız.
6.5. Ambalajın niteliği ve içeriği
Primer ambalaj malzemesi olarak HDPE beyaz kapak, LDPE damlalık ve 5 ml’lik beyaz opak LDPE
şişe kullanılmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
World Medicine İlaç Sanayi ve Ticaret A. Ş.
Bağcılar/İstanbul
8. RUHSAT NUMARASI
2022/743
17 / 189. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 13.12.2022
Ruhsat yenileme tarihi:
10. KÜB’ÜN YENİLENME TARİHİ
18 / 18