1 
 KULLANMA TALİMATI  
 
REMEMBA 5 mg/10 mg dağılabilir tablet  
Ağız yolu ile alınır.  
 
 Etkin madde:  Her bir dağılabilir tablette 5 mg donepezil hidroklorür ve 10 mg 
memantin hidroklorür bulunur.  
 Yardımcı maddeler: Sorbitol, kolloidal silikon dioksit, mikrokristalin selüloz, 
kroskarmeloz sodyum, sukraloz, krospovidon, nane aroması ve magnezyum stearat 
içerir.   
 
 
 
 Bu Kullanma Talimatında:  
 
1. REMEMBA  nedir ve ne için kullanılır?  
2. REMEMBA’yı  kullanmadan önce dikkat edilmesi gerekenler  
3. REMEMBA  nasıl kullanılır?  
4. Olası yan etkiler nelerdir?  
5. REMEMBA’nın  saklanması  
 
Başlıkları yer almaktadır.  
  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kull anımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  2 
 1. REMEMBA  nedir ve ne için kullanılır?  
• REMEMBA 5 mg donepezil hidroklorür ve 10 mg memantin hidroklorür içeren beyaz renkli, 
yuvarlak, bir tarafında “510” baskısı olan bikonveks dağılabilir tabletlerdir.  
• REMEMBA, 28 film kaplı tablet içeren opak PVC/PE/PVdC -Alüminyum folyo blister 
ambalajl arda piyasaya sunulmaktadır.  
• REMEMBA  piperidin tipi geri dönüşümlü asetilkolinesteraz inhibitörü olan donepezil ve 
NMDA reseptör antagonistleri denilen bir ilaç grubuna dahil olan memantinin 
kombinasyonudur.  
• Alzheimer hastalığı (beyine giden mesaj si nyallerinde bozukluk olmasından dolayı hafıza 
kaybı) belirtileri hafıza kaybı, zihin karışıklığı ve davranış değişikliklerini artışını içermektedir. 
Sonuç olarak, Alzheimer hastalarının normal günlük aktivitelerini devam ettirmede 
zorlandıkları görülmüştür . REMEMBA  orta ve şiddetli evredeki Alzheimer hastalarında bellek 
bozukluklarının tedavisi için kullanılan bir ilaçtır.  
• REMEMBA’yı  yalnızca yetişkin hastalar kullanabilir.  
 
2. REMEMBA’yı  kullanmadan önce dikkat edilmesi gerekenler  
REMEMBA’yı  aşağıdaki  durumlarda KULLANMAYINIZ.  
Eğer,  
• Memantin hidroklorüre, donepezil hidroklorür, piperidin türevi ilaçlara ya da REMEMBA  
içeriğindeki maddelerden herhangi birine karşı alerjiniz var ise,  
 
REMEMBA’yı  aşağıdaki durumlarda DİKKATLİ KULLANINIZ.  
Eğer,  
• Mid e veya oniki parmak bağırsağı ülseriniz varsa,  
• Nöbet ya da yüz, gövde veya kol, bacaklarda görülen şiddetli bir spazm  (istemsiz kas 
kasılması) veya ani kasılmalar varsa,  
• Kalp rahatsızlığınız (düzensiz ya da yavaş kalp atışı) varsa,  
• Astım ya da başka bir uzun süreli akciğer hastalığınız varsa,  
• Karaciğer hastalığı ya da sarılık geçirdiyseniz,  
• Epileptik  (sara)  nöbet hikayeniz varsa,  
  3 
 • Yakın bir zamanda miyokard enfarktüsü (kalp krizi) yaşadıysanız veya konjestif kalp 
yetmezliği veya kontrol altında olmayan hipertansiyon  (yüksek kan basıncı)  geçmişiniz var ise,   
• İdrara çıkma zorluğu yaşıyorsanız veya böbrek rahatsızlığınız varsa,  
• Böbrek yetmezliğiniz varsa, doktorunuz böbrek işlevlerinizi yakından izlemeli ve gerek iyorsa, 
memantin dozunu buna göre ayarlamalıdır.  
• Amantadin  (Parkinson hastalığının tedavisinde kullanılır) , ketamin  (narkoz için kullanılır) , 
dekstrometorfan  (genellikle öksürük tedavisinde kullanılır)  ve diğer NMDA  (N-metil -D-
aspartat) -antagonistleri  ile aynı zamanda kullanımından kaçınılmalıdır.  
 
Yukarıda belirtilen etkilerden herhangi biri varsa REMEMBA’yı  kullanmayınız ve 
REMEMBA  almaya başlamadan önce doktorunuz veya eczacınız ile görüşünüz.  
Ayrıca hamile iseniz ya da hamile olduğunuzu düşünüyorsa nız doktorunuza danışınız.  
REMEMBA , çocuklar ve 18 yaşından küçük ergenler için önerilmemektedir.  
Bu uyarılar, geçmişteki herhangi bir dönemde dahi olsa sizin için geç erliyse lütfen doktorunuza 
danışınız.  
 
REMEMBA’nın  yiyecek ve içecek ile kullanılması  
REMEMBA  aç ya da tok karnına kullanılabilir.  
REMEMBA’nın  alkol ile birlikte alınmaması gerekir. Çünkü alkol ilacın etkisini değiştirebilir.  
Yakın bir zaman içerisinde diyetinizi çok fazla değiştirdiyseniz veya değiştirmeyi 
planlıyorsanız (örn. Normal di yetten sıkı bir vejetaryen diyete geçiş gibi) veya renal tübüler 
asidoz (RTA, böbrek fonksiyon bozukluğundan dolayı kanda asit yapıcı madde fazlalığı - 
(böbrek fonksiyonlarının zayıflığı) ) durumunuz veya şiddetli idrar yolu enfeksiyonunuz varsa 
doktorunuzu bilgilendirmelisiniz. İlacınızın dozunun ayarlanması gerekebilir.  
 
Hamilelik  
İlacı kullanmadan önce doktorunuza veya eczacınıza danışınız.  
Hamile kadınlarda yapılmış yeterli çalışma mevcut değildir. Bu ilacı kullanmanız gerekip 
gerekmediğine doktorunuz karar verecektir. Bu ilaç gebelik döneminde kesinlikle gerekli 
olmadıkça , gebe olma ihtimali durumunda veya gebelik planlanıyorsa  kullanılmamalıdır.  
Tedaviniz sırasında hamile oldu ğunuzu fark ederseniz hemen doktorunuza veya eczacınıza 
danışınız. 
 4 
 Emzirme  
İlacı kullanmadan önce doktorunuza veya eczacınıza danışınız.  
Eğer bebeğ inizi emziriyorsanız doktorunuzu  bilgilendiriniz. Emziren kadınların REMEMBA  
kullanmamaları gerekmektedir.  
 
Araç ve makine kullanımı  
Alzheimer rahatsızlığı, araç kullanma performansında bozulmaya sebep olabilir veya makine 
kullanma kabiliyetini azaltabilir.  
Ayrıca REMEMBA  halsizlik, sersemlik ve kas kramplarına neden olabilir. Eğer bu etkilerden 
herhangi biri gerçekleşirse, araç ve mak ine kullanılmaması gerekir.  
REMEMBA , reaksiyon yeteneğinizi değiştirerek araç veya makine kullanmanızı sakıncalı hale 
getirebilir. Bu nedenle bu gibi faaliyetleri, ancak doktorunuz izin verirse yapın.  
 
REMEMBA’nın  içeriğinde bulunan bazı yardımcı maddeler  hakkında önemli bilgiler  
Sukraloz için uyarı  
Eğer daha önceden doktorunuz tarafından bazı şekerlere karşı intoleransınız olduğu 
söylenmişse bu tıbbi ürünü almadan önce doktorunuzla temasa geçiniz.  
Sorbitol için uyarı  
Eğer daha önceden doktorunuz tarafından bazı şekerlere karşı intoleransınız olduğu 
söylenmişse bu tıbbi ürünü almadan önce doktorunuzla temasa geçiniz.  
 
Diğer ilaçlar ile birlikte kullanımı  
Eğer aşağıdaki ilaçlardan herhangi birini kullanıyorsanız ya da yeni kullanmaya başladıysanız 
doktorunuza veya eczacınıza bildiriniz. Bu ilaçlar sizin eczaneden aldığınız ama doktorunuzun 
size reçete yazmadığı ilaçlar olabilir.  Bu ilaçların kullanımı ilerde REMEMBA’nın  etkilerini 
daha güçlü veya daha zayıf yapabilir.  
Özellikle aşağıdaki ilaçları a lırken doktorunuza bildiriniz.  
• Alzheimer hastalığı tedavisinde kullanılan diğer asetilkolinesteraz inhibitörü ilaçlar (örn, 
galantamin)  
• Ağrı kesiciler veya artirit (eklem iltihabı) tedavisi için kullanılan ilaçlar (örn, aspirin, steroid 
olmayan anti -inflamatuvar ilaçlar, örneğin ibuprofen ya da diklofenak sodyum)  
• Antikolinerjik ilaçlar (genel olarak hareket bozukluklarını veya barsak kramplarını tedavi 
etmek için kullanılan ilaçlar örn, tolterodin)  5 
 • Antibiyotikler (örn, eritromisin, rifampisin)  
• Mantar tedavisinde kullanılan ilaçlar (örn, ketakonazol)  
• Antidepresanlar (örn, fluoksetin)  
• Antikonvülzanlar (nöbetleri önlemek ve hafifletmek  için kullanılan maddeler, örn.  fenitoin, 
karbamazepin)  
• Kalp rahatsızlığı tedavisinde kullanılan ilaçlar (örn, kinidin, prokainamid, beta-blokörler 
[propanolol ve atenolol])  
• Hidroklorotiyazit (veya hidroklorotiyazitli herhangi bir kombinasyon, idrar söktürücü)  
• Kas gevşetici ilaçlar (örn, dantrolen, baklofen, diazepam, suksinilkolin)  
• Oral antikoagülanlar  (kanın pıhtılaşmasını önleyen veya geciktiren ilaçlar)  (örn, varfarin)  
• Genel anestezikler (örn.  ketamin)  
• Reçetesiz ilaçlar, örneğin bitkisel tedaviler  (sarı kantaron - St. Johns wort)  
• Barbitüratlar (genel olarak uyku için kullanılan maddeler)  
• Dopamin agonistleri (L -dopa, bromokriptin gibi Parkinson tedavisinde kullanılan maddeler)  
• Amantadin (Parkinson hastalığının tedavisinde kullanılan ilaç)  
• Dekstrometorfan (Öksürük , soğuk algınlığı ve nezle  tedavisinde kullanılan ilaç)  
• Simetidin, ranitidin (ülser tedavisinde kullanılan ilaçlar),  
• Kinin (sıtma tedavisinde kullanılan bir ilaç),  
• Nikotin (sigara bıraktırma preparatlarının içeriğinde bulunu r), 
• Nöroleptikler (zihinse l bozuklukların tedavisinde kullanılan ilaçlar).  
 
Eğer genel bir anestezi gerektiren bir ameliyat geçirecekseniz, doktorunuza ya da 
anestezistinize REMEMBA  kullandığınızı bildiriniz. Çünkü REMEMBA  gerekli anestezi 
miktarını etki leyebilir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. REMEMBA  nasıl kullanılır?  
Uygun kullanım ve doz/uygulama sıklığı için talimatlar:  
Tedaviye 5/5 mg/gün (günde tek doz) ile başlanır.  
Tedaviye verilecek en erken klinik cevapların alınması ve REMEMBA  kararlı hal 
konsantrasyonlarına ulaşabilmesi için 5/5 mg/gün’lük doza en az 4 –6 hafta süreyle devam 
edilmelidir. Doktorunuz ilacınızın dozunu tedaviye verdiğiniz cevaba göre 5/10 mg/gün veya 6 
 5/20 mg/gün veya 10/10 mg/gün veya 10/20 mg/gün’e (günde tek doz) artırabilir. 
Doktorunuzun tavsiyesi olmadan ilacınızın dozunu değiştirmeyiniz.  
Donepezil hidroklorürün önerilen en yüksek günlük dozu 10 mg, memantin hidroklorürün ise 
önerilen en yüksek günlük dozu 20 mg’dır.  
Her zaman doktorunuzun ve eczacınızın ilacınız hakkında verdiği nasıl ve ne kadar almanız 
gerektiği talimatlarına uyunuz.  
 
Uygulama yolu ve metodu:  
REMEMBA, her gece yatmadan önce alınır .  
Tableti üç farklı şekilde uygulayabilirsiniz:  
a) Tableti kırmadan bir bardak su yardımıyla yutunuz.  
b) Tableti bir bardak su içerisine atınız (100 -200 ml). Tablet suyun içinde hızlıca 
dağılacaktır. Dağılan tableti bir kaşık yardımıyla karıştırınız.  Bardak içerisindeki sıvı 
bulanık bir görünüme sahip olacaktır. Bardağın içindeki sıvının tamamını içiniz. 
Ardından bardağın içerisinde kalan tortunun üzerine biraz su ekleyip onu da içiniz.  
c) Tableti bir yemek kaşığı su içerisinde dağıtarak uygulayabilirsiniz. Uygulama sonrası 
kaşıkta kalıntı kalır ise,  kaşığa tekrar su ilave ederek kalıntıyı yutabilirsiniz.  
Dağı labilen tabletler sadece su ile alınmalı, süt ya da meyve suyuyla karıştırılmamalıdır.  
 
Değişik yaş grupları:  
Çocuklarda kullanım:  
REMEMBA’nın  18 yaşından küçük çocuklarda kullanılması önerilmemektedir.  
Yaşlılarda kullanım:  
REMEMBA  yaşlı hastalarda yuk arıda belirtilen dozlarda kullanılabilir.  
Özel kullanım durumları:  
Böbrek yetmezliği:  
Eğer böbrek yetmezliğiniz varsa, doktorunuz durumunuza uygun bir doza karar verecektir.  
Bu durumda böbrek işlevleriniz doktorunuz tarafından belirli aralıklarla izlenm elidir.  
Hafif şiddette böbrek yetmezliği olan hastalarda doz ayarlaması gerekmez. Doktor tarafından 
hastanın tedaviye verdiği cevaba göre doz artırılabilir. Orta ve ağır şiddette böbrek yetmezliği 
olan hastalarda memantin hidroklorür günlük dozu 10 mg olma lıdır.   
 
 7 
 Karaciğer yetmezliği:  
Eğer karaciğer yetmezliğiniz varsa, doktorunuz durumunuza uygun olan dozu belirleyecektir. 
Ağır karaciğer yetmezliği olan hastalarda REMEMBA  kullanımı tavsiye edilmemektedir.  
Eğer REMEMBA’nın  etkisinin çok güçlü veya zayıf olduğuna dair bir izle niminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla REMEMBA  kullandıysanız  
REMEMBA ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
Her gün bir tabletten fazla tablet almayınız. Eğer size önerilen dozdan fazlasını aldıysanız, 
hemen doktorunuzu arayınız. Eğer doktorunuza ulaşamazsanız hemen bir hast anenin acil 
bölümüyle temasa geçiniz. Giderken tabletlerin içerisinde bulunduğu ilaç kutusunu da 
yanınızda götürünüz. Doz aşımının belirtileri bulantı, tükürük salgısında artış, terleme, kalp 
atımının yavaşlaması, düşük kan basıncı (ayakta iken bayılma his si veya baş dönmesi), nefes 
almada zorluk, bilinç kaybı, nöbet veya kasılmaları içerebilir.  
 
REMEMBA’yı  kullanmayı unutursanız  
Unutulan dozları dengelemek için çift doz almayınız.  
Eğer REMEMBA  kullanmayı unutursanız bir sonraki dozu her zamanki zamanında  alınız. Eğer 
bir haftadan fazla uzun süreyle REMEMBA  almayı unutursanız, ilaç almadan önce 
doktorunuzu arayınız.  
 
REMEMBA  ile tedavi sonlandırıldığında oluşabilecek etkiler  
Doktorunuz size söylemediği sürece REMEMBA  almayı bırakmayınız. Eğer REMEMBA  
almayı bırakırsanız, tedavinizin faydaları giderek yok olmaya başlar.  
 
4. Olası yan etkiler nelerdir?  
Tüm ilaçlar gibi REMEMBA’nın  içeriğinde bulunan maddelere duyarlı olan kişilerde yan 
etkiler olabilir.  
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın : 10 hastanın en az 1’inde görülebilir.  
Yaygın : 10 hastanın 1’inden az, fakat 100 hastanın birinden fazla görülebilir.  
Yaygın olmayan : 100 hastanın 1’inden az, fakat 1000 hastanın birinden fazla görülebilir.  8 
 Seyrek : 10 00 hastanın 1’inden az, fakat 10.000 hastanın birinden fazla görülebilir.  
Çok seyrek : 10.000 hastanın 1’inden az görülebilir.  
Bilinmiyor : Eldeki verilerden hareketle tahmin edilemiyor.  
 
Aşağıdakilerden biri olursa, REMEMBA’yı  kullanmayı durdurunuz ve DER HAL 
doktorunuza bildiriniz veya size en yakın hastanenin acil bölümüne başvurunuz:  
 
Yaygın  
• Alerjik reaksiyon (örn. ağız ve boğazın şişmesi, kaşıntı, döküntü)  
• Titreme, kasların sertleşmesi, kaslarda sürekli hareket hissi, kaslarda istemsiz kasılmaları n 
neden olduğu hareket bozuklukları ile kendini gösteren belirtiler  
 
Yaygın olmayan  
• Kalp atımının yavaşlaması (bradikardi)  
• Kalpte ritim bozukluğu (kalbin çok hızlı veya çok yavaş atması)  
• Kalp yetmezliği  
• Venöz tromboz/tromboembolizm (Kan damarında pıhtı oluşması (tromboz), ardından bu 
pıhtının yerinden kopması ve dolaşımın başka bir yerine gitmesi (embolizm) sürecidir. 
Tromboembolizmin belirtileri embolinin yerleştiği yere bağlıdır. Uzuvlarda veya uç nok talarda 
ağrı ve uyuşukluğa neden olabilir; uzuvlar soğuk ve solgun olacaktır, nabız hissedilmeyecektir. 
Ayak veya bacak ülserleri ve kangren (doku ölümü) gelişebilir.)  
 
Bilinmiyor  
• Depresyon, intihar düşüncesi ve intihar  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, acil tıbbi müdahale veya hastaneye yatırılmanıza gerek 
olabilir.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin ac il bölümüne başvurunuz:  
 
 9 
 Yaygın Olmayan  
• Nöbet veya kasılma (konvülsiyon)  
• Mide  veya bağırsak kanaması. Bu durumda sizde, siyah katran benzeri dışkı veya rektumda 
kan görülmesi gibi etkiler gözlenebilir,  
• Mide ve ya duodenum (on iki parmak barsak) ülseri. Ülserin belirtileri, mide ağrısı ve göbek 
ile göğüs kemiği arasında rahatsızlık hissidir.  
 
Seyrek  
• Karaciğer hasarı örneğin hepatit gibi. Hepatitin belirtileri kusma hissi veya kusma, iştah kaybı, 
genel olarak kendini kötü hissetmek, ateş, kaşınt ı, gözlerin ve derinin sararması, koyu renkli 
idrar (seyrek gözlenir ),  
 
Çok seyrek  
• Kaslarda sertlik, terleme veya bilinç düzey lerinde azalma ile birlikte seyreden ateş (Nöroleptik 
malign sendrom adı verilen bir hastalık)  
• Kas güçsüzlüğü, hassasiyet veya ağrı (özellikle iyi hissetmiyorsanız, vücut sıcaklığınız 
yüksekse veya idrarınız koyu renkte ise). Bunlar hayatı tehdit edici ve böbrek problemlerine 
yol açabilecek anormal kas bozukluklarından (rabdomiyaliz) kaynaklanabil ir.  
 
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 
Aşağıdakilerden herhangi birini fark ederseniz, doktorunuza söyleyiniz:  
Çok yaygın  
• Baş ağrısı  
• Bulantı  
• İshal  
 
Yaygın  
• Soğuk alg ınlığı  
• Baş dönmesi  
• Uyuklama  hali  
• İştah kaybı  10 
 • Ajitasyon (h uzursuzluk ) 
• Kas krampları  
• İdrar kaçırma  
• Ağrı  
• Döküntü  
• Kaşıntı  
• Kazalar (hastalar düşmeye eğilimli hale gelebilir veya kazara y aralanma lar oluşabilir)   
• Bitkinlik  
• İnsomnia  (uyuma zorluğu)  
• Halüsinasyon (varsanı, hayal görme)  
• Anormal rüyalar (kabuslar dahil)  
• Saldırgan davranış  
• Bayılma  
• Mide rahatsızlığı  
• Kabızlık  
• Baş ağrısı  
• Karaciğer fonksiyon testlerinde artış  
• Baş dönmesi  
• Denge bozuklukları  
• Nefes darlığı  
• Yüksek kan basıncı  
• Aşırı duyarlılık  
 
Yaygın olmayan  
• Kalp atımının yavaşlaması  
• Tükürük salgısında artış  
• Mantar enfeksiyonları  
• Konfüzyon (zihin bulanıklığı)  
• Kusma  
• Yürüyüş anormalliği  
• Kalp yetmezliği  
• Venöz kan pıhtılaşması (tromboz/tromboembolizm)  
 
 11 
 Seyrek:  
• Katılık, titreme veya özellikle yüz, dil ve ayrıca uzuvlarda kontrol edilemeyen hareketler.  
 
Bilinm iyor:  
• Pankreasın iltihaplanması  
• Psikotik reaksiyonlar  
 
Alzheimer hastalığı depresyon ve intihar fikri ve intihar ile ilişkili bulunmuştur.  
REMEMBA’nın içeriğinde yer alan memantin etkin maddesi ile tedavi edilmiş olan hastalarda 
bu olaylar bildirilmiştir.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınız ı bilgilendiriniz.  
 
Yan etkilerin raporlanması  
Kullanma Talimatı’nda yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kulla nmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. REMEMBA’nın  saklanması  
REMEMBA’yı  çocukların göremeyeceği, erişemeyeceği yerlerde ve ambalajında saklayınız.  
REMEMBA’yı  25ºC altındaki oda sıcaklığında ve kuru yerde saklayınız.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra REMEMBA’yı  kullanmayınız.  
Eğer üründe ve/veya ambalajında bozukluklar fark ederseniz, REMEMBA’yı  kullan mayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
 
 
 
 12 
 Ruhsat Sahibi:   Drogsan İlaçları San. ve Tic. A.Ş.  
    Oğuzlar Mah. 1370. Sok. No:7/3 06520 Balgat – Çankaya/Ankara  
 
 
Üretim Yeri:    Drogsan İlaçları San. ve Tic. A.Ş.  
    Çubuk / Ankara  
 
Bu kullanma talimatı 06/04/2022  tarihinde onaylanmıştır.  