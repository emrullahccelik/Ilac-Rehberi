1 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
BENEFORT® 250 mg/250 mg/1 mg/300 mg gastrorezistan tablet  
 
2. KALİTATİF VE KANTİTATİF BİLEŞİM  
Etkin madde ler: 
B1 Vitamini   250 mg  
B6 Vitamini   250 mg  
B12 Vitamini   1 mg  
Alfa L ipoik Asit  300 mg  
Yardımcı maddeler:  
Yardımcı maddeler için bölüm 6.1’e bakınız.  
 
3. FARMASÖTİK FORM  
Gastrorezistan tablet.  
Beyaz, oblong, bikonveks gastrorezistan tabletlerdir.  
 
4. KLİNİK ÖZELLİKLER  
4.1. Terapötik endikasyonlar  
Klinik veya subklinik B1, B6, B12 vitaminlerinin birlikte eksikliğinin veya eksikliği için risk 
faktörü bulunduğu periferal (sensomotor) diyabetik polinöropatili hastaların tedavisinde 
endikedir.  
 
4.2. Pozoloji ve uygulama şekli  
Pozoloji/uygulama sıklığı ve süresi:  
Doktor tarafından başka şekilde tavsiye edilmediği takdirde günde 1 -2 tablettir. Tedavi süresi 
doktor tarafından belirlenmelidir.  
 
Uygulama şekli:  
BENEFORT  gastrorezistan tabletler çiğnenmeden, yeterli miktarda sıvı ile mide boşken bütün 
olarak yutulmalıdır . Gıdalarla birlikte alınımı alfa lipoik asit emilimini azaltabilir. Bu nedenle, 
özellikle gastrik boşalma süresi uzamış hastalarda BENEFORT  kahvaltıdan yarım saat önce 
alınmalıdır.  2  
Özel popülasyonlara ilişkin  ek bilgiler:  
Böbrek/Karaciğer yetmezliği:  
Yüksek dozda B vitaminleri içerdiğinden renal veya hepatik yetmezliği bulunan hastalarda 
kontrendikedir (4.3 bölümüne bakınız).  
Pediyatrik popülasyon : 
Çocuklarda ve adölesanlarda kullanımına ait yeterli klinik deneyim olmadığından, 
BENEFORT  çocuklarda  ve adolesanlarda  kullanılmamalıdır (Bkz. Bölüm 4.3.).  
Geriyatrik popülasyon:  
Yaşlı hastalarda (>65 yaş) özel çalışma yürütülmemiştir.  
Diğer:  
Yüksek dozda B vitaminleri içerdiğinden, hamilelikte ve laktasyon sırasında kontrendikedir 
(4.3 bölümüne bakınız).  
 
4.3. Kontrendikasyonlar  
Ürünün içeriğinde yer alan etkin maddeler veya yardımcı maddelerden herhangi birine karşı  
aşırı duyarlılığı olan bi reylerde, Hamilelikte ve laktasyonda,  
• Yeterli klinik deneyim olmadığından, 18 yaşın altındaki çocuklarda ve adölesanlarda,  
• Böbrek veya karaciğer yetmezliği bulunan hastalarda, BENEFORT kullanımı 
kontrendikedir.  
 
4.4. Özel kullanım uyarıları ve önlemleri   
Doktor tarafından önerilen dozaj ve tedavi süresi aşılmamalıdır.  
Yüksek düzeyde B 6 vitamini (piridoksin hidroklorür) içermesinden dolayı BENEFORT , daha 
yüksek doz seviyelerinde ya da önerilenden daha uzun bir süre boyunca alınmamalıdır. B 6 
vitamini ( piridoksin hidroklorür) önerildiği gibi alınmadığı takdirde (doz aşımı tehlikesi, “Doz 
aşımı” bölümüne bakınız), ciddi nörotoksisite görülebilir.  
B6 vitamini, tedavi amacıyla verilen levodopanın yıkılımını hızlandırır ve onun etkisini 
azaltır. Bu nedenle l evodopa ile tedavi edilen hastalarda BENEFORT kullanılmamalıdır. 
Hastaya periferal dekarboksilaz inhibitörü veya levodopa ve periferik dekarboksilaz inhibitörü 
kombinasyonu uygulandığında bu etkileşim söz konusu değildir.  
Leber hastalığı olanlarda optik at rofı riskini artırabileceğinden vitamin B 12’nin kullanılması 
tavsiye edilmemektedir.  3 Ciddi megaloblastik anemisi olan hastalarda vitamin B 12 ile yoğun bir tedavi uygulandığında 
hipokalemi, trombositoz ve ani ölüm gelişebilir.  
Kanda v itamin B 12 konsantrasyo nunun azalması  durumunda, 3 aydan daha uzun süre yetersiz 
BENEFORT tedavi si alındığında geri dönüşümsüz nörolojik hasar meydana getirebilir.  
Folat eksikliğinin terapötik cevabı gölgeleyebileceği ihtimali göz ardı edilmemelidir.  
İçeriğindeki alfa lipoik as it nedeniyle BENEFORT  uygulaması sonrasında klinik önemi 
olmayan anormal idrar kokusu gözlenebilir.  
İnsülin Otoimmün Sendromu  
Alfa lipoik asit (Tioktik asit) ile tedavi sırasında insülin otoimmün  sendromu vakaları 
bildirilmiştir. HLA -DRB1*04:06 ve HLA -DRB1*04:03 allelleri gibi insan lökosit antijen 
genotipli hastalar, alfa lipoik asitle tedavi edildiğinde insülin otoimmün sendrom geliştirmeye 
daha yatkındır. HLA -DRB1*04:03 alleli (insülin otoimmün  sendroma yatkınlık ihtimal oranı: 
1,6) özellikle beyaz ırkta bulunur ve kuzeyden çok güney Avrupa’da yaygınlık gösterir. 
HLADRB1*04:06 alleli (insülin otoimmün sendroma yatkınlık ihtimal oranı: 56,6) özellikle 
Japon ve Koreli hastalarda bulunur.  
Alfa lip oik asit (Tioktik asit) kullanan hastalarda spontan hipogliseminin diferansiyel 
diyagnozu, insülinotoimmün sendromunu düşündürmelidir.  
 
4.5. Diğer tıbbi ürünler ile etkileşimler  ve diğer etkileşim  şekilleri  
B1 vitamini (tiamin):  
• Tiosemikarbazon  ve 5-fluorourasil, tiamin etkinliğini inhibe eder.  
• Antiasitler tiamin emilimini inhibe ederler.  
Laboratuvar testi enterferansları  
o Tiamin, Ehrlich reaktifı kullanılarak yapılan ürobilinojen tayininde yanlış pozitif 
sonuçların görülmesine neden olabilir.  
o Yüksek tiamin dozları, serum teofilin konsantrasyonlarının spektrofotometrik tayinini 
engelleyebilir.  
 
B6 vitamini (pridoksin):  
Çeşitli ilaçlar piridoksinle etkileşime geçerler ve daha düşük piridoksin seviyelerinin 
görülmesine yol açabilirler. Bu ilaçlar ar asında şunlar bulunur:  
• Sikloserin  
• Hidralazinler  
• İsoniazid  4 • Desoksipiridoksin  
• D-penisilamin  
• Oral kontraseptifler  
• Alkol  
Yüksek dozda alman B 6 vitamini, levodopanın etkisini önlemektedir  (Bkz. Bölüm 4.4. Özel 
kullanım uyarıları ve önlemleri ). 
 
B12 vitamini:  
Aşırı  miktarda iki haftadan uzun süre alkol alımı, aminosalisilatlar, ko lşisin, özellikle 
aminoglikozidlerle kombinasyonu, histamin (H 2) reseptörü antagonistleri, metformin ve ilgili 
biguanidler, neomisin, kolestiramin, potasyum klorür, metildopa, simetidin,  oral 
kontraseptifler ve proton pompası inhibitörleri gastrointestinal kanaldan B 12 vitamini 
absorbsiyonunu azaltabilir; bu tedavileri alan hastalarda B 12 vitamini gereksinimi artar.  
Kloramfenikol ile tedavi edilen hastalar B 12 vitaminine zayıf y anıt verebilir. Oral 
kontraseptifler B 12 vitamininin serum düzeylerini düşürebilirler. Bu etkileşimlerin klinik 
açıdan anlamlı olma ihtimali düşüktür. Antimetabolitler ve pek çok antibiyotik, 
mikrobiyolojik tekniklerle yapılan B 12 miktar tayini testlerinin  yanlış sonuç vermesine yol 
açarlar.  
Antibiyotikler, serum ve eritrosit B 12 vitamini konsantrasyonu mikrobiyolojik ölçüm 
metodunu etkileyebilir ve yalancı düşük sonuçlara neden olabilir.  
Yüksek ve devamlı folik asit dozları kanda B 12 vitamini konsantrasyon larını düşürebilir.  
Askorbik asit, vitamin B 12’yi tüketebilir. Vitamin B 12’nin oral olarak alımından 1 saat sonra 
büyük miktarda C vitamininden sakınmak gerekir.  
 
Alfa Lipoik Asit: 
BENEFORT  ile birlikte kullanıldığında sisplatinin etkisi azalabilir.  
Alfa lipoik asit bir metal şelatörüdür ve dolayısıyla metal içeren ürünler (örn. demir 
preparatları, magnezyum preparatları ve kalsiyum içeriğinden dolayı süt ürünleri) ile beraber 
uygulanmamalıdır.  
Eğer BENEFORT ’un içeriğindeki alfa lipoik asitin toplam günlük dozu (600 mg) kahvaltıdan 
30 dakika önce alın mışsa, demir ve/veya magnezyum preparatları öğle veya akşam 
alınmalıdır.  
İnsülin ve/veya oral antidiyabetik ajanların kan şekerini düşürücü etkileri artabilir.  
Dolayısıyla, özellikle alfa  lipoik a sit ile tedavinin başlangıcında kan glukoz düzeyinin düzenli 5 bir şekilde izle nmesi gerekir. Bazı vakalarda, hipoglisemi semptomlarından kaçınmak için 
insülin ve/veya oral antidiyabetiklerin dozlarının azaltılması gerekli olabilir  
Düzenli olarak alkol tüketimi, nöropatik klinik tablonun gelişmesi ve ilerlemesi için önemli 
bir risk faktörüdür ve dolayısıyla BENEFORT  ile tedavinin başarısını da olumsuz bir şekilde 
etkileyebilir. Bu nedenle, diyabetik nöropati şikayeti olan hastaların olabildiğince alkol 
almaktan kaçınmaları önerilir. Bu durum aynı zamanda tedaviye ara verilen dönemler için de 
geçerlidir.  
 
Özel popülasyonlara ilişkin ek bilgiler  
Pediyatrik pop ülasyon  
BENEFORT  ile etkileşim çalışması yapılmamıştır. Yukarıda listenenler  bibliyografik verilere 
dayanmaktadır.  
BENEFORT  ayrıca  18 yaşın altındaki çocuklar için kontrendikedir.  
 
4.6. Gebelik ve laktasyon  
Genel tavsiye  
Gebelik kategorisi: X  
Çocuk do ğurma potansiyeli bulunan kadınlar / Do ğum kontrolü (Kontrasepsiyon)  
Gebelik döneminde kontrendikedir. Çocuk doğurma potansiy eli olan kadınlar tedavi süresince 
etkili doğum kontrolü uygulamak zorundadırlar.  
Vitamin B l, B6, ve/veya B 12’nin hormonal doğum kontrol yöntemlerine etkisi yoktur. Ancak 
diğer kontrol metotları hakkı nda çalışma bulunmamaktadır.  
Gebelik dönemi  
BENEFORT , “Önerilen Günlük Besin Alım Miktarını” büyük ölçüde aşan yüksek doz B 6 
vitamini içermesinden dolayı, hamilelik döneminde kullanım için kontrendikedir.  
Laktasyon dönemi  
BENEFORT , “Önerilen Günlük Besin Alım Miktarını” büyük ölçüde aşan yüksek doz B6 
vitamini içermesinden dolayı, emzirme döneminde kullanım için kontrendikedir.  
Üreme yetene ği / Fertilite  
Alfa lipoik  asit ile hayvanlarda yapılmış üreme toksikolojisi çalışmaları, üreme 
yeteneği/fertilite üzerine herhangi bir etki göstermemiştir.  
B1, B6 ve B 12 ile yapılmış fertilite çalışması bulunmamaktadır.  
 
 6 4.7. Araç ve makine kullanımı üzerindeki etkiler  
Alfa lipoi k asidin araç ve makine kullanımı üzerinde olumsuz etkisi olabilir. Eğer, baş 
dönmesi/vertigo veya diğer merkezi sinir sistemi bozuklukları meydana gelirse, trafiğe katılım 
gibi yüksek dikkat gerektiren aktiviteler ve makine veya tehlikeli alet kullanımınd an 
kaçınılmalıdır.  
 
4.8. İ stenmeyen etkiler  
İstenmeyen etkilerin değerlendirilmesi aşağıdaki sıklıklara dayanarak yapılır:  
Çok yaygın (>1/10); yaygın (>1/100 ila <1/10); yaygın olmayan (>1/1 .000 ila <1/100); seyrek 
(>1/10 .000 ila <1/1 .000); çok seyrek (<1/10 .000), bilinmiyor (eldeki verilerden hareketle 
tahmin edilemiyor)  
B1 vitamini/B 6 vitamini/B 12 vitamini  
Listelenen istenmeyen etkiler spontan raporlara dayanmaktadır. Bu sebeple, her biri için sıklık 
bilgisi verilmesi mümkün değildir.  
Bağışıklık siste mi hastalıkları  
Bilinmiyor: Alerjik reaksiyonlar, ürtiker, yüz ödemi, hırıltılı solunum, eritem, döküntüler ve 
kabarcıklar dahil olabilir  
Sinir sistemi hastalıkları  
Bilinmiyor: Baş dönmesi, baş ağrısı, periferal nöropati, somnolans, parestezi  
Solunum, göğü s bozuklukları ve mediastinal hastalıklar*  
Bilinmiyor: Hırıltılı solunum  
*Yalnızca alerjik reaksiyon bağlamında  
Gastrointestinal hastalıklar  
Bilinmiyor: İshal, dispepsi, bulantı, karın ağrısı  
Deri ve deri altı doku hastalıkları  
Bilinmiyor: Döküntüler, eritem  
Böbrek ve idrar yolu hastalıkları  
Bilinmiyor: Anormal idrar kokusu  
Araştırmalar  
Bilinmiyor: Aspartat aminotransferazda artış, kan folat düzeylerinde azalma  
 
 
 
 7 Alfa lipoik asit  
Bağışıklık sistemi hastalıkları  
Çok seyrek: Ürtiker,  kaşıntı ve deride döküntü gibi alerjik reaksiyonlar  
Bilinmiyor: İnsülin Otoimmün Sendromu (Bkz: Bölüm 4.4)  
Sinir sistemi hastalıkları  
Yaygın: Baş dönmesi  
Çok seyrek: Tat duyusunda değişiklik ve bozukluk , baş ağrısı*, hiperhidroz*  
Gastrointestinal hastalıkl ar 
Yaygın: Bulantı  
Çok seyrek: Gastrointestinal bozukluklar (kusma, mide ağrısı, bağırsak ağrısı ve diyare)  
Genel bozukluklar ve uygulama bölgesine ilişkin hastalıklar  
Çok seyrek: Artmış glukoz kullanımı nedeniyle kan glukoz  seviyesinde düşme ve buna bağlı 
hipoglisemi belirtileri (baş dönmesi, terleme, baş ağrısı ve bulanık görme).  
*Artmış glukoz kullanımı nedeniyle, çok seyrek durumlarda kan glukoz seviyesinde düşme 
olabilir. Buna bağlı olarak, hipoglisemi belirtileri baş dö nmesi, terleme, baş ağrısı ve bulanık 
görme ile birlikte görülür.  
 
Şüpheli adv ers reaksiyonların raporlanması : 
Ruhsatlandırma sonrası şüpheli ilaç advers  reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ ne bildirmeleri gerekmektedir ( www.titck.gov.tr ; e-
posta: tufam@titck.gov.tr ; tel: 0 800 314 00 08; faks: 0 312 218 35 99).  
 
4.9. Doz a şımı ve tedavisi  
Alfa lipoik  asit ile doz aşımı durumunda, bulantı, kusma ve baş ağrısı olabilir.  
Alkol ile birlikte 10 ila 40 g arasındaki alfa  lipoik asit oral dozlarının kazara veya intihar 
amaçlı alımından sonra bazen ölümle sonuçlanabilen ciddi intoksikasyon görülmüştür. Böyle 
bir intoksikasyonun klinik görünümü, başlangıçta psikomotor huzursuzluk veya bilinç 
bulanıklığı, daha sonra genellikle jeneralize nöbet ve laktik asidoz gelişimidir. Ayrıca, alfa 
lipoik asit yüksek dozları ile intoksikasyon sonucu, hipoglisemi, şok, rabdom iyoliz, hemoliz, 
yaygın intravasküler koagülasyon (DIC), kemik iliği depresyonu ve çoklu organ yetersizliği 
bildirilmiştir.  
 8 B1 vitamini/B 6 vitamini/B 12 vitamini  
Bir doz aşımı vakası kapsamında ortaya çıkan semptomlar, duyusal nöropati ve nöropati 
sendro mları, bulantı, baş ağrısı, parestezi, somnolans, serum AST düzeyinde (SGOT) artış ve 
serum folik asit konsantrasyonlarında azalmadır. Tedavi durdurulduğu takdirde etkiler düzelir.  
Tedavi:  
Alfa lipoik asit ile (örn. yetişkinlerde 6000 mg’dan fazla ve çocu klarda vücut ağırlığına göre 
kilogram başına 50 mg’dan daha fazla) önemli bir intoksikasyon şüphesi bile, acil hastaneye 
yatış ve intoksikasyonu tedavi edecek standart girişimlerin (örn. gastrik lavaj, aktif kömür, vs) 
başlatılmasını gerektirir. Jeneralize  nöbet, laktik asidoz ve yaşamı tehdit eden 
intoksikasyonun diğer sonuçlarının tedavisi, modern yoğun bakım prensiplerine dayalı olarak, 
semptom atik olmalıdır. Günümüzde, alfa lipoik asidin zorlu eliminasyonunda hemodiyaliz, 
hemoperfüzyon veya filtrasyon y öntemlerinin yararları henüz gösterilmemiştir.  
 
5. FARMAKOLOJİ K ÖZELLİ KLER  
5.1. Farmakodinamik özellikler  
Farmakoterapötik grubu: Vitamin B 6 ve/veya Vitamin B 12 ile kombine Vitamin B 1 
ATC Kodu: A11DB  
BENEFORT  etkin madde olarak B 1, B6 ve B 12 vitamini ve alfa lipoik asit içerir ve oral yoldan 
kullanılır . BENEFORT ’un içinde bulunan etkin maddeler hücresel enerji üretimi, protein ve 
nükleik asit metabolizmasında hayati öneme sahiptir.  
B1 vitamini:  
B1 vitamininin koenzimatik formu olan tiamin pirofosfat (TPP), iki temel metabolik reaksiyon 
tipinde rol oynar: α-ketoasitlerin (örneğin piruvat, a -ketoglutarat ve dallı -zincir keto asitleri)  
dekarboksilasyonu ve transketolasyon (örneğin heksoz ve pentoz fo sfatları arasında) . 
Dolayısıyla, B 1 vitamininin başlıca fizyolojik rolü, enerji sağlamak için glikozun yıkımındaki 
birkaç basamak için TPP’nin gerektiği karbohidrat metabolizmasındaki bir ko -enzim görevi 
görmesidir.  
Bir ko -enzim olarak oynadığı metabolik r olün yanı sıra, B 1 vitamini, nörotransmitter 
fonksiyonunda ve sinir iletiminde de bir rol oynar.  
B1 vitamini, yüksek dozlarda ve özellikle B 6 ve B 12 vitaminleriyle kombinasyon halinde, nöral 
stimuli  iletimini baskılar ve böylece bir analjezik etki gösterebilir.  
B1 vitamini eksikliğinin erken safhalarına, gözden kaçabilecek veya kolayca yanlış 
yorumlanabilecek, spesifik olmayan semptomlar eşlik edebilir. Klinik yetmezlik belirtilerine, 9 anoreksi; kilo kaybı; apati, kısa -süreli hafıza kaybı, konfüzyon ve irritabilite gibi mental 
değişimler; kas zayıflığı; kalp genişlemesi gibi kardiyovasküler etkiler dahildir.  
Marjinal B 1 vitamini yetmezliğine sık sık eşlik eden ve takviye gerektiren durumlar, düzenli 
alkol tüketimi, yüksek karbohidrat alımları ve ağır fiziksel efordur.  
Şiddetli B 1 vitamini yetmezliğinin fonksiyonel sonuçları kardiyak yetmezlik, kas zayıflığı ve 
periferal ve merkezi nöropatidir. Klinik beriberi (şiddetli B 1 vitamini yetmezliği) belirtiler i 
yaşla beraber değişir. Yetişkinler, kuru (paralitik veya sinir), ıslak (kardiyak) veya serebral 
(Wemicke -Korsakoff sendromu) beriberi formları gösterebilirler. Bu rahatsızlıklar derhal B1 
vitaminiyle tedavi edilmelidirler. Endüstrileşmiş ülkelerde görüle n şiddetli B 1 vitamini 
yetmezliği vakalarının sınırlı gıda tüketimiyle beraber yüksek alkol tüketimiyle ilişkili olması 
olasıdır. Bu gibi durumlarda, renal ve kardiyovasküler komplikasyonlar yaşamsal tehlike 
teşkil ederler.  
 
B6 vitamini:  
B6 vitamini, amino transferazlar, dekarboksilazlar, rasemazlar ve dehidratazların da dahil 
olduğu, amino asit ve protein metabolizmasında yer alan 100’den fazla enzim için bir 
koenzimdir. Hem biyosentezindeki İlk basamağı katalize eden δ -aminolevulinate sentaz için 
ve homosi steinden sisteine kadar transsülfurasyon yolağında rol oynayan sistationin β-sentaz 
ve sistationinaz enzimleri için bir koenzimdir. Vücuttaki toplam B 6 vitamininin birçoğu, 
fosforilaz kas bağında bulunur.  
Amino asit yapım ve yıkım hızının yüksek olması, me rkezi sinir sisteminin etkin ve verimli 
fonksiyon göstermesi için önemli bir parametredir; dolayısıyla yeterli ve uygun miktarda bir 
B6 vitamini tedariki gerekir. Beyindeki biyojenik aminlerin ve nörotransmitterlerin sentezinde 
önemli b ir rol oynar. Glutam ik asidin GAB A’ya (merkezi sinir sistemindeki inhibe edici bir 
nörotransmitter) dönüşümü için koenzim olarak B 6 vitamini gerekir. B 6 vitamini, ayrıca, 
tirozinin dopamin ve noradrenaline, triptofanın 5 -hidroksitriptamine ve histidinin histamine 
dönüşümü içi n de gereklidir.  
B6 vitamini yetmezliğinin klasik klinik semptomları şunlardır:  
• Cilt ve mukozal lezyonlar, örneğin seboreik dermatit, glossit ve bukkal erozyonlar. 
Duyusal rahatsızlıklara, polinöropatilere neden olan sinir dejenerasyonuyla beraber 
periferal nörit.  
• Elektroensefalografık anormalliklerle beraber serebral konvülsiyonlar.  
• Mikrositozla beraber hipokromik anemi.  10 • Lenfosit çoğalması ve matürasyonununda, antikor üretimi ve T -hücresi faaliyetlerinde 
bozulma.  
• Depresyon ve konf üzyon.  
• Trombosit fonksiyonu ve pıhtılaşma mekanizmalarında bozulma.  
Birçok ilaç piridoksin antagonistleri olarak işlev gösterdiği için B 6 vitamini eksikliği de 
gözlemlenir. Bunlar arasında:  
• Sikloserin (bir antibiyotik ) 
• Hidralazinler  
• İsoniazid (bir tüberkülostatik ) 
• Desoksip iridoksin (bir antimetabolit ) 
• D-penisilamin (bir bakır -bağlayıcı ajan ) 
• Oral kontraseptifler  
• Alkol  
B6 vitamininde azalmaya neden olan diğer faktörler, astım, diyabet, renal bozukluklar, kalp 
hastalığı ve meme kanseri gibi hastalıklar ve patolojik rahatsızlı klardır. Bir dizi rahatsızlık, 
daha yüksek B 6 vitamini dozlarıyla tedavi edilir (premenstrual sendrom, karpal tünel 
sendromu, depresyonlar ve diyabetik nöropati).  
30-100 mg/gün arasındaki konsantrasyonlarda bulunan B 6 vitamini, genellikle hamilelikte 
bulan tı ve kusmanın birinci -sıra tedavisi olarak reçete edilir.  
Uygun dozlarda uygulanan B 6 vitamini, hastaları, radyasyon tedavisinin yan etkilerine karşı 
da korur.  
 
B12 vitamini ( siyano kobalamin):  
B12 vitamini, iki enzim için bir kofaktördür: Metionin sentaz  (tetrahidrofolik asit 
rejenarasyonu için önem teşkil eden bir reaksiyon) ve L -metilmalonil -CoA mutaz. Metionin 
sentaz, nihayetinde metionin ve tetrahdirofolat oluşan, metiltetrahidrofolattan homosisteine 
metil transferi için bir kofaktör olarak metilkobal amin gerektirir. L -metilmalonil -CoA mutaz, 
bir izomerizasyon reaksiyonunda nihayetinde L -metilmalonil -CoA’nın süksinil CoA’ya 
dönüşmesi için adenozilkobalamin gerektirir. B 12 yetmezliğinde, B 12’ye bağlı 
metiltransferazın yavaşlamasının bir sonucu olarak se rumda folat akümüle olabilir. Normal 
kan oluşumu ve nörolojik fonksiyon için uygun ve yeterli miktarda B 12 tedarik edilmesi 
önemlidir. B 12 vitamini, sinaptik boşluktaki katekolaminlerin, yani noradrenalin ve dopaminin 
yıkımında önemli bir rol oynayan katek ol-O-metil transferaz için bir kofaktördür.  11 Yüksek B 12 vitamini dozlarının (B 1 ve B 6 vitaminleriyle kombinasyon halinde), bir analjezik 
etkisi vardır.  
Klinik olarak gözlemlenebilir B 12 yetmezliğinin majör nedeni pernisyöz anemidir. B 12’nin 
hematolojik etki leri, enerji ve egzersiz toleransında azalma, fatig, nefes darlığı ve 
palpitasyonlar gibi yaygın görülen anemi semptomlarının kademeli bir başlangıcıyla bağlantılı 
cilt soğukluğudur. Aneminin altta yatan mekanizması, normal deoksiribonükleik asit (DNA) 
senteziyle bir enterferanstır. Hematolojik komplikasyonlar, B 12 takviyesi ile yapılan tedaviyle 
tamamen düzelirler.  
Klinik olarak gözlemlenebilir B 12 yetmezliği bulunan kişilerin %75 -90’ında nörolojik 
komplikasyonlar vardır ve vakaların sadece yaklaşık %25’i B12 yetmezliğinin klinik belirtisi 
olabilir. Ekstremitelerde (alt ekstremitelerde daha fazla) görülen duyusal rahatsızlılar 
(karıncalanma ve uyuşma) nörolojik belirtilere dahildir. Titreşim ve pozisyon duyuları 
özellikle etkilenir. Yürüme anormalliklerinin  de dahil olduğu motor bozukluklar ortaya çıkar. 
Duygu durumu değişimlerinin de dahil olduğu veya olmadığı, konsantrasyon kaybından 
hafıza kaybına, dezoryantasyona ve açık demansa kadar değişen kognitif değişimler 
gerçekleşebilir. Ayrıca, görme bozukluklar ı, insomnia, impotans, bağırsak ve mesane 
kontrolünde bozulma görülebilir. Nörolojik belirtilerin progresyonu değişkenlik göstermekle 
birlikte genellikle kademeli olarak ortaya çıkar. Nörolojik komplikasyonların tedaviden sonra 
düzelip düzelmemeleri bu kom plikasyonların mevcut bulunma sürelerine bağlıdır.  
B12 vitamini eksikliği görülme riski taşıyan hastalara özel dikkat gösterilmelidir:  
• Yaşlı insanlar  
• Veganlar ve vejeteryanlar  
• HIV pozitif hastalar  
• Gastrointestinal hastalıkları bulunan hastalar  
• Otoimmünite gösteren veya ailesinde bir pernisyöz anemi vakası görülmüş olan hastalar  
 
B1, B6 ve B 12 vitaminlerinin farmakolojik dozlardaki bileşimi  antaljik,  antinevritik, detoksifiye 
edici ve antianemik özellikler gösterir. Doğada  da bir arada bulunan  bu vitaminler , başta sinir 
sistemi hücreleri olmak üzere hücrelerin metabolizması üzerindeki  fonksiyonları bakımından 
birbirini tamamlarlar. Sonuç olarak söz konusu  vitaminlerin tek tek kullanılması ile 
sağlanacak  etkinin çok üstünde bir etki gösterir.  
 
 
 
 12 Alfa lipoik  asit: 
Alfa lipoik asit, vitamin benzeri, ancak alfa -keto asitlerin oksidatif dekarboksilasyonunda 
koenzim fonksiyonuna sahip endojen bir maddedir.  
Diabetes mellitusa bağlı hiperglisemi, kan damarlarının matriks proteinlerinde glukoz 
birikimine yol açar v e “İleri Glikozilasyon Son Ürünleri” denen oluşuma neden olur. Bu 
işlem, endonöral kan akımı azalmasına ve periferal sinirlere hasar veren serbest oksijen  
radikallerinin üretiminin artması ile bağlantılı endonöral hipoksi/iskemiye neden  olmaktadır. 
Ayrıc a, periferik sinirde antioksidan ajanların (glutatyon gibi) tükenmesi de gösterilmiştir.  
Sıçanlarda yapılan çalışmalarda, streptozotosin ile oluşturulmuş diyabet, sonrasında yukarıda 
tanımlanan biyokimyasa l olaylara neden olmuştur. Alfa lipoik  asit, bu işlemlerle etkileşerek, 
İleri Glikozilasyon Son Ürünleri’nin oluşumunda azalmaya, endonöronal kan akımında 
iyileşmeye, antioksidan özellikteki glutatyonun fizyolojik düzeylere yükselmesine neden 
olmuş ve diyabetik sinirde serbest oksijen radikall eri için antioksidan olarak etki göstermiştir. 
Deneylerde görülen bu etkiler, perife rik sinir fonksiyonlarının alfa lipoik asit ile 
düzeltilebileceği teorisini desteklemektedir. Bu durum, diyabetik polinöropatide, yanma hissi, 
ağrı, uyuşma ve karıncalanma gibi parestezi, his bozuklukları ile gözlenen duyusal 
bozukluklar için uygundur. Alfa lipoik asit ile diabetik polinöropatinin semptomatik tedavisi 
açısından bu güne kadar elde edilen klinik bulgulara ek olarak, yanma hissi, parestezi, uyuşma 
ve ağr ı gibi semptomlar üzerine alfa l ipoik asidin olumlu etkisi, 1995 yılında yürütülen çok 
merkezli, plasebo -kontrollü bir çalışmada gösterilmiştir.  
 
5.2. Farmakokinetik özellikler  
Genel özellikler  
B1 vitamini (tiamin):  
Emilim:  
B1 vitamini, büyük kısmı proksimal ince  bağırsakta olmak üzere insanlarda hızlı absorbe olur. 
Bir tanesi düşük fizyolojik konsantrasyonlarda (<2 µm) bir taşıyıcı (carrier) temelli taşıma 
yoluyla, diğeri ise daha yüksek konsantrasyonlardan pasif difüzyon yoluyla gerçekleşen iki 
mekanizma vardır.  Absorpsiyon genellikle yüksektir, ancak insan lardaki intestinal 
absorpsiyon hız açısından sınırlıdır.  
B1 vitamini ihtiyacı, karbonhidratların alımıyla doğrudan bağlantılıdır: 1000 kalori başına  
0,5 mg. Yüksek kalorili ve özellikle yüksek karbonhidratlı b esin alımı, bağlantılı olarak 
tiamin gereksinimini arttırır.  13 Dağılım:  
B1 vitamini vücut dokularına yaygın şekilde dağılır ve anne sütünde görülür. Hücre içerisinde 
en çok difosfat şeklinde mevcuttur.  
Yetişkin insanlardaki toplam ortalama B 1 vitamini miktarı yaklaşık 30 mg’dır. En yüksek 
içeriğe sahip organ genellikle kalptir (100 g başına 0,28 -0,79 mg); bunu böbrek (0,24 -0,58), 
karaciğer (0,20 -0,76) ve beyin (0,14 -0,44) izler. Omurilik ve beyindeki B 1 vitamini seviyesi 
periferal sinirlerdeki nin yaklaşık iki katıdır. Tam kan B 1 vitamini, 5 -12µg/100 mL aralığında 
değişir; %90’ı kırmızı kan hücreleri ve lökositlerde bulunur. Lökositlerde bulunan 
konsantrasyon, kırmızı kan hücrelerinde bulunan konsantrasyondan 10 kat daha fazladır. B 1 
vitaminin v ücuttaki yapım ve yıkım hızı nispeten daha yüksektir ve hiçbir zaman dokularda 
yüksek miktarda depolanmaz. Dolayısıyla sürekli tedarik edilmesi gerekir. Yetersiz alım, 
biyokimyasal ve ardından klinik yetmezlik belirtilerine neden olabilir. B 1 vitamini alım ı 
100 g vücut ağrılığı başına yaklaşık 60 µg olduğunda (veya 70 kg başına 42 mg) ve toplam 
vücut B 1 vitamini 2µg/g’ye geldiğinde (veya 70 kg başına 140 mg), dokuların birçoğunda bir 
plato düzeyine ulaşır.  
Kan-beyin bariyeri dahilinde gerçekleşen B 1 vitamin i aktarımında, iki farklı mekanizma daha 
rol oynar. Ancak kan -beyin bariyerindeki doyurulabilir mekanizma, bağırsakta görülen 
enerjiye - bağlı mekanizmadan ve membrana -bağlı fosfatazlara dayalı olan ve serebral korteks 
hücrelerinde görülen aktif taşıma sist eminden farklıdır.  
Biyotransformasyon:  
Oral (veya parenteral) tiamin, dokularda, hızla difosfata ve daha az miktarda trifosfat 
esterlerine dönüşür. Doku ihtiyaçlarını, bağlanma ve saklama kapasitesini aşan B 1 vitaminin 
tümü ürinde hızla atılır. Sıçanlarda,  10µg/100 mg vücut ağırlığı (veya 70 kg başına 7 mg) 
tiamin parenteral alımının çoğalma için yeterli olduğu, ancak normal doku seviyelerinden 
daha az olduğu kanıtlanmıştır. Sinirlerin stimülasyonu, tri ve difosfatazlardaki eş zamanlı bir 
düşüşle birlikte t iamin veya monofosfat salımına neden olur.  
Eliminasyon:  
B1 vitamini vücut içerisinde önemli miktarda depolanmaz. Vücut gereksiniminin üzerindeki 
miktarlar, değişmemiş tiamin veya metabolitleri şeklinde idrarla atılır.  
B1 vitamini idrarla atılır. İnsanlarda, 2,5 mg’dan daha yüksek oral dozlar uygulandığında, 
üriner B 1 vitamini atılımında küçük bir artış olur. Vücuttaki B 1 vitamini yarı -ömrü 10 -20 
gündür. Serbest B 1 vitamini ve az miktardaki tiamin difosfat, tiokrom ve tiam in disülfite ek 
olarak, sıçan ve insanların idrarında yaklaşık 20 veya daha fazla B 1 vitamini metaboliti rapor 
edilmiştir, ancak bunlardan sadece altı tanesi gerçekten belirlenip tanımlanabilmiştir.  14 Metabolitlerin atılan B 1 vitaminine kıyasla oranı, B 1 vitamini alımının düşmesiyle birlikte 
artar.  
 
B6 vitamini (piridoksin):  
Emilim:  
B6 vitamininin çeşitli diyet formları, başta jejenum ve ileumda (bağırsak) olmak üzere, pasif 
difüzyona bağlı fosforilasyon aracılığıyla intestinal mukozal hücrelerce absorbe  edilirler; 
dolayısıyla kapasitesi büyüktür.  
Dağılım:  
B6 formları, karaciğer, eritrositler ve diğer dokularda piridoksal fosfat (PLP) ve piridoksamin 
fosfata (PMP) dönüşürler. Bu bileşikler, hayvan dokularında dağılırlar, ancak hiçbiri depo 
edilmez. Glikoj eni glikoz -1-fosfata dönüştüren enzim olan fosforilazda, vücut B 6 vitamininin 
büyük bir kısmı bulunur. Vücutta bu lunan B 6 vitamininin yaklaşık yarısı,  iskelet kasının 
fosforilazlarını yansıtabilir. PLP, plazmada bir PLP -albümin kompleksi olarak ve 
eritros itlerde hemoglobinle bağlantılı olarak bulunabilir. Eritrositteki PL konsantrasyonu, 
plazmada bulunan konsantrasyonun dört ila beş katı kadar büyüktür.  
Biyotransformasyon:  
PLP ve PMP, özellikle, transaminasyon reaksiyonlarında koenzimler olarak işlev göste rirler; 
özellikle PLP, aminoasitlerin sentezi veya katabolizmasında rol oynayan birçok enzim için bir 
kofaktör olarak hareket eder. PLP, ayrıca, A -amino asitlerin dekarboksilasyonu ve 
rasemizasyonunda, amino asitlerin diğer metabolik transformasyonlarında ve lipid ve nükleik 
asitlerin metabolizmasında da rol oynar. Ayrıca, glikojen fosforilaz için temel koenzimdir 
(IOM Vitamin B 6, 1998). Hemin bir öncülü olan δ -aminolevulinik asidin sentezi için de 
piridoksal fosfat gerekir.  
Eliminasyon:  
Normalde, majör atı lım ürünü 4 -piridoksik asittir; bu da idrardaki B 6 bileşiklerinin yaklaşık 
yarısına tekabül eder. B 6 vitamininin daha yüksek dozlarıyla, diğer B 6 vitamini formlarının 
oranı da artar. Çok yüksek piridoksin dozlarında, dozun büyük bir kısmı, değişmemiş olara k 
idrar ile atılır. B 6, muhtemelen, feçeste de sınırlı miktarda atılır, ancak bağırsaktaki mikrobik 
B6 sentezinden dolayı miktarın tayin edilmesi zordur.  
 
 
 
 15 B12 vitamini ( siyano kobalamin):  
Emilim:  
Yukarıda da değinilmiş olduğu gibi, B 12 vitamini ve kobala min terimleri, yüksek miktarda 
kobalt içeren bileşiklerden (korrinoidler) oluşan bir grubun üyelerinin tümüne atıf yapar.   
Korrinoidler, insan metabolizmasındaki aktif olan iki kobalamin koenzimine dönüşebilirler. 
Siyanokobalamin, piyasada mevcut bulunan B12 vitamini formudur.  
Kobalaminler, iki farklı mekanizmayla emilirler: bir aktif mekanizma (protein temelli) ve bir 
difüzyon -tipi mekanizma. Sağlıklı bir mide, intrinsik faktör (gıdayla stimüle edildikten sonra 
midenin parietal hücrelerinin salgıladığı bi r glikoprotein), pankreatik yeterlilik ve 
fonksiyonları normal çalışan terminal ileum gerektiren aktif proses yoluyla, az miktarda B 12 
vitamini emilir. Midede, gıdaya bağlı B 12, asit ve pepsin karşısında proteinlerden ayrılarak 
dağılır. Daha sonra, serbest  kalan B 12, tükürük bezleri ve gastrik mukoza aracılığıyla 
salgılanan R proteinlerine (haptokorrinler) bağlanır. İnce bağırsakta, pankreatik proteazlar R 
proteinlerini kısmen bozundururlar ve serbest kalan B 12 intrinsik faktöre bağlanır. Ortaya 
çıkan intri nsik faktör ve B 12 kompleksi, ileal mukozada spesifik reseptörlere bağlanır; 
kompleksin internalizasyonundan sonra, B 12 enterosite girer. Yaklaşık 3 il â 4 saat sonra, B 12 
dolaşıma dahil olur. 10 µg’ye kadar olan doz seviyelerinde, bu mekanizmanın etkinliği 
yaklaşık %50’dir. 10 µg’den yüksek doz seviyelerinde, emiliminin verim ve etkinliği düşer. 
İkinci absorpsiyon mekanizması çok düşük bir hızda difüzyon yoluyla gerçekleşi r ve yaklaşık 
%1’e tekabül eden bir verim ve etkinlik gösterir ve sadece 100 µg seviyesini aşan oral 
dozlarda kantitiatif olarak istatistiksel açıdan anlamlı bir sonuç alınmasını sağlar.  
İntrinsik faktörde bir yetmezlik varsa (pernisiyöz anemideki durum), B12 malabsorpsiyonu 
ortaya çıkar; bu rahatsızlık tedavi edilmezse, potansiyel olarak düzeltilemez nörolojik hasar 
ve yaşamsal tehlike teşkil eden anemi ortaya çıkar.  
Dağılım:  
Plazma ve dokudaki predominant formları metilkobalamin, adenozilkobalamin ve 
hidroksokobalamindir. Metilkobalamin, toplam plazma kobalaminin %60 -%80’ini oluşturur. 
Normal insanlarda kobalaminler, esas olarak, ortalama miktarın 1,5 mg olduğu karaciğerde 
bulunurlar. Böbrekler, kalp, dalak ve beynin her biri yaklaşık 20 -30 µg içerir. Yeti şkin 
insanlar için hesaplanan toplam vücut içeriğine ilişkin ortalama değerler 2 -5 mg’dır. Hipofiz 
bezi, organlar/dokular arasında en yüksek gram başına konsantrasyon miktarına sahip 
dokudur. Adenzilkobalamin, hücresel dokuların tümü arasında majör kobalam indir, 
karaciğerde yaklaşık %60 -70 ve diğer organlarda yaklaşık %50 oranına tekabül eder.  
 16 Biyotransformasyon:  
B12 vitamini, intestinal mukozadan geçerken, vitamini hücrelere ulaştıran plazma taşıyıcı 
proteini transkobalamin II’ye aktarılır. Kobamid koenzimlerinin rol oynadıkları spesifik 
biyokimyasal reaksiyonlar iki tiptir: (1) kobalt atomuna kovalent bağlı olan 5 -deoksiadenozin 
içerenler (adenozilkobalamin) ve (2) merkezi kobalt atomuna bağlı bir metil grubu bulunanlar 
(metilkobalamin). Koenzim met ilkobalamin, bir folik asit kofaktöründen homosisteine bir 
transmetilasyon katalize eder ve metionin oluşturur. Bu reaksiyon, nükleik asit sentezi için 
önemli olan diğer tek karbon transferi reaksiyonları için metilenmiş folat kofaktörünün serbest 
kalmasın ı sağlar. Diğer kobalamin koenzimi deoksiadenozilkobalamin, belirli aminoasitler ve 
tek-zincirli yağ asitlerinin bozunmasına ilişkin yolaktaki bir reaksiyon olan, metilmalonil -
koenzim A’nın süksinil -koenzimi A’ya dönüşümünü katalize eder.  
B12 vitamini yetm ezliği, makrositik, megaloblastik anemiye, omurilik, beyin, optik ve 
periferal sinirlerin demyelinasyonu kaynaklı nörolojik semptomlara ve diğer daha az spesifik 
semptomlara (örneğin dil ağrısı, güçsüzlük) neden olur. Aneminin bulunmadığı durumlarda 
ve öze llikle yaşlılarda, B 12 vitamini yetmezliğinin nöropsikiyatrik belirtileri görülür.  
Eliminasyon:  
Üriner, bilyer ve fekal yollar, temel atılım yolaklarıdır. Üriner atılım için sadece bağlanmamış 
plazma kobalamini mevcuttur ve dolayısıyla serbest kobalaminin  glomerüler filtrasyonu 
aracılığıyla gerçekleşen üriner atılım minimum düzeyde seyreder: Gün başına 0,25 µg’ye 
kadar olan seviyelerde değişen oranlarda. Günde yaklaşık 0,5 -5µg kobalamin, temelde safra 
olmak üzere sindirim sistemine salgılanır; en az %65 -75’i, intrinsik faktör mekanizması 
yoluyla ileumda tekrar absorbe olur. Safra ve diğer intestinal sekresyon kanallarında 
gerçekleşen bu efektif B 12 enterohepatik dolaşımın geri dönüşümü, intrinsik faktör 
aktivitesindeki yetersizlikten dolayı pernisiyöz anemi  bulunması halinde işlev göstermez. 
Vücuttaki toplam kayıp, gün başına 2 -5 µg arasında değişir. Dolayısıyla, günlük B 12 vitamini 
kaybı, toplam boyuttan bağımsız olarak, vücut havuzunun yaklaşık %0,1’ine tekabül eder 
(%0,05 -0,2 aralığında).  
 
Alfa lipoik asi t: 
Emilim:  
Oral uygulama sonrası alfa lipoik asit insanlarda hızla emilir. İlk geçiş etkisinden dolayı oral 
uygulanan alfa lipoik asidin mutlak biyoyararlanımı (IV uygulama ile karşılaştırıldığında) 
yaklaşık olarak %20’dir. Oral alınan çözeltilerle karşıla ştırıldığında, alfa lipoik asidin katı 
farmasötik formlarının oral uygulamasının rölatif biyoyararlanımı %60’dan daha yüksektir.  17 Dağılım:  
Dokulara hızlı dağılımından dolayı, alfa lipoik  asidin insanlarda plazma yarılanma zamanı 
yaklaşık 25 dakikadır. Yaklaşık 4 μg/ml olan doruk plazma değerleri 600 mg alfa lipoik asitin 
oral uygulanmasından 0.5 saat sonra ölçülebilmektedir.  
Biyotransformasyon:  
Biyotransformasyonu esas olarak oksidatif ya n-zincir değişimi (beta -oksidasyon) ve/veya 
ilgili tiollerin S -metilasyonu ile gerçekleşir.  
Eliminasyon:  
Hayvan deneylerinde (sıçan, köpek), radyoaktif işaretleme ile %80 -90 oranında metabolitleri 
şeklinde başlıca böbrekler yoluyla atıldığı gösterilmiştir.  Aynı şekilde insanlarda da, idrarda 
sadece küçük miktarda değişmemiş madde bulunmaktadır.  
 
5.3. Klinik öncesi güvenlilik verileri  
B vitaminleri:  
İçeriğindeki B vitaminleri ile yapılmış spesifik bir çalışma yoktur, içeriğindeki B 
vitaminlerinin preklinik emniyeti, geniş ölçüde belgelenmiştir.  
 
Alfa lipoik asit:  
a) Akut ve kronik toksisite  
Toksisite profili, merkezi sinir sisteminde olduğu gibi otonom sinir sistemi ile ilişkili 
semptomlarla karakterizedir.  
Çoklu uygulamalardan sonra, toksik  dozların diğer hedef organları esas olarak karaciğer ve 
böbrektir.  
b) Mutajenik ve karsinojenik potansiyel  
Mutajenik potansiyel ile ilgili çalışmalarda, genetik veya kromozomal mutasyon ile ilgili 
herhangi bir bulgu saptanmamıştır. Bir karsinojenite çalış masında, sıçanlard a oral uygulamayı 
takiben, alfa lipoik asidin karsinojenik potansiyeline dair bir bulgu gösterilmemiştir. N -
Nitrozo -dimetil amin (NDEA) ile ilişkili olan alfa  lipoik asidin tümör geliştirici etkisi ile ilgili 
bir çalışmada, negatif sonuç alınmıştır.  
c) Üreme toksisitesi  
Sıçanlarda oral yoldan 68.1 mg/kg maksimum doza kadar uygulama yapıldığında, alfalipoik 
asidin fertilite ve erken embriyonik gelişim üzerine etkisi olmadığı görülmüştür.  
Tavşanda intravenöz enjeksiyon sonrasında, maternal -toksik doz sınırına kadar herhangi bir 
teratojenik özellik göstermemiştir.  18  
6. FARMASÖTİK ÖZELLİ KLER  
6.1. Yardımcı maddelerin listesi  
Krospovidon  
Mikrokristalin s elüloz 
Kolloidal silikon dioksit  
Hidroksi propil selüloz  
Magnezyum s tearat  
Talk 
Povidon  
Opadry  03K18533 White:  
 Hipromelloz  
 Titanyum dioksit (E171)  
 Triasetin  
Acryl Eze Aqueous Acrylic Enteric System 93O18509 White:  
 Metakrilik asit kopolimer  
 Talk 
 Titanyum dioksit (E171)  
 Trietil sitrat  
 Silika  
 Sodyum bikarbonat  
 Sodyum lauril sülfat  
 
6.2. Geçimsizlikler  
İn-vitro  olarak, alfa lipoik asit metal iyon kompleksleri ile (örn. sisplatin ile) reaksiyona girer. 
Alfa lipoik asit, şeker molekülleri ile (örn. levuloz çözeltisi) zor çözünen kompleks 
kombinasyonlar içerisine girer.  
 
6.3. Raf ömrü 
24 ay . 
 
6.4. Saklamaya yönelik özel tedbirler  
250C’nin altındaki oda sıcaklığında saklayınız.  Nemden koruyunuz.  
 
 
 19 6.5. Ambalajın niteliği ve içeriği  
30 ve 50 gastrorezistan tablet PVC/PVDC Şeffaf - Alüminyum blister ve karton kutuda 
kullanma talimatı ile beraber  ambalajlanır.  
 
6.6. Beş eri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve  
“Ambalaj ve Ambalaj Atıklarının Kontrolü Yönetmeliği”ne  uygun olarak imha edilmelidir.  
 
7. RUHSAT SAHİBİ  
Neutec İlaç San. Tic. A.Ş.  
Esenler / İSTANBUL  
Telefon: 0 850 201 23 23  
Faks: 0 212 481 61 11  
E-mail: bilgi@neutec.com.tr  
 
8. RUHSAT NUMARASI  
2021/540  
 
9. İLK RUHSAT TARİHİ/RUHSAT YENİLEME TARİHİ  
İlk ruhsat tarihi: 25.12.2021  
Ruhsat yenileme tarihi:  
 
10. KÜB’ÜN YENİLENME TARİHİ  
 