KISA ÜRÜN BİLGİSİ
1. BEŞERİ TIBBİ ÜRÜNÜN ADI
OCUFAMED % 0.3 göz damlası, çözelti
2. KALİTATİF VE KANTİTATİF BİLEŞİMİ
Etkin madde:
Flukonazol 3.00 mg/ml
Yardımcı maddeler:
Benzalkonyum klorür 0.10 mg/ml
Propilen glikol 17.00 mg/ml
Yardımcı maddeler için bölüm 6.1’e bakınız.
3. FARMASÖTİK FORM
Göz damlası, çözelti.
OCUFAMED berrak, renksiz ve pratik olarak partikülsüz bir çözeltidir.
4. KLİNİK ÖZELLİKLER
4.1. Terapötik endikasyonlar
Fungal oftalmolojik enfeksiyonlar, örneğin;
• Sklerit
• Endojen endoftalmi
• Postoperatif endoftalmi
• Keratomikoz
• Fungal keratit
• Kanalikülit
4.2. Pozoloji ve uygulama şekli
Pozoloji/uygulama sıklığı ve süresi:
Preparat sadece topikal uygulama için reçetelendirilir.
Hastanın gözünün konjunktival kesesine günde 4 defa 1-2 damla olmak üzere uygulanır.
Tedavi süresi 3 haftayı aşmamalıdır. Tedavi doktor gözetimi altında yapılmalıdır.
1Uygulama şekli:
Oküler kullanım içindir. Mikrobiyal kontaminasyondan korunmak için uygulama sırasında
damlalık ucunun herhangi bir yere temasından kaçınınız.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek/karaciğer yetmezliği olan hastalarda OCUFAMED dikkatli kullanılmalıdır.
Pediyatrik popülasyon:
Pediyatrik popülasyonda uygulamanın güvenliliği saptanmamıştır. Bu sebeple çocuklarda
kullanımı önerilmez.
Geriyatrik popülasyon:
Normal dozlarda kullanılabilir. Doz ayarlanmasına gerek yoktur.
4.3. Kontrendikasyonlar
• Etken maddeye veya ilacın bileşiminde bulunan herhangi bir maddeye aşırı duyarlılığı
bulunanlarda (anamnezde diğer antimikotik etken maddeleri içeren);
• Terfenadin, astemizol veya sisaprid’in eşzamanlı uygulaması.
4.4. Özel kullanım uyarıları ve önlemleri
İlaç diğer oftalmolojik çözeltiler gibi kana absorbe olabilir. Renal fonksiyon bozukluğu olan
hastalar tarafından ve bağışıklık sisteminin süprese olduğu koşullarda (neonatal periyot, AIDS
ve diğer) dikkatli uygulanmalıdır. Tedavi hepatotoksisite, döküntü, büllöz değişim, eritema
multiforme belirtilerinin oluşması sırasında iptal edilmelidir.
Flukonazol uygulaması alan hastalar sitokrom P450 enzimi ile metabolize olan diğer ilaçları
(örn; rabeprazol, parasetamol, siklofosfamid gibi) eşzamanlı alırken dikkatli olmalıdır.
Mikrobiyal kontaminasyondan kaçınmak için pipet ucunun herhangi bir yüzeyle temasından
kaçınılmalıdır.
OCUFAMED göz damlası, propilen glikol ve koruyucu olarak benzalkonyum klorür
içermektedir. Propilen glikol ve benzalkonyum klorür gözde irritasyona sebebiyet verebilir.
Yumuşak kontakt lenslerle temasından kaçınınız. Uygulamadan önce kontakt lensi çıkartınız
ve lensi takmak için en azından 15 dakika bekleyiniz. Yumuşak kontakt lenslerin renklerinin
bozulmasına neden olduğu bilinmektedir.
Hastalara, oküler enfeksiyon varlığında kontakt lenslerini takmamaları tavsiye edilmelidir.
2Tedavi süresince kontakt lens kullanımından kaçınılmalıdır.
Preparat, vial açıldıktan sonra 1 ay içerisinde kullanılmalıdır.
Preparat ile 7-10 günlük tedavi sırasında gelişme gözlenmezse, hastalığın preparata duyarlı
olmayan bir mikroorganizma yüzünden olduğu varsayılır.
4.5. Diğer tıbbi ürünler ile etkileşimler ve diğer etkileşim şekilleri
• Hipoglisemik ajanlarla eşzamanlı uygulamada–sülfonilüre türevleri – hipoglisemi
gelişmesi mümkündür.
• Kumarinik antikoagulanlar ile eşzamanlı uygulamada protrombin süresinin arttığı not
edilir.
• Rifampisin ile eşzamanlı uygulamada flukonazol yarılanma ömrünün kısaldığı not edilir.
• Fenitoin ile eşzamanlı uygulama fenitoin konsantrasyonunun klinik olarak önemli
düzeylerde artışı ile sonuçlanır. Bu durum dozun azaltılmasını gerektirir.
• Rifabutin ile eşzamanlı uygulama rifabutin serum konsantrasyonunun artışına neden olur,
uveit gelişimi olabilir.
• Siklosporin ile eşzamanlı uygulama siklosporin kan konsantrasyonunun artışına neden
olur.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınların etkili bir doğum kontrol yöntemi kullanması
önerilmektedir.
Gebelik dönemi
Hayvanlar üzerinde yapılan çalışmalar, gebelik/embriyonal/fötal gelişim/doğum ya da doğum
sonrası gelişim üzerindeki etkiler bakımından yetersizdir. İnsanlara yönelik potansiyel risk
bilinmemektedir. OCUFAMED gerekli olmadıkça gebelik döneminde kullanılmamalıdır.
Laktasyon dönemi
OCUFAMED, laktasyon döneminde kullanılmamalıdır.
Üreme yeteneği / fertilite
Üreme yeteneği ve fertilite üzerinde herhangi bir etki bildirilmemiştir.
34.7. Araç ve makine kullanımı üzerindeki etkiler
OCUFAMED’in, fazla dikkat ve psikomotor etki hızı gerektiren, potansiyel olarak tehlikeli
aktivitelerde kullanımı tavsiye edilmez.
4.8. İstenmeyen etkiler
İstenmeyen etkilerin sıklık gruplandırması şu şekildedir.
Sıklıklar çok yaygın (≥1/10), yaygın (≥1/100 ila <1/10), yaygın olmayan (≥1/1000 ila
<1/100), seyrek (≥1/10000 ila <1/1000), çok seyrek (<1/10000) ve bilinmiyor (eldeki
verilerden hareketle tahmin edilemiyor) şeklinde tanımlanmıştır.
Kan ve lenf sistemi hastalıkları
Bilinmiyor: Lökositopeni, trombositopeni
Bağışıklık sistemi hastalıkları
Bilinmiyor: Anafilaktik reaksiyonlar, anjiyonörotik ödem, yüz ödemi, pruritus
Sinir sistemi hastalıkları
Bilinmiyor: Baş ağrısı, baş dönmesi, konvülsiyonlar
Göz hastalıkları
Seyrek: İritasyon ve göz kızarıklığı
İlacın damlatılmasından sonra görüş bulanıklığı meydana gelebilir.
Gastrointestinal hastalıklar
Bilinmiyor: Mide bulantısı, diyare, karın ağrısı, meteorizm, tat değişimleri
Hepatobilier hastalıklar
Bilinmiyor: Hepatik fonksiyon bozukluğu, hepatit, hepatik hücrelerin nekrozu, serum ALT ve
AST’sinde artış, renal fonksiyon bozukluğu, plazmada kolesterol ve trigliserid düzeyinde
artış, hipokalemi.
Deri ve deri altı doku hastalıkları
Bilinmiyor: Döküntü, Stevens-Johnson sendromu, toksik epidermal nekroliz
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
4olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı vakası gözlenmez.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer antiinfektifler
ATC Kodu: S01AX
Farmakolojik etki antimikotik etkidir. Bir seri sitokrom P450 bağımlı enzimi bloke eder ve
fungusların selüler membranlarındaki sterol sentezini seçici olarak inhibe eder.
Flukonazol Candida türleri, Cryptococcus neoformans, Microsporum türleri, Trichophyton
türleri fungusların neden olduğu enfeksiyonlarda ve Blastomyces dermatitidis, Coccidioides
immitis ve Histoplasma capsulatum patojenlerinin neden olduğu enfeksiyonlarda etkilidir.
Flukonazol göz dokularına iyi dağılır. Flukonazol tek uygulamada 15 dakikadan sonra,
C.albicans ve C.parapsilosis gibi mikroorganizmaların eliminasyonu için gerekli
konsantrasyonları aşan konsantrasyonlara ulaşır, fakat flukonazol konsantrasyonları çoklu
uygulamalarda C.tropicalis eliminasyonu için gerekli konsantrasyonları aşar. Bununla
bağlantılı olarak flukonazol Candida türleri funguslarının neden olduğu keratitin tedavisi
sırasında amfoterisin B için alternatiftir.
5.2. Farmakokinetik özellikler
Genel özellikler
Organizmanın bütün biyolojik sıvılarına hematoensefalik bariyerden geçerek iyi penetre olur.
Plazma proteinleri ile bağlanma %11-%12’dir. C ve EAA doz ile orantılıdır.
maks
Böbrekler yoluyla atılır, flukonazol’ün %80’i değişmemiş formda atılırken yaklaşık %11’i
metabolitleri formunda atılır. Yarılanma ömrü periyodu yaklaşık 30 saattir (20-50 saat
aralığı).
Flukonazol farmakokinetiği büyük ölçüde renal fonksiyona bağlıdır. Yarılanma ömrü
periyodu kreatinin klerensi ile ters orantılıdır.
55.3. Klinik öncesi güvenlilik verileri
İnsanlarda flukonazol’ün akut toksisitesi üzerine sınırlı veri bulunur. Flukonazol’ün çok
yüksek dozajlarını alan fare ve sıçanlarda solunum ve hareketlilikte azalma, pitozis, göz yaşı
salgılama, tükürük salgılama, idrar kaçırma, doğrultma refleksinin kaybolması ve siyanoz
meydana gelir. 1 g/kg veya daha az dozda flukonazol alan fare ve sıçanlarda ölüm gözlenmez.
Yapılan denemelerde mutajenik etki görülmemiştir. Flukonazol göz damlasına ait yeterli veri
yoktur.
6. FARMASÖTİK ÖZELLİKLER
6.1. Yardımcı maddelerin listesi
Disodyum fosfat dodekahidrat
Sodyum dihidrojen fosfat monohidrat
Propilen glikol
Benzalkonyum klorür
Enjeksiyonluk su
6.2. Geçimsizlikler
Bildirilmemiştir.
6.3. Raf ömrü
60 ay
Açıldıktan sonra 4 hafta içerisinde kullanılmalıdır.
6.4. Saklamaya yönelik özel tedbirler
25°C'nin altındaki oda sıcaklığında, güneş ışığından koruyarak saklayınız.
6.5. Ambalajın niteliği ve içeriği
OCUFAMED HDPE koruyucu halka ve vidalı kapak ile kapatılan beyaz LDPE damlalıklı 5
ml’lik beyaz opak LDPE şişelerde kullanıma sunulmaktadır.
Her karton kutu, 1 adet kullanma talimatı ve 1 adet şişe içerir.
6.6. Beşeri tıbbi üründen arta kalan maddelerin imhası ve diğer özel önlemler
Herhangi bir kullanılmamış veya atık materyal lokal gereksinimler doğrultusunda imha
edilmelidir.
Ürünün kullanımı için özel bir önlem gerekmemektedir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
67. RUHSAT SAHİBİ
World Medicine Ophthalmics İlaçları Ltd. Şti.
Güneşli,Bağcılar/İstanbul
8. RUHSAT NUMARASI
2024/232
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 29.07.2024
Ruhsat yenileme tarihi:
10. KÜB’ÜN YENİLENME TARİHİ
7