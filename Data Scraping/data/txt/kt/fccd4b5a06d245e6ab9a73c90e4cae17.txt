1/10 KULLANMA TALİMATI  
 
İNFLACORT 0 .25 mg/ mL nebülizasyon süspansiyonu  
İnhalasyon yoluyla uygulanır.  
Steril  
 
• Etkin madde:  Her tek dozluk 2 mL  flakon;  0,5 mg (1 mL’de 0,25 mg) budesonid içerir.  
• Yardımcı maddeler:  Polisorbat 80, disodyum EDTA, sodyum klorür, sodyum sitrat dihidrat, 
sitrik asit anhidrus, enjeksiyonluk su  
 
 
Bu Kullanma Talimatında:  
 
1. İNFLACORT nedir ve ne için kullanılır?  
2. İNFLACORT’u kullanmadan önce dikkat edilmesi gerekenler  
3. İNFLACORT nasıl kullanılır?  
4. Olası yan etkiler nelerdir? 5. İNFLACORT’un saklanması  
 Başlıkları yer almaktadır.  
 1. İNFLACORT nedir ve ne için kullanılır?  
 
• İNFLACORT, glukokortikosteroid olarak adlandırılan budesonid etkin maddesini içeren ve 
iltihaplanmayı azaltmak için kullanılan ilaçlar grubuna dahildir. • Astımınız solunum yollarınızdaki iltihaplanmadan kaynaklanmaktadır. İNFLACORT 
astımın tüm basamaklarında iltihabı gidermek, solunum yolunu genişletmek, hastalık 
belirtilerini kontrol altına almak ve ağız yoluyla kullanılan steroid (astım tedavisinde de 
kullanılan, hayat kurtarıcı ilaçlar) ihtiyacını azaltmak amacıyla kullanılır. Kronik tıkayıcı 
akciğer hastalığında (K OAH) tek başına kullanılması önerilmez.  İNFLACORT aynı zamanda 
bebek ve çocuklarda hızlı şekilde ortaya çıkan, hastanede yatış gerektiren, virüslerin neden 
olduğu bir üst solunum yolu enfeksiyonu olan krup hastalığını tedavi etmek için kullanılır. Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora v eya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 2/10 • İNFLACOR T 20 adet flakon içeren ambalajlarda kullanıma sunulmaktadır. Her flakon 2 mL 
bulanık ve beyazımsı süspansiyon içermektedir. Her bir flakon tek kullanım içindir. 
• İNFLACORT, nebülizatör (=inhalasyon cihazı) yardımıyla solunmak içindir. Ağız parçası 
veya yüz  maskesi yardımıyla nefes aldığınızda, ilaç nefesinizle birlikte akciğerlerinize kadar 
ulaşacaktır.  
 
Düzenli olarak doktor tarafından reçete edildiği şekilde kullanılmalıdır. Ancak, İNFLACORT başlamış akut astım atağınızı rahatlatmaz.  
 
2. İNFLACORT’u kullanmadan önce dikkat edilmesi gerekenler  
 
İNFLACORT’u aşağıdaki durumlarda KULLANMAYINIZ  
Eğer;  
• Budesonid ya da ilaç içerisindeki yardımcı maddelerden herhangi birine karşı alerjiniz (aşırı 
duyarlılığınız) varsa  
 İNFLACORT’u aşağıdaki durumlarda DİKKATLİ KULLANINIZ  
Eğer;  
• Akciğerlerinizde iltihaplanma varsa,  
• Verem hastalığınız varsa,  
• Soğuk algınlığınız veya göğsünüzde iltihaplanma veya nefes alıp vermenizde herhangi bir 
sorununuz varsa,  
• Karaciğerinizle ilgili problemleriniz varsa , 
• Bulanık görme  veya diğer görme sorunlarını yaşarsanız en kısa sürede doktorunuza 
danışınız.  Astım semptomlarınız ile ilgili önemli bilgiler  
Eğer İNFLACORT kullanırken nefessiz kaldığınızı veya hırıltılı nefes aldığınızı düşünüyorsanız, İNFLACORT kullanmaya devam etmelisiniz, ancak en kısa sürede 
doktorunuza danışınız, ek tedavi gerekebilir.  
 Hemen doktorunuza başvurunuz:  
Eğer,  
• Nefes almanız kötüleşiyor veya sık sık astım ile gece uyanıyorsanız,  
• Sabahları göğsünüzde sıkışma hissediyorsanız ya da göğsünüzdeki sıkışma normalden daha 
uzun sürüyorsa,  
 Bu belirtiler durumunuz un düzgün kontrol edilmediği anlamına gelebilir ve hemen farklı veya 
ek tedavi gerekebilir.  
 Bazı hallerde İNFLACORT kullanımı özel dikkat gerektirir. Doktorunuzu daima diğer sağlı k 
problemleriniz hakkında, özellikle yakın zamanlı iltihaplanma veya karaciğer rahatsızlığınız hakkında bilgilendirmelisiniz.  3/10 Doktorunuza kullanmakta olduğunuz tüm ilaçlar hakkında, özellikle mantar enfeksiyonlarını 
önlemeye yönelik ilaç lar, steroid içerikli ilaçlar ve HIV virüsüne karşı kullanılan ilaçlar 
kullanıyorsanız bilgi vermelisiniz. Doktorunuzu ayrıca reçetesiz olarak aldığınız ilaçlar 
hakkında da bilgilendirmelisiniz. 
 
İNFLACORT size sadece astımınız için reçete edilmiştir. Doktorunuz tarafından tavsiye 
edilmedikçe başka hastalıklarınız için kullanmayız. İlacınızı asla bir başkasına vermeyiniz.  
 
İNFLACORT’un insandaki uzun süreli bölgesel ve tüm vücuda yönelik etkileri tam olarak 
bilinmemektedir. Doz, astım kontrolünün sağlandığı en düşük etkili i dame (devam)  dozunda 
tutulmalıdır. Hekimler, herhangi bir yoldan kortikosteroid tedavisi gören çocukların büyümesini yakından izlemeli ve kortikosteroid tedavisi ile astım kontrolünün yararlarını, büyümenin olası baskılanmasına karşı değerlendirmelidir.  
İNFLACORT özellikle yüksek dozlarda uzun süre kullanıldığında, içerdiği kortikosteroid 
nedeniyle Cushing sendromu (sırtta kambura benzer yağ birikimi, yüzde yuvarlaklaşma, aşırı 
kıllanma ve özellikle bel ve leğen kemiklerinde kemik erimesi), Cushingoid özel likler (Cushing 
sendromunda görülenlere benzer özellikler), adrenal süpresyon (böbrek üstü bezinden hormon salınımının baskılanması) çocuk ve ergenlerde büyüme geriliği, kemik mineral yoğunluğunda azalma, göze perde inmesi (katarakt), göz içi basıncının ar tması (glokom) ve daha seyrek olarak 
psikomotor hiperaktivite (aşırı ve yoğun etkinlik ya da hareketlilikte olma durumu), uyku bozuklukları, anksiyete (endişe), depresyon (ruhsal çöküntü) ya da agresyonu (saldırganlık) (özellikle çocuklarda) içeren ruhsal ya da davranışsal etkiler gibi sistemik etkilere yol açabilir.  
 
İnhale kortikosteroidlerle tedavi esnasında oral kandidiyazis (ağızda ve boğazda pamukçuk) görülebilir. Bu enfeksiyon uygun antifungal tedavi ile tedavi edilmeyi gerektirebilir ve bazı hastalarda tedavinin kesilmesi gerekebilir.  
 Kortikosteroid içeren inhale ilaçları alan KOAH hastalarında, akciğer iltihaplanmasında artış gözlemlenmiştir.  
 İnhale steroidin kombine edildiği KOAH’lı ileri yaş hastalarda pnömoni riski artabilmektedir.  
 
Bu uyarılar  geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 Hamilelik  
İlacı kullanmadan önce doktorunuza veya eczacınıza danışınız.  
 Eğer hamileyseniz ilaç kullanımı ile ilgili her zaman çok dikkatli olmalısınız. İNFLACORT’un hamile kadınlarda kullanıldığında anne veya çocuğa zararlı olduğuna dair kanıt yoktur. İNFLACORT kullanırken hamile kalırsanız İNFLACORT kullanmayı kesmeyiniz, ama  
mümkün olduğunca çabuk doktorunuzla irtibata geçmelisiniz.  4/10 Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Budesonid anne sütüne geçer. Ancak İNFLACORT’un t edavi edici dozlarında emzirilen çocuk 
üzerinde etkisi olması beklenmez. İNFLACORT emzirme döneminde kullanılabilir.  
 
Araç ve makine kullanımı  
İNFLACORT araç ve makine kullanma yeteneğini etkilemez.  
 Diğer ilaçlar i le birlikte kullanımı  
Özellikle aşağıda verilen ilaçlardan herhangi birisini kullanıyorsanız doktorunuza veya 
eczacınıza söyleyiniz:  
• Steroid ilaçları (astım krizi ve tedavisi dahil hızlı cevap alınmak istenen pek çok hastalıkta 
kullanılırlar).  
• Mantar enfek siyonlarını tedavi etmek için kullanılan ilaçlar (itrakonazol ve ketokonazol).  
• HIV proteaz inhibitörleri (örn. ritonavir ve kobistat içeren ürünler; AIDS tedavisinde 
kullanılan ilaçlar)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. İNFLACORT nasıl kullanılır? 
 
Uygun kullanım ve doz/uygulama sıklığı için talimatlar:  
İNFLACORT dozu, hastanın durumuna göre değişiklik gösterir. Doktorunuzun tavsiyelerine 
dikkatlice uyunuz. Bu tavsiyeler bu talimattaki bilgilerden farklı olabilir.  
 
İNFLACORT’u daima, tam olarak doktorunuzun, eczacınızın veya hemşirenizin size söylediği 
şekilde kullanınız. Emin değilseniz, nasıl kullanmanızı önerdiklerini sorunuz.  İNFLACORT sadece nebülizatörde kullanılabilir. Bu ilacı kullanmaya başlamadan önce nebülizatörün nasıl kullanıldığını bildiğinizden emin olunuz.  Tüm nebülizatörler İNFLACORT ’un kullanımı için uygun değildir. İNFLACORT  
ULTRASONİK nebülizatörler ile kullanılmamalıdır . 
 İNFLACORT’u ilk kez kullanmadan önce, “KULLANMA TALİMATI” nı okumalı ve 
talimatlara dikkatlice uymalısınız.  
 Unutmayınız:  Her doz alışınızdan sonra ağzınızı su ile çalkalamalısınız. Eğer yüz maskesi 
kullanıyorsanız, her dozdan sonra yüzünüzü yıkayınız.  5/10 Astım tedavisi:  
Önerilen Başlangıç Dozu:  
6 aylık ve daha büyük çocuklar:  Günlük toplam doz 0,25- 0,5 mg’dır. Eğer çocuğunuz 
kortizon kullanıyorsa daha yüksek bir başlangıç dozu verilebilir. Bir süre sonra doktorunuz 
dozu düzenleyebilir. Tek doz halinde günlük 1 mg’a kadar doz verilebilir.  
 Erişkinler ve yaşlılar:  Günlük toplam doz 1- 2 mg’dır. Bir süre sonra doktorunuz dozu 
düzenleyebilir. Tek doz halinde günlük 1 mg’a kadar doz verilebilir. 
 
Hastalık belirtileriniz iyileştikten sonra doktorunuz dozu azaltma yoluna gidebilir. 
 
İdame (Devam) Tedavisi:  
6 aylık ve daha büyük çocuklar:  Toplam günlük doz 0,25- 2 mg’dır.  
 
Erişkinler ve yaşlılar:  Toplam günlük doz 0,5- 4 mg’dır. Çok ağır vakalarda doz arttırılabilir.  
 
Krup tedavisi:  
Bebekler ve çocuklar için önerilen doz günde 2 mg’dır. Bu bir kerede tam olarak verilebilir ya da önce bir 1 mg; 30 dakika sonra diğer 1 mg olacak şekilde verilebilir.  
 İNFLACORT kullanmaya başladıktan sonra daha ilk günden itibaren kendinizi daha iyi 
hissetmeye başlayabilirsiniz. Ancak, tam olarak etkinin elde edilmesi 2 -4 hafta sürebilir. 
Kendinizi daha iyi hissediyor olsanız bile İNFLACORT dozlarınızı almayı bırakmayınız.  
 
Eğer halen “kortizon” tabletleri kullanıyor sanız ve size İNFLACORT reçete edildiyse 
doktorunuz aşamalı olarak (birkaç hafta veya ay boyunca) tabletinizin dozunu azaltabilir. Sonunda tablet almayı bırakmanız bile gerekebilir.  Not: Eğer tedaviniz “kortizon” tabletten İNFLACORT’a değişmişse geçici ol arak, sizi daha 
önce rahatsız eden burun akıntısı, deride döküntü, kas ve eklemlerde ağrı gibi belirtileriniz geri gelebilir. Bu belirtilerden herhangi biri sizi rahatsız ederse veya baş ağrısı, yorgunluk, bulantı veya kusma olursa lütfen doktorunuzla tema sa geçiniz.  
 Uygulama yolu ve metodu:  
1. Kullanmadan önce nazik bir döndürme hareketiyle tek doz ünitesinin içeriğini tekrar etkin 
maddenin sıvı içinde dağılmasını sağlayınız. 
2. Tek dozluk üniteyi dik olarak tutunuz  ve üst kısmını çevirerek açınız.  
3. Ünitenin açık ucunu nebülizer rezervuarına yerleştiriniz  ve yavaşça sıkınız. 
 Tek dozluk ünite bir çizgi ile işaretlidir. Bu çizgi ünite baş aşağı tutulduğunda 1 m L’lik hacmi 
gösterir.  
 Sadece 1 m L kullanılacaksa, sıvı işaret çizgisine gelene kadar içer iğini boşaltınız.  
 6/10 Açılmış tek dozluk üniteyi ışıktan koruyarak muhafaza ediniz. Açılmış tek dozluk ünite 12 saat 
içinde kullanılmalıdır. Sadece 1 mL kullanılırsa geri kalan hacmin steril olmadığını lütfen göz önüne alınız.  
 Sıvının geri kalanını kullanmadan önce tek doz ünitesindeki içeriği nazik bir döndürme 
hareketiyle tekrar etkin maddenin sıvı içinde dağılmasını sağlayınız . 
 
NOT:  
1. Her dozdan sonra ağzınızı su ile çalkalayınız.  
2. Eğer yüz maskesi kullanıyorsanız, inhalasyon sırasında maskenin sıkıca  oturduğundan emin 
olunuz. Uygulama sonrasında yüzünüzü yıkayınız.  
 
• Temizleme  
Nebülizatör haznesi ve ağız parçası veya yüz maskesi her kullanımdan sonra temizlenmelidir. 
Parçaları üreticinin belirttiği şekilde sıcak su ve yumuşak bir deterjan ile yıkayınız. İyice 
durulanmalı ve nebüliz atör haznesinin kompresöre bağlanarak kuruması sağlanmalıdır. 
 
Değişik yaş grupları:  
Çocuklarda kullanımı:  
6 aylık ve daha büyük çocuklarda belirtilen dozlarda kullanılmalıdır.  
 Yaşlılarda kullanımı:  
Yaşlılarda özel  doz gereksinimleri yoktur.  
 
Özel kullanım durumları:  
Böbrek yetmezliği:  
Böbrek yetmezliği olan hastalarda doz ayarlaması gerekmemektedir.  
 Karaciğer yetmezliği:  
Karaciğer fonksiyonlarında azalma nedeni ile İNFLACORT içeriğindeki etkin maddelerin vücutt an atılımları değişebilir, bunun sonucu istenmeyen etkilerde artış olabilir. Karaciğer 
fonksiyonlarınızda azalma var ise, tedavinizi ve ilacınızın dozunu ayarlayabilmesi için bu durumu doktorunuza bildiriniz.
 
 Eğer İNFLACORT’un etkisinin çok güçlü veya zay ıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla İNFLACORT kullandıysanız  
İNFLACORT’tan  kullanmanız gerekenden fazlasını kullanmışsanız bir doktor veya eczacı ile 
konuşunuz.  Eğer İNFLACORT bir kerede çok fazla kullanılırsa zararlı bir etki oluşması beklenmez. Eğer çok fazla İNFLACORT uzun süreli olarak kullanılırsa (aylar boyunca) yan etkil er görülmesi 
olasıdır. Eğer başınıza bunun gelmiş olabileceğini düşünüyorsanız lütfen doktorunuza danışınız. 7/10 İNFLACORT’u kullanmayı unutursanız  
Eğer almanız gereken rutin bir İNFLACORT dozunu almayı unutursanız unuttuğunuz dozu 
telafi etmeniz gerekli değildir. Sadece bir sonraki dozu reçete edildiği şekilde alınız.  
 Unutulan dozları dengelemek için çift doz almayınız. 
 
İNFLACORT  ile tedavi sonlandırıldığındaki oluşabilecek etkiler:  
Astımınız iyileşse bile doktorunuz size söylemedikçe bu ilacı kullanmayı bı rakmayınız.  
 Bu ilacın kullanımına ilişkin başka sorularınız olursa, doktorunuza veya eczacınıza danışınız. 
 
4. Olası yan etkiler nelerdir?  Tüm ilaçlar gibi İNFLACORT içeriğinde bulunan maddelere duyarlı olan kişilerde yan etkiler 
olabilir.  
 
İNFLACORT kul lanırken aşağıdaki yan etkilerden biri sizi rahatsız ederse veya devam ederse 
doktorunuza danışınız.  
 Aşağıdakilerden biri olursa, İNFLACORT’u  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Yüzde, özellikle de dudak, dil, gözler ve kulaklar bölgesinde şişme  
• Deri döküntüsü, kaşıntı, deride iltihap (kontakt dermatit), ürtiker   
• Nefesin izde daralma  
 
Bunların hepsi çok ciddi yan etkilerdir.  
  
Eğer bunlardan biri sizde mevcut ise, sizin İNFLACORT’a karşı ciddi alerjiniz var demektir.  
 Acil tıbbi müdahaleye veya hastaneye yatırılmanıza gerek olabilir. Bu çok ciddi yan etkilerin hepsi seyrek olarak (1 .000 hastanın birinden azında)  görülür.  
 
• İlacınızı aldıktan (inhale ettikten) sonra ani hırıltı. Bu çok seyrek olur, 10.000 hastada 
birinden azını etkiler.  
 
Diğer olası yan etkiler şunlardır:  
Yaygın  (10 hastanın birinden az, fakat 100 hastanın birinde veya birinden fazla 
görülebilir)  
• Pamukçuk (ağız ve boğazda mantar iltihabı). İNFLACORT’u  kullandıktan sonra ağzınızı su 
ile yıkamanız  halinde görülme ihtimali daha azdır.  
• Boğazda hafif tahriş  
• Öksürük 
• Ses boğuklaşması  
• KOAH’lı hastalarda pnömoni (akciğerlerde enfeksiyon)  
 8/10 İNFLACORT  kullanırken aşağıdaki belirtilerden birini yaşarsanız hekiminize bildiriniz. 
Bu belirtiler akciğer enfeksiyonu belirtileri olabilir: 
• Ateş veya titreme  
• Mukus üretiminde artış, mukus renginde değişiklik 
• Artmış öksürük veya nefes alma güçlüğünde artış  
 
Yaygın olmayan (100 kişide  1’den az  kişide görülür)  
• Endişeli, huzursuz ve gergin hissetmek 
• Depresyon  
• Titreme  
• Katarakt (göze perde inmesi)  
• Kas krampları  
• Bulanık görme  
 Seyrek (1 .000 hastanın birinden az, fakat 10.000 hastanın birinde veya birinden fazla 
görülebilir)  
• Yüz maskesi kullandıktan sonra yüzünüzde kızarma. Bunun oluşmasını yüz maskesi 
kullandıktan sonra yüzünüzü yıkamak suretiyle önleyebilirsiniz. 
• Uyku sorunları, depresyon veya endişeli, huzursuz, sinirli, aşırı heyecanlı ya da tedirgin 
hissetmek. Bu etkiler daha çok çocuklarda görülebilir. • Deride morarma  
• Ses kısıklığı  
• Ses boğuklaşması (çocuklarda)  
 
İnhalasyon (solunum)  yoluyla kullanılan kortikosteroidlerde bilhassa uzun süre yüksek 
dozlarda kullanıldığında vücudunuzun normal olarak ürettiği steroid hormonlarını etkileyebilir. Bu etkilere aşağıdakiler dahildir:  
• Kemik miner al yoğunluğunda azalma (kemiklerin incelmesi),  
• Glokom (göz içi basıncının artması)  
• Çocuklar ve ergenlerde büyüme hızının yavaşlaması (seyrek) . Uzun yıllar boyunca yüksek 
dozlar verilmişse, nihai boyda yaklaşık 1 cm düşüş görülebilir. • Adrenal bezi üzerine b ir etki (böbreğinize bitişik küçük bir bez) (seyrek)  
 
Solunum yoluyla kullanılan kortikosteroidlerle bu etkilerin görülmesi kortikosteroid tabletlere 
nazaran daha az ihtimal dahilindedir.  
 Etki muhtemelen doza, maruziyet süresine, eşzamanlı ve daha önceki steroid maruziyetine ve 
bireysel duyarlılığa bağlıdır.  Nebülizerin yüz maskesiyle uygulandığı bazı durumlarda yüz derisinde tahriş görülmüştür. Yüz 
derisindeki tahrişi önlemek için yüzünüzü yüz maskesi kullandıktan sonra su ile yıkayınız.  Nadir durumlarda inhale kortikosteroidlerle tedavinin daha genel yan etkileri görülebilir. Yorgunluk, baş ağrısı, mide bulantısı veya kusma meydana gelirse bunlardan şüphe edilebilir.  9/10 Yan etkilerin raporlanması  
Kullanma Talimatında yer alan veya almayan h erhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.
 
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 5. İNFLACORT’un saklanması  
 İNFLACORT’u çocukların göremeyeceği, erişemeyeceği yerlerde ve ambalajında saklayınız.  
Plastik flakonlar, folyo paketl eri içinde saklanarak ışıktan korunmalıdır. 
 
Eğer her doz için ünitenin tamamını kullanmıyorsanız, geri kalanı ışıktan koruyunuz  
 
Dik olarak muhafaza ediniz.  
 25°C altındaki oda sıcaklığında saklanmalıdır. Dondurulmamalıdır. 
 
Son kullanma tarihiyle uyumlu olarak kullanınız.  
 
Folyo saşe paket ve dış kutuda belirtilen son kullanma tarihinden sonra İNFLACORT’u 
kullanmayınız. 
 
• Folyo saşe  paketin ilk açıldığı tarihi not ediniz. 3 ay veya daha uzun süre açık kalan folyo 
paketten ürün kullanmayınız. 
 
• Her tek doz açıldıktan sonra 12 saat içinde kullanılmalıdır. Sadece 1 mL kullanılırsa geri 
kalan hacmin steril olmadığını lütfen göz önüne alınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi:  
BİLİM İLAÇ SAN. ve TİC. A.Ş.  
Kaptanpaşa Mah. Zincirlikuyu Cad. No:184 
34440 Beyoğlu- İSTANBUL  
Tel: +90 (212) 365 15 00  
Faks: +90 (212) 276 29 19 
 
 10/10 Üreti m Yeri : 
BİLİM İLAÇ SAN. ve TİC. A.Ş.  
GOSB 1900 Sokak No: 1904 
41480 Gebze -KOCAELİ   
 
Bu kullanma talimat ı 08.05.2019 t arihinde onaylanmıştır.  