KULLANMA TALİMATI
PİONDİA 15 mg tablet  
Ağız yolu ile alınır
• Etkin madde:  Her tablet 15 mg pioglitazon (hidroklorür olarak) içerir.
• Yardımcı maddeler:  Laktoz monohidrat, hidroksipropil selüloz, kalsiyum karboksimetil 
selüloz, magnezyum stearat.
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.
• Bu kullanma talimatını saklayınız . Daha sonra tekrar okumaya ihtiyaç duyabilirsiniz.
• Eğer ilave sorularınız olursa, lütfen doktorunuza veya eczacınıza danışınız.
• Bu ilaç kişisel olarak sizin için reçete edilmiştir, başkalarına vermeyiniz.
• Bu ilacın kullanımı sırasında, doktora veya hastaneye gittiğinizde doktorunuza bu ilacı  
kullandığınızı söyleyiniz.
• Bu talimatta yazılanlara aynen uyunuz. İlacınız hakkında size önerilen dozun dışında
yüksek veya düşük doz kullanmayınız. ____________________________________________
Bu Kullanma Talimatında:
1. PİONDİA nedir ve ne için kullanılır?
2. PİONDİA *yı kullanmadan önce dikkat edilmesi gerekenler
3. PİONDİA nasıl kullanılır?
4. Olası yan etkiler nelerdir?
5. PİONDİA y nın saklanması
Başlıkları yer almaktadır.
l.PİONDİA nedir ve ne için kullanılır?
PİONDİA beyaz, yuvarlak tek yüzü çentikli, düz tablettir. 30, 60 ve 90 tablet içeren 
Alu/Alu blister ambalajlarda bulunmaktadır.
PİONDİA tip 2 (insüline bağımlı olmayan) şeker hastalığını (diyabeti) tedavi etmek için 
kullanılan antidiyabetik bir ilaçtır. Tip II Diyabet, genellikle yetişkinlikte ortaya çıkan bir 
şeker hastalığı (diyabet) türüdür.
PİONDİA tip 2 şeker hastalığı (diyabet) bulunan hastalarda, vücudun kendi ürettiği 
insülini daha iyi kullanmasını sağlayarak, kandaki şeker seviyesini kontrol etmeye 
yardımcı olur.
Doktorunuz PİONDİA tedavisinin yeterliliğini kullanmaya başlamanızdan 3-6 ay sonra 
kontrol edecektir. Yeterli yanıt vermediğinize karar verirse tedaviyi kesebilir.
PİONDİA Tip II şeker hastalığı (diyabet) tedavisinde yalnızca diğer ağızdan verilen şeker 
hastalığı ilaçlan ile kontrol altına alınamayan hastalarda tek başına ya da diğer ağızdan 
verilen şeker hastalığı ilaçlan ile birlikte kullanılır.
PİONDİA ayrıca insülin ile birlikte, sadece metformin isimli şeker hastalığında kullanılan 
diğer bir ilaç kullanılamıyorsa kullanılabilir. Ancak bu kombinasyon çok sıkı kontrol 
altında alınmalıdır.
2.PİONDİA’yı kullanmadan önce dikkat edilmesi gerekenler
• İnsülin ile birlikte sadece metformin isimli şeker hastalığında kullanılan diğer bir  
ilacın kullanılmaması gerektiği durumlarda sıkı kontrol altında kullanılabilir.
PİONDİA’yı aşağıdaki durumlarda KULLANMAYINIZ
Eğer
' • Pioglitazon veya kullanma talimatında listelenen PİONDİA’un içerdiği yardımcı
maddelerden herhangi birine karşı aleıjiniz (aşırı hassasiyetiniz) varsa
• Kalp yetmezliğiniz veya kalp yetmezliği hikayeniz varsa
• Karaciğer yetmezliğiniz varsa
• Diyabetik ketoasidozunuz varsa (belirtileri: hızlı kilo kaybı, bulantı ve kusma)
• Mesane kanseriniz varsa veya daha önce mesane kanseri geçirmişseniz.
• İdrarınızda kan varsa
PİONDİA’yı aşağıdaki durumlarda DİKKATLİ KULLANINIZ
Eğer
• Gözün arka tarafında şişme (maküler Ödem) olarak adlandırılan şekere bağlı 
(diyabetik) göz hastalığının herhangi bir türü sizde bulunuyorsa.
• Hamile kalmayı planlıyorsanız.
• Emziriyorsanız.
• Yumurtlama probleminiz (polikistik över sendromunuz) varsa. İlacınızın 
etkisinden dolayı hamile kalma ihtimaliniz artabilir. Bu takdirde hamile kalmayı 
önleyici bir yöntem kullanınız.
• Herhangi bir karaciğer veya kalp rahatsızlığınız varsa. PİONDİA kullanmaya 
başlamadan önce, doktorunuz karaciğer fonksiyonlarınızı kontrol etmek için kan 
testi yapabilir. Bu kontrol belli aralıklarla devam edebilir. PİONDİA ve insülin ile 
tedavi edilen uzun süreli şeker hastalığı (diyabet), kalp hastalığı veya geçirilmiş 
bir inmesi olan bazı hastalarda kalp yetmezliği geliştiği gözlenmiştir. Nefes 
darlığı, ani kilo artışı ya da lokalize şişkinlik (ödem) gibi kalp yetmezliği 
belirtilerini fark ederseniz en kısa sürede doktorunuza bildiriniz.
• 18 yaşın altındaysanız, çünkü bu gibi hastalarda kullanımı önerilmemektedir.
• Yaşlıysanız; insülinle birlikte kullanımı, ciddi kalp yetmezliği riskinde artışa  
neden olduğundan yaşlılarda dikkatli kullanılmalıdır.
• Pioglitazonun diğer ağız yoluyla alınan şeker hastalığı ilaçlarıyla veya içinde etkili 
madde olmayan (plasebo) tabletlerle yapılan klinik çalışmalarında , pioglitazon 
kullanan kadınlarda (erkeklerde değil) daha yüksek oranda kemik kınğı 
görülmüştür. Şeker hastalığınızı tedavi ederken doktorunuz bunu dikkate alacaktır.
PİONDİA tedavisine başlanmadan önce mesane kanseri için risk faktörleri (yaş, tütün 
kullanma hikayesi, bazı mesleki ya da kemoterapötik ajanlara maruz kalınması örneğin, 
siklofosfamid ya da leğen kemiği bölgesine daha önce ışın tedavisi uygulanmış olması) 
değerlendirilmelidir. Mevcut herhangi bir makroskopik hematüri (idrarda kan görülmesi), 
PİONDİA tedavisine başlanmadan önce tetkik edilmelidir.
Eğer tedaviniz sırasında, idrarınızda kan görülürse ya da zor/ağrılı idrar yapma veya 
sıkışma hissi gibi diğer belirtiler gelişecek olursa, hemen doktorunuza bilgi vermelisiniz.
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.
PİONDİA’nın yiyecek ve içecek ile kullanılması
PİONDİA’yı yemekle birlikte, yemekten sonra veya aç kamına kullanabilirsiniz. 
Tabletlerinizi bir bardak suyla birlikte yutmaksınız.
Hamilelik
İlacı kullanmadan önce doktorunuza veya eczacınıza danışınız.
PİONDİA hamilelik sırasında kullanılmamalıdır.
Tedaviniz sırasında hamile olduğunuzu fark ederseniz hemen doktorunuza veya  
eczacınıza danışınız.
Emzirme
İlacı kullanmadan önce doktorunuza veya eczacınıza danışınız.
PİONDİA’un anne sütüne geçip geçmediği bilinmemektedir. Eğer emziriyorsanız 
PİONDİA kullanmayınız.
Araç ve makine kullanımı
PİONDİA taşıt veya makine kullanma yeteneğinizi etkilemez. Görmede herhangi bir 
rahatsızlığınız olursa araç ve makine kullanmayınız.
PİONDIA’nın içeriğinde bulunan bazı yardımcı maddeler hakkında önemli bilgiler
PİONDİA laktoz monohidrat içerir. Doktorunuz tarafından bazı türdeki şekerlere karşı 
intoleransmız (ilacın etkisine dayanıksızlık) olduğu söylenmişse PİONDİA kullanmadan 
önce doktorunuzla temasa geçiniz.
Diğer ilaçlar ile birlikte kullanımı
PİONDİA ile tedavi sırasında diğer ilaçları kullanmaya devam etmenizde sakınca olabilir. 
Bazı ilaçlar, özellikle kanınızdaki şeker düzeyini etkileyebilir.
Eğer aşağıdaki ilaçlardan herhangi birini kullanıyorsanız doktorunuza söyleyiniz. 
Doktorunuz kan şekeriniz kontrol edip PİONDİA dozunu değiştirebilir.
- Gemfibrozil (kolesterolü düşürmek için kullanılan bir ilaç)
- Rifampisin (tüberküloz ve diğer enfeksiyonları tedavi etmekte kullanılan bir ilaç)
Eğer reçeteli ya da reçetesiz herhangi bir ilacı şu anda kullanıyorsanız veya son  
zamanlarda kullandınız ise lütfen doktorunuza veya eczacınıza bunlar hakkında bilgi  
veriniz.
3.PİONDİA nasıl kullanılır?
Uygun kullanım ve doz/uygulama sıklığı için talimatlar:
Günde bir kez bir tablet alınmalıdır. Gerekli gördüğü takdirde doktorunuz size farklı bir 
dozu almanızı önerebilir.
Eğer PİONDİA şeker hastalığı (diyabet) tedavisi amacıyla başka ilaçlarla birlikte 
kullanılıyorsa (insülin, klorpropamid, glibenklamid, gliklazid, tolbutamid gibi) 
doktorunuz dozu azaltıp azaltmamanız gerektiğini size söyleyecektir.
PİONDİA’yla tedavi görmekteyken doktorunuz sizden belirli aralıklarla kan testi 
yaptırmanızı isteyecektir. Bu karaciğerinizin normal olarak çalışıp çalışmadığını kontrol 
etmek içindir.
Eğer şeker hastalığına özgü (diyabetik) bir diyet izliyorsanız, PİONDİA kullanırken bu 
diyete devam etmelisiniz.
Kilonuz düzenli aralıklarla kontrol edilmelidir; eğer kilonuzda artış olursa doktorunuza 
bildiriniz.
Uygulama yolu ve metodu:
PİONDİA ağız yoluyla alınır.
PİONDİA yemekle birlikte veya aç kamına alınabilir.
Değişik yaş grupları:
Çocuklarda kullanımı:
PİONDİA’un 18 yaşın altındaki hastalarda kullanımı önerilmemektedir.
Yaşlılarda kullanımı:
Özellikle bu ilacı insülin ile birlikte kullanacaksanız, doktorunuz tedaviye mevcut  
olan en düşük doz ile başlayacak ve dozu daha sonra yavaş yavaş arttıracaktır.
Özel kullanım durumları:
Böbrek / Karaciğer yetmezliği
Böbrek fonksiyon bozukluğu olan hastalarda doz ayarlaması gerekli değildir.
PİONDİA karaciğer yetmezliği olan hastalarda kullanılmamalıdır.
PİONDÎA ’ nın etkisinin çok güçlü veya zayıf olduğuna dair bir izlenime kapılırsanız,  
doktorunuza veya eczacınıza danışınız.
Kullanmanız gerekenden daha fazla PİONDİA kullandıysanız
PİONDİA’dan kullanmanız gerekenden fazlasını kullanmışsanız veya bir kişi veya çocuk 
ilacınızı kullanmışsa hemen bir doktor veya eczacı ile konuşunuz.
PİONDİA’yı kullanmayı unutursanız
PİONDİA’u günlük reçete edilen şekilde almaya çalışınız. Eğer bir dozu kaçırdıysamz, 
bir sonraki dozu planlanmış zamanında alınız.
Unutulan dozları dengelemek için çift doz almayınız.
PİONDİA ile tedavi sonlandırıldığında oluşabilecek etkiler
Doktorunuz reçete ettiği sürece PİONDİA kullanmaya devam ediniz.
Tedavinizi doktorunuza danışmadan sonlandırmayınız.
4.01ası yan etkiler nelerdir?
Tüm ilaçlar gibi PİONDİA’nın içeriğinde bulunan maddelere duyarlı olan kişilerde yan 
etkiler olabilir.
Özellikle hastalarda aşağıdaki ciddi yan etkiler gözlenmiştir.
Kalp yetmezliği, PİONDİA“ yı insülin ile birlikte kullanan hastalarda yaygın olarak (100 
hastadan 1-10 kişide) gözlenmiştir. Belirtileri, nefes darlığı veya ani kilo artışı ya da 
lokalize şişkinliktir(ödem). Bu belirtileri fark edersiniz, özellikle de 65 yaşın 
üzerindeyseniz, en kısa sürede doktorunuza bildiriniz.
Mesane kanseri, PİONDİA kullanan hastalarda yaygın olmayan bir sıklıkta (her 1000
4/6
hastanın 1-1 (Tunda) görülmüştür. İdrarınızda kan bulunması, idrar yaparken ağrı 
hissetmeniz ve birdenbire idrara çıkma isteği duymanız, mesane kanserinin belirti ve 
semptomları arasındadır. Bunlardan herhangi biri sizde gelişirse, mümkün olan en kısa 
zamanda doktorunuza başvurunuz.
Belli bir bölgede şişkinlik (ödem) Özellikle PÎONDİA’yı insülin ile birlikte kullanan 
hastalarda çok yaygın olarak gözlenmiştir. Bu yan etki sizde görülürse, en kısa sürede 
doktorunuza başvurunuz,
Kemik kırıkları, PİONDİA kullanan kadın hastalarda yaygın olarak bildirilmiştir (her 
100 hastadan 1-10 unda). Bu yan etki sizde görülürse, en kısa sürede doktorunuza 
başvurunuz.
Gözün arka kısmında şişmeye (sıvı toplanmasına) bağlı bulanık görme, PİONDİA 
kullanan hastalarda bildirilmiştir (sıklığı bilinmemektedir). Eğer böyle bir belirti ile ilk 
kez karşılaşıyorsanız veya zaten bu belirti sizde varsa ve kötüleşirse doktorunuza en kısa 
sürede bildiriniz.
PİONDİA kullanımı ile gözlenen diğer yan etkiler şunlardır:
Yaygın (100 hastadan 1-10 unda)
solunum yolu enfeksiyonu
- görme bozukluğu
- kilo alımı
- uyuşukluk
Yaygın olmayan (1000 hastadan 1-10 unda)
sinüzit
- uykusuzluk
Görülme sıklığı belli olmayan 
karaciğer enzimlerinde artış
PİONDİA diğer seker ilaçları ile kullanıldığında gözlenen van etkiler şunlardır:
Çok yaygın (10 kişiden 1  ’inden fazlasında)
Kan şekerinde düşme (hipoglisemi)
Yaygın (100 hastadan 1-10 unda)
- baş ağrısı
- sersemlik
- eklem ağrısı
- cinsel güçsüzlük 
Sırt ağrısı
- Nefes darlığı
- kırmızı kan hücrelerinin sayısında küçük bir azalma
- Gaza bağlı mide-bağırsakta şişkinlik
Yaygın olmayan (1000 hastadan 1-10 unda)
idrarda şeker ve protein görülmesi
enzimlerde artış
baş dönmesi (vertigo)
- terleme
- yorgunluk
- iştah artışı
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.
5. PİONDİA’nın saklanması
PÎONDİA ’ yı çocukların göremeyeceği, erişemeyeceği yerlerde ve ambalajında saklayınız.  
259C’nin altındaki oda sıcaklığında saklayınız.
Orijinal ambalajında saklayınız.
Son kullanma tarihiyle uyumlu olarak kullanınız.
Ambalajdaki son kullanma tarihinden sonra PİONDİA [ yı kullanmayınız. Son kullanma  
tarihi belirtilen ayın son günüdür.
Ruhsat Sahibi:  Sandoz İlaç San. ve Tic. A.Ş.
Küçükbakkalköy Mah. Şehit Şakir Elkovan Cad.
No: 15A 34750 Ataşehir/İstanbul
Üretim Yeri:  Sandoz İlaç San. ve Tic. A.Ş.
Gebze Plastikçiler Organize Sanayi Bölgesi 
Atatürk Bulvarı 9.Cad. No: 1  
41400 Gebze/Kocaeli
Bu kullanma talimatı gg/aa/yyyy tarihinde onaylanmıştır.
