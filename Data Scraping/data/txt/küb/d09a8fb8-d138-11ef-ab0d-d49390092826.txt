BONEX 70 mg Tablet
KISA ÜRÜN BİLGİSİ
1. BEŞERİ TIBBİ ÜRÜNÜN ADI
BONEX 70 mg Tablet
2. KALİTATİF VE KANTİTATİF BİLEŞİM
Etkin madde:
Alendronat ...................70 mg (91.35 mg alendronat sodyum trihidrat olarak)
Yardımcı maddeler:
Laktoz monohidrat .....160 mg
Kroskarmelloz sodyum..23.65 mg
Yardımcı maddeler için 6.1’e bakınız.
3. FARMASÖTİK FORM
Tablet.
Yuvarlak, beyaz renkli, bir yüzü düz, diğer yüzü çentikli, hafif bombeli tabletler.
4. KLİNİK ÖZELLİKLER
4.1. Terapötik endikasyonlar
• Postmenopozal osteoporozlu kadınlarda kalça, el bileği ve vertebra kırıklarının
(vertebral kompresyon kırıkları dahil) önlenmesi için osteoporoz tedavisinde,
• Erkeklerdeki osteoporoz tedavisinde endikedir.
4.2. Pozoloji ve uygulama şekli
Pozoloji / Uygulama sıklığı ve süresi:
Postmenopozal osteoporozlu kadınlarda kalça, el bileği ve vertebra kırıklarının (vertebral
kompresyon kırıkları dahil) önlenmesi için osteoporoz tedavisi: Önerilen doz, haftada bir
kez 70 mg’lık bir tablettir.
Erkeklerdeki osteoporoz tedavisi: Önerilen doz, haftada bir kez 70 mg’lık bir tablettir.
Uygulama şekli:
Alendronat günün ilk yiyecek, içecek veya ilacından (antasidler, kalsiyum katkıları ve
vitaminler dahil olmak üzere) en az 30 dakika önce, bir bardak dolusu suyla alınmalıdır.
Diğer içecekler (maden suyu dahil), besin ve bazı tıbbi ürünler alendronatın emilimi
azaltabilir (bkz. 4.5).
1/9BONEX 70 mg Tablet
Özofageal iritasyon riskini ve ilişkili advers reaksiyonları en aza indirgemek için
aşağıdaki talimatlara uyulmalıdır (bkz. 4.4).
• BONEX, bir bardak dolusu suyla (200 ml’den az olmamalı) alınmalıdır.
• Hastalar, örofarenjiyal ülserasyon potansiyeli riski nedeniyle tableti çiğnememeli veya
tabletin ağızda çözünmesine izin vermemelidir.
• Hastalar, tableti aldıktan en az 30 dakika süre ile ve günün ilk yiyeceğinden önce
yatmamalıdır.
• BONEX gece yatarken ve sabah yataktan kalkmadan önce alınmamalıdır.
• Hastaların diyetle yeterince kalsiyum ve D vitamini alması sağlanmalı, gereğinde
mineral ve vitamin takviyesi yapılmalıdır (bkz. 4.4).
Özel popülasyonlara ilişkin ek bilgiler
Böbrek/Karaciğer yetmezliği:
Ağır böbrek yetmezliklerinde (kreatinin klerensi <35 ml/dk) BONEX kullanılması tavsiye
edilmez. Hafif-orta şiddetteki böbrek yetmezliğinde (kreatinin klerensi 35-60 ml/dk) doz
ayarlamasına gerek yoktur.
Pediyatrik popülasyon:
BONEX’in çocuklarda kullanılması ile ilgili bir endikasyon yoktur.
Geriyatrik popülasyon:
Yaşlılarda doz ayarlamasına gerek yoktur.
4.3. Kontrendikasyonlar
BONEX aşağıda belirtilen durumlarda kontrendikedir:
• Darlık ve akalazya gibi özofageal boşalmayı geciktiren özofagus anomalilerinde,
mide yanması, gastrit, reflu özofajit, hiatus hernisi, ülser
• En az 30 dakika dik oturamamak ya da ayakta duramamak
• Bu ürünün terkibindeki bileşenlerden herhangi birine karşı aşırı duyarlılık
• Hipokalsemi
2/9BONEX 70 mg Tablet
4.4. Özel kullanım uyarıları ve önlemleri
Özofagus kanseri riskini artırabildiğini bildiren raporlar nedeni ile Barett özofagusu
veya gastroözofageal reflüsü olan hastalarda oral bifosfonat preparatlarının
kullanımından kaçınılmalıdır.
Alendronat da diğer bifosfonatlar gibi üst gastrointestinal mukozada lokal iritasyona
neden olabilir. Alendronat ile tedavi edilen hastalarda özofajit, özofageal ülser ve
özofagus lezyonları görülebilmekte nadiren özofagus darlığı ve perforasyon
bildirilmektedir. Bu vakaların bir kısmı ciddi seyretmekte ve hospitalizasyon
gerektirmektedir. Bu nedenle doktorlar olası bir özofageal reaksiyonu düşündürebilecek
bulgu ve semptomlar açısından dikkatli olmalı ve hastalara disfaji, odinofaji, retrosternal
ağrı ve yeni veya kötüleşen mide yanması durumlarında ilacı kesip doktora başvurmaları
öğütlenmelidir.
Bu tür belirtilerin oluşma riskini azaltmak ve ilacın mideye geçişini kolaylaştırmak amacı
ile BONEX bir bardak dolusu su ile alınmalı ve en az 30 dakika boyunca, günün ilk
yiyeceğine kadar yatılmamalı ve uzanılmamalıdır. Orofaringeal ülser riski nedeniyle
tabletler çiğnenmemeli ve emilmemelidir. Gece yatarken ve sabah yataktan kalkmadan
BONEX alınmamalıdır. Bu uyarılara uyulmadığı takdirde özofageal problem riski
artabilir.
Alendronatın üst gastrointestinal mukoza üzerindeki olası iritan etkileri ve altta yatan bir
hastalığın kötüleşme potansiyeli nedeniyle aktif üst gastrointestinal problemleri (disfaji,
özofageal hastalıklar, gastrit, duodenit veya ülser gibi) olan hastalarda kullanılırken
dikkatli olunmalıdır.
Haftada bir kez BONEX alınmasını unutan hastaların, hatırladıkları günün ertesi
sabahı bir tablet almaları bildirilmelidir. Hastalar kesinlikle aynı gün içinde iki tablet
almamalıdır ve belirlemiş oldukları gün ilacı almak kaydıyla haftada bir kullanmaya
devam etmelidirler.
Ender görülen galaktoz intoleransı, Lapp laktaz yetmezliği veya glukoz galaktoz emilim
bozukluğu gibi kalıtsal rahatsızlıklara sahip hastalar bu ilacı kullanmamalıdır.
Alendronat ile tedaviye başlanmadan önce hipokalsemi durumu düzeltilmelidir.
D vitamini eksikliği gibi diğer mineral metabolizması bozuklukları da etkin olacak şekilde
tedavi edilmelidir.
Östrojen eksikliği, yaşlanma ve glukokortikoid kullanımı dışında kalan osteoporoz
nedenleri dikkate alınmalıdır.
3/9BONEX 70 mg Tablet
4.5. Diğer tıbbi ürünler ile etkileşimler ve diğer etkileşim şekilleri
HRT (Östrojen ± progestin) Tedavisi: Alendronat ve HRT’nin birlikte kullanımı ayrı ayrı
kullanıma göre, kemik kütlesinde daha fazla artış sağlamıştır.
Alendronat-HRT kombinasyonunun uzun süreli etkileşim çalışmaları mevcut değildir.
Kalsiyum bileşikleri, antasidler: Besin ve içecekler (maden suyu dahil), kalsiyum
bileşikleri, antasidler ve bazı oral ilaçlar alendronatın absorpsiyonunu etkileyebilir. Bu
nedenle alendronat kullanımından sonra en az 30 dakika ile başka bir ilaç alınmamalıdır.
Aspirin: 10 mg’ı aşan günlük dozlarda alendronat ile aspirin içeren ilaçların alınması
durumunda üst gastrointestinal sistemde istenmeyen olay insidansında artma
görülmektedir. Haftada bir 70 mg doz uygulandığında ise bu durum gözlenmemektedir.
Non-steroidal antiinflamatuvar ilaçlar: Alendronat ile non-steroidal antiinflamatuvarların
birlikte kullanımı süresince gastrointestinal iritasyon görülebilmektedir.
Özel popülasyonlara ilişkin ek bilgiler
Pediyatrik popülasyon:
BONEX çocuklarda kullanılmamaktadır.
4.6. Gebelik ve laktasyon
Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz.
5.3). İnsanlara yönelik potansiyel risk bilinmemektedir.
BONEX gerekli olmadıkça gebelik döneminde kullanılmamalıdır.
Gebelik dönemi
BONEX gerekli olmadıkça gebelik döneminde kullanılmamalıdır.
Hamilelerde sadece beklenen potansiyel yararın, fetüs üzerindeki potansiyel riskten daha
fazla olduğu düşünülen durumlarda kullanılması gerekir.
Laktasyon dönemi
Alendronat’ın insan sütüyle atılıp atılmadığı bilinmemektedir. Alendronat’ın süt ile
atılımı hayvanlar üzerinde araştırılmamıştır. Emzirmenin durdurulup durdurulmayacağına
ya da BONEX tedavisinin durdurulup durdurulmayacağına ilişkin karar verilirken,
emzirmenin çocuk açısından faydası ve BONEX tedavisinin emziren anne açısından
faydası dikkate alınmalıdır.
Üreme yeteneği /Fertilite
Üreme yeteneği üzerine herhangi bir etkisi bulunmamaktadır.
4/9BONEX 70 mg Tablet
4.7. Araç ve makine kullanımı üzerindeki etkiler
BONEX’in araç ya da makine kullanma becerisi üzerine bir etkisi bulunmamaktadır.
4.8. İstenmeyen etkiler
Alendronat genellikle iyi tolere edilen bir maddedir. Yan etkiler genellikle hafif, geçici ve
tedavinin kesilmesini gerektirmeyecek boyutlardadır.
Sistem organ sınıfına göre aşağıda listelenen istenmeyen olayların sıklık dereceleri şu
şekilde tanımlanmıştır:
Çok yaygın (≥ 1/10); yaygın (≥ 1/100 ila <1/10); yaygın olmayan (≥ 1/1,000 ila <1/100);
seyrek (≥1/10,000 ila <1/1,000); çok seyrek (<1/10,000); bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları
Seyrek: Ürtiker ve anjiyoödem dahil olmak üzere hipersensitivite reaksiyonları
Metabolizma ve beslenme hastalıkları
Seyrek: Semptomatik hipokalsemi
Sinir sistemi hastalıkları
Yaygın: Baş ağrısı
Göz hastalıkları
Seyrek: Üveit, sklerit, episklerit
Gastrointestinal bozukluklar
Yaygın: Abdominal ağrı, dispepsi, kabızlık, diyare, flatülans, özofageal ülser, disfaji,
abdominal distansiyon, asit regürjitasyonu
Yaygın olmayan: Bulantı, kusma, gastrit, özofajit, özofageal erezyon, melena
Seyrek: Orofarengeal ülserasyon, özofageal darlık, gastrik ülser, duodenum ülseri,
çenenin lokalize osteonekrozu (genellikle diş çekilmesi ve /veya lokal enfeksiyon, çoğu
kez geciken iyileşme ile ilişkilidir)
Deri ve deri altı doku hastalıkları
Yaygın olmayan: Deri döküntüsü, kaşıntı, eritem
Seyrek: Fotosensitivite ile birlikte döküntü
Çok seyrek: Stevens-Johnson sendromu, toksik epidermal nekroliz de dahil olmak üzere
şiddetli cilt reaksiyonları
5/9BONEX 70 mg Tablet
Kas-iskelet bozuklukları, bağ doku ve kemik hastalıkları
Yaygın: Kas-iskelet ağrısı, kas krampları
Çok seyrek: Şiddetli kas-iskelet ağrısı
Genel bozukluklar ve uygulama bölgesine ilişkin hastalıklar
Seyrek: Tedavinin başlatılması ile ilgili, akut faz yanıtında olduğu gibi geçici semptomlar
(miyalji, kırıklık, nadiren ateş)
4.9. Doz aşımı ve tedavisi
Semptomlar:
Alendronat ile doz aşımının tedavisi hakkında spesifik bilgi yoktur. Doz aşımına bağlı
olarak mide yanması, özofajit, gastrit, ülser, hipofosfatemi, hipokalsemi görülebilir.
Tedavi:
Alendronatı bağlamak için süt veya antasidler verilmelidir. Özofageal iritasyon riski
nedeni ile hasta kusturulmamalı ve dik durması sağlanmalıdır. Hemodiyalizin yararı
yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Bifosfonatlar
ATC kodu: M 05B A 04
BONEX’in etkin maddesi olan alendronat, kemikte hidroksiapatite bağlanan ve
kemiği resorbe eden hücreler olan osteoklastların etkinliğini spesifik olarak inhibe eden
bir bifosfonattır.
Alendronat kemik oluşumunu direkt olarak etkilemeden kemik resorpsiyonunu azaltır.
Postmenopozal kadınlarda osteoporoz
Osteoporoz kırık riskinin artmasına yol açan düşük kemik kütlesi ile karakterizedir. Hem
kadınlarda hem de erkeklerde görülür ancak özellikle kadınlarda menopozdan sonra,
kemik döngüsünün arttığı kemik rezorbsiyon hızının kemik oluşum hızını aştığı
dönemlerde görülmektedir. Bu değişiklikler 50 yaşın üzerindeki kadınlarda önemli ölçüde
progresif kemik kaybına ve osteoporoza neden olmaktadır. Sıklıkla kalça, omur, el bileği
kırıkları oluşmaktadır. 50-90 yaş arasındaki kadınlarda kalça kırığı riski 50 kat, omur
kırığı riski ise 15-30 kat artar. 50 yaşındaki kadınların yaklaşık % 40’ının osteoporoza
bağlı bir veya birden fazla omur, kalça ya da el bileği kırığı ile karşılaştığı tahmin
edilmektedir.
6/9BONEX 70 mg Tablet
Alendronatın günlük oral dozları ile (6 hafta süreyle 5, 20, 40 mg) postmenopozal
kadınlarda kemik resorpsiyonunun doza bağlı inhibisyonunu gösteren değişiklikler
oluşabilmektedir. Bu değişiklikler idrardaki kalsiyumun ve kemikteki kollajen yıkımının
idrardaki göstergelerinde (hidroksipirolin, deoksipiridinolin ve Tip 1 kollajenin çapraz
bağlı N-telopeptidleri) oluşan düşüştür. Bu biyokimyasal değişiklikler alendronat
tedavisinin kesilmesini izleyen 3 hafta gibi kısa bir sürede başlangıç değerlerine geri
dönmektedir.
Erkeklerde osteoporoz
Postmenopozal kadınlara göre erkeklerde osteoporoza daha az rastlanılmasına karşın
erkeklerde osteoporoza bağlı kırıklar daha sık meydana gelmektedir.
5.2. Farmakokinetik özellikler
Genel özellikler:
Alendronat sodyum suda çözünür, diğer içecekler ve besin maddeleri alendronat’ın
emilimini azaltabilir.
Emilim:
Kadınlarda kahvaltıdan 2 saat önce alınan 5 mg’dan 70 mg’a kadar olan doz aralığında
alendronatın ortalama oral biyoyararlanımı % 0.64’tür. Erkeklerde 10 mg alendronat
kahvaltıdan 2 saat önce uygulandığında oral biyoyararlanımı kadınlara benzer olarak %
0.59 bulunmuştur. Kahvaltıdan 1 veya yarım saat önce alındığında, bu değer yaklaşık %
40 oranında azalmaktadır. Kahvaltı ile beraber veya kahvaltıdan sonraki 2 saat içinde
alınması ise biyoyararlanımını önemli ölçüde düşürmektedir. Kahve ya da portakal suyu
ile alındığında biyoyararlanımı yaklaşık % 60 azalmaktadır.
Dağılım:
Oral olarak alınan alendronat absorbe edildikten sonra geçici olarak yumuşak dokulara
dağılmakta, bunu takiben süratle kemiklere geçmektedir. Kemikler hariç kararlı durum
dağılım hacmi en az 28 L’dir. Oral kullanımı takiben oluşan plazma konsantrasyonları (5
ng/ml’den az) analitik tayin için çok düşüktür. Kan proteinlerine bağlanma oranı %
78’dir.
Biyotransformasyon:
Metabolizasyona uğradığını gösteren bir bulgu yoktur.
Eliminasyon:
[14C] alendronatın tek intravenöz dozundan sonra radyoaktivitenin % 50’si 72 saat içinde
idrarla uzaklaşmaktadır. Feçeste ise ya çok az ya da hiç saptanmamıştır. Terminal yarı
ömrünün 10 yılı aştığı bilinmektedir. Bu da alendronatın iskelet dokusundan yavaş yavaş
serbest hale geçtiğini göstermektedir.
7/9BONEX 70 mg Tablet
Hastalardaki karakteristik özellikler
Renal yetmezlik: Hafif-orta derecede (35-60 ml/dk) renal yetmezliği olanlarda doz
ayarlaması yapmaya gerek yoktur. Alendronat ağır renal yetmezliği (<35 ml/dk) olan
hastalara yeterli çalışma olmadığı için önerilmez.
Hepatik yetmezlik: Doz ayarlaması yapılmasına gerek yoktur.
Pediatrik: Alendronat farmakokinetiği ile ilgili 18 yaşın altındaki kişilerde herhangi bir
çalışma yapılmamıştır. Bu nedenle çocuklarda kullanılması önerilmez.
Geriatrik: Yaşlı ve genç hastalarda biyoyararlanımı ve dispozisyonu (idrarla atılımı)
benzerlik gösterir. Özel doz ayarlamasına gerek yoktur.
Cinsiyet: Erkeklerde ve kadınlarda biyoyararlanımı ve IV dozla idrardan atılan fraksiyonu
benzerdir.
Irk: Farmakokinetik farklılıklarıyla ilgili bir çalışma yapılmamıştır.
5.3. Klinik öncesi güvenlilik verileri
BONEX’in içerdiği alendronat sodyum trihidrat Türkiye ve Dünya’nın çeşitli ülkelerinde
yıllardır kullanılmakta olup, hakkındaki tüm bilgiler standart monografların ve
vademecum bilgilerinin yer aldığı kitaplarda yer almaktadır.
Kullanımları ile görülebilecek olumsuz etkiler ilgili bölümlerde yer almaktadır (bkz. 4.4,
4.5, 4.8, 4.9).
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Laktoz anhidroz
Kroskarmelloz sodyum
Nişasta
Magnezyum stearat
6.2. Geçimsizlikler
Bulunmamaktadır.
6.3. Raf ömrü
Raf ömrü 36 aydır.
8/9BONEX 70 mg Tablet
6.4. Saklamaya yönelik özel tedbirler
25oC’nin altındaki oda sıcaklığında ve ambalajında saklanmalıdır.
6.5. Ambalajın niteliği ve içeriği
Bir yüzü opak PVC, diğer yüzü alüminyum folyo kaplı, 4 tabletlik blister.
Her bir karton kutu 4 tablet içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmeliği”’ne uygun
olarak imha edilmelidir.
7. RUHSAT SAHİBİ
Dinçsa İlaç San. ve Tic. A.Ş.
1. Organize Sanayi Bölgesi, Avar Cad. No:2 Sincan / Ankara
Tel : 0 312 267 11 91
Faks: 0 312 267 11 99
8. RUHSAT NUMARASI
229/98
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 18.03.2011
Ruhsat yenileme tarihi:
10. KÜB’ÜN YENİLENME TARİHİ
9/9