 
1 / 6 
 KULLANMA TALİMATI  
SIMULECT® 20 mg İnfüzyon veya Enjeksiyonluk Çözelti İçin Toz  
Steril  
Damar içine uygulanır . 
• Etkin madde:  Her bir flakon 20 mg basiliximab  içerir.   
• Yardımcı maddeler:  Potasyum dihidrojen fosfat , disodyum fosfat susuz, sodyum klorür, 
sükroz, mannitol, glisin, enjeksiyonluk su. 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz  kullanmayınız. 
 
Bu kullanma talimatında:  
 1. SIMULECT  nedir ve n e İçin Kullanılır?  
2. SIMULECT ’i kullanmadan önce dikkat e dilmesi gerekenler  
3. SIMULECT  nasıl kullanılır?  
4. Olası yan etkiler nelerdir?  
5. SIMULECT ’in saklanması  
Başlıkları yer almaktadır.  1. SIMULECT  nedir ve ne için kullanılır ? 
SIMULECT, intravenöz enjeksiyon ya da infüzyon için kullanılan, cam bir flakon içerisinde 
bulunan dondurularak kurutulmuş beyaz renkli steril bir tozdur. Her bir flakon 20 mg 
basiliximab  adı verilen etkin maddeyi  içerir. Flakon için deki toz s ulandırıldıktan sonra renksiz 
ve berraktan opağa değişen bir görünüm alır . 
SIMULECT, bağışıklık sistemini baskılayan (immünosupresan)  olarak bilinen bir ilaç tipidir. 
Bağışıklık sistemini baskılayan ilaçlar (immünosupresanlar ), vücudun “yabancı” olarak 
tanıdığı maddelere (örneğin nakledilen organlara) karşı yanıtını azaltır. SIMULECT, bağışıklık 
sisteminizin nakledilen organa saldıran ve vücudun bunu reddetmesine yol açan özel hücreler 
üretmesini önleyerek etki gösterir. SIMULECT, lenfosit adı verilen belirli bir beyaz kan hücresi tipine bağlanır. Bu özel lenfositler, reddetme reaksiyonunda en önemli rolü üstlenen hücrelerdir .  
2 / 6 
 SIMULECT, böbrek nakli yapılan erişkinlere, ergenlere ve çocuklara verilir. İlaç, vücudun 
böbreği reddetme olasılığının en yüksek olduğu dönemde (böbrek naklinden sonraki ilk 4- 6 
hafta) nakledilmiş olan böbreğin reddinin önlenmesine yardımcı olur. Size bu süre boyunca yeni böbreğinizin korunmasına yardımcı olacak başka ilaçlar verilecek (örneğin mikroemülsiyon siklosporin) ve bu ilaçların bazılarını hastaneden çıktıktan sonra da her gün almaya devam etmeniz gerekecektir. SIMULECT, yalnızca nakil ameliyatına  yakın tarihlerde 
verilecektir.  
2. SIMULECT  kullanmadan önce d ikkat edilmesi gerekenler  
SIMULECT ’i aşağıdaki d urumlarda KULLANMAYINIZ:  
Eğer:  
• Eğer daha önce basiliximab a (SIMULECT’in etkin maddesi) ya da SIMULECT’in  bu 
kullanma talimatının başında listelenen yardımcı maddelerinden herhangi birine karşı  
normal olmayan bir hassasiyet gösterdiyseniz (deri döküntüsü ya da diğer alerji bulguları 
gibi) veya geçmişte bu bileşenlerden herhangi birine karşı alerjik reaksiyon geçirmiş 
olabileceğinizden şüpheleniyorsanız bunu doktorunuza söyleyiniz.  
• Gebeyseniz veya emziriyorsanız.  
SIMULECT ’i aşağıdaki d urumlarda DİKKATLİ KULLANINIZ : 
Eğer:  
• Daha önce size kısa bir süre sonra başarısız olan bir nakil yapıldıysa ya da , 
• Daha önce ameliyathaneye bir nakil ameliyatı için girdiniz ve sonuçta ameliyat 
gerçekleştirilmediyse.  
Böyle durumlarda size SIMULECT verilmiş olabilir. Doktorunuz durumun böyle olup 
olmadığını kontrol edecek ve SIMULECT ile tedavinin tekrarlanma olasılığını sizinle 
tartışacaktır.  
• Basiliximab , daklizumab veya diğer monoklonal antikorların kullanılması ile ilişkili 
istenmeyen olaylar öyküsü olan hastalarda dikkatli olunmalıdır. 
• Basiliximab  sadece diğer immünosupresanlarla (siklosporin kortikosteroidler) birlikte 
kullanılır. B u ajanlar için tüm kullanılmaması gereken durumlar ayrıca her basiliximab  
uygulamasında da geçerlidir. 
• SIMULECT yaşlı hastalara reçete edilirken dikkat gösterilmelidir.  
Böbrek durumunuza ilave olarak diğer hastalıklarınız ile ilgili olarak da doktorunuzla 
konuşmalısınız. 
Eğer aşı olmanız gerekiyorsa, lütfen doktorunuza danışınız. Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
SIMULECT ’in yiyecek ve içecek ile kullanılması  
Uygulama yolu nedeniyle geçerli değildir.  Hamilelik  
İlacı kullanmadan önce doktorunuza veya eczacınıza danışınız . 
Hamileyseniz ya da hamile olabileceğinizi düşünüyorsanız, böbrek nakli yapılmadan önce bunu 
doktorunuza söyleyiniz. Hamileyseniz, SIMULECT  verilmemelidir.    
3 / 6 
 Hamileliği önlemek için uygun bir doğum kontrol yöntemi kullanınız ve buna son SIMULECT 
dozundan sonra 4 ay daha devam ediniz.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
Emzirme  
İlacı kullanmadan önce doktorunuza veya eczacınıza danışınız.  
Bebeğinizi emziriyorsanız bunu doktorunuza söyleyiniz. SIMULECT’in etkin maddesi 
basiliximab  sütünüze geçip bebeğinizi etkileyebilir. SIMULECT aldıktan sonra ya da son 
dozdan sonraki 4 ay içinde bebeğinizi emzirmeyiniz. 
Araç ve makine kullanımı  
SIMULECT’in araç ya da makine kullanma yeteneğinizi etkilemesi beklenmez.  
SIMULECT ’in içeriğinde bulunan bazı yardımcı maddeler hakkında önemli bilgiler  
Bu tıbbi ürün her dozunda 1 mmol (23 mg)’dan daha az sodyum ve 1 mmol (39 mg)’dan daha az 
potasyum ihtiva eder; yani aslında sodyum ve potasyum içermediği kabul edilebilir.  
Diğer ilaçlar  ile birlikte kullanım ı 
SIMULECT’in başka ilaçların etki gösterme şeklini değiştirmemesi gerekir, aynı durum başka 
ilaçların SIMULECT’in etki gösterme şeklini değiştirmemesi konusunda da geçerlidir.  
SIMULECT’i ekinezya ve takrolimus ile beraber kullanılırken dikkatli olunmalıdır. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
3. SIMULECT  nasıl kullanılır ? 
Uygun kullanım ve doz/uygulama sıklığı için talimatlar : 
Normalde size iki doz SIMULECT verilecektir. İlk doz böbrek nakli başlatılmadan hemen 
önce, ikinci doz ise operasyondan 4 gün sonra verilecektir. SIMULECT ’in damara enjekte 
edilmesi gerektiğinden, tedavi bir doktor ya da hemşire tarafından uygulanacaktır .  
Erişkinlere ve vücut ağırlığı 35 kg ya da daha yüksek olan çocuk ve ergenlere her infüzyon ya 
da enjeksiyonda verilen SIMULECT dozu 20 mg’dır.  
SIMULECT’e şiddetli alerjik reaksiyon gösterdiyseniz ya da ameliyatınız sonrasında graft kaybı gibi komplikasyonlarınız (hastalık ile birlikte ortaya çıkan rahatsızlıklar) olduysa, size ikinci SIMULECT dozu verilmemelidir.  
Uygulama yolu ve metodu:  
Bir enjektör kullanılarak damar içine doğrudan enjekte edilebileceği gibi, 20- 30 dakika süren 
bir infüzyonla yavaş yavaş da verilebilir.  
Değişik yaş grupları : 
Çocuklar da kullanım : 
SIMULECT çocuklara ve ergenlere (1 ila 17 yaş arası) verilebilir. Vücut ağırlıkları 35 kg’dan 
düşük olan çocuklara, genellikle erişkinlere verilen doza göre daha düşük bir doz 
uygulanacaktır.  Vücut ağırlığı 35 kg’dan düşük olan çocuk ve ergenlere her infüzyon ya da 
enjeksiyonda verilen SIMULECT dozu 10 mg’dır.  
4 / 6 
 Yaşlılarda kullanım : 
SIMULECT yaşlılara (65 yaş ve üstü hastalara) verilebilir. SIMULECT kullanımıyla ilgili 
deneyim halen sınırlı olsa da, yaşlıların tedavisi sırasında özel bir tedbir alınması gerektiğini 
düşündürecek herhangi bir kanıt bulunmamaktadır. 
Özel kullanım durumları:  
Böbrek/Karaciğer yetmezliği:  
Böbrek/Karaciğer yetmezliğinde kullanımına ilişkin mevcut veri bulunmamaktadır. Doktorunuz ayrı bir tavsiyede bulunmadıkça, bu talimatları takip ediniz.  
Eğer SIMULECT ’in etkisinin çok güçlü veya zayıf olduğunu dair bir izleniminiz var ise 
doktorunuz veya eczacınız ile konuşunuz. Kullanmanız gerekenden daha fazla SIMULECT kullandıysanız : 
SIMULECT ’den kullanmanız gere kenden fazlasını kullanmışsanız  bir doktor veya eczacı ile 
konuşunuz. SIMULECT dozunun aşılmasının hemen yan etkilere neden olması beklenmez, ama bağışıklık 
sisteminin aktivitesinin azaldığı süre uzayabilir. Size çok fazla SIMULECT verildiyse, 
doktorunuz bu etkinin bağışıklık sisteminiz üzerinde yarattığı tüm sonuçları takip edecek ve 
gerekiyorsa tedavi uygulayacaktır. 
SIMULECT ’i kullanmayı  unutursanız:  
Uygulama yöntemi nedeniyle geçerli değildir.  
SIMULECT  ile tedavi sonlandırıldığında oluşabilecek etkiler  
SIMULECT tedavisinin sonlandırılması hastalığınızın daha kötüye gitmesine neden olabilir.  
Doktorunuz söylemediği sürece iki dozdan oluşan tedavinizi yarıda kesmemelisiniz.   
4. Olası yan e tkiler nelerdir?  
Tüm ilaçlar gibi, SIMULECT ’in içeriğinde bulunan maddelere duyarlı olan kişilerde yan etkiler 
olabilir.  
Size SIMULECT verilirken ya da verildikten sonraki 8 hafta içinde beklenmedik herhangi bir 
belirti fark ederseniz - bunun ilaca bağlı olduğunu düşünmeseniz bile - mümkün olan en kısa 
zamanda doktorunuza ya da hemşirenize haber veriniz. Muhtemelen SIMULECT dışında birkaç ilaç daha alacaksınız. Bu ilaçlardan kaynaklanan yan 
etkiler ortaya çıkabilir ya da böbrek naklinden sonra kendinizi iyi hissetmeyebilirsiniz. SIMULECT ile tedavi edilen hastalarda ani ve şiddetli alerjik reaksiyonlar bildirilmiştir.  
Aşağıdaki lerden biri olursa, SIMULECT ’i kullanmayı durdurunuz  ve DERHAL  
doktorunuza bildirin iz veya size en yakın hastanenin acil bölümüne başvurunuz : 
• Deride döküntü, kaşıntı ya da kurdeşen, yüzde, dudaklarda, dilde ya da vücudun diğer 
kısımlarında şişme , kalp atım hızında artış , sersemlik ve baş dönmesi , nefes darlığı , kalp 
yetmezliği, solunum yetmezliği, hapşırma, hırıltı ya da solunum güçlüğü gibi ani alerji 
belirtileri. 
• İdrar miktarında öne mli ölçüde azalma  
• Ateş ve grip benzeri belirtiler . 
• Bir mikrobun kanda, vücut sıvılarında ya da dokularda çoğalması sonucunda vücutta hastalık 
oluşması (sepsis).   
5 / 6 
 Bunların hepsi çok ciddi yan etkilerdir. Eğer bunlardan biri sizde mevcut ise acil tıbbi 
müdaheleye veya hastaneye yatırılmanıza gerek olabilir. 
Erişkinlerde çok  yaygın (10 hastanın en az 1’inde görülebilir)  bildirilen yan etkiler : 
• Kabızlık , 
• Bulantı , 
• İshal , 
• Kilo artışı, 
• Baş ağrısı , 
• Ağrı, 
• Ellerde, ayak bileklerinde ya da ayaklarda şişme , 
• Yüksek kan basıncı , 
• Kansızlık ( anemi ), 
• Kan kimyasında (potasyum, kolesterol, fosfat, kreatinin)  değişi mler, 
• Cerrahi yara ile ortaya çıkan rahatsızlıkları , 
• Farklı türlerde enfeksiyonlar (idrar yolu enfeksiyonu, üst solunum yolu enfeksiyonu) . 
Çocuklarda  çok yaygın (10 hastanın en az 1’inde görülebilir)  bildirilen yan etkiler:  
• Aşırı kıllanma , 
• Burun akıntısı ya da tıkanıklığı , 
• Ateş, 
• Yüksek kan basıncı , 
• Farklı türlerde enfeksiyonlar  (idrar yolu enfeksiyonları, üst solunum yolu enfeksiyonları, 
viral enfeksiyonlar) , 
• Kabızlık , 
Sıklığı bilinmeyen:  
Karın ağrısı  
Yorgunluk Baş dönmesi  
Uykusuzluk Akut alerjik reaksiyonlar  
Ağrılı idrar yapma  
Pamukçuk (Candidiasis)  
Öksürük Nefes darlığı  
Eğer bu kullanma talimatında bahs i geçmeyen  herhangi bir yan etki ile karşılaşırs anız 
doktorunuzu veya eczacınızı  bilgilendiriniz.  
  
6 / 6 
 5. SIMULECT ’in saklanması  
SIMULECT ’i çocukların göremeyeceği, erişemeyeceği yerlerde ve ambalajında saklayınız . 
SIMULECT, 2 -8°C’deki soğutucuda saklanmalıdır. Sulan dırılarak hazırlanmış çözelti 2 -
8°C’de 24 saat ya da oda sıcaklığında 4 saat saklanabilir, mümkün olan en kısa sürede 
kullanılmalıdır.  
Son kullanma tarihiyle uyumlu olarak kullanınız. 
Ambalajın üzerinde belirtilen son kullanma tarihinden sonra SIMULECT ’i kullanmayınız.  
Eğer üründe ve/veya ambalajında bozukluklar fark ederseniz SIMULECT’i kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. Ruhsat sahibi:  Novartis Sağlık, Gıda ve Tarım Ürünleri San. ve Tic. A.Ş. 
 Kavacık/Beykoz/İstanbul  
Üretim yeri : Novartis Pharma Stein AG  
 Schaffhauserstrasse CH-4332 Stein- İsviçre  
 
Bu kullanma talimatı ../ ../.... tarihinde onaylanmıştır.  
 AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR  
İnfüzyon/enjeksiyon çözeltisini hazırlamak için, SIMULECT toz içeren flakona aseptik olarak 
Avrupa Farmakopesi’ne  uygun ve hiçbir katkı maddesi içermeyen 5 ml enjeksiyonluk su 
ekleyiniz.  
Flakonu yavaşça çalkalayarak tozun çözülmesini sağlayınız. Sulandırılmış çözeltiyi bakteriyolojik nedenlerden dolayı mümkün olan en kısa sürede kullanınız, ancak bu çözelti 2-8°C’de 24 saat ya da oda sıcaklığında 4 saat saklanabilir. Sulandırılmış çözelti 24 saat içinde 
kullanılmadıysa atınız.  
Kullanıma hazırlanan SIMULECT, 20- 30 dakikada tamamlanacak intravenöz infüzyon veya 
bolus enjeksiyon şeklinde uygulanabilir. Sulandırılmış çözelti izotoniktir. İnfüzyon için serum 
fizyolojik ya da %5 dekstroz ile 50 ml ya da daha büyük bir hacme seyreltilebilir. İlk doz transplantasyon cerrahisinden önceki 2 saat içinde verilmelidir ve ikinci doz transplantasyondan 4 gün sonra verilmelidir. Greft kaybı gibi ameliyat sonrası komplikasyonlar meydana gelirse ikinci doz verilmemelidir.  
SIMULECT’in başka intravenöz maddelerle geçimliliği ile ilgili hiçbir veri bulunmadığından, SIMULECT  başka ilaçlarla/maddelerle karıştırılmamalıdır ve her zaman ayrı bir infüzyon hattı 
yoluyla verilmelidir.  