KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
PİRFECT 200 mg Sert Kapsül
2. KALİTATİF VE KANTİTATİF BİLEŞİM
Etkin madde:
Her bir kapsül 200 mg pirfenidon içerir.
Yardımcı madde(ler):
Yardımcı maddeler için Bölüm 6.1’e bakınız.
3. FARMASÖTİK FORM
Sert kapsül
Beyaz-beyazımsı toz içeren, Size No:2 Mor opak gövde, mor opak kapak sert jelatin kapsül
(Sığır jelatini)
4. KLİNİK ÖZELLİKLER
4.1. Terapötik endikasyonlar
PİRFECT, erişkinlerde hafif ve orta İdiyopatik Pulmoner Fibrozis (İPF)’in tedavisinde
endikedir.
4.2. Pozoloji ve uygulama şekli
PİRFECT tedavisi, İPF'in tanı ve tedavisi konusunda deneyimli uzman doktorlar tarafından
başlatılmalı ve denetlenmelidir.
Pozoloji:
Erişkinler
Tedaviye başlarken doz, önerilen günlük doz olan günde dokuz kapsüle 14 günlük bir sürede
aşağıdaki gibi ayarlanmalıdır:
 1-7. gün: günde 4 kez birer kapsül (800 mg/gün)
 8-14. gün: günde 4 kez ikişer kapsül (1600 mg/gün)
 15. gün ve sonrası: günde 4 kez üçer kapsül (2400 mg/gün)
İPF’li hastalarda PİRFECT’in önerilen günlük dozu yemeklerle beraber günde dört kez üçer
adet 200 mg kapsül, toplamda 2400 mg/gündür.
1/15Hiçbir hasta için 2400 mg/gün üzerindeki dozlar önerilmemektedir.
Uygulama sıklığı ve süresi:
PİRFECT tedavisini üst üste 14 veya daha fazla gün kaçıran hastalar, tavsiye edilen günlük
doza ulaşana kadar başlangıç 2 haftalık doz ayarlama rejimini uygulayarak tedaviye yeniden
başlamalıdır.
Ardışık olarak 14 günden az tedavi kesilmesinde doz ayarlaması olmadan önceki önerilen
günlük dozda devam edilebilir.
Güvenli kullanım için doz ayarlamaları ve diğer hususlar
Gastrointestinal olaylar: Gastrointestinal istenmeyen olaylar nedeniyle tedaviye karşı
intolerans görülen hastalara PİRFECT’in yemek ile birlikte alınması gerektiği
hatırlatılmalıdır. Eğer semptomlar devam ederse pirfenidon dozu yemek ile birlikte günde 4
kez bir adet 200 mg kapsüle düşürülebilir ve tolere edildiği kadarı ile önerilen günlük doza
tekrar yükseltilebilir. Hastanın tolere ettiği en yüksek doz belirlendikten sonra hasta uyumunu
arttırmak amacıyla, günde 4 defa 200 mg’lık 3 kapsül yerine günde 4 defa 600 mg’lık 1 kapsül
kullanılabilir. Semptomların devam etmesi durumunda hastalar semptomların ortadan
kalkması için 1 ila 2 hafta süre ile tedaviye ara verebilecekleri konusunda bilgilendirilmelidir.
Fotosensitivite reaksiyonu veya döküntü: Hafif ila orta fotosensitivite reaksiyonu veya
döküntü yaşayan hastalara günlük bir güneş kremi kullanmaları ve güneş maruziyetini
önlemeleri tavsiye edilmelidir (bkz. Bölüm 4.4). PİRFECT’in dozu günde 4 kapsüle (günde
dört kez bir kapsül) azaltılabilir. Döküntü 7 gün sonunda da devam ediyorsa, PİRFECT’e 15
gün ara verilip ardından doz yükseltilerek tavsiye edilen günlük doza tekrar çıkılır.
Şiddetli derecede fotosensitivite reaksiyonu veya döküntü yaşayan hastalar doza ara
verebilecekleri ve tıbbi yardım alabilecekleri konusunda bilgilendirilmelidir (bkz. Bölüm 4.4).
Döküntü ortadan kalktıktan sonra PİRFECT tedavisi tekrar başlatılabilir ve hekim kararına
göre önerilen günlük doza tekrar yükseltilebilir.
Karaciğer fonksiyonu: Bilirubin seviyesinde yükselme ile birlikte olan veya olmayan, anlamlı
derecede alanin ve/veya aspartat aminotransferaz (ALT/AST) yükselmesi durumunda
pirfenidon dozu ayarlanmalıdır veya Bölüm 4.4’te yer alan kılavuzlara göre tedavi
kesilmelidir.
Uygulama şekli:
PİRFECT oral kullanım içindir. Bulantı ve baş dönmesi olasılığını azaltmak için PİRFECT
kapsül yemek ile birlikte alınmalı ve su ile bütün olarak yutulmalıdır (bkz. Bölüm 4.8 ve 5.2).
Özel popülasyonlara ilişkin ek bilgiler:
Böbrek yetmezliği:
Hafif böbrek yetmezliği olan hastalarda doz ayarlaması gerekmemektedir. PİRFECT orta
dereceli böbrek yetmezliği olan (KrKl 30-50 mL/dak) hastalarda dikkatli kullanılmalıdır.
PİRFECT tedavisi şiddetli böbrek yetmezliği olan (KrKl<30 mL/dak) veya diyaliz gerektiren
terminal dönem böbrek hastalığı olan hastalarda kullanılmamalıdır (bkz. Bölüm 4.3 ve 5.2).
2/15Karaciğer yetmezliği:
Hafif ila orta şiddetli karaciğer yetmezliği olan hastalarda doz ayarlaması gerekmemektedir
(örn. Child-Pugh sınıfı A ve B). Bununla beraber, hafif ile orta şiddetli karaciğer yetmezliği
olan bazı bireylerde pirfenidon plazma seviyeleri artabildiğinden, bu popülasyonda PİRFECT
dikkatli kullanılmalıdır. PİRFECT şiddetli karaciğer yetmezliği veya terminal dönem
karaciğer hastalığı olan hastalarda kullanılmamalıdır (bkz. Bölüm 4.3, 4.4 ve 5.2).
Pediyatrik popülasyon:
İPF endikasyonu için pediyatrik popülasyonda PİRFECT kullanımı ile ilgili bilgi
bulunmamaktadır.
Geriyatrik popülasyon:
65 yaş ve üstü hastalarda doz ayarlaması gerekmemektedir (bkz. Bölüm 5.2).
4.3. Kontrendikasyonlar
 Etkin maddeye ya da Bölüm 6.1’deki yardımcı maddelerden herhangi birine karşı aşırı
duyarlılığı bulunan kişilerde
 Pirfenidon kullanımına bağlı anjiyoödem geçmişi olanlarda (bkz. Bölüm 4.4)
 Fluvoksamin ile eş zamanlı kullanımda (bkz. Bölüm 4.5),
 Şiddetli karaciğer yetmezliği veya terminal dönem karaciğer hastalığı olanlarda (bkz.
Bölüm 4.2 ve 4.4),
 Şiddetli böbrek yetmezliği (KrKl<30 mL/dak) veya diyaliz gerektiren terminal dönem
böbrek hastalığı olanlarda (bkz. Bölüm 4.2 ve 4.4) kontrendikedir.
4.4. Özel kullanım uyarıları ve önlemleri
Karaciğer fonksiyonu
Pirfenidon tedavisi alan hastalarda yaygın olarak transaminaz seviyelerinde yükselme
bildirilmiştir. PİRFECT tedavisine başlamadan önce, tedavinin ilk altı ayında ayda bir ve
sonrasında her üç ayda bir karaciğer fonksiyon testleri (ALT, AST ve bilirubin) yapılmalıdır
(bkz. Bölüm 4.8).
Eğer hastada PİRFECT tedavisine başladıktan sonra ilaca bağlı karaciğer hasarının semptom
ve işaretleri ve bilirubin seviyesinde artış olmadan normalin üst sınırının 3 katından fazla ila 5
katından az aminotransferaz yüksekliği oluşursa, diğer nedenler dışlanmalı ve hasta yakından
takip edilmelidir. Karaciğer toksisitesi ile ilişkili diğer ilaçların kesilmesi düşünülmelidir.
Eğer klinik olarak uygunsa, PİRFECT dozu azaltılmalı veya kesilmelidir. Karaciğer
fonksiyon testleri normal sınırlara geldiğinde PİRFECT, tolere edilebiliyorsa, önerilen günlük
doza tekrar artırılabilir.
İlaç kaynaklı karaciğer hasarı
Yaygın olmayan bazı durumlarda AST ve ALT seviyelerindeki yükselmeler, eşlik eden
bilirubin artışı ile ilişkilendirilmiştir. Pazarlama sonrasında, ölümle sonuçlanan izole vakalar
da dahil olmak üzere ilaca bağlı şiddetli karaciğer hasarı raporlanmıştır (bkz Bölüm 4.8)
Önerilen karaciğer fonksiyon testlerinin düzenli takibine ilave olarak, halsizlik, anoreksi, sağ
üst abdominal bölgede rahatsızlık, koyu renkli idrar veya sarılık dahil karaciğer hasarını işaret
edebilen semptomları bildiren hastalarda hızlı bir şekilde klinik değerlendirme ve karaciğer
fonksiyon testlerinde ölçümleme yapılmalıdır.
3/15Eğer hastada normalin üst sınırının 3 katından fazla ila 5 katından az aminotransferaz
yüksekliği oluşursa ve bu duruma karaciğer hasarına işaret eden klinik semptomlar ve
işaretler veya hiperbilirubinemi eşlik ediyorsa PİRFECT tedavisi kalıcı olarak sonlandırılmalı
ve tekrar başlatılmamalıdır
Eğer hastada normalin üst sınırının 5 katı ve 5 katından fazla aminotransferaz yüksekliği
görülürse, PİRFECT tedavisi kalıcı olarak sonlandırılmalı ve tekrar başlatılmamalıdır.
Karaciğer yetmezliği
Orta dereceli hepatik yetmezliği olan (örn. Child-Pugh sınıf B) vakalarda Pirfenidon
maruziyeti %60 oranında artmıştır. Önceden var olan hafif ile orta karaciğer yetmezliği olan
hastalarda (örn. Child-Pugh sınıf A ve B), PİRFECT maruziyetinde artış potansiyeli göz
önüne alındığında, PİRFECT dikkatli kullanılmalıdır. Özellikle bilinen bir CYP1A2 inhibitörü
eş zamanlı olarak kullanıyorsa, hastalar toksisite belirtileri açısından yakından takip
edilmelidir (bkz. Bölüm 4.5 ve 5.2). Pirfenidonun şiddetli karaciğer yetmezliği olan hastalarda
kullanımı ile ilgili veri mevcut değildir ve şiddetli karaciğer yetmezliği olan hastalarda
PİRFECT kullanılmamalıdır (bkz. Bölüm 4.3).
Fotosensitivite reaksiyonu veya döküntü
PİRFECT tedavisi sırasında doğrudan güneş ışığına (ultraviyole lambalar dahil) maruziyetten
kaçınılmalı veya en aza indirilmelidir. Hastalar, her gün güneş kremi kullanmaları, güneşten
koruyan kıyafetler giymeleri ve fotosensitiviteye yol açtığı bilinen diğer tıbbi ürünlerden
kaçınmaları gerektiği konusunda bilgilendirilmelidir. Hastalar fotosensitivite reaksiyonu veya
döküntü belirtilerini doktorlarına bildirmeleri konusunda uyarılmalıdır. Şiddetli fotosensitivite
reaksiyonları yaygın değildir. Hafiften şiddetliye kadar fotosensitivite reaksiyonu veya
döküntü vakalarında doz ayarlaması veya geçici olarak tedaviye ara verilmesi gerekebilir
(bkz. Bölüm 4.2).
Şiddetli deri reaksiyonları
Pazarlama sonrası pirfenidon tedavisi ile ilişkili olarak yaşamı tehdit edici veya ölümcül
olabilen Stevens-Johnson sendromu (SJS) ve toksik epidermal nekroliz (TEN) bildirilmiştir.
Bu reaksiyonları düşündüren belirti ve semptomlar ortaya çıkarsa, PİRFECT ile tedavi derhal
kesilmelidir. Hastada PİRFECT kullanımı ile SJS veya TEN geliştiyse, PİRFECT tedavisi
yeniden başlatılmamalı ve kalıcı olarak kesilmelidir.
Anjiyoödem/Anafilaksi
Pazarlama sonrasında pirfenidon kullanımına bağlı (bazıları ciddi olmak üzere), nefes almada
güçlük veya hırıltılı solunum ile ilişkili yüzde, dudaklarda ve/veya dilde şişme gibi
anjiyoödem bulguları raporlanmıştır. Anafilaktik reaksiyonlar da ayrıca raporlanmıştır. Bu
nedenle PİRFECT kullanımı sırasında anjiyoödem veya şiddetli alerjik reaksiyon belirtileri
veya semptomları gelişen hastaların hemen tedaviyi sonlandırması gerekir. Anjiyoödem veya
şiddetli alerjik reaksiyon gözlenen hastalar standart tedaviye göre tedavi edilmelidir.
PİRFECT, geçmişinde pirfenidon kullanımına bağlı anjiyoödem veya hipersensitivite öyküsü
olan hastalarda kullanılmamalıdır (bkz. Bölüm 4.3)
Baş dönmesi
Pirfenidon kullanan hastalarda baş dönmesi bildirilmiştir. Bu nedenle, zihinsel uyanıklık veya
koordinasyon gerektiren faaliyetlerle meşgul olmadan önce, hastaların bu ilaca nasıl tepki
vereceklerini bilmeleri gerekmektedir (bkz. Bölüm 4.7). Klinik çalışmalarda, baş dönmesi
4/15yaşayan çoğu hastanın tek atağı olmuştur ve çoğu ataklar ortalama olarak 22 günde
düzelmiştir. Eğer baş dönmesi düzelmezse veya kötüleşirse doz ayarlaması veya PİRFECT
tedavisinin kesilmesi gerekebilir.
Yorgunluk
Pirfenidon kullanan hastalarda yorgunluk bildirilmiştir. Bu nedenle, zihinsel dikkat veya
koordinasyon gerektiren faaliyetlerle meşgul olmadan önce, hastaların bu ilaca nasıl tepki
vereceklerini bilmeleri gerekmektedir (bkz. Bölüm 4.7).
Kilo kaybı
Pirfenidon ile tedavi edilen hastalarda kilo kaybı bildirilmiştir (bkz. Bölüm 4.8). Hekimler,
hastanın kilosunu takip etmeli ve kilo kaybının klinik olarak önemli olduğu düşünülürse,
gerekli durumlarda artmış kalori alımını teşvik etmelidir.
Hiponatremi
Pirfenidon ile tedavi edilen hastalarda hiponatremi bildirilmiştir (bkz. Bölüm 4.8).
Hiponatremi semptomları zor fark edildiğinden ve duruma eşlik eden morbiditelerle
maskelenebildiğinden, özellikle bulantı, baş ağrısı ve baş dönmesi gibi belirgin bulgular varsa
ilgili laboratuvar parametrelerinin düzenli takibi yapılmalıdır.
4.5. Diğer tıbbi ürünlerle etkileşim ve diğer etkileşim şekilleri
Pirfenidonun yaklaşık %70-80’i, CYP2C9, 2C19, 2D6 ve 2E1’i içeren diğer CYP
izoenzimlerinin minör katkılarıyla, CYP1A2 tarafından metabolize edilmektedir.
Greyfurt suyu tüketimi CYP1A2 inhibisyonu ile ilişkilendirildiğinden, pirfenidon tedavisi
sırasında tüketiminden kaçınılmalıdır.
Fluvoksamin ve CYP1A2 inhibitörleri
Bir Faz 1 çalışmasında, pirfenidon ve fluvoksaminin [diğer CYP izoenzimleri (CYP2C9,
2C19 ve 2D6) üzerinde inhibitör etkilere sahip CYP1A2’nin güçlü bir inhibitörü] birlikte
kullanılması, sigara içmeyen hastaların pirfenidon maruziyetinde 4 kat artışla sonuçlanmıştır.
Eş zamanlı fluvoksamin kullanan hastalarda PİRFECT kontrendikedir (bkz. Bölüm 4.3).
PİRFECT tedavisine başlamadan önce fluvoksamin tedavisi kesilmeli ve PİRFECT tedavisi
sırasında pirfenidonun azalmış klerensi nedeniyle fluvoksamin kullanımından kaçınılmalıdır.
PİRFECT tedavisi sırasında hem CYP1A2’nin hem de pirfenidon metabolizmasında yer alan
bir veya daha fazla diğer CYP izoenzimi (örn. CYP2C9, 2C19 ve 2D6)’nin inhibitörü olan
diğer tedavilerden kaçınılmalıdır.
In vitro ve in vivo ekstrapolasyonlar, CYP1A2’nin güçlü ve seçici inhibitörlerinin (örn.
enoksasin) pirfenidona maruziyeti yaklaşık 2 ila 4 kat arttırma potansiyeline sahip olduğunu
göstermektedir. Eğer PİRFECT’in güçlü ve seçici bir CYP1A2 inhibitörü ile eşzamanlı
kullanımı zorunluysa, pirfenidon dozu günde 800 mg’a (günde dört kez, birer kapsül)
düşürülmelidir. Hastalar, PİRFECT tedavisiyle ilişkili advers reaksiyonların oluşması
açısından yakından takip edilmelidir. Gerekiyorsa PİRFECT tedavisi sonlandırılmalıdır (bkz.
Bölüm 4.2 ve 4.4).
Pirfenidon ve 750 mg siprofloksasinin (orta dereceli CYP1A2 inhibitörü) eşzamanlı
uygulaması, pirfenidona maruziyeti %81 arttırmıştır. Günde iki kez 750 mg dozda
siprofloksasin kullanımı zorunluysa, pirfenidon dozu günde 1600 mg’a (günde dört kez, ikişer
5/15kapsül) düşürülmelidir. Siprofloksasin günde bir veya iki kez 250 mg veya 500 mg dozda
kullanıldığında, PİRFECT dikkatli şekilde kullanılmalıdır.
CYP1A2’in diğer orta dereceli inhibitörleri (örn. siprofloksasin, amiodaron, propafenon) ile
tedavi edilen hastalarda PİRFECT dikkatli kullanılmalıdır.
CYP1A2 inhibitörlerinin CYP2C9 (örn. amiodaron, flukonazol), 2C19 (örn. kloramfenikol)
ve 2D6 (örn. fluoksetin, paroksetin) gibi pirfenidon metabolizmasında yer alan bir veya daha
fazla diğer CYP izoenzimlerin güçlü inhibitörleriyle eş zamanlı kullanılması durumunda
özellikle dikkatli olunmalıdır.
Sigara Kullanımı ve CYP1A2 indükleyicileri
Bir Faz 1 etkileşim çalışmasında, sigara kullanımının (CYP1A2 indükleyicisi) pirfenidon
farmakokinetiği üzerindeki etkisi değerlendirilmiştir. Sigara içenlerde pirfenidon maruziyeti,
sigara içmeyenlerde gözlenenin %50’si olmuştur. Sigara kullanımı karaciğer enzim üretimini
indükleme ve dolayısıyla tıbbi ürünün klerensini artırma ve maruziyeti azaltma potansiyeline
sahiptir. Sigara kullanımı ve bunun CYP1A2’yi indükleme potansiyeline dayalı olarak, sigara
kullanımı da dahil olmak üzere, PİRFECT tedavisi sırasında CYP1A2’nin güçlü
indükleyicilerinin birlikte kullanımından kaçınılmalıdır. Hastalar, pirfenidon tedavisi öncesi
ve sırasında, CYP1A2’nin güçlü indükleyicilerinin kullanımını kesme konusunda teşvik
edilmelidir.
CYP1A2’nin orta derece indükleyicilerinin (örn. omeprazol) eş zamanlı kullanılması, teorik
olarak pirfenidonun plazma seviyelerinin düşmesiyle sonuçlanabilir.
Hem CYP1A2’nin hem de pirfenidon metabolizmasında yer alan diğer CYP izoenzimlerinin
güçlü indükleyicisi olarak etki gösteren tıbbi ürünlerin (örn. rifampisin) eş zamanlı kullanımı
pirfenidonun plazma seviyelerinde anlamlı bir azalma ile sonuçlanabilir. Bu tıbbi ürünlerden
mümkün olduğunca kaçınılmalıdır.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon:
Herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeline sahip kadın hastalara tedavi sırasında etkili bir doğum kontrol
yöntemi kullanmaları önerilmelidir.
Gebelik dönemi
Pirfenidonun gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
kısım 5.3). İnsanlara yönelik potansiyel risk bilinmemektedir.
6/15Hayvanlar üzerinde yapılan araştırmalarda, pirfenidon ve/veya metabolitlerinin plasentaya
geçtiği ve amniyotik sıvıda birikme potansiyeli olduğu görülmüştür.
Yüksek dozlarda (≥1.000 mg/kg/gün), sıçanlarda gestasyonda uzama ve fetal canlılıkta
azalma görülmüştür (bkz. Bölüm 5.3).
Önlem olarak, gebelik sırasında PİRFECT kullanımından kaçınılmalıdır.
PİRFECT, gerekli olmadıkça gebelik döneminde kullanılmamalıdır.
Laktasyon dönemi
Pirfenidon veya metabolitlerinin anne sütüne geçip geçmediği bilinmemektedir. Hayvanlardan
elde edilen mevcut farmakokinetik veriler, anne sütünde birikme potansiyeli ile birlikte
pirfenidon ve/veya metabolitlerinin anne sütüne geçtiğini göstermiştir (bkz. Bölüm 5.3).
Emzirme dönemindeki bebekler üzerindeki risk göz ardı edilmemelidir.
Emzirmenin ya da PİRFECT tedavisinin durdurulup durdurulmayacağına ilişkin karar
verilirken, emzirmenin çocuk açısından faydası ve PİRFECT tedavisinin emziren anne
açısından faydası dikkate alınmalıdır.
Üreme yeteneği/Fertilite
Preklinik çalışmalarda fertilite üzerine herhangi bir advers etki saptanmamıştır (bkz. Bölüm
5.3).
4.7. Araç ve makine kullanımı üzerindeki etkiler
PİRFECT araç ve makine kullanımını orta derecede etkileyebilecek baş dönmesi ve
yorgunluğa sebep olabilmektedir. Bu nedenle, bu semptomları gösteren hastalar araç veya
makine kullanırken dikkatli olmalıdır.
4.8. İstenmeyen etkiler
Güvenlilik profilinin özeti
Günlük 2403 mg dozunda pirfenidon ile klinik çalışma deneyimi sırasında, plasebo ile
karşılaştırıldığında en yaygın bildirilen yan etkiler sırasıyla bulantı (%32,4’e karşı %12,2),
döküntü (%26,2’ye karşı %7,7), ishal (%18,8’e karşı %14,4), yorgunluk (%18,5’e karşı
%10,4), dispepsi (%16,1’e karşı %5), iştah azalması (%20,7’e karşı %8), baş ağrısı (%10,1’e
karşı %7,7) ve fotosensitivite reaksiyonudur (%9,3’ye karşı %1,1).
Advers reaksiyonların tablo halinde listesi
Pirfenidonun güvenliliği 1650 gönüllü ve hastayı kapsayan klinik çalışmalarla
değerlendirilmiştir. Açık çalışmalarda 170’ten fazla hasta, bazılarında 10 yıla kadar olmak
üzere, 5 yılı aşkın bir süre boyunca incelenmiştir.
Tablo 1, üç toplu pivotal Faz 3 çalışmada günlük tavsiye edilen 2403 mg dozda pirfenidon
alan 623 hastada ≥%2 sıklıkta bildirilen yan etkileri göstermektedir. Pazarlama sonrası
deneyimlerde tespit edilen advers olaylar da Tablo 1’de listelenmiştir. Yan etkiler Sistem
Organ Sınıfı (SOC) ve MedDRA sıklığına göre sıralanmış ve her sıklık gruplamasındaki [Çok
yaygın (≥1/10), Yaygın (≥1/100 ila <1/10), Yaygın olmayan (≥1/1.000 ila <1/100), Seyrek
7/15(≥1/10.000 ila <1/1.000), Çok seyrek (<1/10.000), Bilinmiyor (eldeki veriler ile tahmin
edilemiyor)] yan etkiler azalan ciddiyet sırasına göre sunulmuştur.
Tablo 1: SOC ve MedDRA sıklığına göre advers reaksiyonlar
Enfeksiyonlar ve enfestasyonlar
Çok Yaygın: Üst solunum yolu enfeksiyonu
Yaygın İdrar yolu enfeksiyonu
Kan ve lenf sistemi hastalıkları
Yaygın Olmayan: Agranülositoz1
Bağışıklık sistemi hastalıkları
Yaygın Olmayan: Anjiyoödem1
Bilinmiyor: Anafilaksi1
Metabolizma ve beslenme hastalıkları
Çok Yaygın: Kilo kaybı; iştah azalması
Yaygın Olmayan: Hiponatremi1
Psikiyatrik hastalıklar
Çok Yaygın: Uykusuzluk (insomnia)
Sinir sistemi hastalıkları
Çok Yaygın: Baş ağrısı; baş dönmesi
Yaygın: Uyku hali; tat bozukluğu, letarji
Vasküler hastalıklar
Yaygın: Sıcak basması
Solunum, göğüs bozuklukları ve mediastinal hastalıkları
Çok Yaygın: Dispne; öksürük
Yaygın: Balgamlı öksürük
Gastrointestinal hastalıklar
Çok Yaygın: Dispepsi; mide bulantısı; ishal; gastroözofajiyal reflü hastalığı;
kusma; konstipasyon
Yaygın: Karın şişliği; abdominal rahatsızlık; karın ağrısı; üst karın ağrısı;
mide rahatsızlığı, gastrit; mide gazı
Hepato-bilier hastalıklar
Yaygın: ALT artışı; AST artışı; gama glutamil transferaz artışı
Yaygın Olmayan: ALT artışı; AST artışı ile birlikte total serum bilirubin artışı1; ilaca
bağlı karaciğer hasarı2
Deri ve deri altı doku hastalıkları
Çok Yaygın: Döküntü
Yaygın: Fotosensitivite reaksiyonları; kaşıntı; eritem; kuru cilt; eritematöz
döküntü; maküler döküntü; kaşıntılı döküntü
Bilinmiyor: Stevens-Johnson sendromu (SJS)1; toksik epidermal nekroliz (TEN)1
Kas-iskelet bozuklukları, bağ doku ve kemik hastalıkları
Çok Yaygın: Artralji
Yaygın: Miyalji
Genel bozukluklar ve uygulama bölgesine ilişkin hastalıklar
Çok Yaygın: Yorgunluk
Yaygın: Asteni; kardiyak olmayan göğüs ağrısı
Yaralanma, zehirlenme ve prosedürel komplikasyonlar
Yaygın: Güneş yanığı
1 Pazarlama sonrası gözetim yoluyla belirlenmiştir
2 Ölümle sonuçlanan vakalar da dahil olmak üzere ilaca bağlı karaciğer hasarı vakaları
8/15pazarlama sonrası gözetim yoluyla belirlenmiştir (bkz. Bölüm 4.3 ve 4.4).
Seçilmiş advers reaksiyonların tanımı
İştah azalması:
Pivotal klinik araştırmalar sırasında, iştah azalması vakaları kolayca yönetilebilir olmuş ve
genellikle önemli sekellerle ilişkili olmamıştır. İştah azalması vakaları, seyrek olarak önemli
kilo kaybı ve gerekli tıbbi müdahale ile ilişkilendirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks:0 312 218 35 99).
4.9. Doz aşımı ve tedavisi
Doz aşımı ile sınırlı klinik deneyim mevcuttur. 4806 mg/gün doza kadar çoklu pirfenidon
dozları 12 günlük doz artırma süresi boyunca sağlıklı erişkin gönüllülere günde üç kez altışar
adet 267 mg kapsül halinde verilmiştir. Yan etkiler hafif, geçici ve pirfenidon için en sık
bildirilen advers reaksiyonlar ile tutarlıdır.
Şüpheli doz aşımı durumunda, hastanın klinik durumunun yakından izlenmesi ve vital
bulguların takibi gibi destekleyici tıbbi bakım sağlanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İmmünosupresanlar, diğer immünosupresanlar
ATC kodu: L04AX05
Pirfenidonun etki mekanizması tam olarak belirlenememiştir. Ancak var olan veriler,
pirfenidonun çeşitli in vitro sistemlerde ve pulmoner fibrozisin hayvan modellerinde
(bleomisin ve transplant ile indüklenen fibrozis) hem antifibrotik hem anti-enflamatuvar
özellikler ortaya koyduğunu göstermektedir.
İPF, tümör nekroz faktörü-alfa (TNF-α) ve interlökin-1-beta (IL-1β) gibi pro-enflamatuvar
sitokinlerin sentezi ve salınımından etkilenen bir kronik fibrotik ve enflamatuvar akciğer
hastalığıdır ve pirfenidonun çeşitli uyaranlara cevap olarak enflamatuvar hücrelerin birikimini
azalttığı gösterilmiştir.
Pirfenidon fibroblast proliferasyonunu, fibrozis ile ilişkili proteinlerin ve sitokinlerin
üretimini ve transforme edici büyüme faktörü-beta (TGF-β) ve trombosit kökenli büyüme
faktörü (PDGF) gibi sitokin büyüme faktörlerine yanıt olarak artan ekstrasellüler matriks
biyosentezi ve birikimini azaltmaktadır.
Klinik etkililik
Pirfenidonun klinik etkililiği İPF’li hastalarda, dört farklı çok merkezli, randomize, çift-kör,
plasebo-kontrollü Faz 3 çalışmada incelenmiştir. Faz 3 çalışmalarının üçü (PIPF-004,PIPF-
9/15006 ve PIPF-016) çok ulusludur ve bir tanesi (SP3) Japonya’da gerçekleştirilmiştir.
PIPF-004 ve PIPF-006 çalışmaları, pirfenidon 2403 mg/gün ile plasebo tedavilerini
karşılaştırmıştır. PIPF-004’de bir ara doz grubu (1197 mg/gün) bulunması gibi birkaç istisna
dışında PIPF-004 ve PIPF-006 çalışmalarının tasarımı neredeyse aynıdır. Her iki çalışmada
da, tedavi en az 72 hafta süreyle günde üç kez uygulanmıştır. Her iki çalışmada da birincil
sonlanım noktası, 72. haftada başlangıca göre beklenen Zorlu Vital Kapasite yüzdesindeki
(FVC) değişimdir.
PIPF-004 çalışmasında tedavinin 72. haftasında başlangıca göre beklenen FVC yüzdesindeki
düşüş, plasebo alan hastalarla (N=174; p=0,001, rank ANCOVA) karşılaştırıldığında
pirfenidon kullanan hastalarda (N=174) anlamlı ölçüde azalmıştır. Pirfenidon tedavisi
başlangıca göre beklenen FVC yüzdesindeki düşüşü aynı zamanda 24. (p=0,014), 36.
(p<0,001), 48. (p<0,001) ve 60. (p<0,001) haftalarda da anlamlı ölçüde azaltmıştır. Başlangıca
göre 72. haftada beklenen FVC yüzdesindeki ≥%10’luk düşüş, (İPF mortalite riskini gösteren
bir eşik) pirfenidon kullanan hastaların %20’sinde, plasebo alan hastaların ise %35’inde
görülmüştür (Tablo 2).
Tablo 2: PIPF-004 çalışmasında beklenen FVC yüzdesinde başlangıca göre 72. haftadaki
değişimin kategorik değerlendirilmesi
Pirfenidon 2403 Plasebo
mg/gün (N = 174)
(N = 174)
≥%10’luk düşüş veya ölüm veya akciğer nakli 35 (%20) 60 (%34)
%10’dan daha az düşüş 97 (%56) 90 (%52)
Düşüş yok (FVC değişikliği ≥%0) 42 (%24) 24 (%14)
Önceden belirlenmiş rank ANCOVA analizine göre altı dakikalık yürüme testinde (6MWT)
yürünen mesafede başlangıca göre 72. haftadaki değişiklik bakımından plasebo alan hastalar
ile pirfenidon kullanan hastalar arasında fark olmamasına rağmen, bir ad hoc analizinde
pirfenidon kullanan hastaların %37’sinde 6MWT mesafesinde ≥50m’lik düşüş görülürken,
plasebo alan hastaların %47’sinde ≥50m’lik düşüş görülmüştür.
PIPF-006 çalışmasında, pirfenidon tedavisi (N=171), plasebo (N=173; p=0,501) ile
karşılaştırıldığında başlangıca göre 72. haftada beklenen FVC yüzdesindeki düşüşü
azaltmamıştır. Buna karşın, pirfenidon tedavisi başlangıca göre 24. (p<0,001), 36. (p=0,011)
ve 48. (p=0,005) haftalardaki beklenen FVC yüzdesindeki düşüşü azaltmıştır. 72. haftada
FVC’de ≥%10’luk düşüş pirfenidon kullanan hastaların %23’ünde, plasebo alan hastaların ise
%27’sinde görülmüştür (Tablo 3).
Tablo 3: PIPF-006 çalışmasında beklenen FVC yüzdesinde başlangıca göre 72. haftadaki
değişimin kategorik değerlendirilmesi
Pirfenidon 2403
Plasebo
mg/gün
(N = 173)
(N = 171)
≥%10’luk düşüş veya ölüm veya akciğer nakli 39 (%23) 46 (%27)
%10’dan daha az düşüş 88 (%52) 89 (%51)
Düşüş yok (FVC değişikliği ≥%0) 44 (%26) 38 (%22)
10/156MWT mesafesindeki başlangıca göre 72 haftadaki düşüş, plasebo ile karşılaştırıldığında,
PIPF-006 çalışmasında anlamlı ölçüde azalmıştır (p<0,001, rank ANCOVA). Ek olarak, bir ad
ad hoc analizde pirfenidon alan hastaların %33’ü, plasebo alanların ise %47’si 6MWT
mesafesinde ≥50 m’lik düşüş göstermiştir.
PIPF-004 ve PIPF-006 çalışmalarındaki sağ kalımın toplu bir analizinde, mortalite oranı
pirfenidon 2403 mg/gün tedavisi ile %7,8 iken bu oran plasebo ile %9,8 olarak bulunmuştur.
[HR 0,77 (%95 GA, 0,47-1,28)].
PIPF-016 çalışmasında, 2403 mg/gün pirfenidon tedavisi ile plasebo karşılaştırılmıştır.
Tedavi, 52 hafta boyunca günde üç kez uygulanmıştır. Primer sonlanım noktası, başlangıca
göre 52. haftada beklenen FVC yüzdesindeki değişim olarak belirlenmiştir. Toplam 555
hastada, medyan bazal beklenen FVC yüzdesi ve %DL sırasıyla %68 (aralık: %48-91) ve
CO
%42 (aralık: %27-170) olmuştur. Başlangıçta hastaların %2’sinde beklenen FVC yüzdesi
%50’den düşük ve %21’inde beklenen DL yüzdesi %35’ten düşük olmuştur.
CO
PIPF-016 çalışmasında, başlangıca göre tedavinin 52. haftasında beklenen FVC yüzdesindeki
düşüş, plasebo alan hastalara (N=277; p<0,000001, rank ANCOVA) kıyasla, pirfenidon
kullanan hastalarda (N=278) anlamlı ölçüde azalmıştır. Pirfenidon tedavisi ayrıca başlangıca
göre 13. (p<0,000001), 26. (p<0,000001) ve 39. (p=0,000002) haftalarda beklenen FVC
yüzdesindeki düşüşü anlamlı ölçüde azaltmıştır. 52. haftada, beklenen FVC yüzdesinde
başlangıca göre ≥%10 düşüş veya ölüm, pirfenidon alan hastaların %17’sinde ve plasebo alan
hastaların %32’sinde görülmüştür (Tablo 4).
Tablo 4: PIPF-016 çalışmasında beklenen-FVC yüzdesinde başlangıca göre 52. haftadaki
değişimin kategorik değerlendirilmesi
Pirfenidon 2403
Plasebo
mg/gün
(N=277)
(N=278)
≥%10’luk düşüş veya ölüm 46 (%17) 88 (%32)
%10’dan daha az düşüş 169 (%61) 162 (%58)
Düşüş yok (FVC değişikliği >%0) 63 (%23) 27 (%10)
PIPF-016 çalışmasında, başlangıca göre 52. haftada, 6MWT sırasında yürüme mesafesindeki
düşüş, plasebo alan hastalara kıyasla, pirfenidon alan hastalarda anlamlı ölçüde azalmıştır
(p=0,036, rank ANCOVA); pirfenidon kullanan hastaların %26’sı 6MWT mesafesinde ≥50
m’lik düşüş gösterirken, plasebo alan hastalarda ise bu oran %36 olmuştur.
12. ayda yapılan PIPF-016, PIPF-004 ve PIPF-006 çalışmalarının önceden belirlenmiş toplu
analizinde tüm nedenlere bağlı mortalite, plaseboya (%6,7, 624 hastanın 42’si) kıyasla,
pirfenidon 2403 mg/gün grubunda (%3,5, 623 hastanın 22’si) anlamlı oranda daha düşük
olmuştur ve bu durum ilk 12 ayda tüm nedenlere bağlı mortalite riskinde %48’lik bir azalma
sağlamıştır (HR 0,52 [%95 GA, 0,31-0,87], p=0,0107, log-rank testi).
Japon hastalar üzerinde yapılan SP3 çalışması 1800 mg/gün pirfenidon tedavisi ile (vücut
ağırlığı normalizasyonuna göre PIPF-004/006 çalışmalarında ABD ve Avrupa
popülasyonundaki 2403 mg/gün ile benzerdir) plasebo karşılaştırılmıştır (sırasıyla N=110,
N=109). Pirfenidon tedavisi, plasebo ile karşılaştırıldığında, 52. haftada vital kapasitedeki
(VC) ortalama düşüşü (primer sonlanım noktası) anlamlı ölçüde azaltmıştır (sırasıyla -
0,09±0,02 l karşısında -0,16±0,02l, p=0,042).
11/155.2. Farmakokinetik özellikler
Genel özellikler:
Pirfenidon kapsüller gıdalarla birlikte kullanıldığında, kandaki konsantrasyonlarının daha
düşük olduğu görülmektedir. Bu nedenle, bulantı ve baş dönmesi insidansını azaltmak
amacıyla, PİRFECT’in yemekler ile birlikte kullanılması önerilmektedir. Pirfenidon primer
olarak serum albümini olmak üzere insan plazma proteinlerine bağlanmaktadır. Pirfenidon
büyük oranda CYP1A2 tarafından metabolize edilmektedir.
Emilim:
Pirfenidon kapsüllerin gıdalarla birlikte kullanılması, açlık durumuyla karşılaştırıldığında,
C değerinde belirgin bir düşüşe (%50 oranında) ve EAA (eğri altı alan) üzerinde daha az
maks
bir etkiye neden olmaktadır. 801 mg’lik tek bir dozun (50-66 yaşlarında) sağlıklı daha yaşlı
yetişkin gönüllüler tarafından tok iken oral kullanımını takiben pirfenidonun emilim hızı
azalmış ve tokluk durumundaki EAA değeri açlık durumundaki EAA değerinin yaklaşık %80-
85’i kadar olmuştur. 801 mg’lik tablet 3 adet 267 mg’lik kapsülle karşılaştırıldığında açlık
durumunda biyoeşdeğerlik gösterilmiştir. Tokluk durumunda, kapsüller ile karşılaştırıldığında,
801 mg tablet EAA ölçümlerinden elde edilen sonuçlara göre biyoeşdeğerlik kriterlerini
karşılamış ve C (%108,26-125,60) için %90 güven aralığı standart biyoeşdeğerlik limitinin
maks
üst sınırını biraz aşmıştır (90% GA: %80,00-125,00). Yemeğin pirfenidonun oral EAA’sı
üzerindeki etkisi tablet ve kapsül formülasyonları arasında tutarlı olmuştur. Açlık durumu ile
karşılaştırıldığında, iki formülasyonun da yemek ile birlikte kullanılması pirfenidon C
maks
değerini azaltmıştır. Bu azalma, kapsül formülasyonunda %50 oranında olurken tablet
formülasyonunda daha azdır (%40). Tok bireylerde görülen advers olayların (bulantı ve baş
dönmesi) insidansı tok olmayan bireylerde görülenden daha düşük olmuştur. Bu nedenle,
bulantı ve baş dönmesi insidansını azaltmak amacıyla, PİRFECT’in yemekler ile birlikte
kullanılması önerilmektedir.
Pirfenidonun mutlak biyoyararlanımı insanlarda belirlenmemiştir.
Dağılım:
Pirfenidon primer olarak serum albümini olmak üzere, insan plazma proteinlerine
bağlanmaktadır. Toplam ortalama bağlanma klinik çalışmalarda gözlenen konsantrasyonlarda
(1-100 mcg/mL) %50 ile %58 arasında değişmektedir. Dağılımın ortalama görünen oral
kararlı durum hacmi yaklaşık 70 L’dir ve bu durum pirfenidonun dokulara dağılımın orta
derecede olduğunu işaret etmektedir.
Biyotransformasyon:
Pirfenidonun yaklaşık %70-80’i, CYP2C9, 2C19, 2D6 ve 2E1’i içeren diğer CYP
izoenzimlerinin minör katkılarıyla, CYP1A2 tarafından metabolize edilmektedir. In vitro
veriler, IPF hastalarında majör metabolitin (5 karboksi-pirfenidon) zirve plazma
konsantrasyonlarını aşan konsantrasyonlarda bazı farmakolojik olarak ilgili aktivitesini
göstermektedir. Bu, 5 karboksi-pirfenidona plazma maruziyetinin arttığı orta derecede böbrek
yetmezliği olan hastalarda klinik olarak anlamlı olabilir.
Eliminasyon:
Pirfenidonun oral klerensi orta derecede doyurulabilir görünmektedir. Günde 3 kere 267 mg
ile 1335 mg doz aralığında pirfenidon kullanan sağlıklı daha yaşlı yetişkinler üzerinde yapılan
çoklu dozlu doz belirleme çalışmasında, günde üç kere 801 mg’ın üzerinde verilen dozlarda
12/15ortalama klerensin yaklaşık %25 oranında azaldığı görülmüştür. Sağlıklı yaşlı yetişkinlerde,
tek doz pirfenidon verilmesini takiben, ortalama görünen terminal eliminasyon yarılanma
ömrü yaklaşık 2,4 saat olmuştur. Oral olarak verilen pirfenidonun yaklaşık %80’i doz
alımından itibaren 24 saat içinde idrarla atılmaktadır. Pirfenidonun çoğunluğu 5-karboksi-
pirfenidon metaboliti olarak (bunun >%95’i geri alınır) ve %1’inden azı da değişmeden
idrarla atılmaktadır.
Hastalardaki karakteristik özellikler
Karaciğer yetmezliği:
Pirfenidon ve 5-karboksi-pirfenidon metabolitinin farmakokinetiği orta şiddetli karaciğer
yetmezliği (Child-Pugh sınıf B) olan vakalarla normal karaciğer fonksiyonu olan vakalarda
karşılaştırılmıştır. Sonuçlar tek doz 801 mg pirfenidon (3x267 mg kapsül) uygulamasından
sonra orta şiddetli karaciğer yetmezliği olan hastalarda pirfenidon maruziyetinin ortalama
%60 oranında arttığını göstermektedir. Hafif ile orta şiddetli karaciğer yetmezliği olan
hastalarda pirfenidon dikkatli kullanılmalıdır ve özellikle bilinen bir CYP1A2 inhibitörü eş
zamanlı olarak alıyorlarsa hastalar toksisite bulguları yönünden yakından takip edilmelidir
(bkz. Bölüm 4.2 ve 4.3). Şiddetli karaciğer yetmezliği veya terminal dönem karaciğer
hastalığı olan bireylerde PİRFECT kontrendikedir (bkz. Bölüm 4.2 ve 4.3).
Böbrek yetmezliği:
Normal böbrek fonksiyonu olan kişiler ile orta şiddetli ve şiddetli böbrek yetmezliği olan
kişiler karşılaştırıldığında pirfenidonun farmakokinetiğinde klinik açıdan anlamlı bir fark
görülmemiştir. Ana madde, ağırlıklı olarak, 5-karboksi-pirfenidona metabolize edilmektedir.
5-karboksi-pirfenidonun ortalama (SD) EAA değeri, orta şiddetli (p = 0,009) ve şiddetli (p
0-∞
<0,0001) böbrek yetmezliği gruplarında normal böbrek fonksiyonlu gruba göre anlamlı
derecede yüksektir; sırasıyla 28,7 (4,99) mg • h / L ile karşılaştırıldığında 100 (26,3) mg • h /
L ve 168 (67,4) mg • h / L.
Böbrek EAA (mg•hr/L)
0-∞
yetmezliği
İstatistikler Pirfenidon 5-karboksi-pirfenidon
grubu
Normal Ortalama (SD) 42,6 (17,9) 28,7 (4,99)
n = 6 Medyan (25.–75.) 42,0 (33,1–55,6) 30,8 (24,1–32,1)
Hafif Ortalama (SD) 59,1 (21,5) 49,3a (14,6)
n = 6 Medyan (25.–75.) 51,6 (43,7–80,3) 43,0 (38,8–56,8)
Orta şiddetli Ortalama (SD) 63,5 (19,5) 100b (26,3)
n = 6 Medyan (25.–75.) 66,7 (47,7–76,7) 96,3 (75,2–123)
Şiddetli Ortalama (SD) 46,7 (10,9) 168c (67,4)
n = 6 Medyan (25.–75.) 49,4 (40,7–55,8) 150 (123–248)
EAA = 0.zamandan sonsuzluğa kadar konsantrasyon-zaman eğrisi altında kalan alan
0-∞
aNormale karşı p değeri = 1,00 (Bonferroni ile ikili karşılaştırma)
bNormale karşı p değeri = 0,009 (Bonferroni ile ikili karşılaştırma)
Orta şiddetli böbrek yetmezliği olan hastalarda 5-karboksi-pirfenidona olan maruziyet 3,5
kata kadar artmaktadır. Orta şiddetli böbrek yetmezliği olan hastalarda metabolitin klinik
olarak anlamlı farmakodinamik aktivitesi göz ardı edilmemelidir. Pirfenidon kullanan ve hafif
böbrek yetmezliği olan hastalarda doz ayarlaması gerekmemektedir. Pirfenidon orta şiddetli
13/15böbrek yetmezliği olan hastalarda dikkatli kullanılmalıdır. Şiddetli böbrek yetmezliği
(KrKl<30 mL/dak) veya diyaliz gerektiren terminal dönem böbrek hastalığı olan bireylerde
pirfenidon kullanımı kontrendikedir (bkz. Bölüm 4.2 ve 4.3).
Sağlıklı veya böbrek yetmezliği olan bireyler üzerinde yapılan 4 çalışmanın ve İPF’li hastalar
üzerinde yapılan bir çalışmanın popülasyon farmakokinetiği analizleri pirfenidonun
farmakokinetiği üzerinde yaş, cinsiyet veya vücut büyüklüğünün klinik olarak anlamlı bir
etkisi olmadığını göstermiştir.
5.3. Klinik öncesi güvenlilik verileri
Güvenlilik farmakolojisi, tekrarlayan doz toksisitesi, genotoksisite ve karsinojenik potansiyel
çalışmalarına göre klinik dışı veriler insanlar için özel bir tehlike ortaya koymamaktadır.
Tekrarlayan doz toksisitesi çalışmalarında fare, sıçan ve köpeklerde karaciğer ağırlığında artış
görülmüştür. Bu artışa sıklıkla karaciğer sentrilobüler hipertrofisi eşlik etmiştir. Tedavinin
kesilmesinden sonra reversibilite gözlenmiştir. Fare ve sıçanlarda yürütülen karsinojenisite
çalışmalarında karaciğer tümörlerinin insidansında artış görülmüştür. Bu hepatik bulgular
pirfenidon alan hastalarda görülmeyen bir etki olan hepatik mikrozomal enzimlerin
indüksiyonu ile tutarlıdır. Bu bulguların insanlarla ilişkili olduğu kabul edilmemektedir.
İnsan dozu 2403 mg/gün’ün 37 katı olan 1500 mg/kg/gün verilen dişi sıçanlarda rahim
tümörlerinde istatistiksel olarak anlamlı bir artış gözlenmiştir. Mekanistik çalışmaların
sonuçları, uterus tümör oluşumunun muhtemelen, insanlarda olmayan, sıçanlarda türe spesifik
endokrin mekanizması ile ilgili kronik dopamin-aracılı seks hormon dengesizliğiyle bağlantılı
olduğunu göstermektedir.
Üreme toksikoloji çalışmaları, sıçanlarda erkek ve dişi fertilitesi veya yavrunun doğum
sonrası gelişmesinde herhangi olumsuz etki göstermemiştir ve sıçanlarda (1.000 mg/kg/gün)
veya tavşanlarda (300 mg/kg/gün) hiçbir teratojenite bulgusu görülmemiştir. Hayvanlarda
pirfenidon ve/veya metabolitlerinin plasentadan geçişi pirfenidon ve/veya metabolitlerinin
amniyotik sıvıda birikim potansiyeli ile birlikte meydana gelmektedir. Yüksek dozlarda (≥450
mg/kg/gün) sıçanlarda östrus siklusunun uzaması ve yüksek insidansta düzensiz siklus
görülmüştür. Yüksek dozlarda (≥1.000 mg/kg/gün) sıçanlarda gestasyon uzaması ve fetal
canlılıkta azalma izlenmiştir. Emziren sıçanlardaki çalışmalar pirfenidon ve/veya
metabolitlerinin anne sütünde birikim potansiyeli ile birlikte pirfenidon ve/veya
metabolitlerinin anne sütüne geçtiğini göstermektedir.
Standart bir dizi testte pirfenidon mutajenik veya genotoksik aktivite göstermemiştir ve UV
ışınlarına maruz kalma çerçevesinde test edildiğinde mutajenik değildir. UV ışınlarına maruz
kalma çerçevesinde test edildiğinde, Çin hamster akciğer hücrelerindeki bir fotoklastojenik
deneyde pirfenidon pozitif olduğu gözlenmiştir.
Pirfenidonun oral kullanımından sonra ve UVA/UVB maruziyet ile kobaylarda fototoksisite
ve irritasyon tespit edilmiştir. Fototoksik lezyonların şiddeti güneş koruyucu uygulanarak
minimize edilmiştir.
14/156. FARMASÖTİK ÖZELLİKLER
6.1. Yardımcı maddelerin listesi
Dibazik kalsiyum fosfat
Kroskarmelloz sodyum
Magnezyum stearat
Size No:2 Mor opak gövde, mor opak kapak sert jelatin kapsül (Sığır jelatini, Sunset Yellow
(E110), Brilliant Blue (E133), Eritrosin (E127), Titanyum dioksit (E171))
6.2. Geçimsizlikler
Uygulanabilir değildir.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
Şeffaf tristar ultra PVC-PE-PVDC- Al Blister.
360 sert kapsüllük blister ambalajlarda takdim edilmektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘’Tıbbi Atıkların Kontrolü Yönetmeliği’’ ve
“Ambalaj ve Ambalaj Atıklarının Kontrolü Yönetmelik’’lerine uygun olarak imha edilmelidir.
7. RUHSAT SAHİBİ
NOBEL İLAÇ SANAYİİ ve TİCARET A.Ş.
Saray Mah. Dr. Adnan Büyükdeniz Cad. No:14
Ümraniye 34768 İSTANBUL
Tel: (216) 633 60 00
Fax: (216) 633 60 01-02
8. RUHSAT NUMARASI(LARI)
2019/267
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 02.04.2019
Ruhsat yenileme tarihi:
10. KÜB’ÜN YENİLENME TARİHİ
15/15