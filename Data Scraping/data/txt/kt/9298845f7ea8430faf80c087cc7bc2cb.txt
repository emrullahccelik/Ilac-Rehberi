1/10  KULLANMA TALİMATI  
 
MİNOSET® PLUS  250 mg/150 mg/ 50 mg  tablet  
Ağız yoluyla alınır.  
 
• Etkin madde: 250 mg parasetamol, 150 mg propifenazon, 50 mg  kafein  
• Yardımcı maddeler: Mikrokristalin selüloz, hidroksipropil metil selüloz, esma spreng 
(formaldehit  kazein , inek  kaynaklı ), mısır  nişastası,  talk, magnezyum  stearat,  kolloidal  
silika  susuz  
 
 
Bu Kullanma Talimatında:  
 
1. MİNOSET® PLUS  nedir ve ne için  kullanılır?  
2. MİNOSET® PLUS ’ı kullanmadan önce dikkat edilmesi  gerekenler  
3. MİNOSET® PLUS  nasıl  kullanılır?  
4. Olası yan etkiler  nelerdir?  
5. MİNOSET® PLUS ’ın saklanması  
Başlıkları yer  almaktadır.  
 
1. MİNOSET® PLUS nedir ve ne için  kullanılır?  
• MİNOSET® PLUS beyaz, kokusuz, silindirik, iki düzlemli tabletlerdir.   
• Her bir MİNOSET® PLUS tablet 250 mg parasetamol, 150 mg propifenazon ve 50 mg 
kafein  içerir.  
• MİNOSET® PLUS esma spreng (inek kaynaklı) içerir.  
• MİNOSET® PLUS 20 ve 30 tabletlik ambalajlarda  sunulmaktadır.  
• MİNOSET® PLUS, ağrı kesici ve ateş düşürücü etki gösteren parasetamol ve 
propifenazon ile merkezi sinir sistemi üzerinde uyarıcı etkisi olan kafein içerir.  
• MİNOSET® PLUS, yetişkinlerde görülen hafif ve orta şiddette ağrıların ve ateşin 
semptomatik tedavisinde (hastalığı tedavi edici değil, belirtileri giderici olarak) 
kullanılır.  
  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza  danışınız.  
• Bu ilaç kişisel olarak size reçete edilmiştir, başkalarına  vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza  söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek veya düşük doz kullanmayınız.  2/10  2. MİNOSET® PLUS ’ı kullanmadan önce dikkat edilmesi gerekenler  
 
MİNOSET® PLUS ’ı aşağıdaki durumlarda  KULLANMAYINIZ  
Eğer;  
• Parasetamol, kafein, propifenazon, metamizol, fenilbutazon veya diğer pirazolonlara bu 
ilacın içindeki maddelerden birine ya da benzer ilaçlara karşı alerjiniz (aşırı duyarlılığınız) 
varsa, 
• Kan hastalıklarınız varsa (granülositopeni, agranülositoz),  kemik iliği fonksiyon 
bozuklukları (örn. sitostatik ( kanser hücrelerinin büyümesini durduran ) ajanlarla tedavi 
sonrası) veya hematopo ietik sistem  (kan hücresi yapımından sorumlu olan vücut sistemi)  
hastalığınız varsa,  
• Bebeklerde , çocuklarda ve  18 yaşından küçük ergen lerde , 
• Şiddetli böbrek , karaciğer veya kalp  yetmezliğiniz varsa , 
• Porfiri (porfirin adı verilen maddenin dışkı ve idrarla büyük miktarlarda atıldığı nadir ve 
genellikle kalıtsal bir hastalık) veya doğuştan glikoz -6-fosfat dehidrojenaz enzimi 
eksikliği gibi bir metabolik hastalığınız varsa,  
• Kontrol edilemeyen şiddetli hipertansiyonunuz varsa,  
• Aktif gastroduodenal (mide ve onikiparmak bağırsağı) ülseriniz varsa,  
• Asetilsalisilik asit veya diğer nonsteroid antiinflamatuvar ilaçlar (ağrı, ateş ve iltihap 
giderici ilaçlar) alırken astım tipi alerjik reaksiyonlar (nefes almada zorluk, boğulma hissi, 
bronkospazm ve bazı durumlarda öksürük veya hırıltılı solunum) yaşadıy sanız , 
• Hamileliğin son üç ayındaysanız.  
 
MİNOSET® PLUS ’ı aşağıdaki durumlarda DİKKATLİ KULLANINIZ  
Eğer;  
• MİNOSET PLUS’ın gebelik ve laktasyon döneminde kullanımı önerilmemektedir.  
• Kansızlığı  (anemisi) olanlarda , karaciğer ve böbrek fonksiyon bozukluğu olan hastalarda  
doktor kontrolü altında dikkatli kullanılmalıdır.  
• Yüksek tansiyon, tiroid fonksiyonlarında artış (hipertiroidizm), gastrit (mide iltihabı), 
akciğer hastalarında  ve 65 yaş üstü hastalarda doktor kontrolü altında dikkatli 
kullanılmalıdır.  
• Özellikle fiziksel egzersiz yaparken veya yüksek rakımlı yerlerde bulunduğunuzda kalp 
rahatsızlığı  (kardiyak aritmi, miyokard iskemisi, vb.) yaşıyorsanız veya geçmişte 
yaşadıysanız  
• Birden (akut) yüksek doz verildiğinde ciddi karaciğer zehirlenmesine neden olur.  
• Erişkinlerde uzun süreli (kronik) günlük dozlarda karaciğer hasarına neden olabilir.  
• Susuz kaldıysanız, kronik olarak yetersiz besleniyorsanız veya s arılığa neden olan ve 
Gilbert sendromu (kanda bilirubin seviyesinin yüksekliğiyle ortaya çıkar) denen bir 
hastalığınız varsa  
• Kan hücreleri ile ilgili hastalığınız varsa  
• Alkolikseniz   
• Alkolik karaciğer hastalarında dikkatli kullanılmalıdır.  
• Salgılarda koyulaşma olabileceği ve salgılanan balgam durumu değişebileceği için astım 
veya ciddi solunum yolu hastalıklarınız (kronik obstrüktif akciğer hastalığı, amfizem, 
kronik bronşit) varsa,  
• Sinirsel uyarıma neden olan zihinsel bozukluklarınız veya epilepsi (sara) adı verilen, bilinç 
kaybıyla birlikte veya bilinç kaybı olmadan istemsiz kasılmaların görüldüğü nöbetleriniz 
varsa.  3/10  Böbrek fonksiyon bozukluğu olan hastalarda MİNOSET® PLUS doz ayarlaması yapılarak 
kullanılmalı. Bu çeşit bir hastalığınız varsa mutlaka doktorunuza danışınız.  
 
Bu ilaçla tedavi edilirken kafein içeren ürünlerin kullanımının sınırlandırılması önerilir.  
 
Uyumada güçlük çeken kişilerde olası uykusuzluğu önlemek için yatmadan önceki saatlerde 
bu ilacı almamaları tavsiye edilir.  
 
Bölüm 3'te tavsiye edilenden fazla dozda ilaç almayınız (bkz. Bölüm 3 MİNOSET PLUS  nasıl 
kullanılır?  
 
Bu ilacı uzun süreli ve sık olarak veya diğer ağrı kesicilerle birlikte almayınız.  
 
Ağrı ve ateş yakınmanız bir haftadan daha fazla sürdüyse mutlaka doktorunuza danışınız. 
Başka bir ilaç kullanmakta iseniz doktorunuza söyleyiniz.  
 
Astım, saman nezlesi veya benzeri hastalıklarınız varsa MİNOSET® PLUS ’ı doktorunuza 
danışmadan almayınız.  
 
Bir seferde yüksek dozda ya da sürekli olarak günlük dozda parasetamol kullanımı karaciğer 
hasarına sebep olabilir. Ağrı kesicilerin düzenli biçimd e ve uzun süre kullanılmasının sakıncalı 
olduğunu ve bunun ancak doktorunuzun önerisi ile yapılması gerektiğini unutmayınız.  
 
Parasetamol veya propifenazon kullanan bazı duyarlı hastalarda solunum ve dolaşım sistemi 
ile ilgili sorun lar olabileceği bildirilmiştir.  
 
Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2 .000 mg’ı aşmaması gerekir.  
 
Parasetamol yüksek dozlarda karaciğer hasarına yol açabileceğinden bu ilacın parasetamol 
içeren diğer ilaçlarla eş zamanlı kullanımından kaçınılmalıdır. Parasetamol içeren birden fazla 
ilacı doktorunuza danışmadan kullanmayınız.  
 
Parasetamolü ilk kez kullanan larda  veya daha önce kullanmış olanlarda, alınan ilk dozda veya 
sonraki dozlarda deride kızarıklık, döküntü veya başka bir deri reaksiyonu oluşabilmektedir. 
Bu durumda doktorunuz ile iletişim e geçiniz. Doktorunuz ilacınızı  değiştirecek ve  size başka 
bir tedavi önerecektir . Parasetamol ile deri reaksiyonu gözlenen hasta bir daha MİNOSET® 
PLUS  ya da parasetamol içeren başka bir ilaç kullanmamalıdır. Bu durum, ciddi ve ölümle 
sonuçlanabilen Steven Johnson Sendromu (SJS), toksik epi dermal nekroliz (TEN) ve akut 
generalize ekzantematöz püstülöz (AGEP) dahil deri reaksiyonlarına  neden olabilir.  Bu 
hastalıklara ilişkin açıklamalar için, “4. Olası yan etkiler nelerdir?” bölümüne bakınız.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza  
danışınız.  
 
MİNOSET® PLUS ’ın yiyecek ve içecek ile kullanılması  
MİNOSET® PLUS  tedavisi sırasında alkol kullanmayınız.  
 
Alkol tüketme alışkanlığınız varsa (günde üç veya daha fazla alkollü içecek - bira, şarap, likör 
vb.), MİNOSET PLUS almak mide kanamasına veya karaciğer hasarına neden olabilir.  4/10  Bu ilacı kullanırken kafein içeren yiyecek ve içecek (kahve, çay, çikolata ve kolalı içecekler) 
tüketiminizi sınırlayın.  
 
Besinler MİNOSET PLUS’ın bağırsaklardan emilim hızını azaltabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Fetüse zarar verebileceği veya doğum sırasında sorunlara neden olabileceği için 
hamileliğinizin son 3 ayındaysanız MİNOSET PLUS’ı kullanmayınız.  
 
Bu ilaç fetüs üzerinde böbrek ve kalp sorunlarına neden olabilir. Sizin ve bebeğinizin 
kanamaya yatkınlığını etkileyerek doğumda olası bir gecikmeye veya doğumun beklenenden 
daha uzun sürmesine neden olabilir.  
 
Kesinlikle gerekli olmadıkça ve doktorunuz tarafından tavsiye edilmedikçe, hamileliğinizin ilk 
6 ayında MİNOSET PLUS’ı kullanmamalısınız. Bu dönemde veya hamile kalmaya çalıştığınız 
sırada tedaviye ihtiyaç duymanız halinde doz, mümkün olan en kısa süre içi n en düşük dozla 
sınırlandırılacaktır.  
 
MİNOSET PLUS’ı hamileliğin 20. haftasından başlayarak birkaç gün boyunca alırsanız, 
fetüste amniyotik sıvının düşük seviyelerine (oligohidramnios) veya bebeğin kalbindeki bir 
kan damarının (duktus arteriyozus) daralmasına yol açabilecek böbrek sorunlarına neden 
olabilir. Birkaç günlük bir tedaviye ihtiyacınız varsa doktorunuz ek izleme önerebilir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
MİNOSET® PLUS ’ın içeriğindeki propifenazon nedeniyle  emzirenlerde kullanımı 
önerilmemektedir. Ancak doktorun yarar -risk değerlendirmesi yapması ve mutlaka önermesi 
halinde önerilen dozun aşılmaması şartı ile kullanılabilir.  
 
MİNOSET® PLUS ’ın içeriğinde bulunan kafein anne sütüne geçerek, bebekte huzursuzluk, 
ağlama, uykusuzluk vb. istenmeyen etkilere neden olabilir.  
 
Araç ve makine kullanımı  
Bu ilacın parasetamol içeren diğer ilaçlarla eş zamanlı kullanımından kaçınılmalıdır. Bu ilaç, 
önerilen dozlarda uyuşukluk veya tepki verme yeteneğinin azalmasına neden olabileceğinden, 
tehlikeli araç ve makine kullanmayınız.  
 
MİNOSET® PLUS ’ın içeriğinde bulunan yardımcı maddeler hakkında önemli bilgiler  
Bu tıbbi ürün formaldehit içerdiğinden mide bulantısına ve ishale sebebiyet verebilir.  
 
Diğer ilaçlar ile birlikte kullanım ı 
Bazı ilaçlar ile birlikte kullanıldığında MİNOSET® PLUS ’ın ya da kullanılan  diğer  ilacın etkisi 5/10  değişebilir. Aşağıdaki ilaçları kullanıyorsanız lütfen doktorunuza söyleyiniz:  
 
• Etil alkol,  
• Diğer analjezikler veya nonsteroid antiinflamatuvar ilaçlar (kas ağrısı ve/veya 
inflamasyonu tedavi etmek için kullanılan ilaçlar),  
• Seçici serotonin reseptör inhibitörleri, monoamin oksidaz inhibitörleri (MAOI) veya 
lityum gibi bazı antidepresan (depresyona/ruhsal çöküntüye karşı etkili) ilaçlar,  
• Varfarin gibi oral antikoagülanlar (kanı “inceltmek” ve pıhtı oluşumunu önlemek için 
kullanılan ilaçlar),  
• Propantelin gibi antikolinerjikler (mide, bağırsak ve mesanedeki spazmları veya 
kasılmaları hafifletmek için kullanılan ilaçlar),  
• Oral kontraseptifler (doğum kontrol hapları),  
• Lamotrijin, fenitoin gibi antiepileptikler (epilepsi tedavisinde kullanılan ilaçlar),  
• Probenesid gibi gut tedavisinde kullanılan ilaçlar,  
• Antihistaminikler (alerjik hastalık belirtilerini azaltmak için kullanılan ilaçlar),  
• Kinolon veya eritromisin tipi antienfektif ilaçlar (enfeksiyonları tedavi etmek için 
kullanılan antibiyotikler),  
• İzoniazid gibi antitüberküloz ilaçlar (tüberküloz tedavisinde kullanılan ilaçlar),  
• Barbitüratlar (nöbet tedavisinde kullanılan ilaçlar),  
• Beta blokörler (hipertansiyonu kontrol etmek için kullanılan ilaçlar),  
• Bronkodilatörler (bronşiyal astımı tedavi etmek için kullanılan ilaçlar),  
• Kalsiyum,  
• Simetidin (mide yanması ve mide ülseri tedavisinde kullanı lan ilaç ), 
• Sitokrom P450  (karaciğerde ilaçların parçalanması işlevini gören bir enzim) ,  
• Kloramfenikol (tifo gibi çok ciddi enfeksiyonlarda kullanılan antibiyotik),  
• Kolestiramin (kandaki kolesterol düzeyini düşürmek için kullanılan ilaç),  
• Kortikosteroidler, (sindirim yolunda kanama riskini artırabileceğinden),  
• Disülfiram (alkolik hastaların iyileşme tedavisinde kullanıl an ilaçlar) , 
• Diüretikler ve ACE inhibitörleri (yüksek kan basıncını tedavi etmek için kullanıl an 
ilaçlar ), 
• Demir içeren ilaçların (anemi tedavisinde kullanılır) en az 2 saat arayla alınması tavsiye 
edilir,  
• Kafein içeren veya merkezi sinir sistemini uyaran ilaçlar,  
• Kan değerlerini değiştirebilecek ilaçlar (antimalaryaller, antitiroidler, sülfonamidler...),  
• Metoklopramid, domperidon, tropisetron ve granisetron (bulantı ve kusmayı önlemek için 
kullanı lan ilaçlar ), 
• Meksiletin (kardiyak aritmiler gibi kalp ritmi bozukluklarının düzeltilmesinde kullanıl an 
ilaç),  
• Propranolol (tansiyon ve kalp rahatsızlıklarının tedavisinde kullanıl an ilaç ),  
• Sempatomimetikler (kan basıncını arttırmak için kullanıl an ilaç ), 
• Benzodiazepinler veya klozapin gibi geniş etki alanına sahip maddeler,  
• Tütün,  
• Teofilin (bronşiyal astım tedavisinde kullanıl an ilaç ), 
• Zidovudin (AIDS'e neden olan insan immün yetmezlik virüsü enfeksiyonu olan hastaların 
tedavisinde kullanıl an ilaç ), 
• Flukloksasilin (antibiyotik), yüksek anyon açıklı metabolik asidoz (ciddi kan ve sıvı 
bozukluğu) riskinin artması nedeniyle, özellikle şiddetli böbrek yetmezliği, sepsis (kan 
zehirlenmesi de denilen, bakteri ve bunlara bağlı toksinlerin kan dolaşımına gire rek organ 6/10  hasarına yol açması), malnütrisyon (yetersiz beslenme) ve diğer glutatyon eksikliği 
kaynakları (örn., kronik alkolizm) olan hastalarda, parasetamolün flukloksasilin ile eş 
zamanlı uygulanması durumunda dikkatli olunması önerilir . 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. MİNOSET® PLUS nasıl  kullanılır?  
 
Uygun kullanım ve doz/uygulama sıklığı için talimatlar:  
Bu ilacın kullanma talimatında yer alan veya doktorunuzun veya eczacınızın belirttiği 
uygulama talimatlarına tam olarak uyunuz. Herhangi bir şüpheniz varsa doktorunuza veya 
eczacınıza danışınız.  
 
Önerilen doz:  
 
Yetişkinler: Gerektiğinde 4 veya 6 saatte bir (günde 6 veya 4 kez) 1 ila 2 tablet.  
 
24 saat içinde 6 tabletten (1.500 mg parasetamol/900 mg propifenazona eşdeğer) fazla 
almayınız.  
 
24 saat içinde 3 gram’dan fazla parasetamol almayınız (bkz. Bölüm 2. “MİNOSET® PLUS’ı 
kullanmadan önce dikkat edilmesi gerekenler”).  
 
Her zaman etkili olan en düşük dozu kullanınız.  
 
Ağrının yetişkinlerde 5 günden fazla sürmesi veya ateşin 3 günden fazla sürmesi, artması veya 
başka belirtilerin ortaya çıkması halinde tedaviyi keserek doktorunuzla görüşünüz.  
 
Boğaz ağrısında hastalığın seyri değerlendirilmeden üst üste 2 günden fazla alınmamalıdır.  
 
Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2.000 mg’ı aşmaması gerekir.  
 
Uygulama yolu ve metodu:  
Bu ilaç ağızdan alınır.  
 
Tabletler bütün olarak, kırılarak veya yiyecek veya su ile ezilerek yutulmalıdır.  
Sindirim yolu rahatsızlığı görülürse tercihen yemekle birlikte alınmalıdır.  
 
Ağrının hızlı bir şekilde giderilmesi için ilacı yemeklerden ve özellikle karbonhidrat oranı 
yüksek yiyecek yemeden önce alınız.  
 
Değişik yaş grupları:  
Çocuklarda kullanımı:  
MİNOSET® PLUS’ın bebeklerde, çocuklarda ve 18 yaşından  küçük ergenlerde kullanılması 
tavsiye edilmez.  
 
Yaşlılarda kullanımı:  
Yaşlı hastalar için doz ayarlaması gerekebileceğinden bu hastaların ilacı almadan önce doktor 7/10  veya eczacılarına danışmaları gerekir.  
 
Özel kullanım durumları:  
Böbrek yetmezliği:  
Şiddetli böbrek yetmezliğiniz varsa MİNOSET® PLUS’ı kullanmayınız.  
 
Hafif ila orta şiddette böbrek yetmezliğiniz var ise dozun azaltılması gerekebileceğinden 
MİNOSET PLUS’ı doktor gözetiminde kullanınız.  
 
Karaciğer yetmezliği:  
Şiddetli karaciğer yetmezliğiniz varsa MİNOSET® PLUS’ı kullanmayınız.  
 
Karaciğer yetmezliğiniz var ise MİNOSET® PLUS’ı dikkatli ve doktor gözetiminde kullanınız.  
 
Eğer MİNOSET® PLUS’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla MİNOSET® PLUS kullandıysanız:  
 
Doz aşımı belirtileri şunları içerebilir: Bulantı, baş dönmesi, kusma, iştah kaybı, sarılık (cildin 
ve gözlerin sararması), karın ağrısı, böbrek veya karaciğer yetmezliği, terleme ve genel 
halsizlik. Bu belirtilerin görülmesi halinde mutlaka doktorunuza ba şvurunuz.  
 
MİNOSET® PLUS’tan kullanmanız gerekenden fazlasını kullanmışsanız herhangi bir belirti 
ortaya çıkmasa dahi derhal bir sağlık kuruluşuna başvurunuz çünkü aşırı dozda belirtiler 
genellikle şiddetli zehirlenme olgularında bile aşırı dozun alınmasından sonraki 3 güne kadar 
ortaya çıkmaz.  
 
MİNOSET® PLUS’tan kullanmanız gerekenden fazlasını kullanmışsanız bir doktor veya eczacı 
ile konuşunuz.  
 
MİNOSET® PLUS’ı kullanmayı unutursanız:  
Unutulan dozları dengelemek için çift doz almayınız.  
 
MİNOSET® PLUS  ile tedavi sonlandırıldığındaki oluşabilecek etkiler : 
İlacı doktorunuzun belirttiği sürece kullanınız. Bu ilacın kullanımı hakkında daha fazla 
sorunuz olması durumunda, doktorunuza, eczacınıza veya hemşirenize danışınız.  
 
4. Olası yan etkiler  nelerdir?  
Tüm ilaçlar gibi, MİNOSET® PLUS ’ın içeriğinde bulunan maddelere duyarlı olan kişilerde 
yan etkiler olabilir.  
 
Aşağıdakilerden biri olursa, MİNOSET® PLUS ’ı kullanmayı durdurun uz ve DERHAL 
doktorunuza bildirin iz veya size en yakın hastanenin acil bölümüne başvurunuz:  
- Alerjik reaksiyonlar (aşırı  duyarlılık)  
- Cilt döküntüsü  
- Anjiyoödem (göz kapakları, eller, ayaklar, bilekler, ağız, boğaz, dudak ve dilde  şişme)  
- Anaf ilaktik şok (tansiyon düşüklüğü ve nefes darlığına yol açan ciddi alerjik reaksiyon)  
- Akut generalize ekzantematöz püstüloz (Vücudun büyük bölümünde, aniden deri kızarıklığı 8/10  ve üzerinde toplu iğne başı büyüklüğünde, içi irin dolu kabarcıklar oluşması, g enellikle ateş 
eşlik eder .) 
- Eritema multiform (Genellikle kol ve bacaklarda, simetrik, kızarık ve kabartılı döküntüler 
oluşması, döküntülerin yamayı andıran ve bir merkezleri vardır ) 
- Stevens -Johnson sendromu (Genellikle ateş, boğaz ağrısı ve bitkinlik ile başla yıp, daha 
sonra deride kızarık, ağrılı döküntüler ve içi sıvı dolu kabarcıklar oluş ması,  ağız içinde ve 
cinsel organlarda ağrılı yaralar eşlik edebilir. ) 
- Toksik epidermal nekroliz (Stevens -Johnson sendromunun daha ağır seyreden bir 
formudur. Bütün vücutta, cildin üst tabakası nın, alt tabakasından ayrılması durumudur. ) 
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin MİNOSET® PLUS ’a karşı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek olabilir.  
 
Diğer yan etkiler  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastanın en az birinde görülebilir.  
Yaygın   : 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1 .000 hastanın birinden fazla görülebilir.  
Seyrek   : 1.000 hastanın birinden az, fakat 10.000 hastanın birinden fazla görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor  
 
Yaygın  
- Bulantı ve kusma gibi sindirim sistemi bozuklukları  
 
Seyrek  
- Hipotansiyon (kan basıncının düşmesi),  
- Karaciğer transaminaz (karaciğer fonksiyonunun belirteçleri) düzeylerinde artış,  
- Halsizlik  
 
Çok seyrek  
- Kızarıklık veya kaşıntı gibi deri reaksiyonları, deride döküntüyle ortaya çıkan bozukluk, 
kurdeşen, anafilaktik şok (ölümle sonuçlanabilecek çok ciddi bir alerjik reaksiyon), 
şiddetli deri reaksiyonları  (toksik epidermal nekroliz ya da Lyell sendromu) , sabit ilaç 
erüpsiyonu  
- Parasetamole bağlı olarak deri döküntüsü, kaşıntı, ürtiker, alerjik ödem ve anjiyoödem, 
akut generalize eksantematöz püstüloz, eritema multiform, Stevens -Johnson sendromu ve 
toksik epidermal nekroliz ( ölümcül  sonuçlar dahil).  
- Dispne (nefes darlığı),  
- Trombositopeni, agranülositoz, lökopeni, nötropeni, hemolitik anemi gibi kan hücresi 
sayısında değişiklikler,  
- Hipoglisemi (kan şekeri düzeyinde azalma),  
- Hepatotoksisite (sarılık; derinin ve gözlerin sararması),  
- Steril piyüri (bulanık idrar), böbrek ve karaciğer üzerinde olumsuz etkiler.  
 
Bilinmiyor  
- Bronş spazmı (bronkospazm: solunum yollarının daralmasına bağlı olarak zor nefes alma)  
- Alerjik reaksiyonlar, anafilaktik reaksiyon ve anafilaktik şok  9/10  - Mide rahatsızlığı, ishal ve karın ağrısı gibi sindirim sistemi bozuklukları,  
- Kafeine bağlı baş dönmesi, uyku hali, huzursuzluk, sinirlilik, baş ağrısı veya uykusuzluk,  
- Analjezik (ağrı kesicilere bağlı) astım sendromunu da içeren bronkospazm ve astım gibi 
solunum sorunları,  
- Trombositopeni k purpura (ateş, iğne başı şeklinde kırmızı morarmalar, bilinç bulanıklığı, 
baş ağrısı ve trombositlerin sayısında azalma ile görülen hastalık) ve pansitopeni (kandaki 
tüm hücrelerde azalma) gibi kan bozuklukları,  
- Hiperglisemi (kan şekeri düzeyinde artış),  
- Ödem (şişlik), alerjik anjiyoödem, döküntü, yaygın şiddetli püstüler döküntüler (irinli), 
ürtiker, eritema multiforme, toksik epidermal nekroliz (kabarcıklarla ortaya çıkan ciddi 
deri hastalığı) gibi deri bozuklukları,  
- Karaciğer yetmezliği, hepatit, doza bağlı karaciğer yetmezliği, karaciğer nekrozu (ölümcül 
sonuçlar dahil) gibi karaciğer bozuklukları,  
- Özellikle doz aşımı durumunda böbrek hasarı gibi böbrek bozuklukları.  
 
Hastada baş dönmesi veya çarpıntı görülürse tedavi derhal durdurulmalıdır.  
 
Yüksek dozda kafein çarpıntıya, taşikardiye (kalp atımının hızlanması) ve kan basıncının 
artmasına neden olabilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan Etkilerin Raporlanması  
Kullanma Talimatında yer alan veya yer almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tık layarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz.Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmes ine katkı sağl amış olacaksınız.  
 
5. MİNOSET® PLUS ’ın Saklanması  
 
MİNOSET® PLUS ’ı çocukların göremeyeceği, erişemeyeceği yerlerde ve ambalajında 
saklayınız.  
 
25°C altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra MİNOSET® PLUS ’ı kullanmayınız.  
 
Eğer üründe ve/veya ambalajında bozukluklar fark ederseniz MİNOSET PLUS’ı 
kullanmayınız.  
 
“Son Kull. Ta. :” ibaresinden sonra yazılan rakam ayı temsil eder ve o ayın son günü son 
kullanım tarihidir.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  10/10  Ruhsat  sahibi:  
Bayer Türk Kimya San. Ltd. Şti.  
Ümraniye/İstanbul  
Tel: 0 216 528 36 00  
Faks : 0 216 645 39 50  
 
Üretim  yeri:  
Sanofi İlaç  San. ve Tic. A.Ş.  
Lüleburgaz/Kırklareli  
 
Bu kullanma talimatı ../../.... tarihinde onaylanmıştır.  