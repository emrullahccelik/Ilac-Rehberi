KISA ÜRÜN BİLGİSİ
1. BEŞERİ TIBBİ ÜRÜNÜN ADI
Sulperazon 1 g IM enjektabl flakon
2. KALİTATİF VE KANTİTATİF BİLEŞİM
Etkin madde:
Sulbaktam sodyum, steril 1107.4 mg (a)
Sefoperazon sodyum, steril 1107.4 mg (a)
TOPLAM 2214.8 mg (b)
a. 903 mg / g potense göre hesaplanmıştır.
b. Her flakona %7.5 (Sulbaktam ve sefoperazon) dolum fazlalığı ilave edilir.
Yardımcı maddeler için 6.1’e bakınız.
3. FARMASÖTİK FORM
Kas içi (IM) enjektabl toz içeren flakon.
Flakon içinde sulandırma öncesi beyaz ile kırık-beyaz arası renkte toz (yabancı madde
içermemelidir).
4. KLİNİK ÖZELLİKLER
4.1. Terapötik endikasyonlar
SULPERAZON, duyarlı organizmaların meydana getirdiği aşağıda görülen enfeksiyonların
tedavisinde endikedir.
Solunum yolları enfeksiyonları ( üst ve alt )
İdrar yolu enfeksiyonları ( üst ve alt )
Peritonit, kolesistit, kolanjit ve diğer karın boşluğu enfeksiyonları
Septisemi
Menenjit
Cilt ve yumuşak doku enfeksiyonları
Kemik ve eklem enfeksiyonları
Enflamatuvar pelvik hastalık, endometrit, gonore ve diğer genital yol enfeksiyonları.
Enfeksiyonların çoğu geniş etki spektrumundan ötürü tek başına SULPERAZON ile yeterli
şekilde tedavi edilebilir. Bununla beraber, kombine tedavi endikasyonu mevcutsa,
SULPERAZON diğer antibiyotiklerle beraber kullanılabilir. Şayet birlikte bir aminoglikozid
Pfleet number: 2013-0003138&2014-0007465&2014-0007464&2014-0007414 1
Ref IPI date: 29.01.1988
Sul1gIM.doc - 28.03.00kullanılacaksa (bkz. bölüm 6.2 Geçimsizlikler / Aminoglikozidler), tedavi süresince renal
fonksiyonlar kontrol edilmelidir (bkz. bölüm 4.2 Pozoloji ve uygulama şekli / Renal
fonksiyon bozukluğunda kullanım).
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmediği takdirde: SULPERAZON’ un mutad
yetişkin günlük dozu aşağıdaki tablodaki gibidir ve 12 saatlik aralarla eşit bölünmüş dozlar
halinde (sabah ve akşam 1/2 - 1 flakon SULPERAZON 1 g) uygulanır.
Seyreltici Maksimum
Ticari Adı Eşdeğer dozu (g) Total Doz
hacmi (ml) nihai
sefoperazon+sulbac (g)
konsantrasyon
tam
(mg/ml)
SULPERAZON 1.0 + 1.0 2.0 4.5 ml steril 125 + 125
1.0 G enjeksiyonluk su
1 ml %2
lidokainli eritici
Şiddetli veya inatçı enfeksiyonlarda günlük total SULPERAZON dozu 8 g'a kadar 1:1
oranında (4 g sefoperazon aktivitesi gibi) yükseltilebilir. 1:1 oranında alan hastalara gerekirse
daha fazla sefoperazon ayrı olarak verilebilir.
Sulbaktamın tavsiye edilen günlük maksimum dozu 4 g’dır.
Uygulama şekli:
Kas içine uygulanır
Yapılan çalışmalarda SULPERAZON’un ml’de 10 mg sefoperazon ve 5 mg sulbaktamdan
ml’de 250 mg sefoperazon ve 125 mg sulbaktama kadar olan değişik konsantrasyonlarında;
enjeksiyonluk su,
% 5 dekstroz, izotonik tuzlu su, % 0. 225 tuzlu su içinde %5 dekstroz, izotonik tuzlu su
içinde %5 dekstroz mayileri ile geçimli olduğu gösterilmiştir.
İntramüsküler uygulama
%2’lik Lidokain hidroklorür intramüsküler uygulama için elverişli bir araçtır fakat ilk
sulandırma için uygun değildir (bkz. bölüm 6.2 Geçimsizlikler / Lidokain). Sulandırma için
enjeksiyonluk steril su kullanılmalıdır. 250 mg/ml veya daha fazla bir sefoperazon
konsantrasyonu için steril su ve takiben %2 lidokain ile sonuçta yaklaşık %0.5 lidokain
Pfleet number: 2013-0003138&2014-0007465&2014-0007464&2014-0007414 2
Ref IPI date: 29.01.1988
Sul1gIM.doc - 28.03.00solüsyonu elde edecek şekilde iki aşamalı seyreltme gereklidir (bkz. bölüm 6.2
Geçimsizlikler).
Özel popülasyonlara ilişkin ek bilgiler:
Karaciğer yetmezliği:
Bkz. bölüm 4.4 Özel kullanım uyarıları ve önlemleri.
Böbrek yetmezliği:
Renal fonksiyonları belirgin azalma gösteren ( kreatinin klerensi 30 ml/dak'dan az) hastalarda
azalan sulbaktam klerensini kompanse etmek için SULPERAZON dozu ayarlanmalıdır.
Kreatinin klerensi 15 -30 ml/dk arasında olan hastalar 12 saatte bir maksimum 1 g sulbaktam
dozu almalıdırlar (bu hastalarda maksimum günlük sulbaktam dozu 2 g'dır). Kreatinin
klerensi 15 ml/dk'dan az olan hastalarda 12 saatte bir maksimum 500 mg sulbaktam
(günde maksimum 1 g sulbaktam) dozu alınmalıdır. Şiddetli enfeksiyonlarda ayrıca ilave
sefoperazon uygulaması gerekebilir.
Sulbaktamın farmakokinetik profili hemodiyalizden önemli derecede etkilenir. Hemodiyaliz
sırasında sefoperazon serum yarı ömrü hafifçe azalabilir. Bu sebepten dolayı dozlar, diyaliz
süresini takip edilecek şekilde ayarlanmalıdır.
Pediyatrik popülasyon:
SULPERAZON'un çocuklarda günlük mutad dozu aşağıdaki tablodaki gibidir:
Oran Sefoperazon/ Sefoperazon aktivitesi Sulbaktam aktivitesi
Sulbaktam (mg/kg/gün) (mg/kg/gün)
(mg/kg/gün)
1:1 80-40 20-40 20-40
Uygulama 6 veya 12 saatlik aralarla eşit bölünmüş dozlar halinde yapılır. Ciddi veya inatçı
enfeksiyonlarda bu dozlar günde 160 mg/kg'a kadar 1:1 oranında (sefoperazon aktivitesi
olarak 80 mg) yükseltilebilir. Dozlar 2-4 eşit doza bölünerek uygulanır (bkz. bölüm 4.4 Özel
kullanım uyarıları ve önlemleri-Çocuklarda kullanım ve bölüm 5.3 Klinik öncesi güvenlilik
verileri- Pediyatride kullanım).
Yeni Doğan Bebeklerde Kullanım
Yeni doğan bebeklerde hayatlarının ilk haftasında ilaç 12 saatte bir uygulanmalıdır.
Pediyatride sulbaktamın maksimum günlük dozu 80 mg/kg/gün'ü geçmemelidir. 80
mg/kg/gün'den fazla sefoperazon aktivitesinin gerekli olduğu hallerde ilave olarak ayrıca
sefoperazon uygulanmalıdır (bkz. bölüm 4.4 Özel kullanım uyarıları ve önlemleri-
Bebeklerde kullanım).
Pfleet number: 2013-0003138&2014-0007465&2014-0007464&2014-0007414 3
Ref IPI date: 29.01.1988
Sul1gIM.doc - 28.03.00Geriyatrik popülasyon:
Bkz. bölüm 5.2 Farmakokinetik özellikler.
4.3. Kontrendikasyonlar
Penisilinler, sulbaktam, sefoperazon veya sefalosporinlerin herhangi birine alerjisi olduğu
bilinen hastalarda SULPERAZON kontrendikedir.
4.4. Özel kullanım uyarıları ve önlemleri
Aşırı duyarlılık
Sefalosporin veya beta laktam ilaçlarla tedavi uygulanan hastalarda, ciddi ve ara sıra fatal
aşırı duyarlık (anafilaktik) reaksiyonlar bildirilmiştir. Bu reaksiyonlar daha ziyade geçmişinde
birçok alerjene aşırı hassasiyeti olan kişilerde meydana gelirler. Eğer alerjik bir reaksiyon
meydana gelirse, ilaç kesilmeli, uygun tedavi başlatılmalıdır.
Ciddi anafilaktik reaksiyonlar epinefrin ile hemen acil tedavi gerektirir. Oksijen, intravenöz
steroidler ve entübasyon dahil hava yollarına müdahale gerektiği şekilde uygulanmalıdır.
Karaciğer fonksiyon bozukluğu olan hastalarda kullanım
Sefoperazon yoğun olarak safra ile atılır. Karaciğer hastalığı ve/veya biliyer obstrüksiyonu
olan hastalarda sefoperazonun üriner itrahı artmış ve serum yarı ömrü genellikle uzamıştır.
Şiddetli hepatik disfonksiyon mevcudiyetinde bile, safrada terapötik konsantrasyonlar elde
edilir ve ilacın yarı ömründe yalnızca 2-4 misli bir artış görülür.
Şiddetli biliyer obstrüksiyon, şiddetli karaciğer hastalığı veya bunlarla birlikte renal
disfonksiyon mevcutsa doz modifikasyonu gerekebilir.
Hem hepatik disfonksiyon, hem de birlikte renal bozukluk olan kişilerde sefoperazon serum
konsantrasyonları kontrol edilmeli ve gereğine göre doz ayarlanmalıdır. Bu vakalarda serum
konsantrasyonları yakından takip edilemiyorsa günlük sefoperazon dozu 2 g'ı aşmamalıdır.
Böbrek Fonksiyon Bozukluğunda Kullanım
Renal fonksiyonları belirgin azalma gösteren ( kreatinin klerensi 30 ml/dk'dan az) hastalarda
azalan sulbaktam klerensini kompanse etmek için SULPERAZON dozu ayarlanmalıdır.
Kreatinin klerensi 15 -30 ml/dk arasında olan hastalar 12 saatte bir maksimum 1 g
sulbaktam dozu almalıdırlar (bu hastalarda maksimum günlük sulbaktam dozu 2 g'dır).
Kreatinin klerensi 15 ml/dak'dan az olan hastalarda 12 saatte bir maksimum 500 mg
sulbaktam (günde maksimum 1 g sulbaktam) dozu alınmalıdır. Şiddetli enfeksiyonlarda
ayrıca ilave sefoperazon uygulaması gerekebilir.
Sulbaktamın farmakokinetik profili hemodiyalizden önemli derecede etkilenir. Hemodiyaliz
sırasında sefoperazon serum yarı ömrü hafifçe azalabilir. Bu sebepten dolayı dozlar, diyaliz
süresini takip edilecek şekilde ayarlanmalıdır.
Pfleet number: 2013-0003138&2014-0007465&2014-0007464&2014-0007414 4
Ref IPI date: 29.01.1988
Sul1gIM.doc - 28.03.00Genel
Diğer antibiyotiklerde de olduğu gibi, sefoperazon ile tedavi edilen hastaların birkaçında
vitamin K eksikliği görülmüştür. Mekanizması, büyük bir ihtimalle, normalde bu vitamini
sentezleyen bağırsak florasının baskılanmasına bağlanmıştır. Bu riske maruz kalanlar arasında
yeterli beslenemeyen, malabsorpsiyon durumu gösteren (örn: kistik fibrozis) veya uzun süreli
intravenöz beslenmede olan hastalar vardır. Bu hastalarda ve antikoagulanlar ile tedavi gören
hastalarda protrombin zamanı kontrol edilmeli ve gerekli ise eksojen vitamin K verilmelidir.
Diğer antibiyotiklerle de olduğu gibi, uzun süre SULPERAZON uygulanması esnasında,
duyarlı olmayan organizmaların aşırı üremesi görülebilir. Tedavi süresince hastalar dikkatle
gözlenmelidir. Diğer güçlü sistemik ajanlarda olduğu gibi, uzun süreli tedaviler sırasında
renal, hepatik ve hematopoetik sistemler dahil, organ ve sistem disfonksiyonu için periyodik
kontroller yapılması tavsiye edilir. Bu, bilhassa yenidoğanlar, özellikle prematüre doğanlar
ve diğer bebeklerde önemlidir.
Clostridium difficile ile ilişkili diyare (CDAD), sulbaktam sodyum /sefoperazon sodyum dahil
çoğu antibakteriyel ajanların kullanımıyla rapor edilmiştir ve hafif dereceli diyareden fatal kolite
kadar değişkenlik gösterebilir. Antibakteriyel ajanlar ile tedavi, C. difficile’nin aşırı çoğalmasını
sağlayacak şekilde kolonun normal florasını değiştirmektedir.
C.difficile, CDAD’ya neden olan A ve B toksinleri üretir. C.difficile’in aşırı toksin üreten suşları,
artmış morbidite ve mortaliteye sebep olur; bu enfeksiyonlar antimikrobiyal terapiye refrakter
olabilirler ve kolektomiye gereksinim duyabilirler. CDAD antibiyotik kullandıktan sonra diyare
gelişen tüm hastalarda dikkate alınmalıdır. CDAD’nın antibakteriyel ajanların verilişinden 2 ay
sonraya kadar ortaya çıkabileceği rapor edildiği için özenli anamnez alınmalıdır.
Bebeklerde kullanım
SULPERAZON bebeklerde etkili olarak kullanılmıştır. Prematüre bebekler ve yeni
doğanlarda yoğun bir şekilde incelenmemiştir. Bundan dolayı prematüre ve yeni doğan
bebeklerin tedavisinde muhtemel yararlar ve potansiyel riskler iyice tartılarak karar
verilmelidir (bkz. bölüm 5.3 Klinik öncesi güvenlilik verileri).
Sefoperazon bilirubini, plazma proteinine bağlanma yerlerinden ayırmaz.
Bu tıbbi ürün sodyum içerir. Bu durum, kontrollü sodyum diyetinde olan hastalar için göz
önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Kombinasyon tedavisi
SULPERAZON, geniş etki spektrumu sebebiyle birçok enfeksiyonu tek başına tedavi edebilir.
Ancak SULPERAZON diğer antibiyotikler ile de eş zamanlı kullanılabilir. Eğer
aminoglikozidler ile birlikte kullanılacaksa (bkz bölüm 6.2); renal fonksiyonlar tedavi boyunca
izlenmelidir. (bkz. Bölüm 4.2)
Pfleet number: 2013-0003138&2014-0007465&2014-0007464&2014-0007414 5
Ref IPI date: 29.01.1988
Sul1gIM.doc - 28.03.00Alkol
Sefoperazon tedavisi süresince ve son dozdan 5 gün sonrasına kadar alkol alan kişilerde
kızarma, terleme, baş ağrısı, taşikardi ile karakterize bir reaksiyon bildirilmiştir. Buna benzer
reaksiyonlar diğer bazı sefalosporinler ile de bildirilmiştir. SULPERAZON verilen hastalar,
aynı zamanda alkollü içkiler almamaları için uyarılmalıdırlar. Oral veya parenteral suni
beslenme gereken hastalarda etanol içeren solüsyonlar kullanılmamalıdır.
İlaç ile laboratuvar testleri arasında etkileşme
Fehling veya Benedict solüsyonları ile idrarda glukoz için yanıltıcı pozitif reaksiyon
görülebilir.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
Sulbaktam ve sefoperazon plasentadan geçer. Gebe kadınlarda yapılmış yeterli ve tam
kontrollü çalışmalar yoktur. Hayvanlar üzerinde yapılan üreme deneyleri insanların vereceği
cevaplar için her zaman doğru bir gösterge olmadığından gebelik döneminde bu ilaç yalnız
kesinlikle ihtiyaç varsa kullanılmalıdır.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir
(bkz. kısım 5.3).
Laktasyon dönemi
Sefoperazon ve sulbaktam ancak çok az miktarlarda insan sütü ile atılırlar. Her ne kadar bu
iki ilaç emziren annelerin sütüne çok az miktar geçerse de, süt veren annelerde
SULPERAZON ihtiyatla kullanılmalıdır.
Pfleet number: 2013-0003138&2014-0007465&2014-0007464&2014-0007414 6
Ref IPI date: 29.01.1988
Sul1gIM.doc - 28.03.00Üreme yeteneği/ Fertilite
Sıçanlarda insan dozunun 10 katına kadar olan dozlarda yapılmış olan üreme çalışmaları,
hiçbir teratolojik bulgu veya fertilite bozukluğuna dair hiçbir kanıt göstermemektedir.
4.7. Araç ve makine kullanımı üzerindeki etkiler
Sulbaktam / sefoperazon ile mevcut olan klinik deneyime göre hastanın araç ve makine
kullanma kabiliyetini etkilemesi olası değildir.
4.8. İstenmeyen etkiler
SULPERAZON genellikle iyi tolere edilir. Yan etkilerin çoğunluğu hafif veya orta şiddette
olup tedavi devam ederken tolere edilmişlerdir.
İstenmeyen etkilerin sıklık sıralaması; çok yaygın (≥ 1/10), yaygın (≥ 1/100 ila < 1/10),
yaygın olmayan (≥1/1.000 ila <1/100), seyrek (≥1/10.000 ila <1/1.000), çok seyrek
(<1/10.000) ve bilinmeyen (mevcut olan verilere göre sıklık tahmini yapılamayan)
şeklindedir.
Kan ve lenf sistemi hastalıkları
Çok yaygın : Lökopeni*, nötropeni*, pozitif direkt Coombs testi*,
hematokritte azalma*, hemoglobinde azalma*, trombositopeni*,
Yaygın : Eozinofili*
Yaygın olmayan : Nötrofil sayısında azalma
Bilinmiyor : Hipoprotrombinemi
Bağışıklık sistemi hastalıkları
Bilinmiyor : Anafilaktoid reaksiyon (şok dahil)**, hipersensitivite**
Sinir sistemi hastalıkları
Yaygın olmayan : Baş ağrısı
Vasküler hastalıklar
Bilinmiyor : Vaskülit, hipotansiyon
Gastrointestinal hastalıklar
Yaygın : Diyare, bulantı, kusma
Bilinmiyor: : Psödomembranöz kolit
Hepato-biliyer hastalıklar
Çok yaygın : Alanin aminotransferazda artış*, aspartat aminotransferazda
artış*, alkalin fosfatazda artış*
Yaygın : Bilirubinde artış*
Bilinmiyor : Sarılık
Pfleet number: 2013-0003138&2014-0007465&2014-0007464&2014-0007414 7
Ref IPI date: 29.01.1988
Sul1gIM.doc - 28.03.00Deri ve deri altı doku hastalıkları
Yaygın olmayan : Kaşıntı, ürtiker
Bilinmiyor : Stevens-Johnson sendromu, makülopapüler deri döküntüleri,
toksik epidermal nekroliz**
Böbrek ve idrar yolu hastalıkları
Bilinmiyor : Hematüri
Genel bozukluklar ve uygulama bölgesine ilişkin hastalıklar
Yaygın olmayan : İnfüzyon bölgesinde flebit, enjeksiyon yerinde ağrı, ateş, titreme
* Laboratuvar anormalliklerinin yan etki sıklıklarının hesaplanması için, başlangıç değerleri
de anormal olan bütün hastalar dahil edilerek, ulaşılabilir tüm laboratuvar değerlerine yer
verilmiştir. Ham bilgi, ortaya çıkan önemli laboratuvar değişiklikleri nedeniyle tedavi gören
ve tedavi görmeyen hastaları gruplandırarak ayıracak kadar yeterli olmadığı için konservatif
bir yaklaşım temel alınmıştır.
Çalışmalarda; lökosit, nötrofil, trombosit, hemoglobin ve hematokrit miktarları için yalnızca
anormallikler bildirilmiş olup artma ve azalma ayrıştırılmamıştır.
** Ölüm vakaları bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Sulbaktam sodyum ve sefoperazon sodyumun insanlarda akut toksisitesi üzerine sınırlı bilgi
mevcuttur. İlacın aşırı doz kullanımında, temel olarak ilaç ile ilgili yan etkilerin uzantısı olan
belirtiler meydana getireceği beklenmektedir. Beta laktam antibiyotiklerin beyin omurilik
sıvısında yüksek konsantrasyonda bulunmasının, nöbet dahil olmak üzere nörolojik etkilere
yol açabileceği gerçeği göz önünde tutulmalıdır. Sulbaktam ve sefoperazonun her ikisi de
dolaşımdan hemodiyaliz ile uzaklaştırıldığından, doz aşımı böbrek fonksiyon bozukluğu olan
hastalarda meydana gelirse, bu prosedürler ilacın vücuttan eliminasyonunu kolaylaştırabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Sefalosporin (3. kuşak ) + Beta-laktamaz inhibitörü
ATC Kodu: J01DD62
Pfleet number: 2013-0003138&2014-0007465&2014-0007464&2014-0007414 8
Ref IPI date: 29.01.1988
Sul1gIM.doc - 28.03.00Sulbaktam sodyum temel penisilin çekirdeğinin bir türevidir. Sadece parenteral kullanım için
olan, geri dönüşümsüz bir beta laktamaz inhibitörüdür. Kimyasal olarak sodyum penisilinat
sulfondur ve suda çok eriyen beyazımsı kristal bir tozdur.
Sefoperazon sodyum kristal yalnız parenteral kullanıma mahsus, yarı sentetik geniş
spektrumlu bir sefalosporin antibiyotiğidir. Beher gramı 34 mg (1.5 mEq) sodyum ihtiva eder.
Sefoperazon suda kolay çözünen beyaz kristalize bir tozdur.
Etki mekanizması
SULPERAZON'daki antibakteriyel eleman, bir üçüncü kuşak sefalosporin olan
sefoperazondur ki bu, aktif çoğalma döneminde hücre duvarı mükopeptidinin biyosentezini
inhibe ederek duyarlı organizmalara karşı etkin olur. Sulbaktam Neisseriaceae ve
Acinetobacter haricinde yararlı bir antibakteriyel aktiviteye sahip değildir. Bununla beraber
hücreden arındırılmış bakteriyel sistemlerle yapılan biyokimyasal çalışmalar, sulbaktamın
beta laktam antibiyotiğe dirençli organizmalarda oluşan en önemli beta laktamazların
irreversibl inhibitörü olduğunu göstermiştir.
Sulbaktamın dirençli organizmalar tarafından penisilinlerin ve sefalosporinlerin tahrip
edilmesini önleyici gücü, dirençli suşlar kullanılarak bütünlüğünü koruyan organizmalarda
yapılan çalışmalarda kanıtlanmıştır, ki bunlarda sulbaktam, penisilin ve sefalosporinlerle
belirgin sinerji göstermiştir. Sulbaktam, bazı penisilin bağlayıcı proteinlerle de bağlandığı
için, duyarlı suşlar SULPERAZON'a yalnız sefoperazondan daha duyarlı hale getirilmiştir.
Sulbaktam ve sefoperazon bileşimi sefoperazona duyarlı olan bütün organizmalara etkilidir.
Buna ilaveten, aşağıdakiler başta olmak üzere çok çeşitli organizmalara karşı sinerjistik
aktivite gösterir (bileşimin minimum inhibitör konsantrasyonları her komponentinkine
kıyasla 4 misline kadar azalır):
Haemophilus influenzae
Bacteroides türleri
Staphylococcus türleri
Acinetobacter calcoaceticus
Enterobacter aerogenes
Escherichia coli
Proteus mirabilis
Klebsiella pneumoniae
Morganella morganii
Citrobacter freundii
Enterobacter cloacae
Citrobacter diversus
SULPERAZON, klinik olarak önemli çok çeşitli organizmalara in vitro olarak aktiftir.
Pfleet number: 2013-0003138&2014-0007465&2014-0007464&2014-0007414 9
Ref IPI date: 29.01.1988
Sul1gIM.doc - 28.03.00Gram pozitif organizmalar
Staphylococcus aureus, penisilinaz üreten ve üretmeyen suşları dahil
Staphylococcus epidermidis
Streptococcus pneumoniae (evvelce Diplococcus pneumoniae)
Streptococcus pyogenes (Grup A beta-hemolitik streptokok)
Streptococcus agalactiae (Grup B beta-hemolitik streptokok)
Beta-hemolitik streptokokların hemen hemen diğer bütün suşları
Streptococcus faecalis'in (enterococcus) birçok suşları
Gram negatif organizmalar
Escherichia coli
Klebsiella türleri
Enterobacter türleri
Citrobacter türleri
Haemophilus influenzae
Proteus mirabilis
Proteus vulgaris
Morganella morganii (evvelce Proteus morganii)
Providencia rettgeri (evvelce Proteus rettgeri)
Providencia türleri
Serratia türleri (S. marcescens dahil)
Salmonella ve Shigella türleri
Pseudomonas aeruginosa ve diğer bazı Pseudomonas türleri
Acinetobacter calcoaceticus
Neisseria gonorrhoeae
Neisseria meningitidis
Bordetella pertussis
Yersinia enterocolitica
Anaerobik Organizmalar:
Gram negatif basiller (Bacteriodes fragilis, diğer Bacteriodes türleri ve Fusobacterium türleri
dahil).
Gram pozitif ve gram negatif koklar (Peptococcus, Peptostreptococcus ve Veillonella türleri
dahil).
Gram pozitif basiller (Clostridium, Eubacterium ve Lactobacillus türleri dahil).
5.2. Farmakokinetik özellikler
Emilim:
Geçerli değildir
Pfleet number: 2013-0003138&2014-0007465&2014-0007464&2014-0007414 10
Ref IPI date: 29.01.1988
Sul1gIM.doc - 28.03.00Dağılım:
Serum konsantrasyonlarının uygulanan dozla orantılı olduğu gösterilmiştir. Bu değerler, tek
başlarına verildiklerinde bu maddeler için daha önce yayınlanan değerlerle uyumludur.
2 g SULPERAZON'un (1 g sulbaktam, 1 g sefoperazon) 5 dakika boyunca IV
uygulamasından sonra sulbaktam ve sefoperazon ortalama doruk konsantrasyonları sırasıyla
130.2 ve 236.8 mcg/ml'dir. Bu, sefoperazona kıyasla (Vd: 10.2 11.3 L) sulbaktamın (Vd:
18.0 27.6 L) daha geniş dağılım hacmini aksettirmektedir.
1.5 g SULPERAZON (0.5 g sulbaktam ve 1 g sefoperazon) IM uygulamasından sonraki 15
dakika ile 2 saat arasında sulbaktam ve sefoperazon doruk serum konsantrasyonları
görülmüştür. Ortalama doruk serum konsantrasyonları sulbaktam ve sefoperazon için
sırasıyla 19.0 ve 64.2 mikrogram/ml'dir.
Hem sulbaktam hem de sefoperazon safra, safrakesesi, deri, apandis, fallop tüpleri, overler,
uterus ve diğerleri dahil olmak üzere çeşitli doku ve sıvılara çok iyi dağılır.
Biyotransformasyon:
Mevcut bilgi yoktur.
Eliminasyon:
SULPERAZON ile verilen sulbaktam dozunun takriben %84'ü ve sefoperazon dozunun
%25'i böbreklerden itrah olur. Sefoperazonun kalan dozunun büyük bir kısmı safradan itrah
olur. SULPERAZON uygulamasından sonra ortalama yarı ömür sulbaktam için bir saat iken
sefoperazon için 1.7 saattir.
SULPERAZON olarak beraberce kullanıldığında sulbaktam ve sefoperazon arasında hiçbir
farmakokinetik ilaç etkileşim belirtisi bulunmamaktadır.
Çok dozlu uygulamalardan sonra SULPERAZON'un her iki bileşiğinin farmakokinetiğinde
anlamlı değişiklik bildirilmemiş ve her 8 ila 12 saatte bir sıklıkla verildiğinde birikim
gözlenmemiştir.
Doğrusallık/doğrusal olmayan durum:
Mevcut bilgi yoktur.
Hastalardaki karakteristik özellikler
Karaciğer fonksiyon bozukluğunda kullanım
Bkz. bölüm 4.4 Özel kullanım uyarıları ve önlemleri
Böbrek fonksiyon bozukluğunda kullanım
SULPERAZON uygulanan, değişik derecelerde renal fonksiyon gösteren hastalarda,
sulbaktamın toplam vücut klerensi ile tahmin edilen kreatinin klerensi arasında çok iyi bir
korelasyon vardır. Fonksiyonel olarak anefrik hastalarda sulbaktam yarı ömrü anlamlı olarak
Pfleet number: 2013-0003138&2014-0007465&2014-0007464&2014-0007414 11
Ref IPI date: 29.01.1988
Sul1gIM.doc - 28.03.00uzamıştır (ayrı çalışmalarda ortalama 6.9 ve 9.7 saat). Hemodiyaliz, sulbaktamın yarı
ömrünü, toplam vücut klerensini ve dağılım hacmini anlamlı olarak değiştirmiştir. Böbrek
yetmezliği olan hastalarda sefoperazon farmakokinetiğinde anlamlı değişiklikler
gözlenmemiştir.
Yaşlılarda kullanım
SULPERAZON'un farmakokinetiği böbrek yetmezliği bulunan ve karaciğer fonksiyonları
bozulmuş yaşlı kişilerde etüd edilmiştir. Normal gönüllülerden elde edilen verilerle
karşılaştırıldığında bu kişilerde hem sulbaktam hem sefoperazon için daha uzun yarı ömür,
daha düşük klerens ve daha geniş dağılım hacmi saptanmıştır. Sulbaktam farmakokinetiği
renal disfonksiyonla iyi bir korelasyon gösterirken, sefoperazonun hepatik disfonksiyon
derecesi ile iyi bir korelasyonu vardır.
Çocuklarda Kullanım:
Pediyatrideki çalışmalar, sulperazon bileşiklerinin farmakokinetiğinde yetişkin değerlerine
kıyasla anlamlı bir değişiklik göstermemiştir. Çocuklarda ortalama yarı ömür sulbaktam için
0.91 ile 1.42 saat ve sefoperazon için 1.44 ile 1.88 saat arasındadır.
5.3. Klinik öncesi güvenlilik verileri
Farmakotoksisite çalışmaları sulbaktam/sefoperazon kombinasyonundaki ajanların,
birbirlerinin toksisitelerini arttırmadığını göstermiştir. İki bileşen de klinikte uzun süredir
kullanılmaktadır ve daha önceden iki ilacın da farmakotoksisitesini değerlendirmek için
kapsamlı çalışmalar yürütülmüştür. Ancak, tek doz veya tekrarlayan dozlarda kullanımda
yapılan farmakotoksisite çalışmaları SULPERAZON’un iyi tolere edildiğini göstermektedir.
Erkek ve dişi sıçanlarda intravenöz uygulamadan sonra LD sırasıyla 9300 mg/kg ve 8200
50
mg/kg’dır; intraperitoneal uygulamadan sonra LD hem dişi hem erkek sıçanlarda 6000
50
mg/kg’dan fazla olmuştur.
Erkek ve dişi farelerde intravenöz uygulamadan sonra DL sırasıyla 6900 mg/kg ve 7400
50
mg/kg’dır; intraperitoneal uygulamadan sonra DL hem dişi hem erkek farelerde 6000
50
mg/kg’dan fazla olmuştur. Beagle cinsi dişi köpeklerde intravenöz uygulamadan sonra DL
50
2000 mg/kg olmuştur.
Pediyatride kullanım
Test edilen bütün dozlarda sefoperazon puberte öncesi sıçanların testislerinde advers etkiler
meydana getirmiştir. Ortalama yetişkin insan dozunun takriben 16 katı olan 1000 mg/kg/gün
dozunun subkütan olarak uygulanması; testis ağırlığında azalma, spermatogenezde
duraklama, azalmış germinal hücre miktarı ve sertoli hücre sitoplazmasında vakuol teşekkülü
ile sonuçlanmıştır. Lezyonların şiddeti, 100 mg -1000 mg/kg/gün sınırları içinde doza
bağımlı kalmıştır; düşük doz spermatositlerde önemsiz bir azalmaya neden olmuştur.
Yetişkin sıçanlarda bu etki görülmemiştir. En yüksek doz seviyeleri haricinde tüm dozlarda
Pfleet number: 2013-0003138&2014-0007465&2014-0007464&2014-0007414 12
Ref IPI date: 29.01.1988
Sul1gIM.doc - 28.03.00lezyonlar histolojik olarak geriye dönüşümlü idi. Bununla beraber bu çalışmalar, sıçanlarda
çoğalma fonksiyonlarının müteakip gelişmesini değerlendirmemiştir. Bu bulguların
insanlarla olan ilgisi bilinmemektedir. Yeni doğmuş sıçanlara bir ay süreyle 300 + 300
mg/kg/gün SULPERAZON subkutan olarak verilen gruplarda, testis ağırlığında azalma ve
olgunlaşmamış tubüller görülmüştür. Sıçan yavrularında testis olgunluğu derecesinde büyük
bireysel değişiklikler bulunması ve kontrol gruplarında da olgunlaşmamış testisler bulunduğu
için, bunun test ilacı ile ilişkisi olup olmadığı belli değildir. Ortalama yetişkin dozunun 10
mislini aşan dozlarda, yavru köpeklerde bu bulgulara rastlanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Yardımcı madde yoktur.
6.2. Geçimsizlikler
Aminoglikozidler
Aralarında fiziksel geçimsizlik olduğu için SULPERAZON ve aminoglikozid solüsyonları
doğrudan karıştırılmamalıdır. Şayet SULPERAZON ve aminoglikozid kombinasyon tedavisi
düşünülüyorsa, (bkz. bölüm 4.1 Endikasyonlar) bu, ikinci ayrı bir intravenöz tüp kullanarak
birbirini takiben aralıklı intravenöz infüzyonla sağlanır, fakat esas intravenöz tüp dozlar arası
uygun bir seyreltici ile yeterli olarak yıkanmalıdır. Gün içinde SULPERAZON dozları
uygulamalarının aminoglikozid uygulamalarından mümkün olduğu kadar uzak tutulmaları da
tavsiye olunur.
Lidokain
Bu karışımın geçimsiz olduğu gösterildiğinden başlangıç sulandırması için %2’lik lidokain
hidroklorürden kaçınılmalıdır. Fakat enjeksiyonluk su ile ilk sulandırmayı müteakip %2’lik
lidokain hidroklorür ile tekrar dilüe edilecek şekilde iki basamaklı sulandırma tatbik edilir ise
elde edilen karışım stabildir (bkz. bölüm 6.6 Beşeri tıbbi ürünlerden arta kalan maddelerin
imhası ve diğer özel önlemler / Laktatlı Ringer solüsyonu).
6.3. Raf ömrü
36 ay
Sulandırıldıktan sonra 24 saat içinde kullanılmalıdır.
6.4. Saklamaya yönelik özel tedbirler
25˚C'nin altındaki oda sıcaklığında saklanmalıdır.
6.5. Ambalajın niteliği ve içeriği
Ambalaj komponentleri aşağıdaki gibidir:
- 25 cc Penisilin Tip şişe
Pfleet number: 2013-0003138&2014-0007465&2014-0007464&2014-0007414 13
Ref IPI date: 29.01.1988
Sul1gIM.doc - 28.03.00- Fluorotec kaplı tapa
- Flip-off kapak
6.6. Beşeri tıbbi üründen arda kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
Kullanıma hazırlama talimatı:
Sulandırma:
SULPERAZON 2.0 g'lık flakonlar içerisinde sunulmaktadır.
Total doz(g) Sefoperazon + Seyreltici hacmi (ml) Maksimum son
sulbaktam eşdeğer konsantrasyon
dozu (g) (mg/ml)
2.0 1.0 + 1.0 125+125
4.5 ml steril
enjeksiyonluk su
1 ml %2 lidokainli
eritici
Yapılan çalışmalarda SULPERAZON’un ml’de 10 mg sefoperazon ve 5 mg sulbaktamdan
ml’de 250 mg sefoperazon ve 125 mg sulbaktama kadar olan değişik
konsantrasyonlarında: enjeksiyonluk su; % 5 dekstroz; normal salin, % 0.225 salin içinde %5
dekstroz; normal salin içinde % 5 dekstroz ile geçimli olduğu gösterilmiştir.
Lidokain
Sulandırma için steril enjeksiyonluk su kullanılmalıdır (bkz. bölüm 6.2 Geçimsizlikler /
Lidokain). 250 mg/ml veya daha yüksek sefoperazon konsantrasyonu için, ml'sinde 250 mg
sefoperazon ve 125 mg sulbaktam içeren yaklaşık % 0.5'lik lidokain HCl solüsyonu
oluşturmak üzere steril enjeksiyonluk su ile dilüsyonu takiben (bkz. yukarıdaki tablo) %2'lik
lidokain ile seyreltilerek yapılan iki basamaklı bir dilüsyon gereklidir.
7. RUHSAT SAHİBİ
PFIZER İLAÇLARI Ltd.Şti.
34347 Ortaköy-İSTANBUL
Tel : (0212) 310 70 00
Fax : (02129 310 70 58
Pfleet number: 2013-0003138&2014-0007465&2014-0007464&2014-0007414 14
Ref IPI date: 29.01.1988
Sul1gIM.doc - 28.03.008. RUHSAT NUMARA(LARI)
175/35
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 05.10.1995
Ruhsat yenileme tarihi: 30.10.2002
10. KÜB’ÜN YENİLEME TARİHİ
Pfleet number: 2013-0003138&2014-0007465&2014-0007464&2014-0007414 15
Ref IPI date: 29.01.1988
Sul1gIM.doc - 28.03.00