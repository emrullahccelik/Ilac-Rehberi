1 
 KULLANMA TAL İMATI  
MEDOLAPRAM 10 mg/ml oral damla, çözelti  
Ağızdan alınır.  
• Etkin madde:  1 ml'de 10 mg essitalopram (oksalat olarak) içerir.  
• Yardımcı maddeler:  Saf su ve sodyum hidroksit.  
Bu ilacı kullanmaya ba şlamadan önce bu KULLANMA TAL İMATINI dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya dü şük doz kullanmayınız.  
Bu Kullanma Talimatında:  
1. MEDOLAPRAM  nedir ve ne için kullanılır?  
2. MEDOLAPRAM 'I kullanmadan önce dikkat edilmesi gerekenler  
3. MEDOLAPRAM  nasıl kullanılır?  
4. Olası yan etkiler nelerdir?  
5. MEDOLAPRAM 'ın saklanması  
 
Başlıkları yer almaktadır.  
1. MEDOLAPRAM  nedir ve ne için kullanılır?  
• MEDOLAPRAM 10 mg/ml oral damla, çözelti , her 1 ml'sinde 10 mg essitalopram 
içerir. (1 damla 0.5 mg essitalopram içerir.)  2 
 • MEDOLAPRAM , 15 ml’lik oral damla ürünümüz beyaz renkli çocuk kilitli 
PEHD/PELD damlalıklı kapak  ile kapatılan 20 ml’lik amber renkli tip III  cam şişede  
piyasaya sunulmaktadır.  
• MEDOLAPRAM  essitalopram içerir. Bu ilaç, depresyon (majör depresif durumlar) ve 
anksiyete bozukluklarında (agorafobili (açık alan korkusu) veya agorafobisiz panik 
bozukluğu, sosyal anksiyete (kaygı) bozukluğu ve yaygın anksiyete bozukluğu ve 
obsesif -kompulsif (saplantılı davranışlar) bozukluk) kullanılır.  
• Essitalopram, selektif serotonin geri alım inhibitörleri (SSRIs) olarak adlandırılan bir 
antidepresan grubuna dahildir. Bu ilaçlar beyindeki serotonin sistemini etkileyerek 
serotonin düzeylerini arttırırlar. Serotonin sistemindeki bozukluğun, depresyon ve benzeri 
hastalıkların gelişiminde önemli bir faktör olduğu kabul edilmektedir.  
2. MEDOLAPRAM 'ı kullanmadan önce dikkat edil mesi gerekenler  
MEDOLAPRAM 'ı aşağıdaki durumlarda KULLANMAYINIZ  
• Essitaloprama veya MEDOLAPRAM  içerisindeki diğer maddelere karşı alerjiniz 
(aşırı duyarlılığınız) varsa (bakınız "Yardımcı maddeler").  
• MAO (monoamin oksidaz) inhibitörleri grubuna dahil olan selejilin (Parkinson  
hastalığı tedavisinde kullanılır), moklobemid (depresyon tedavisinde kullanılır) ve 
linezolid (antibiyotik) kullanıyorsanız.  
• Pimozid (antipsikotik) kullanıyorsanız.  
• Doğuştan gelen veya sonradan yaşadığınız anormal kalp ritmi (EKG'de 
görüntülenen (kalbin nasıl çalıştığını değerlendiren bir inceleme)) hikayeniz varsa.  
• Kalp ritmi problemleriniz için ilaç kullanıyorsanız veya kalp ritminizi 
etkileyebilecek ilaçlar kullanı yorsanız (bakınız Bölüm 2 "Diğer ilaçlar ile birlikte 
kullanımı").  
MEDOLAPRAM 'ı aşağıdaki durumlarda D İKKATL İ KULLANINIZ  
Lütfen doktorunuza, dikkate alınması gereken başka bir durumunuz veya hastalığınız 
varsa bildiriniz.  
Özellikle doktorunuza bildirmeniz gerekenler:  3 
 • Eğer epilepsiniz (sara) varsa. Eğer ilk kez nöbeti ortaya çıkarsa veya epilepsi 
nöbetleri daha sık olursa MEDOLAPRAM  kullanımına son verilmelidir 
(bakınız bölüm 4 "Olası yan etkiler nelerdir?").  
• Eğer karaciğer veya böbrek fonksiyonlarınızda bozukluk varsa, doktorunuzun 
doz ayarlaması yapması gerekebilir.  
• Eğer diyabetiniz varsa, MEDOLAPRAM  tedavisi kan şekeri kontrolünü 
bozabilir. İnsülin ve/veya ağızdan alınan kan şekeri düşürücü ilaçların dozunun 
ayarlanması gerekebilir.  
• Eğer kandaki sodyum seviyeniz düşükse.  
• Eğer kanama veya morarma gelişimine eğiliminiz varsa.  
• Eğer elektrokonvulzif tedavi (elektroşok tedavisi) alıyorsanız.  
• Eğer koroner kalp hastalığınız varsa.  
• Yakın zamanda kalp krizi geçirdiyseniz veya kalbinizle ilgili probleminiz varsa 
veya geçmişte yaşadıysanız.  
• Dinlenirken kalp atış hızınız düşükse ve/veya uzun süren şiddetli ishal ve kusma 
(hastalık hali) sonrasında veya diüretik (idrar söktürücü ilaç) kullanımı sonucu 
tuz kaybınız varsa.  
• Ayaktayken hızlı veya düzensiz kalp atışınız, b ayılma, düşme veya baş dönmesi 
gibi kalp hızı fonksiyonunda anormalliklere işaret eden durumlar yaşıyorsanız.  
Torsade de Pointes (bir tür kalp ritim bozukluğu) geliştirme riski yüksek olan hastalarda, 
örneğin konjestif  kalp yetmezliği olanlar, yeni geçirilmiş kalp krizi olanlar, kalp atım hızı 
yavaş olanlar ya da eş zamanlı hastalık veya ilaç kullanımı nedeniyle hipokalemi (kandaki 
potasyum seviyesini düşük olması) ya da hipomagnezemiye (kandaki magnezyum 
seviyesini düş ük olması) yatkınlığı olanlarda dikkatli olunması önerilmektedir.  
Lütfen dikkat ediniz  
Manik -depresif hastalığı olan bazı hastalar, manik  faza girebilir. Bu durum, garip ve hızla 
değişen fikirlerin görülmesi, yersiz bir mutluluk ve aşırı fiziksel aktiviteyle 
karakterizedir. Böyle bir durum yaşarsanız, doktorunuzla temasa geçiniz.  4 
 Tedavinin ilk haftalarında, huzursuzluk, sürekli hareket etme  isteği veya yerinde 
duramama gibi bulgular görülebilir. Bu tip bulgularınız olursa, hemen doktorunuza 
bildiriniz.  
İntihar düşüncesi, depresyon ve anksiye te bozukluğunda kötüleşme: Eğer 
depresyondaysanız ve/veya anksiyete bozukluğunuz varsa, bazen kendiniz e zarar verme 
veya kendinizi öldürme düşünceleriniz olabilir. Bu belirtiler antidepresan ilk 
kullanılmaya başlandığında artabilir. Çünkü bu ilaçların etkisini göstermeye başlaması, 
genellikle yaklaşık 2 hafta, fakat bazen daha uzun bir zaman alabilir. Bu o lasılık aşağıdaki 
durumlarda daha fazladır:  
• Eğer daha önce intihar veya kendinize zarar verme düşünceniz olmuşsa.  
• Eğer genç bir yetişkinseniz. Klinik araştırmalardan elde edilen bilgiler, bir antidepresan  
ile tedavi edilen psikiyatrik bozukluğu olan 25 yaşın altındaki yetişkinlerde intihar 
davranışı riskinin arttığını göstermiştir.  
Eğer, herhangi bir zamanda kendinize zarar verme veya kendinizi öldürme düşünceleriniz 
olmuşsa,  hemen doktorunuza ba şvurunuz v eya hastaneye gidiniz.  
Antidepresan ilaçların özellikle çocuklar ve 24 yaşına kadar olan gençlerdeki 
kullanımlarının intihar düşünce ya da davranışlarını arttırma olasılığı bulunmaktadır. Bu 
nedenle özellikle tedavinin başlangıcı ve ilk aylarında, ilaç doz unun artırılma/azaltılma ya 
da kesilme dönemlerinde hastanın gösterebileceği huzursuzluk, aşırı hareketlilik gibi 
beklenmedik davranış değişiklikleri ya da intihar olasılığı gibi nedenlerle hastanın gerek 
ailesi gerekse tedavi ediciler ce yakinen izlenmesi gereklidir.  
Çocuklar ve 18 yaşın altındaki ergenlerde kullanımı  
MEDOLAPRAM , normalde çocuklarda ve 18 yaşın altındaki adolesanlarda 
kullanılmamalıdır. Ayrıca, 18 yaşın altındaki hastalarda, bu türden ilaçları 
kullandıklarında, intihara teşebbüs, intihara e ğilim ve düşmanlık (çoğunlukla saldırganlık, 
karşıt davranış ve kızgınlık) gibi yan etkilerin ortaya çıkma riskinin daha yüksek olduğu 
bilinmelidir. Buna rağmen, doktorunuz 18 yaşından küçük bir hastaya, en uygun seçenek 
olduğunu düşünerek, MEDOLAPRAM  başlayabilir. Eğer doktorunuz, 18 yaşın altında bir 
hastaya MEDOLAPRAM  vermişse ve siz bu konuda konuşmak istiyorsanız, lütfen 5 
 doktorunuza başvurunuz. 18 yaşın altındaki bir hastaysanız MEDOLAPRAM  kullanırken, 
yukarıda belirtilen bulgulardan biri ortaya çıkar veya kötüye giderse, doktorunuza 
bildirmelisiniz. Ayrıca, MEDOLAPRAM 'ın bu yaş grubundakilerin büyüme, olgunlaşma 
ve bilişsel ve davranışsal gelişimine ilişkin uzun dönemdeki güvenlilik etkileri henüz 
gösterilmemiştir.  
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
MEDOLAPRAM 'ın yiyecek ve içecek ile kullanılması  
MEDOLAPRAM 'ı aç veya tok karnına alabilirsiniz (bakınız bölüm 3 " MEDOLAPRAM  
nasıl kullanılır?").  
MEDOLAPRAM 'ın alkolle etkileşmesi beklenmez. Ancak birçok ilaçta olduğu gibi, 
MEDOLAPRAM 'ın alkolle birlikte alınması tavsiye edilmez.  
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz veya hamilelik planlarınız varsa doktorunuza bild iriniz. Hamileyseniz, 
doktorunuzla risklerini ve yararlarını tartışmadan MEDOLAPRAM  kullanmayınız.  
Eğer hamileliğin son 3 ayında MEDOLAPRAM  kullandıysanız, yeni  doğan bebeğinizde 
şu etkilerin oluşabileceğini bilmelisiniz: nefes almada zorluk, mavimsi bir cilt, nöbetler, 
vücut ısısı değişiklikleri, beslenmede zorluklar, kusma, düşük kan şekeri, katı veya gevşek 
kaslar, aşırı canlı refleksler, titreme, huzursuzluk, sinirlilik, uyuşukluk, sürekli ağlama, 
uyku hali ve uyku bozuklukları. Eğer bebeğinizde bu bul gulardan biri varsa, derhal 
doktorunuzla temasa geçiniz.  
Doktorunuza MEDOLAPRAM  kullandığınızı mutlaka söyleyiniz. Hamileliğiniz sırasında, 
özellikle de hamileliğinizin son 3 ayında kullanacağınız MEDOLAPRAM  gibi ilaçlar, yeni 
doğan bebeğinizde yeni doğanı n inatçı pulmoner hipertansiyonu adı verilen ciddi bir 
durumun ortaya çıkma riskini arttırabilir. Bu durum bebeğinizin daha sık nefes almasına ve 
mavimsi görünmesine neden olur. Bu belirtiler genellikle bebeğin doğumundan sonraki ilk 6 
 24 saat içinde başlar.  Eğer bebeğinizde bu durum ortaya çıkarsa derhal doktorunuza 
başvurunuz.  
Hamilelik sırasında MEDOLAPRAM  kullanıyorsanız, ilaç asla ani bir şekilde 
kesilmemelidir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışı nız. 
Emzirme  
İlacı kullanmadan önce doktorunuza veya eczacınıza danışınız.  
Emziriyorsanız MEDOLAPRAM  kullanmayınız, ancak doktorunuzla söz konusu riskler 
ve yararlar konusunda tartışıp doktorunuzun uygun bulması halinde kullanabilirsiniz.  
Araç ve makine kullanımı  
MEDOLAPRAM 'ın sizi nasıl etkilediğini anlayıncaya kadar araç veya makine 
kullanmanız tavsiye edilmez.  
MEDOLAPRAM 'ın içeri ğinde bulunan bazı yardımcı maddeler hakkında önemli 
bilgiler  
Geçerli değildir.  
Diğer ilaçlar ile birlikte kullanımı  
Aşağıdak i ilaçlardan herhangi birini kullanıyorsanız, doktorunuza bildiriniz:  
• "Selektif olmayan monoamin oksidaz inhibitörleri (MAOI)" adı verilen bir grup 
ilaç (aktif madde olarak fenelzin, iproniazid, izokarboksazid, nialamid ve 
tranilsipromin  içerenler). Eğer bu ilaçlardan birini kullandıysanız, MEDOLAPRAM  
almaya başlamadan önce, 14 gün beklemeniz gerekir. MEDOLAPRAM 'ı kestikten 
sonra, bu ilaçları almadan önce 7 gün beklemeniz gerekir.  
• Moklobemid içeren (depresyon tedavisinde kullanılır) "geri  dönüşümlü, selektif 
MAO -A inhibitörleri".  
• Selejilin içeren (Parkinson hastalığının tedavisinde kullanılır) "Geri dönüşümsüz 
MAO -B inhibitörleri". Bu ilaçlar yan etki riskini arttırırlar.  
• Bir antibiyotik olan linezolid.  7 
 • Lityum (manik -depresif bozukluk tedavisinde kullanılır) ve triptofan (bir 
aminoasittir ve beslenme desteği olarak kullanılır).  
• Imipramin ve desipramin (her ikisi de depresyon tedavisinde kullanılır).  
• Sumatriptan ve benzeri ilaçlar (migren tedavisinde kullanılır) ve tra madol (şiddetli 
ağrıda kullanılır). Bu ilaçlar yan etki riskini arttırırlar.  
• Simetidin ve omeprazol (mide ülserinde kullanılırlar), fluvoksamin (antidepresan) 
ve tiklopidin (inme riskini azaltmak için kullanılır). Bu ilaçlar MEDOLAPRAM 'ın 
kandaki seviyesin i arttırabilirler.  
• St. John's Wort; (Sarı kantaron:  Hypericum perforatum)  - depresyonda kullanılan 
bitkisel bir ürün.  
• Asetilsalisilik asit ve steroid olmayan anti -inflamatuvar ilaçlar (ağrı kesici olarak 
kullanılan veya kanı sulandırıcı, diğer bir adla ant iagregan olarak kullanılan ilaçlar). 
Bu ilaçlar kanama eğilimini arttırabilir.  
• Varfarin, dipiridamol ve fenprokumon (antikoagülan olarak adlandırılan, kanı 
sulandırıcı ilaçlar). Doktorunuz kullandığınız antikoagülan dozunun halen uygun 
düzeyde olduğunu tey it etmek amacıyla, MEDOLAPRAM 'a başlarken veya ilacı 
keserken pıhtılaşma zamanını kontrol etmek isteyebilir.  
• Nöbet eşiğini düşürme riskleri nedeniyle meflokuin (sıtma tedavisinde kullanılır), 
bupropiyon (depresyon tedavisinde kullanılır) ve tramadol (şidde tli ağrı için 
kullanılır).  
• Nöbet eşiğini düşürme riskleri nedeniyle nöroleptikler (şizofreni ve psikoz 
tedavisinde kullanılan ilaçlar) ve antidepresanlar.  
• Flekainid, propafenon ve metoprolol (kalp -damar hastalıklarında kullanılır), 
klomipramin ve nortripti lin (antidepresanlar) ve risperidon, tioridazin ve haloperidol 
(antipsikotikler) ile birlikte alındığında MEDOLAPRAM 'ın dozunda ayarlama 
gerekebilir.  
• Kalp ritmi problemleriniz için ilaç kullanıyorsanız veya Sınıf IA ve III 
antiaritmikler gibi kalp ritmi problemleri için veya kalp ritmini etkileyebilecek 
ilaçlar, antipsikotikler (ör: fenotiyazin türevleri, pimozid, haloperidol), trisiklik 
antidepresanlar, bazı antimikrobiyal bileşikler (ör: sparfloksasin, moksifloksasin, 
eritromisin IV, pentamidin, özellik le halofantrin olmak üzere anti -sıtma tedavileri), 8 
 alerji hastalıklarına karşı etkili bazı ilaçlar (astemizol, mizolastin) gibi kalp ritmini 
etkileyebilecek ilaçlar alıyorsanız MEDOLAPRAM  kullanmayınız.  
Eğer reçeteli ya da reçetesiz herhangi bir ilacı şu a nda kullanıyorsanız veya son 
zamanlarda kullandınız ise lütfen doktorunuza veya eczacınıza bunlar hakkında bilgi 
veriniz.  
3. MEDOLAPRAM  nasıl kullanılır?  
• Uygun kullanım ve doz/uygulama sıklı ğı için talimatlar:  
MEDOLAPRAM 'ı her zaman doktorunuzun belirttiği şekilde kullanınız. Eğer emin 
değilseniz, doktorunuza veya eczacınıza danışmalısınız.  
Erişkinler  
Depresyon   
MEDOLAPRAM 'ın tavsiye edilen dozu günde tek doz 10 mg (20 damla)'dır. Doz 
doktorunuz tarafından günde maksimum 20 mg (40 damla)'a yükseltilebilir.  
Panik bozukluk  
MEDOLAPRAM 'ın başlangıç dozu, günde 10 mg (20 damla)'lık doza çıkmadan önce, 
bir hafta boyunca günde 5 mg (10 damla)'dır. Doz, doktorunuz tarafından daha sonra 
günde maksimum 20 mg (40 damla)'a yükseltilebilir.  
Sosyal anksiyete bozukluğu  
MEDOLAPRAM 'ın tavsiye edilen dozu günde tek doz 10 mg (20 damla)'dır. İlaca 
verdiğiniz cevaba göre, doktorunuz, dozu günde 5 mg (10 damla)'a düşürebilir veya 
günde maksimum 20 mg (40 damla)'a yükseltebilir.  
Yaygı n anksiyete bozukluğu  
MEDOLAPRAM 'ın tavsiye edilen dozu  günde tek doz 10 mg (20 damla)’dır. Doz, 
doktorunuz tarafından günde maksimum 20 mg (40 damla)’a yükseltilebilir.   
 
 9 
 Obsesif -kompulsif bozukluk  
MEDOLAPRAM 'ın tavsiye edilen dozu günde tek doz 10 mg  (20 damla)’dır. Doz, 
doktorunuz tarafından günde maksimum 20 mg (40 damla)’a yükseltilebilir  
• Uygulama yolu ve metodu:  
1. Kapağı açınız ve şırıngayı şişenin tepesindeki adaptöre nazikçe bastırınız.  
2. Şişe ve şırıngayı baş aşağı çeviriniz. Kullanacağınız dozdan daha fazla ilacı 
şırıngaya çekiniz.  
3. İlaç miktarı şırınga üzerinde kullanacağınız doza denk gelen işarete ulaşıncaya 
kadar, şırınganın pompasını geri itiniz.  
4. Şişe ve şırıngayı tekrar düz çeviriniz. Şırıngayı çıkarın ve şişenin kapağını kapatın.  
5. Şırınganın içindekini içeceğinize (bir bardak su, portakal suyu veya elma suyu) 
boşaltın, biraz karıştırın ve daha sonra tamamını için.  
6. Şırınga, eğer gerekliyse, musluk suyunda yıkanabilir.  
MEDOLAPRAM  oral damlayı diğer sıvılarla ve diğer ilaçlarla karıştırmayınız.  
• Değişik ya ş grupları:  
Çocuklar ve ergenlik ça ğındakiler (18 ya ş altı):  
MEDOLAPRAM  çocuklar ve ergenlik çağındakilerde kullanılmamalıdır. Daha fazla bilgi 
için lütfen bölüm 2 " MEDOLAPRAM 'ı kullanmadan önce dikkat edilmesi gerekenler"e 
bakınız.  
Yaşlı hastalar (65 ya ş üstü):  
MEDOLAPRAM 'ın tavsiye edilen başlangıç dozu günde tek doz 5 mg (10 damla)'dır. Doz, 
doktorunuz tarafından günde maksimum 10 mg (20 damla)'a yükseltilebilir.  
Tedavinin sür esi: 
Kendinizi daha iyi hissetmeniz birkaç haftayı bulabilir. Durumunuzdaki düzelmeyi 
hissetmeniz biraz zaman alsa da MEDOLAPRAM 'ı kullanmaya devam ediniz.  
Doktorunuzla konuşmadan ilacınızın dozunu değiştirmeyiniz.   10 
 MEDOLAPRAM 'ı doktorunuzun tavsiye ettiği süre boyunca kullanınız. Eğer tedaviyi 
erken sonlandırırsanız hastalık belirtileri tekrarlayabilir. Kendinizi iyi hissettiğiniz 
zamandan en az 6 ay sonrasına dek tedaviye devam etmeniz tavsiye edilir.  
Eğer MEDOLAPRAM 'ın etkisin in çok güçlü veya zayıf olduğuna dair bir izleniminiz var 
ise doktorunuz veya eczacınız ile konuşunuz.  
Kullanmanız gerekenden daha fazla MEDOLAPRAM  kullandıysanız  
MEDOLAPRAM 'dan kullanmanız  gerekenden fazlasını kullanmış sanız bir doktor veya 
eczacı ile kon uşunuz veya en yakın hastanenin acil servisine başvurunuz.  Herhangi bir 
rahatsızlık hissetmiyor olsanız bile bunu yapınız.  
Aşırı dozun bazı belirtileri şunlardır: Sersemlik, titreme, ajitasyon, nöbet (konvülsiyon), 
koma, bulantı, kusma, kalbinizin normalden yavaş veya hızlı çarpması, kan basıncında 
düşme ve vücudun su/tuz dengesinde değişiklik.  
Doktor veya hastaneye giderken MEDOLAPRAM  kutusunu yanınızda götürünüz.  
MEDOLAPRAM 'i kullanmayı unutursanız  
Unutulan dozları dengelemek için çift doz almayınız.  
Eğer bir dozu almayı unuttuysanız ve yatmadan önce hatırladıysanız, hemen alınız. Ertesi 
gün normal bir şekilde devam ediniz. Eğer aynı gün gece veya ertesi gün hatırladıysanız, o 
dozu atlayıp, normal tedaviye devam ediniz.  
MEDOLAPRAM  ile tedavi  sonlandırıldı ğında olu şabilecek etkiler  
Doktorunuz bırakmanızı önermeden MEDOLAPRAM 'ı kesmeyiniz. Tedavi süresini 
tamamladıysanız, genelde önerilen, MEDOLAPRAM  dozunu aşamalı olarak azaltarak, 
birkaç hafta içinde bırakmanızdır.  
MEDOLAPRAM  kullanmayı aniden bırakmışsanız, kesilme belirtileri yaşayabilirsiniz. Bu 
belirtiler MEDOLAPRAM  tedavisi aniden sonlandırıldığında sık görülür. 
MEDOLAPRAM  uzun süre kullanıldığında veya yüksek dozda kullanıldığında veya doz 
çok çabuk azaltıldığında, bu ri sk daha yüksektir. Birçok hastada belirtiler hafiftir ve iki 
hafta içinde kendiliğinden geçer. Ancak, bazı hastalarda, daha şiddetli olabilir veya daha 
uzun süre devam edebilir (23 ay veya daha uzun). Eğer, MEDOLAPRAM 'ı bıraktığınızda, 11 
 kesilme belirtileri  şiddetliyse, lütfen doktorunuza bildiriniz. Doktorunuz sizden ilacınızı 
tekrar kullanmaya başlamanızı ve daha yavaş bir şekilde bırakmanızı isteyebilir.  
Kesilme belirtileri şunlardır: Baş dönmesi (sersemlik veya dengesizlik), karıncalanma 
hissi, yanma his si ve baş bölgesini de kapsayan elektrik şoku duygusu (daha az yaygın 
olarak), uyku bozuklukları (canlı rüyalar, kabuslar, uyuyamamak), endişe duygusu, baş 
ağrıları, bulantı, terleme (gece terlemeleri dahil), husursuz veya ajite hissetme, titreme, 
kafa kar ışıklığı, duygusallık veya sinirlilik, ishal (yumuşak dışkı), görme bozuklukları, 
çarpıntı veya aşırı kalp atımı hissi.  
Bu ilacın kullanımına ilişkin sorularınız varsa, doktorunuza veya eczacınıza sorunuz.  
4. Olası yan etkiler nelerdir?  
Tüm ilaçlar gibi, MEDOLAPRAM 'ın içeriğinde bulunan maddelere duyarlı olan kişilerde 
yan etkiler olabilir.  
Yan etkiler genelde birkaç haftalık tedavi sonrasında yok olurlar. Lütfen çoğu etkinin 
hastalığınıza bağlı olabileceğini ve iyileşmeye başladığınızda geçebileceğini de g öz 
önünde bulundurunuz.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10'da 1 kullanıcıdan daha fazlasını etkileyen.  
Yaygın: 100'de 1 -10 kullanıcıyı etkileyen.  
Yaygın olmayan: 1000'de 1 -10 kullanıcıyı etkileyen.  
Seyrek: 10000'de 1 -10 kullanıcıyı etkileyen.  
Bilinmiyor: eldeki verilerle sıklığı tahmin edilemiyor.  
Tedaviniz sırasında a şağıdaki yan etkilerden biri olursa doktorunuza ba şvurunuz:  
Yaygın olmayan:  
• Mide -barsak kanamaları dahil anormal kanamalar  
Seyrek:  
• Eğer deride, dilde, dudak veya yüzde şişme olursa veya soluk alırken ya da 
yutkunurken zorluk hissederseniz (alerjik reaksiyon) doktorunuza bildiriniz veya 
derhal hastaneye gidiniz.  12 
 • Yüksek ateş, ajitasyon , sersemlik, titreme ve kaslarda ani kasılmalar ortaya çıkarsa, 
bunlar nadir görülen bir durum olan, serotonin sendromu adı verilen olayın belirtileri 
olabilir. Böyle hissederseniz doktorunuza bildiriniz.  
Aşağıdakilerden herhangi birini fark ederseniz, DER HAL doktorunuza bildiriniz 
veya hastaneye gidiniz:  
• İdrar yaparken zorluk  
• Nöbetler, (ayrıca bakınız " MEDOLAPRAM 'ı aşağıdaki durumlarda dikkatli 
kullanınız" ) 
• Deride ve gözlerin beyaz kısmında sararma karaciğer fonksiyon bozukluğu/hepatit 
belirtisidir.  
• Hızlı,  düzensiz kalp atımı, bayılma: bunlar hayatı tehdit eden ve Torsades de Pointes 
olarak bilinen bir durumun belirtileri olabilir.  
Yukarıdakilere ek olarak a şağıdaki yan etkiler de bildirilmi ştir: 
Çok yaygın:  
• Bulantı  
Yaygın:  
• Burunda tıkanıklık veya akma (sinüzit)  
• İştahta azalma veya artma  
• Endişe, huzursuzluk, anormal rüyalar, uykuya geçmede zorluk, uyku hali, 
sersemlik, esneme, titreme, deride karıncalanma  
• İshal, kabızlık, kusma, ağız kuruluğu  
• Terleme artışı  
• Kas ve eklemlerde ağrı (artralji ve miyalji)  
• Cinsel bozukluklar (ejakülasyonda gecikme, ereksiyon sorunları, cinsel dürtüde 
azalma ve kadınlarda orgazm bozuklukları)  
• Yorgunluk, ateş  
• Kilo artışı  
Yaygın olmayan:  
• Kurdeşen (ürtiker), döküntü, kaşıntı (prürit)  13 
 • Diş gıcırdatma, ajitasyon , sinirlilik, panik atak, sersemlik, konfüzyon durumu  
• Uyku bozukluğu, tat almada bozukluk, bayılma (senkop)  
• Göz bebeklerinde büyüme (midriyazis), görme bozukluğu, kulak çınlaması 
(tinnitus)  
• Saç dökülmesi  
• Vajinal kanama  
• Kilo kaybı  
• Kalp atımında hızlanma  
• Kol ve bacaklarda şişlik  
• Burun kanaması  
Seyrek:  
• Saldırganlık, depersonalizasyon, halüsinasyon  
• Kalp atışında yavaşlama  
Bazı hastalar tarafından bildirilenler (eldeki verilerle sıklığı tahmin edilemiyor):  
• Kendine zarar verme veya kendini öldürme düşünceleri, (ayrıca bakınız 
"MEDOLAPRAM 'ı aşağıdaki durumlarda dikkatli kullanınız")  
• Kan sodyum seviyelerinde azalma (belirtiler: bulantı, kendini hasta hissetme, zayıf 
kaslar veya konfüzyon (zihin karışıklığı))  
• Ayağa kalkıldığında, düşük kan basıncı nedeniyle baş dön mesi (ortostatik 
hipotansiyon)  
• Anormal karaciğer fonksiyon testleri (kanda karaciğer enzimlerinde artış)  
• Hareket bozuklukları (kaslarda istemsiz hareketler)  
• Ağrılı ereksiyon (priapizm)  
• Cilt ve mukoza kanamaları dahil kanama bozuklukları (ekimoz ) ve kanda düşük 
trombosit seviyesi (trombositopeni)  
• Cilt veya mukozada ani şişme (anjiyoödem)  
• İdrar miktarında artma (uygun olmayan ADH salınımı)  
• Emzirmeyen kadınlarda süt gelmesi  
• Mani  
• Bu grup ilaçları kullanan hastalarda kemik kırıkları riskinde artma gözlenmiştir.  14 
 • Kalp ritminde değişiklik ("QT aralığında uzama" olarak adlandırılan, EKG'de 
(elektrokardiyogram) görülen kalbin elektriksel aktivitesi)  
Ek olarak, essitaloprama ( MEDOLAPRAM 'ın etkin maddesi) benzer şekilde etki gösteren 
ilaçlarla saptanan baz ı yan etkiler de vardır. Bunlar:  
• Motor huzursuzluk (akatizi (yerinde duramama hali))  
• Anoreksiya (iştahsızlık)  
Eğer b u kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamı ş 
olacaksınız.  
5. MEDOLAPRAM 'ın saklanması  
MEDOLAPRAM 'ı çocukların göremeyeceği, erişemeyeceği yerlerde ve ambalajında 
saklayınız.  
Açıldıktan sonra 16 hafta içinde tüketilmelidir.  
25°C'nin altındaki oda sıcaklığında saklayınız.   
Şişeyi ışıktan korumak içi n kutusunda saklayınız.  
Son kullanma tarihi ile uyumlu olarak kullanınız.  
Ambalajdaki son kullanma tarihinden sonra MEDOLAPRAM 'ı kullanmayınız.  15 
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
Ruhsat Sahibi:  
World Medicine İlaç San. ve Tic. A.Ş.  
Bağcılar/İstanbul  
Üretim yeri:  
World Medicine İlaç San. ve Tic. A.Ş.  
Bağcılar/İstanbul  
 
Bu kullanma talimatı  08.04.2018  tarihinde onaylanmıştır.  