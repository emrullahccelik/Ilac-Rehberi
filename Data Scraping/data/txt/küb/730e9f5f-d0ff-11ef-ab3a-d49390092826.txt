KISA ÜRÜN BİLGİSİ
1. BEŞERİ TIBBİ ÜRÜNÜN ADI
MORFİN HİDROKLORÜR Osel 0,02 g/1 mL enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde: Her 1 mL’lik ampul 0,02 g morfin hidroklorür içerir.
Yardımcı maddeler:
Sodyum klorür 0,005 g
Yardımcı maddeler için bölüm 6.1'e bakınız.
3. FARMASÖTİK FORM
Ampul.
Partikülsüz, steril çözelti.
4. KLİNİK ÖZELLİKLER
4.1. Terapötik endikasyonlar
Sadece opioid analjeziklerle yeterince yönetilebilen şiddetli ağrı durumları, miyokard enfarktüsü
ve akut pulmoner ödemde endikedir.
4.2. Pozoloji ve uygulama şekli Pozoloji/uygulama sıklığı ve süresi:
Morfin enjeksiyonları alışkanlık oluşmasını önlemek için etkili en düşük dozda ve mümkün
olabilen en uzun aralıklarda yapılmalıdır. Yüksek risk taşıyan hastalarda, çok genç ve çok
yaşlı olanlarda ve sinir sistemi depresanı ilaçları alanlarda doz azaltılmalıdır.
Subkutan veya intramüsküler ortalama morfin dozu 70 kg'lık bir şahıs için 10 mg'dır. Bu doz
gereğine göre azaltılıp arttırılarak (doz sınırları 5-20 mg) 4 saatte bir tekrarlanabilir. İntravenöz
doz 2,5-5 mg'dır ve 4-5 dakikada yavaş olarak verilir. Maksimum solunum depresyonu 10
dakikada görülür.
Morfin çoğu zaman bölünmüş dozlarla intravenöz yoldan yaklaşık her 10 dakikada bir 1-3 mg arası
istenilen analjezi etkisine ulaşılana kadar uygulanabilir. Hasta kontrollü analjezide 10 dakikalık
enjeksiyonsuz dönemi takiben 0,5-1 mg arası bolus doz uygulanır. Kronik ağrılarda önceden oral
morfin tedavisi almamış hastalarda günlük başlangıç dozu 0,3 mg/kg/gündür. Önceden oral morfin
tedavisi almış hastalarda günlük başlangıç dozu uygulanan oral dozun üçte biri olmalıdır. Eğer oral
uygulama yetersiz ise daha üst doza geçmek mümkün olur. İntravenöz doz 1-2 saat aralarla
tekrarlanabilir. İntravenöz morfin enjeksiyonu yapmadan önce bir opioid antagonisti (Nalokson),
oksijen tüpü ve maskesi, entübasyon ve respiratuar cihazları el altında bulunmalıdır.
Morfin kullanımı sırasında hasta ağrı, sedasyon ve solunum hızı açısından takip edilmelidir.
1/13Uygulama şekli:
Morfin enjeksiyonu intramüsküler, intravenöz ve subkutan olarak verilebilir. Eğer bir süre
tedavi yapılacaksa intramüsküler yol seçilmelidir. Çünkü subkutan enjeksiyonlar ağrı,
irritasyon ve endürasyona sebep olur. Subkutan yol ödemli hastalar için uygun değildir.
İki farklı yoldan morfinin uygulanması önlenmelidir çünkü çeşitli uygulama yolları arası kinetik
farklılıklar nedeniyle aşırı doz riski oluşmaktadır.
Özel popülasyonlara ilişkin ek bilgiler:
Karaciğer yetmezliği
Sirozlu hastalarda morfin farmakokinetiği değişir. Klirensin, yarılanma ömründe yükselmeye denk
gelecek şekilde azaldığı bulunmuştur. Bu hastalarda metabolik aktivitenin azalmasını gösterecek
şekilde morfin metabolitlerinin [morfin-3-glukuronit (M3G) ve morfin-6-glukuronit (M6G)]
plazma eğrisi altı kalan alan (EAA) düzeylerinin, morfin plazma EAA düzeylerine oranının
azaldığı görülmüştür. Ağır karaciğer yetmezliği olan hastalarda morfinin farmakokinetiğini yeterli
düzeyde araştıran çalışmalar bulunmamaktadır.
Böbrek yetmezliği
Böbrek yetmezliği olan hastalarda morfin farmakokinetiği değişir. EAA artar, klirens azalır ve
M3G ile M6G metabolitleri böbrek fonksiyonları normal hastalardaki düzeylerinden çok daha
yüksek olacak şekilde birikim gösterebilir. Ağır böbrek yetmezliği olan hastalarda morfinin
farmakokinetiği yeterli düzeyde araştıran çalışmalar bulunmamaktadır.
Pediyatrik popülasyon:
Morfin genelde intravenöz olarak yavaş bir şekilde uygulanmaktadır. 0,025-0,1 mg/kg’lık
başlangıç dozu sonrasında gerektiğinde 5-10 dakikada bir 0,025 mg/kg bolus ile istenilen
analjezi etkisine ulaşılana kadar uygulama yapılabilir. Ayrıca 0,01-0,02 mg/kg/saat ile sürekli
intravenöz infüzyon şeklinde de uygulanır. İntravenöz ile hasta kontrollü analjezi 6 yaşından
itibaren yapılabilir. Bolus 0,015-0,02 mg/kg arasındadır.
Çocuklarda subkutan ve intramüsküler morfin dozu 0,1-0,2 mg/kg'dır. Maksimum pediyatrik
doz 15 mg'dır.
Geriyatrik popülasyon:
Yaşlı hastalar için başlangıç dozu normalden düşük olmalı ve sonraki doz cevaba göre bireysel
olarak titre edilmelidir.
4.3. Kontrendikasyonlar
MORFİN HİDROKLORÜR aşağıdaki durumlarda kontrendikedir:
• Morfine karşı aşırı duyarlılık
• Akut solunum yetmezliği
• Obstrüktif hava yolları hastalığı
• Akut alkolizm
2/13• 1 yaşından küçük çocuklar, yenidoğan ve prematürlerde
• Paralitik ileus
• Beyin ödemi
• Kafa yaralanmaları
• Koma
• Konvülsif bozukluklar
• Yükselmiş kafa içi basınç
• Biliyer kolik
• Antibiyotik kaynaklı psödomembranöz kolit
• Toksik megakolon riski nedeniyle ülseratif kolit
• Feokromositoma
• Zehirlenme veya istilacı patojenlerin neden olduğu akut ishal
• MAO inhibitörleri kullanıyor olmak veya son 14 gün içinde kullanmış olmak
4.4. Özel kullanım uyarıları ve önlemleri
Morfin güçlü bir ilaçtır, ancak bağımlılık da dahil olmak üzere önemli ölçüde zararlı etki
potansiyeline sahiptir. Yalnızca daha az tehlikeli diğer ilaçlar yetersizse ve doğru teşhis ve tedavi
için tanımlanması gereken önemli hastalık belirtilerini muhtemelen maskeleyebileceği kabul
edilerek kullanılmalıdır.
Dikkatli veya azaltılmış dozlarda kullanımı
Morfin azaltılmış dozlarda veya astımı veya azalmış solunum rezervi olan hastalara (amfizem,
kronik kor pulmonale, kifoskolyoz, aşırı obezite ve uyku apnesi dahil) dikkatle verilmelidir. Akut
astım krizi sırasında kullanmaktan kaçınılmalıdır (bkz. Bölüm 4.3).
Genel olarak opioid analjezikler, hipotansiyon, hipotiroidizm, adrenokortikal yetmezlik,
bozulmuş böbrek veya karaciğer fonksiyonu, prostat hipertrofisi, üretral darlık, şok, inflamatuar
veya obstrüktif barsak bozuklukları veya konvülsif bozuklukları olan hastalara dikkatle veya
azaltılmış dozlarda uygulanmalıdır.
Karaciğer metabolizması nedeniyle karaciğer fonksiyon bozukluğu olan hastalara morfin
verilirken dikkatli olunması önerilir (bkz. Bölüm 4.2).
Morfin verilen böbrek yetmezliği olan hastalarda şiddetli ve uzun süreli solunum depresyonu
meydana gelmiştir (bkz. Bölüm 4.2).
Yaşlı ve zayıf hastalarda doz azaltılmalıdır.
Morfin plazma konsantrasyonları rifampisin tarafından azaltılabilir. Rifampisin tedavisi sırasında
ve sonrasında morfinin analjezik etkisi izlenmeli ve morfin dozları ayarlanmalıdır.
3/13Biliyer bozukluklar
Biliyer bozukluğu olan hastalarda morfin gibi opioidlerden kaçınılmalı veya bir antispazmodik ile
birlikte verilmelidir.
Morfin, Oddi sfinkteri üzerindeki etkileri sonucunda safra içi basıncın artmasına neden olabilir.
Bu nedenle safra yolu bozukluğu olan hastalarda morfin ağrıyı şiddetlendirebilir (safra koliğinde
kullanım bir kontrendikasyondur, bkz. Bölüm 4.3). Kolesistektomi sonrası morfin verilen
hastalarda biliyer ağrı indüklenmiştir.
Madde bağımlılığı
Morfin, diğer güçlü agonist opioidlere benzer bir suiistimal potansiyeline sahiptir ve alkol veya
uyuşturucu kullanımı öyküsü olan hastalarda özellikle dikkatli kullanılmalıdır.
Bağımlılık ve geri çekilme (yoksunluk) sendromu
Opioid analjeziklerin kullanımı, fiziksel ve/veya psikolojik bağımlılık veya tolerans gelişimi ile
ilişkilendirilebilir. Risk, ilacın kullanıldığı süre ve daha yüksek dozlarla artar. Doz veya dozaj
formunun ayarlanması ve morfinin kademeli olarak kesilmesi ile semptomlar en aza indirilebilir.
Bağımlılık ve geri çekilme (yoksunluk) sendromu belirtileri için bkz. Bölüm 4.8.
Morfin dozunun daha fazla artırılmasına yanıt vermeyen hiperaljezi, özellikle yüksek dozlarda
ortaya çıkabilir. Morfin dozunun azaltılması veya opioidde değişiklik gerekebilir.
Morfin tedavisi sırasında bağırsak motilitesinde bozulma, kabızlık semptomları, şişkinlik,
abdominal distansiyon ve artmış gastroözofageal reflü ile ilişkili karın ağrısında açıklanamayan
bir artış, opioid kaynaklı bağırsak fonksiyon bozukluğu veya narkotik bağırsak sendromu
gelişimine işaret edebilir. Bu gibi durumlarda alternatif analjeziklerin kullanımını ve morfin
detoksifikasyonu düşünülmelidir.
Benzodiazepinler veya ilgili ilaçlar gibi sakinleştirici ilaçların birlikte kullanımından kaynaklanan
risk
Morfin ile benzodiazepinler veya ilgili ilaçlar gibi yatıştırıcı ilaçların birlikte kullanımı sedasyon,
solunum depresyonu, koma ve ölümle sonuçlanabilir. Bu riskler nedeniyle, bu sedatif ilaçlarla
birlikte reçeteleme, alternatif tedavi seçeneklerinin mümkün olmadığı hastalar için saklanmalıdır.
Sedatif ilaçlarla birlikte morfin verilmesine karar verilirse, etkili olan en düşük doz kullanılmalı
ve tedavi süresi mümkün olduğunca kısa olmalıdır.
Hastalar solunum depresyonu ve sedasyon belirti ve bulguları açısından yakından takip
edilmelidir. Bu bağlamda, hastaların ve bakıcılarının bu semptomların farkında olmaları
konusunda bilgilendirilmesi şiddetle tavsiye edilir (bkz.Bölüm 4.5).
Oral P2Y12 inhibitörü antiplatelet tedavisi
4/13Eşzamanlı P2Y12 inhibitörü ve morfin tedavisinin ilk gününde, P2Y12 inhibitörü tedavisinin
etkililiğinde azalma gözlenmiştir (bkz. Bölüm 4.5).
Palyatif bakım
Ölümcül hastalıkta ağrının kontrolünde, bu koşullar mutlaka kullanmak için caydırıcı
olmamalıdır.
Orak hücreli anemi hastalığı olan hastalarda akut göğüs sendromu (AGS)
Vazo-tıkayıcı bir kriz sırasında morfin ile tedavi edilen orak hücreli anemi hastalarında AGS ile
morfin kullanımı arasındaki olası ilişki nedeniyle, AGS semptomlarının yakından izlenmesi
garanti edilir.
Adrenal yetmezlik
Opioid analjezikler, izleme ve glukokortikoid replasman tedavisi gerektiren geri dönüşümlü
adrenal yetmezliğe neden olabilir. Adrenal yetmezlik belirtileri örneğin mide bulantısı, kusma,
iştah kaybı, yorgunluk, halsizlik, baş dönmesi veya düşük kan basıncını içerebilir.
Azalan Seks Hormonları ve artan prolaktin
Opioid analjeziklerin uzun süreli kullanımı, azalmış seks hormonu seviyeleri ve artmış prolaktin
ile ilişkili olabilir. Semptomlar libido azalması, iktidarsızlık veya amenore içerir.
MORFİN HİDROKLORÜR her dozunda 23 mg'dan daha az sodyum içerir; yani esasında sodyum
içermediği kabul edilebilir.
4.5. Diğer tıbbi ürünler ile etkileşimler ve diğer etkileşim şekilleri
Alkol: Morfinin sedasyon ve hipotansif etkisini artırır.
Antiaritmikler: Meksiletinin absorbsiyonunda gecikmeye neden olabilir.
Antibakteriyeller: Opioid analjezik papaveretumun plazma siprofloksasin konsantrasyonlarını
azalttığı gösterilmiştir. Siprofloksasin üreticileri ürün kullanılırken opioid analjeziklerle
premedikasyon yapmaktan kaçınılmasını önermektedir.
Antidepresanlar, anksiyolitikler, hipnotikler: Selegilin, moklobemid ve linezolid dahil
monoamin oksidaz (MAO) inhibitörleri ile petidinin, birlikte kullanımında ciddi merkezi sinir
sistemi eksitasyonu ya da depresyonu (hipertansiyon ya da hipotansiyon) bildirilmiştir. MAO
inhibitörlerinin, diğer opioid analjeziklerle birlikte kullanılmaları da benzer etkileşimlere yol
açabileceğinden, MAO inhibitörü almakta olan hastalarda morfin dikkatle kullanılmalı ve
gerekirse dozun azaltılması düşünülmelidir.
Hipnotikler, anksiyolotikler, trisiklik antidepresanlar ve sedasyon yapan antihistaminiklerle
birlikte kullanıldığında morfinin (opioid analjeziklerin) sedatif etkileri artar.
5/13Antipsikotikler: Birlikte kullanımda morfinin sedatif ve hipotansif etkilerinde artışa yol
açabilirler.
Anti-diyare ve anti-peristaltik ajanlar (loperamid ve kaolin gibi): Morfin ile birlikte
kullanılmaları şiddetli konstipasyon riskini arttırır.
Antimuskarinikler: Atropin gibi ajanlar morfine bağlı respiratuar depresyonu antagonize
edebilir ve biliyer spazmı kısmen geri döndürebilir ancak gastrointestinal ve üriner yol aditif
etkide bulunur. Buna bağlı olarak yoğun antimuskarinik-analjezik tedavisinde şiddetli
konstipasyon ve üriner retansiyon oluşabilir.
Metoklopramid ve domperidon: Metoklopramid ve domperidonun gastrointestinal etkilerine
antagonizm olabilir.
Benzodiazepinler ya da benzerleri gibi sedatif ilaçlar: Opioidlerin benzodiazepinler ya da
benzerleri gibi sedatif ilaçlar ile birlikte kullanılması merkezi sinir sistemi üzerindeki ek depresan
etkileri nedeniyle sedasyon, respiratuar depresyon, koma ve ölüm riskini arttırabilir. Birlikte
kullanımda doz ve süre kısıtlanmalıdır (bkz. Bölüm 4.4).
Simetidin: Morfinin metabolizasyonunu inhibe eder.
Rifampisin: Birlikte kullanımda morfinin plazma konsantrasyonunu azaltabilir.
Ritonavir: Ritonavir ile morfinin birlikte kullanımına ilişkin farmakokinetik veri mevcut
olmamasına rağmen, ritonavir morfinin glukuronidasyonundan sorumlu karaciğer enzimlerini
indükleyebilir ve morfinin plazma konsantrasyonunu azaltabilir.
Oral P2Y12 inhibitörleri: Akut koroner sendrom nedeniyle morfin tedavisi alan hastalarda oral
P2Y12 inhibitörleri ile antiplatelet tedavi maruziyetinde bir gecikme ve azalma bildirilmiştir. Bu
etkileşim gastrointestinal motilitenin azalmasıyla ilişkili olabilir ve diğer opioidler için de
geçerlidir. Klinik ilişkisi bilinmemesine rağmen veriler morfin ve bir P2Y12 inhibitörünün birlikte
kullanıldıklarında P2Y12 inhibitörünün etkililiğinin azalması potansiyelinin olduğuna işaret
etmektedir (bkz. Bölüm 4.4). Morfin tedavisinin kesilemeyeceği ve hızlı P2Y12 inhibisyonun
zorunlu olduğu akut koroner sendromlarda parenteral bir P2Y12 inhibitörünün kullanılması
düşünülmelidir.
Özel popülasyonlara ilişkin ek bilgiler
Pediyatrik popülasyon
Hiçbir etkileşim çalışması bulunmamaktadır.
Geriyatrik popülasyon
Hiçbir etkileşim çalışması bulunmamaktadır.
6/134.6. Gebelik ve laktasyon
Genel tavsiye
Gebelik kategorisi C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli veri bulunmamaktadır.
Gebelik dönemi
Morfin plasentadan hızla geçebildiğinden gebelik ve doğum sırasında morfin kullanımı önerilmez.
Morfin uterus kontraksiyonlarını azaltabilir, fetus ve yenidoğanda solunum depresyonuna yol
açabilir ve fetal kalp hızında önemli etkilere neden olabilir. Anneleri hamileliği sırasında opioid
analjezik alan yenidoğan bebekler neonatal geri çekilme (yoksunluk) sendromunun işaretleri
açısından izlenmelidir. Tedavi, bir opioid kullanımı ve destekleyici bakımı içerebilir.
Tüm ilaçlarda olduğu gibi gebelik sırasında morfin kullanımı önerilmez.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve
veya/doğum /ve-veya/ doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir. MORFİN HİDROKLORÜR
gerekli olmadıkça gebelik döneminde kullanılmamalıdır.
Laktasyon dönemi
Tek doz uygulanmasından sonra sütle salgılanan morfin miktarının, emzirme ile geçimli olduğu
ve önemli sorunlar ya da bağımlılığa yol açacak kadar olmadığı düşünülmektedir. Ancak yüksek
dozlarda morfinle uzun süreli tedavi önemli plazma konsantrasyonlarına neden olabilir.
Emziren hastalarda morfin kullanımında dikkat edilmesi gerektiğinin ve sağlanacak faydanın
bebeğe olabilen riskten ağır basması gerekmesinin nedeni budur. Emzirmeye devam edilecekse,
bebeğin olası advers etkiler açısından gözlenmesi gerekir.
Üreme yeteneği / Fertilite
Hayvan çalışmaları morfinin fertiliteyi azaltabileceğini düşündürmektedir.
4.7. Araç ve makine kullanımı üzerindeki etkiler
Morfinin merkezi sinir sistemi üzerine depresan etkisinden ve dikkat azaltmasından dolayı
ilacı alan hasta son enjeksiyondan sonra 48 saat içinde araç ve/veya makine kullanmamalıdır.
4.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Yaygın olmayan: Anafilaktik reaksiyonlar, aşırı duyarlılık.
7/13Bilinmiyor: Anaflaktoid reaksiyonlar.
Sinir sistemi hastalıkları
Çok yaygın: Sersemlik hali, hiperhidrasyon.
Yaygın: Konvülsiyon, başağrısı, kafa içi basınçta artma, myoklonus; opioide bağlı hiperaljezi (ya
da hiperestezi) (bkz. Bölüm 4.4), vertigo.
Bilinmiyor: Allodini (bkz. Bölüm 4.4), koma.
Psikiyatrik hastalıklar
Çok yaygın: Konfüzyonel durum, halüsinasyonlar, fiziksel ve psikolojik bağımlılık.
Yaygın: Libidoda azalma, mizaçta oynamalar, yerinde duramama
Göz bozuklukları
Yaygın: Görmede bulanıklık, miyozis, nistagmus.
Solunum, göğüs bozuklukları ve mediastinal hastalıklar
Çok yaygın: Respiratuar depresyon.
Yaygın: Bronkospazm, ölüme neden olabilen pulmoner ödem.
Bilinmiyor: Ölüme de neden olabilen respiratuar yetmezlik.
Kardiyak hastalıklar
Yaygın: Bradikardi, dolaşım yetmezliği, taşikardi.
Yaygın olmayan: Çarpıntılar.
Vasküler hastalıklar
Yaygın: Hipotansiyon, ortostatik hipotansiyon
Gastrointestinal hastalıklar
Çok yaygın: Kabızlık, bulantı, kusma.
Yaygın: Ağızda kuruluk, paralitik ileus
Bilinmiyor: Barsak fonksiyon bozukluğu, narkotik barsak sendromu.
Hepatobilier bozukluklar
Yaygın: Bilier spazm
Yaygın olmayan: Karaciğer enzimlerinde yükselme
Bilinmiyor: Oddi sfinkteri spazmı
Deri ve deri altı doku hastalıkları
Çok yaygın: Pruritus
Yaygın: Anjiyo-ödem, kontakt dermatit, döküntü, ürtiker
Kas-iskelet bozuklukları, bağ doku ve kemik hastalıkları
Bilinmiyor: Kas rijitiditesi, rabdomyoliz
8/13Böbrek ve idrar yolu hastalıkları
Yaygın: Üriner retansiyon
Yaygın olmayan: Üretral spazm
Bilinmiyor: Böbrek yetmezliği
Üreme sistemi ve meme bozuklukları
Yaygın: Erektil disfonksiyon
Genel bozukluklar ve uygulama bölgesine ilişkin hastalıklar
Çok yaygın: İlaç toleransı
Yaygın: Halsizlik, yüzde kızarma, hipotermi, enjeksiyon yerinde ağrı, enjeksiyon yerinde tahriş,
ilaç geri çekilmesi (yoksunluk) sendromu (opioid bağımlı annelerden doğan bebekler de geri
çekilme sendromu gösterme riski vardır).
İlaç geri çekilmesi (yoksunluk) sendromu
Opioid analjezik kullanımı fiziksel ve/veya psikolojik bağımlılık ya da tolerans gelişimiyle ilişkili
olabilir. Opioid uygulanmasının aniden kesilmesi veya opioid karşıtı ilaçların uygulanması ya da
bazen dozlar arasında bir yoksunluk sendromu görülebilir (Tedavi için bkz. Bölüm 4.4). Fiziksel
geri çekilme belirtileri arasında vücutta ağrılar, titremeler, huzursuz bacak sendromu, diyare,
karında kramp tarzı ağrı, bulantı, grip benzeri belirtiler, taşikardi ve midriyazis gözlenir.
Psikolojik semptomlar arasında disforik mizaç, anksiyete ve iritabilite bulunur. “İlaç özlemi” ilaç
bağımlılığı belirtileri arasında sıklıkla bulunan belirtilerdendir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 0008; faks: 0 312 218 3599).
4.9. Doz aşımı ve tedavisi
Semptomlar
Solunum depresyonu, pupillerin ufacık nokta şeklini alması (pin-point miyozis), aspirasyon pnömonisi
ve koma. Ek olarak şok, hipotermi ve hipotansiyon görülebilir. Hafif doz aşımının semptomları
arasında bulantı, kusma, tremor, miyozis, disfori, hipotermi, hipotansiyon, konfüzyon ve sedasyon
bulunur. Şiddetli zehirlenme vakalarında dolaşım yetmezliğiyle birlikte hipotansiyon, böbrek
yetmezliğine ilerleyen rabdomiyoliz ve dolaşım kollapsı oluşabilir. Solunum depresyonuna bağlı ölüm
görülebilir.
Tedavi
Hastaya hem solunum hem de kardiyovasküler destek verilmeli ve spesifik antagonist olan nalokson
önerilen dozaj rejimlerinden biri kullanılarak uygulanmalıdır. Sıvı ve elektrolit seviyeleri korunmalıdır.
9/135. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Doğal opium alkaloidleri
ATC kodu: N02AA01
Morfin haşhaş (Papaver somniferum) bitkisinden elde edilen fenantren grubu bir alkaloiddir.
Etkileri morfine benzeyen birçok sentetik madde geliştirildiği gibi, endojen olarak oluşan
ensefalin, endorfin ve dinorfin gibi polipeptidler de bunlara yakın etki gösterir. Bütün bu
maddeler "opioid" adı altında toplanmıştır. Opioidler merkezi sinir sistemi ve diğer organlarda
bulunan sekiz spesifik reseptöre bağlanarak etki gösterir. Bunlardan M (Mü), κ (kappa), δ
(delta) ve S (sigma) reseptörleri sinir sisteminde bulunur. Ağrı hissinde, µ ve κ reseptörleri,
disforik ve psikomimetik etkilerde S reseptörleri, affektif davranışlarda ise δ reseptörleri rol
oynar. Morfin µ ve κ reseptörlerine agonist etki gösterir.
Hücre seviyesinde morfin potasyum kondüktansını arttırır ve kalsiyum akımlarını azaltır. Bunun
hücrede siklik-AMP azalması ile ilgili olması mümkündür.
Merkezi Sinir Sistemi: Morfin merkezi etkili güçlü bir analjeziktir. Analjezik aktivitesi doza
bağlıdır. Psikomotor davranışlar üzerinde etkili olabilir ve doza bağlı olarak sedasyona yol
açabilir. Morfin solunum merkezine ve öksürük üzerine depresan bir etki uygular. Kusma
merkezi üzerine morfin değişken emetik özellikler sağlamaktadır. Santral kökenli miyozise
neden olur. Morfin bu sistemde analjezi, uyuklama, öfori, disfori, zihin bulanıklığı, bulantı,
kusma, EEG değişmeleri, solunum depresyonu, apati, letarji, konsantrasyon zorluğu, öksürük
refleksinde azalma yüksek dozlarda eksitasyon ve konvülsiyonlara neden olur.
Analjezik Etki: Morfin ağrı hissini selektif olarak etkiler. Dokunma, vibrasyon, işitme gibi
duyular değişmez. Morfin analjezisinde hasta ağrının farkında olabilir, ancak ağrı onu eskisi
gibi etkilemez, yani ağrıya karşı tolerans ve reaksiyonu değişmiştir. Morfin sinir sisteminde
ağrı yollarını çeşitli seviyelerde bloke eder ve sensoriel nükleuslara gelen uyarıları azaltır.
Ayrıca locus ceruleus nöronlarının aktivitelerini azaltır. Bu merkez anksiyete, korku, panik ve
alarm hislerini algılar. Ancak non-opioid reseptörlerle de kontrol edilen ağrı yolları da vardır.
Örneğin bir alfa-agonist olan klonidin ağrı eşiğini azaltır ve morfinle sinerjistik etki gösterir.
Solunuma Etki: Morfin doza bağlı olarak artan solunum depresyonu yapar, solunum
merkezinin PCO 'e karşı duyarlılığını azaltır. Toksik dozlarda solunum dakikada 3-4'e
2
düşebilir. Maksimum solunum depresyonu i.v. uygulamadan sonra 7 dakika, i.m. uygulamadan
sonra 30 dakika ve subkutan enjeksiyondan sonra 90 dakikada görülür. Bu etkide µ2 ve
kısmen κ ve δ reseptörlerinin rolü vardır.
10/13Bulantı ve Kusma: Morfin bulbusta area postremada bulunan kusma merkezini
(Chemoreceptor trigger zone (CTZ), direkt olarak stimüle ederek bulantı ve kusmaya sebep
olur. Bu etki bazı fenotiazinler, özellikle dopamin antagonistleri tarafından bloke edilir. Morfin
ayrıca vestibüler nöronların sensibilitesini arttırır, baroreseptör refleksleri azaltır. Ayakta
enjeksiyon yapılan hastalar yatanlara göre daha çok kusar.
Kardiyovasküler Sistem: Yatan hastalarda kardiyovasküler sistem morfinden pek az etkilenir.
Ancak periferik vazodilatasyon, periferik rezistansta azalma ve baroreseptör reflekslerin
inhibisyonu hasta ayağa kalkınca ortostatik hipotansiyon ve bayılmaya sebep olabilir.
Vazodilatasyon kısmen histamin liberasyonuna bağlı olup kızarma (flushing), kaşıntı, terleme
bunun belirtileridir. Morfinin miyokard üzerinde önemli bir etkisi yoktur. Yüksek dozlarda
vagus merkezini stimüle ederek bradikardi yapabilir ve hipotansiyona sebep olabilir. Morfin CO
2
retansiyonu sonucu serebral damarları genişletir ve serebrospinal sıvıda basıncı arttırır.
Gastrointestinal Sistem: Mide, safra ve pankreas sekresyonları azalır, mide boşalması gecikir,
anthral tonus artar. Entübasyon zorlaşır. İnce ve kalın bağırsakta peristaltik kontraksiyonlar
azalır, non-peristaltik kontraksiyonlar artar ve spazm derecesine varabilir. Bunu atoni takip
edebilir. Sfinkter tonusu artar. Bağırsaklardan su ve elektrolitler daha geniş ölçüde resorbe olur.
Sonuç olarak konstipasyon ve antidiyareik etki görülür.
Diğer Düz Kaslar: Morfin safra yollarının tonusunu arttırır ve Oddi sfinkterinde spazma
sebep olur. Üreterlerin alt üçte birinde tonus ve kontraksiyonları arttırır. Mesanede detrusor
tonusu artar, sfinkter spazmı olur ve idrar retansiyonu görülebilir. Uterusa etkisi sonucu doğum
uzayabilir. Ancak oksitosiklerle hiperaktif olmuş uterusu normalleştirir.
Endokrin Etkileri: Morfin vasopressin salgısını arttırır. Gonadotropin, kortikotropin ve
tirotropin salgılarını inhibe eder. Plazma ve idrarda 17-hidroksisteroid ve 17-ketosteroidler
azalır. Bazal metabolizma %10-20 azalır. Morfin paraventriküler nükleusu stimüle ederek veya
adrenalin salgısını arttırarak hiperglisemi yapabilir.
5.2. Farmakokinetik Özellikler
Emilim:
Morfin parenteral yolla çabuk absorbe olur.
Dağılım:
Parenteral uygulamayı takiben bütün dokulara yayılır. Absorbe olduktan sonra morfin %30
oranında plazma proteinlerine bağlanır. Morfin kan-beyin bariyerini ve plasentayı geçer.
Biyotransformasyon:
Başlıca karaciğerde mikrozomal enzimler ile metabolize olur. Glukuronik asit konjugasyonu,
hidroliz, oksidasyon ve N-dealkilasyon reaksiyonlarına uğrar. 6-glukuronid; morfin ana aktif
metabolitidir, normorfin; minör aktif metabolitidir.
11/13Eliminasyon:
Verilen morfinin %90'ı 24 saatte idrarla atılır, %10'u feçesle çıkar. Morfinin plazma yarılanma
ömrü 2-6 saattir. Fekal eliminasyon düşüktür (<%10).
5.3. Klinik öncesi güvenlilik verileri
İn vitro ve in vivo deneyler, morfinin genotoksik olabileceğini göstermiştir. İn vitro çalışmalar,
morfinin fare dalağında kromozomal anormalliğe neden olmadığını göstermiştir. Ancak
morfinin insan lenfomatik hücrelerinde DNA parçalanmasına neden olduğu bulunmuştur. İn
vivo olarak farelerde mikronükleus testinde morfinin kemik iliği hücrelerini ve olgunlaşmamış
eritrositi arttırdığı görülmüştür. Morfin, lenfositler ve spermatidlerde bazı kromozomal
anormalliklerin ortaya çıkmasından sorumludur. Morfinin kanserojenik etkisi üzerine
çalışmalar yapılmıştır. Ancak insanlar için bu verilerin önemi bilinmemektedir.
Hayvan deneylerinde morfinin teratojenik ve embriyotoksik etkileri görülmüştür. Yavruların
doğum sonrası hayatta kalma zorluğuna, davranış ve beyin bozukluğuna neden olmuştur.
İnsanlarda morfin tedavisine bağlı fetüs üzerinde toksik etkiler görülmemiştir.
Erkek sıçanlarda fertilitede azalma ve gametlerde kromozomal hasar rapor edilmiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Enjeksiyonluk su
6.2. Geçimsizlikler
MORFİN HİDROKLORÜR çözeltisi aminofilin, fenobarbital sodyum, meperidin HCl, tiopental
sodyum içeren preparatlarla karıştırılmamalıdır.
6.3. Raf ömrü
60 ay
6.4. Saklamaya yönelik özel tedbirler
25 °C altında oda sıcaklığında, ışıktan koruyarak saklayınız.
6.5. Ambalajın niteliği ve içeriği
1 mL'lik 3 ve 5 ampul içeren ambalaj.
6.6. Beşerî tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıkları Kontrolü Yönetmeliği" ne uygun olarak imha edilmelidir.
7. RUHSAT SAHİBİ
OSEL İlaç Sanayi ve Ticaret A.Ş.
12/13Akbaba Mah. Maraş Cad. No.:52
Beykoz/İSTANBUL
Tel: 0216 320 45 50
Faks: 0216 320 41 45
8. RUHSAT NUMARASI
192/37
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 30.06.1999
Ruhsat yenileme tarihi: 29.04.2005
10. KÜB'ÜN YENİLENME TARİHİ
13/13