1 KULLANMA TALİMATI 
 
ZOVİRAX %5 krem 
Cilt üzerine uygulanır. 
 
 Etkin madde:  Her 1 g krem, 50 mg (%5 a/a) asiklovir içerir.  
 Yardımcı maddeler:  Propilen glikol, beyaz yumuşak parafin, setostearil alkol, sıvı parafin, 
poloksamer 407, arlacel 165, sodyum lauril sülfat, dimetikon 20, saf su. 
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir. 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız.  
 
Bu Kullanma Talimatında: 
 
1. ZOVİRAX nedir ve ne için kullanılır? 
2. ZOVİRAX’ı kullanmadan önce dikkat edilmesi gerekenler 
3. ZOVİRAX nasıl kullanılır? 
4. Olası yan etkiler nelerdir? 
5. ZOVİRAX’ın saklanması 
 
Başlıkları yer almaktadır. 
 
1. ZOVİRAX nedir ve ne için kullanılır? 
ZOVİRAX, antiviral bir ilaçtır. 
 
ZOVİRAX, etkin madde olarak asiklovir içerir ve 2 g’lık alüminyum  tüp ambalajlar halindedir. 
  
ZOVİRAX, ilk ve tekrarlayan genital Herpes (cinsel bölge uçuğu) ve Herpes labialis (uçuk) de 
dahil olmak üzere, Herpes simplex deri enfeksiyonlarının (uçuk) tedavisinde kullanılır. ZOVİRAX, 
uçuklara veya genital Herpes’e neden olan virüsleri öldürerek veya büyümesini durdurarak çalışır. 
 
2. ZOVİRAX’ı kullanmadan önce dikkat edilmesi gerekenler 
ZOVİRAX’ı aşağıdaki durumlarda KULLANMAYINIZ 
Eğer; 
 ZOVİRAX’ı kullanırken bir alerjik reaksiyon gelişirse  ilacı kullanmayı kesiniz ve 
doktorunuza söyleyiniz (“4. Olası yan etkiler nelerdir?” bölümüne bakınız).  
 Asiklovir, valasiklovir (bir çeşit antiviral ilaç), propilen glikol veya ilacın içeriğindeki diğer 
maddelere karşı aşırı duyarlılığınız varsa (alerjik iseniz) bu ilacı kullanmayınız (yardımcı 
maddeler, bu Kullanma Talimatının başında belirtilmektedir).  
 
Bu durumun sizin için geçerli olduğunu düşünüyorsanız, doktorunuza danışana kadar ZOVİRAX’ı 
kullanmayınız. 
 
 
 2 ZOVİRAX’ı aşağıdaki durumlarda DİKKATLİ KULLANINIZ 
 Ağız, göz veya vajina gibi alanlarda tahriş edici olabileceğinden ZOVİRAX’ı 
uygulamayınız. Kazara gözün içine girmemesine özellikle dikkat ediniz.  
 Bağışıklık yetmezliğiniz varsa (örneğin, HIV enfeksiyonunuz veya AIDS hastalığınız varsa 
veya kemik iliği nakli olmuşsanız), ZOVİRAX’ın ağızdan alınan formları düşünülmelidir. 
Eğer bu tip bir hastalığınız varsa, herhangi bir enfeksiyon tedavisi için mutlaka doktorunuza 
danışınız.   
 ZOVİRAX içerisinde bulunan setostearil alkol lokal deri reaksiyonlarına (örneğin, kontakt 
dermatite) neden olabilir.  
 ZOVİRAX içerisinde bulunan propilen glikol deride irritasyona (tahrişe) neden olabilir. 
 ZOVİRAX krem, özel bazı nedeniyle sulandırılmamalı veya diğer ilaçlarla birleştirme için 
bir baz olarak kullanılmamalıdır. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
ZOVİRAX’ın yiyecek ve içecek ile birlikte kullanılması  
Uygulama yolu sebebiyle herhangi bir etkileşim beklenmemektedir.  
 
Hamilelik  
İlacı kullanmadan önce doktorunuza veya eczacınıza danışınız. 
 
Eğer hamileyseniz, hamile olabileceğinizi düşünüyorsanız veya hamile kalmayı planlıyorsanız 
doktorunuza danışınız. ZOVİRAX, yalnızca hamilelik döneminde kullanımın size sağlayacağı 
yararlar bebeğinize oluşturabileceği risklerden fazla ise kullanılmalıdır.   
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme  
İlacı kullanmadan önce doktorunuza veya eczacınıza danışınız. 
 
Emzirme döneminde ZOVİRAX’ın krem formu kullanıldığında, sütten bebeğe geçecek ilaç miktarı 
önemsenmeyecek orandadır. ZOVİRAX’ı kullanmadan önce doktorunuza danışınız. 
 
Araç ve makine kullanımı 
Herhangi bir etki oluşturması beklenmez. 
 
ZOVİRAX'ın içeriğinde bulunan bazı yardımcı maddeler hakkında önemli bilgiler 
Bu tıbbi ürün, yardımcı madde olarak propilen glikol içerir. Propilen glikol, ciltte irritasyona 
(tahrişe) neden olabilir. 
 
Bu tıbbi ürün, yardımcı madde olarak setostearil alkol içerir. Setostearil alkol, lokal deri 
reaksiyonlarına (örneğin, kontakt dermatit) neden olabilir.  
 
Diğer ilaçlar ile birlikte kullanımı 
Reçetesiz olarak satın aldıklarınız da dahil olmak üzere; herhangi bir ilaç kullanıyorsanız, son 
zamanlarda kullandıysanız veya kullanmaya başlayacaksanız doktorunuza bunlar hakkında bilgi 
veriniz. 
 
ZOVİRAX, diğer krem veya merhemlerle karıştırılmamalıdır.  3 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
 
3. ZOVİRAX nasıl kullanılır? 
Uygun kullanım ve doz/uygulama sıklığı için talimatlar: 
ZOVİRAX’ı her zaman doktorunuzun size söylediği şekilde kullanınız. Emin değilseniz, 
doktorunuza veya eczacınıza danışınız. 
 
ZOVİRAX’ın nasıl kullanılacağı hakkında doktorunuzun talimatlarını talip ediniz. 
 
 ZOVİRAX’ı günde 5 kez, gece dozu atlanmak suretiyle, yaklaşık 4 saatlik aralıklarla 
uygulayınız. 
 ZOVİRAX’ı belirtilerin veya enfeksiyonun başlamasından sonra mümkün olduğu kadar 
erken sürede hasarlı bölgeye uygulayınız (kızarıklık veya hastalığın başlayacağına dair 
sezgi). Tedaviye sonraki belirtilerde de (kabarıklık veya sıvı dolu kabarcık) 
başlayabilirsiniz. 
 Tedavi, herpes labialis (uçuk) için en az 4 gün ve genital herpes (cinsel bölge uçuğu) için de 
en az 5 gün devam ettirilmelidir. Eğer iyileşme olmazsa, tedaviye toplamda 10 güne kadar 
devam edilebilir. Bundan sonra da iyileşme görülmemesi durumunda kremi kullanmayı 
durdurunuz ve doktorunuza danışınız. 
 
Uygulama yolu ve metodu: 
ZOVİRAX’tan az bir miktarı etkilenmiş bölgeye sürünüz. 
 
 ZOVİRAX, yalnızca cildinize uygulanmalıdır. 
 ZOVİRAX; ağız, gözler ve vajina bölgelerine uygulanmamalıdır. 
 ZOVİRAX krem, su içeren hiçbir şeyle ve diğer ilaçlarla karıştırılmamalıdır. 
 Kremi kullanmadan önce ve sonra daima ellerinizi yıkayınız. 
 
Değişik yaş grupları:  
Böbrek/Karaciğer yetmezliği: 
Uygulama şekli, sıklığı ve süresi yetişkinlerle aynıdır. Herhangi spesifik bir kullanımı yoktur. 
 
Çocuklarda kullanım:  
Uygulama şekli, sıklığı ve süresi yetişkinlerle aynıdır. Herhangi spesifik bir kullanımı yoktur. 
 
Yaşlılarda kullanımı:   
Uygulama şekli, sıklığı ve süresi yetişkinlerle aynıdır. Herhangi spesifik bir kullanımı yoktur.  
 
Özel kullanım durumları:  
Uygulama şekli, sıklığı ve süresi yetişkinlerle aynıdır. Herhangi  spesifik bir kullanımı yoktur.  
 
Eğer ZOVİRAX ’ın etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla ZOVİRAX kullandıysanız:  
Kullanmanız gerekenden daha fazla ZOVİRAX kullandıysanız, fazla miktarı dikkatli bir şekilde 
uzaklaştırınız. Bu ilacın yüksek dozda kullanımı ile ilgili bir sorun oluşması beklenmemektedir. 
ZOVİRAX’ı yanlışlıkla yutarsanız, doktoronuza veya eczacınıza danışınız. 
 
ZOVİRAX’tan kullanmanız gerekenden fazlasını kullanmışsanız bir doktor veya eczacı ile 
konuşunuz. 4 ZOVİRAX’ı kullanmayı unutursanız: 
Unutulan dozları dengelemek için çift doz almayınız. 
ZOVİRAX’ı kullanmayı unutursanız, hatırlar hatırlamaz kullanınız. Buna karşın, bir sonraki 
uygulamanıza az bir zaman kalmışsa, unuttuğunuz dozu atlayınız. 
 
ZOVİRAX ile tedavi sonlandırıldığındaki oluşabilecek etkiler: 
Doktorunuza danışmadan ilacınızı kullanmayı bırakmayınız. 
 
Enfeksiyonunuzu tamamen ortadan kaldırmak için, ZOVİRAX tedavinizi tamamlamanız önemlidir. 
 
4. Olası yan etkiler nelerdir? 
Tüm ilaçlar gibi, ZOVİRAX’ın içeriğinde bulunan maddelere duyarlı olan kişilerde yan etkiler 
olabilir. 
 
Aşağıdakilerden biri olursa ZOVİRAX’ı kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz: 
 Aşırı duyarlılık reaksiyonları. Belirtileri aşağıdakileri içerebilir:  
- Yüz, dudaklar, dil veya vücudun diğer bölgelerinde şişme (anjiyoödem)  
- Deride döküntü, kaşıntı veya kurdeşen 
- Nefes darlığı, hırıltılı soluma veya nefes almada güçlük 
- Açıklanamayan ateş ve özellikle ayağa kalkma sırasında baygınlık hissi  
 
Bunların hepsi çok ciddi yan etkilerdir. 
Eğer bunlardan biri sizde mevcut ise, sizin ZOVİRAX’a karşı ciddi alerjiniz var demektir. Acil tıbbi 
müdaheleye veya hastaneye yatırılmanıza gerek olabilir. 
 
Bu çok ciddi yan etkilerin hepsi oldukça seyrek görülür. 
 
Yan etkiler aşağıdaki kategorilerde gösterildiği şekilde sınıflandırılmıştır: 
Çok yaygın  : 10 hastanın en az birinde görülebilir. 
Yaygın   : 10 hastanın birinden az, fakat 100 hastanın birinden fazla görülebilir. 
Yaygın olmayan : 100 hastanın birinden az, fakat 1.000 hastanın birinden fazla görülebilir. 
Seyrek   : 1.000 hastanın birinden az, fakat 10.000 hastanın birinden fazla görülebilir. 
Çok seyrek  : 10.000 hastanın birinden az görülebilir. 
Bilinmiyor  : Eldeki verilerden hareketle tahmin edilemiyor. 
 
Yaygın olmayan: 
 Kremin uygulanmasından sonra ciltte geçici yanma veya batma hissi 
 Deride hafif kuruma veya pullanma 
 Kaşınma 
 
Seyrek: 
 Deride kızarıklık (eritem) 
 Temas dermatiti (bir tür deri hastalığı)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz. 
 
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 5 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız. 
 
5. ZOVİRAX’ın saklanması 
ZOVİRAX’ı çocukların göremeyeceği, erişemeyeceği yerlerde ve ambalajında saklayınız. 
 
25 oC altındaki oda sıcaklığında saklayınız.  Buzdolabına koymayınız. 
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra ZOVİRAX’ı kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat sahibi:   
GlaxoSmithKline İlaçları San. ve Tic. A.Ş., Levent, İstanbul 
 
Üretim yeri:  
Pharmactive İlaç San. ve Tic. A.Ş., Kapaklı, Tekirdağ 
 
Bu kullanma talimatı ../../.... tarihinde onaylanmıştır. 
 
 
 
 
 