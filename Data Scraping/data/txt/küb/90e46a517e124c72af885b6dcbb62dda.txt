1 / 17  KISA ÜRÜN BİLGİSİ  
 
1. BE ŞERİ TIBBİ ÜRÜNÜN ADI  
COLDFEN  ZERO  200 mg/2 mg  film kaplı tablet  
 
2. KA LİTATİF VE KANTİTATİF BİLEŞİM  
Her tablet ; 
 
Etkin madde ler: 
İbuprofen                                200 mg  
Klorfeniramin maleat                 2 mg 
içerir.  
 
Yardımcı maddeler:  
Laktoz m onohidrat (inek sütünden elde edilir)     271,87 mg  
Gün batımı sarısı (E110)                                             1,04 mg  
Yardımcı maddeler i çin, Bölüm 6.1’e bakınız.  
 
3. FARMAS ÖTİK FORM  
Film tablet  
Turuncu renkte, oblong, çentiksiz, film kaplı tabletler .  
 
4. KLİNİK ÖZELLİKLER  
4.1. Terapötik endikasyonlar  
Genel soğuk algınlığı, grip ve diğer üst solunum yolu enfeksiyonları ile birlikte görülen ateş, baş 
ağrısı, burun akıntısı, vücut kırıklığı ve ağrılarını içeren semptomların giderilmesinde kullanılır.  
 
4.2. Pozoloji ve uygulama şekli  
Pozoloji/uygulama sıklığı ve süresi:  
Yetişkin ve 12 yaşın üstündekiler içi n her 4 veya 6 saatte 1 veya 2 tablet , 24 saatte maksimum      
6 tablet  kullanılır.  
 
Uygulama şekli:  
Ağız yolu ile kullanılır.  
 
Özel popülasyonlara iliskin ek bilgiler : 
Böbrek/Karaciğer yetmezliği:  
Renal, hepatik ya da kalp yetmezliği olan hastalarda dikkatli olunmalıdır, çünkü ibuprofen gibi 
NSAİİ’lerin kullanımı renal fonksiyonlarda bozulmayla sonuçlanabilir. Bu hastalarda doz 
mümkün olan en düşük düzeyde tutulmalı ve böbrek fonksiyonları izlenmelidir. Ağır karaciğer 
hastalığında istenmeyen sedasyona neden olur. Hepatik yetmezliği olan hastalarda 
kullanılmamalıdır.  
 
Pediyatrik popülasyon : 
12 yaşın altındaki çocuklarda kullanılmaz.  
 
Geriyatrik popülasyon : 
Bu hasta grubunda NSAİİ kullanımıyla ölümcül olabilecek gastrointestinal (Gİ) kanama ve 
perforasyon gibi istenmeyen etki sıklığı artmaktadır.  2 / 17  Eğer yaşlı hastalarda NSAİİ kullanılması gerekiyor ise mümkün olabilecek en küçük etkin doz ve 
en kısa tedavi süresi tercih edilmelidir.  
 
65 yaş ve üzeri bireylerde doktor kontrolünde kullanılmalıdır. Bu bireyler nörolojik antikolinerjik 
etkilere daha duyarlıdır. Günlük maksimum doz 12 mg klorfeniramin maleatı aşmamalıdır.  
 
4.3. Kontrendikasyonlar  
Aşağıdaki durumlarda COLDFEN  ZERO  kullanımı kontrendikedir:  
 
• İbuprofene, klorfeniramine ya da ilacın içindeki yardımcı maddelerin herhangi birine karşı 
aşırı duyarlılığı olan hastalarda  
 
• Daha önce, aspirin veya diğer NSAİİ’lere karşı astım, ürtiker gibi aşırı duyarlılı k reaksiyonu 
gelişen hastalarda  
 
• Aynı zamanda, geçmişlerinde önceki bir NSAİİ tedavisine bağlı gastrointestinal kanama ya da 
perfor asyon öyküsü bulunan hastalarda  
 
• Önceden geçirilmiş veya halen aktif ülseratif kolit, crohn hastalığı, rekürran peptik ülser veya 
gastrointestinal kanama (iki ya da daha f azla kanıtlanmış, belirgin ülserasyon ya da kanama 
episodu şekli nde tanımlanan) olan hastalarda  
 
• Kanama eğilimi olanlarda  
 
• Şiddetli kalp yetmezliğinde  
 
• Şiddetli karaciğer yetme zliğinde  
 
• Şiddetli böbrek yetmezliğinde (gl omeruler filtrasyon < 30 ml/dk)  
 
• Koroner arter bypass cerrahi si öncesi veya sonrası dönemde  
 
• Hamileliğin 3. trimesterinde kontrendikedir.  
 
• Son 14 gün içerisinde monoamin oksidaz inhibitörü (MAOİ)  kullandıysa COLDFEN  ZERO  
kullanılmamalıdır.  
 
4.4. Özel kullanım uyarıları ve önlemleri  
 
 
 
 
 
 
 
 
 
 
 
 Kardiyovasküler (KV) risk  
-NSAİİ’ler ölümcül olabilecek KV trombotik olaylar, miyokard infarktüsü ve inme riskinde 
artışa neden olabilir. Bu risk kullanım süresine bağlı olarak artabilir. KV hastalığı olan veya 
KV hastalık risk faktörlerini taşıyan hastalarda risk daha yüksek olabilir.  
 
- COLDFEN  ZERO , koroner arter by -pass cerrahisi öncesi ağrı tedavisinde kontrendikedir.  
 
Gastrointestinal (GI) riskler  
NSAİİ’ler kanama, ülserasyon, mide veya bağırsak perforasyonu gibi ölümcül olabilecek 
ciddi GI advers etkilere yol açarlar. Bu advers olaylar herhangi bir zamanda, önceden uyarıcı 
bir semptom vererek veya vermeksizin ortaya çıkabilirler. Yaşlı hastalarda ciddi GI etkiler 
bakımından  daha yüksek risk taşımaktadırlar.  
 3 / 17   
İstenmeyen etkiler, semptomları kontrol altına almak için gereken, etkili en düşük doz, en kısa 
süreyle kullanılarak, en aza indirilebilir (bölüm 4.2'  ye ve aşağıdaki gastrointestinal ve 
kardiyovasküler risklere bakınız).  
 
COLDFEN  ZERO  bronşiyal astımı olan, veya önceden bronşiyal astım geçirmiş olan hastalara 
uygulanırken dikkatli olunmalıdır, çünkü bu gibi hastalarda ibuprofenin bronkospazma neden 
olduğu bildirilmiştir.  
 
COLDFEN  ZERO  geçmişlerinde peptik ülserasyon ve başka gastrointestinal hastalık öyküsü 
bulunan hastalara dikkatli bir şekilde verilmelidir; çünkü bu tablolarda alevlenme olabilir.  
Renal, hepatik ya da kalp yetmezliği olan hastalarda dikkatli olunmalıdır, çünkü NSAİİ'lerin 
kullanımı renal fonksiyonlarda bozulmayla sonuçlanabilir. Bu hastalarda doz mümkün olan  en 
düşük düzeyde tutulmalı ve böbrek fonksiyonları izlenmelidir.  
 
COLDFEN  ZERO  kalp yetmezliği veya hipertansiyon öyküsüne sahip hastalara dikkatle 
verilmelidir, çünkü ibuprofen uygulamasıyla ödem olguları bildirilmiştir.   
Diğer NSAİİ 'lerde olduğu gibi COLDFEN  ZERO  enfeksiyon belirtilerini maskeleyebilir.  
 
Kardiyovasküler etkiler  
Kardiyovasküler trombotik olaylar:  
Birçok Cox -2 selektif ve selektif olmayan NSAİİ'lerle süresi 3 yılı bulan klinik çalışmalar, fatal 
olabilecek ciddi kardiyovasküler trombotik olaylar, miyokard enfarktüsü ve inme riskinde artış 
olabileceğini göstermiştir. Cox -2 selektif veya selektif olmayan tüm NSAİİ'lerin benzer riski 
olabilir. Kardiyovasküler hastalığı olan ya da kardiyovasküler hastalık risk faktörü olan hastalar 
daha yüksek risk altında olabilirler. NSAİİ'lerle tedavi gören hastalarda kardiyovasküler advers 
olay riskini azaltmak için, mümkün olabilecek en küçük etkin doz ve en kısa tedavi süresi tercih 
edilmelidir. Önceden herhangi bir kardiyovasküler semptom görülmemiş olsa bile, doktor ve 
hastalar bu tarz advers olayların ortaya çıkmasına karşın alarmda olmalıdır. Hastalar ciddi 
kardiyovasküler olayların işaretleri ve/veya semptomları ve bu tarz advers olaylar 
gerçekleştiğinde izlenecek adımlar hakkında bilgilendirilmelidir.  
NSAİİ'lerle beraber aspirin kullanımının, NSAİİ kullanımı ile ilintili ciddi kardiyovasküler 
trombotik olayların riskini hafifleteceğine dair tutarlı bir kanıt bulunmamaktadır. Aspirin ve 
NSAİİ'nin beraber kullanılması, ciddi gastrointestinal yan etkilerin riskini arttırır.  
Koroner arter bypass cerrahisi ardından ilk 10 -14 gün boyunca ağrı tedavisinde Cox -2 selektif 
NSAİİ'nin kullanıldığı iki geniş, kontrollü klinik çalışmada miyokard enfarktüsü ve inme görülme 
sıklığında artış olduğu tespit edilmiştir.  
Hipertansiyon:  
COLDFEN  ZERO dahil NSAİİ'ler hipertansiyon hastalığının başlamasına ya da önceden bulunan 
hipertansiyon hastalığının kötüleşmesine yol açabilir. Her iki şekilde de kardiyovasküler olayların 
görülme sıklığının artmasına yol açabilirler. Tiazid ya da loop diüretikleri alan hastalar NSAİİ 
kullanırken bu tedavilere cevap verme oranları düşebilir.  
 
 4 / 17  COLDFEN  ZERO da dahil NSAİİ'ler hipertansiyon hastalarında dikkatli kullanılmalıdır. NSAİİ 
tedavisinin başlangıcında ve tedavi süresince kan basıncı yakından takip edilmelidir.  
 
Konjestif kalp yetmezliği ve ödem:  
NSAİİ kullanan bazı hastalarda sıvı retansiyonu ve ödem bildirilmiştir. Sıvı retansiyonu ya  da kalp 
yetmezliği olan hastalarda COLDFEN  ZERO  dikkatli kullanılmalıdır.  
 
Kontrol altında olmayan hipertansiyon, konjestif kalp yetmezliği, bilinen iskemik kalp hastalığı, 
periferik arter hastalığı ve/veya serebrovasküler hastalığı olan hastalar sadece dikkatli bir 
değerlendirmeden sonra ibuprofen ile tedavi edilmelidir. Benzeri bir değerlendirme, 
kardiyovasküler olaylara yönelik risk faktörleri (örn. hipertansiyon, hiperlipidemi, diabetes 
mellitus, sigara) olan hastalarda uzun dönemli bir tedaviyi başlatırken de yapılmalıdır.  
 
Gastrointestinal (Gİ) etkiler, ülserasyon, kanama ve perforasyon riski  
COLDFEN  ZERO  da dahil NSAİİ'ler enflamasyon, kanama, ülserasyon ve mide, ince veya kalın 
bağırsak perforasyonu gibi fatal olabilecek ciddi gastrointestinal advers etkilere yol açabilirler. Bu 
advers olaylar NSAİİ tedavisi gören hastalarda herhangi bir zamanda, önceden uyarıcı bir 
semptom vererek ya da herhangi bir semptom vermeksizin ortaya çıkabilir. NSAİİ tedavisinde 
ciddi üst gastrointestinal advers etki görülen beş hastadan sadece birinde semptomlar kendini 
gösterir. 3 -6 ay NSAİİ tedavisi gören hastaların yaklaşık %1'inde, bir yıl tedavi gören hastaların 
ise %2 -4'ünde üst gastrointestinal ülser, kanama ya da perforasyon görülür. Bu oranlar daha uzun 
kullanım süresi ile devam ederken, tedavi süresince herhangi bir zamanda ciddi bir gastrointestinal 
advers etki görülme olasılığı artar. Ancak kısa süreli tedavi de risksiz değildir.  
 
Önceden ülser hastalığı ya da gastrointestinal kanaması olan hastalarda NSAİİ'ler çok dikkatli 
yazılmalıdır. Önceden peptik ülser hastalığı ve/veya gastrointestinal kanaması olan NSAİİ 
kullanan hastalarda gastrointestinal kanama görülme riski, bu risk faktörlerinden hiçbiri olmayan 
hastalara göre 10 kattan daha fazladır. NSAİİ kullanan hastalarda gastrointestinal kanama riskini 
arttıran diğer faktörler, beraberinde oral kortikosteroid ya da antikoagülan kullanımı, NSAİİ 
tedavi süresinin uzun olması, sigara, alkol kullanımı, ileri yaş, genel sağlık durumunun zayıf 
olmasıdır. Ani fatal gastrointestinal olaylar en çok yaşlı veya güçten düşmüş hastalarda 
görüldüğünden, bu hasta popülasyonuna tedavi süresince özellikle dikkat edilmelidir.  
 
NSAİİ tedavisi gören hastalarda olası bir gastrointestinal advers etki riskini minimize etmek için, 
en küçük etkin doz mümkün olabilecek en kısa süre boyunca kullanılmalıdır. Hasta ve doktorlar 
NSAİİ tedavisi boyunca gastrointestinal ülserasyon ve kanama belirti ve semptomları bakımından 
dikkatli olmalıdır ve herhangi bir gastrointestinal advers etki şüphesi durumunda derhal ilave 
değerlendirme ve tedavi başlatılmalıdır. Hatta ciddi bir gastrointestinal advers etki olasılığı 
ortadan kalkana kadar NSAİİ tedavisi sonlandırılmalıdır. Yüksek riskli hastalarda NSAİİ tedavisi 
dışında başka alternatif tedaviler uygulanmalıdır.  
Gastrointestinal kanama riski, ülserasyon ya da perforasyon riski, ülser öyküsüne sahip hastalarda 
(özellikle kanama ya da perforasyon ile komplike olmuş ise) ve yaşlılarda, artan ibuprofen 
dozlarıyla birlikte daha yüksektir. Bu hastalarda tedaviye mümkün olan en düşük doz ile 
başlanmalıdır. Bu hastalarda ve düşük doz kombine aspirin, veya gastrointestinal riski arttırması 
olası diğer ilaçların eş zamanlı kullanılması gereken hastalarda koruyucu ajanlar (misoprostol 
veya proton pompası inhibitörleri gibi) ile kombine tedavi üzerinde düşünülmelidir.  
Gastrointestinal hastalık öyküsü olan hastalar, özellikle de yaşlı hastalar, tedavinin başlangıç 
dönemlerinde, olağandışı herhangi bir abdominal semptomu (özellikle gastrointestinal kanama) 
bildirmelidir.  5 / 17  İbuprofen alan hastalarda gastrointestinal kanama veya ülserasyon gelişirse tedavi kesilmelidir.  
Yaşlı hastalarda NSAİİ ilaçlara karşı artan sıklıkta advers reaksiyon (özellikle ölümcül olabilen 
gastrointestinal kanama ve perforasyon) mevcuttur.  
Böbrekler üzerindeki etkiler  
Önemli ölçüde dehidratasyonu olan hastalarda ibuprofen tedavisi başlatılırken dikkatli 
olunmalıdır.  
 
Diğer NSAİİ'ler ile olduğu gibi, uzun dönemli ibuprofen uygulaması renal papiller nekroz ve 
başka patolojik renal değişiklikler ile sonuçlanmıştır. Renal toksisite ayrıca renal 
prostaglandinlerin renal perfüzyonunun sürdürülmesini destekleyici bir rolü bulunduğu hastalarda 
görülmüştür. Bu hastalarda NSAİİ uygulaması prostaglandin oluşumunda doza bağlı bir azalmaya, 
ve ikincil olarak böbrek yetmezliğini hızlandırabilen böbrek kan akımında azalmaya neden 
olabilir. Böyle bir reaksiyon riski en yüksek olanlar, böbrek fonksiyonları bozuk olanlar, kalp 
yetmezliği ve karaciğer bozukluğu olanlar, diüretik ve ADE inhibitörleri alanlar ve yaşlılardır. 
NSAİİ tedavisinin kesilmesi genellikle tedavi öncesi duruma geri dönülmesini sağlar.  
İleri böbrek yetmezliği  
Kontrollü klinik çalışmalarda COLDFEN  ZERO’nun ileri böbrek yetmezliği olan hastalarda 
kullanımına dair herhangi bir bilgi mevcut değildir. Dolayısıyla ileri böbrek yetmezliği olan 
hastalarda COLDFEN  ZERO  kullanımı önerilmez. Eğer COLDFEN  ZERO  tedavisine 
başlanmalıysa, hastanın böbrek fonksiyonunun yakından takibi önerilir.  
 
Anafilaktoid reaksiyonlar  
Diğer NSAİİ’lerde olduğu gibi, COLDFEN  ZERO’ya karşı daha önceden maruz kaldığı 
bilinmeyen hastalarda anafilaktoid reaksiyonlar oluşabilir. COLDFEN  ZERO  aspirin triyadı olan 
hastalara verilmemelidir. Bu semptom kompleksi tipik olarak nazal polipi olan veya olmayan, rinit 
geçiren astım hastalarında veya aspirin veya diğer NSAİİ alımı sonrasında potansiyel olarak 
ölümcül, ciddi bronkospazm sergileyen hastalarda gelişir.  
 
Oküler etkiler  
Çalışmalarda, ibuprofen uygulamasına dayandırılabilecek oküler değişiklikler gösterilmemiştir. 
Nadir olgularda, papillit, retrobulbar optik nörit ve papilödem gibi istenmeyen öküler bozukluklar, 
ibuprofen dahil olmak üzere NSAİ ilaç kullananlar tarafından bildirilmiştir, ancak nedensel ve etki 
ilişkisi saptanmamıştır; dolayısıyla ibuprofen tedavisi sırasında görme bozukluğu gelişen hastalara 
oftalmolojik muayene yapılmalıdır.  
 
Hepatik etkiler  
COLDFEN  ZERO  da dahil olmak üzere NSAİİ alan hastaların %15 kadarında bir veya daha fazla 
karaciğer testinde üst sınıra kadar yükselmeler meydana gelebilir. Bu laboratuvar anomalileri 
ilerleyebilir, değişmeden kalabilir veya tedaviye devam edildiğinde kendiliğinden geçebilir. 
NSAİİ’ler ile gerçekleştirilen klinik çalışmalarda hastaların yaklaşık %1’inde ALT ve AST 
aktivitelerinde ciddi artışlar (normal düzeyin üst limitinin üç katı veya daha fazla) bildirilmiştir. 
Ayrıca, seyrek olarak, sarılık ve ölümcül fulminan hepatit, karaciğer nekrozu ve karaciğer 
yetmezliği gibi, bazıları ölümle sonuçlanmış şiddetli hepatik reaksiyon vakaları da bildirilmiştir.  
 
Karaciğer yetmezliğine işaret eden belirti ve/veya semptomlar gösteren veya karaciğer test 
değerleri anormal olan bir hasta, COLDFEN ZERO tedavisi sırasında daha şiddetli bir karaciğer 6 / 17  reaksiyonun gelişmesine karşı değerlendirilmelidir. Karaciğer hastalığına işaret eden klinik belirti 
ve semptomların gelişmesi veya sistemik belirtilerin (örneğin, eozinofili, döküntü, vb.) meydana 
gelmesi halinde, COLDFEN  ZERO tedavisi kesilmelidir.  
 
Hematolojik etkiler  
COLDFEN  ZERO  dahil olmak üzere, NSAİİ alan hastalarda bazen anemi gözlenebilir. Bunun 
nedeni sıvı retansiyonu, gizli veya aşikar Gİ kan kaybı veya eritropoez üzerindeki tam olarak 
tanımlanmamış etkilerdir. COLDFEN  ZERO  dahil olmak üzere, uzun süreli NSAİİ alan 
hastalarda, herhangi bir anemi belirti veya bulgusu gözlenirse hemoglobin ve hematokrit değerleri 
kontrol edilmelidir.  
 
NSAİİ’lerin trombosit agregasyonunu inhibe ettiği ve bazı hastalarda kanama zamanını uzattığı 
gösterilmiştir. Aspirinden farklı olarak, trombosit fonksiyonları üzerindeki etkileri kantitatif 
olarak daha az, kısa süreli ve geri dönüşümlüdür. Pıhtılaşma bozuklukları olan veya anti -koagülan 
alan hastalarda olduğu gibi, trombosit fonksiyonundaki değişikliklerden olumsuz şekilde 
etkilenen ve COLDFEN  ZERO  alan hastalar, dikkatlice takip edilmelidir.  
Önceden mevcut astım  
Astımı olan hastalarda, aspirine duyarlı astım olabilir. Aspirine duyarlı astımı olan hastalarda 
aspirin kullanımı, ölümcül olabilen ciddi bronkospazm ile ilişkilendirilmiştir. Bu tür aspirine 
duyarlı hastalarda, aspirin ve diğer non -steroid anti -inflamatuar ilaçlar arasında, bronkospazm 
dahil, çapraz reaksiyon bildirilmiş olduğundan, bu hastalarda COLDFEN  ZERO  uygulanmamalı 
ve önceden beri astımı bulunan hastalarda dikkatle kullanılmalıdır.  
Aseptik menenjit  
İbuprofen tedavisindeki hastalarda nadiren aseptik menenjit gözlenmiştir. Sistemik lupus 
eritematosus ve ilişkin bağ dokusu hastalıklarında daha büyük bir olasılıkla oluşmasına rağmen 
altta yatan kronik hastalığı olmayanlarda da aseptik menenjit bildirilmiştir.  
 
Deri reaksiyonları  
Çok ender durumlarda NSAİİ'lerin kullanımıyla ilişkili olarak, eksfolyatif dermatit, Stevens -
Johnson sendromu ve toksik epidermal nekroliz dahil olmak üzere, bazıları ölümcül olan ağır deri 
reaksiyonları bildirilmiştir. Hastalarda bu tür reaksiyon riskinin, tedavinin erken dönemlerinde en 
yüksek olduğu görünmektedir. Olguların büyük bir çoğunluğunda reaksiyonun ortaya çıkışı, 
tedavinin ilk ayı içinde olmuştur. Deri döküntüleri, mukozal lezyonlar ya da diğer aşırı duyarlılık 
bulguları belirir belirmez ibuprofen kesilmelidir.  
 
Ayrıca;  
• Aritmiler  
• Ciddi hipertansiyon  
• Kardiyovasküler hastalıklar  
• Epilepsi  
• Prostat hipertrofisi  
• Karaciğer yetmezliği  
• Glokom  
• Bronşit, bronşiektazi, astım  
• Aşırı aktif tiroid fonksiyon bozukluklarında kullanımından kaçınılmalıdır.  
 7 / 17  Çocuklar ve yaşlılar nörolojik antikolinerjik yan etkilere ve paradoksal eksitasyona daha duyarlıdır 
(enerji artışı, huzursuzluk, sinirlilik gibi).  
 
İçeriğinde bulunan laktoz nedeniyle nadir kalıtımsal galaktoz intoleransı, Lapp lakta z yetmezliği 
ya da gl ukoz -galaktoz malabsorbsiyon problemi olan hastaların bu ilacı kullanmamaları gerekir.  
 
İçeriğinde bulunan gün batımı sarısı  (E110)  nedeniyle alerjik reaksiyonlara sebep olabilir.  
 
4.5. Diğer tıbbi ürü nler ile etkileşimler ve diğer etkileşim şekilleri  
Bazı hastalarda etkileşimler bildirildiği için, aşağıdaki ilaçların herhangi birisiyle tedavi edilmekte 
olan hastalarda dikkatli olunmalıdır. COLDFEN  ZERO  ile aşağıdaki ajanların kombinasyonundan 
kaçınılmalıdır. Aşağıdaki ajanlar ile kullanılması durumunda doz ayarlaması gerekebilir.  
İbuprofen:  
COLDFEN  ZERO  ile aşağıdaki ajanların kombinasyonundan kaçınılmalıdır : 
Antikoagülanlar (dikumarol grup, v arfarin): Den eysel çalışmalar, ibuprofenin, v arfarinin kanama 
süresine olan etkilerini güçlendirdiğini göstermektedir. NSAİİ’ ler ve dikumarol grubu aynı enzim 
yani CYP 2C9 ile met abolize olmaktadır. NSAİİ’ ler v arfarin gibi antikoagülanların etkisini 
artırabilir.  
 
Tiklopidin: NSAİİ’ler, trombosit fonksiyonunun inhibisyonundan dolayı tiklopidin ile 
kombinasyon halinde kullanılmamalıdır.  
 
Metotreksat: Özellikle böbrek yetmezliği olan hastalarda metotreksat ile yapılan düşük dozlu 
tedavi ile ilişkili olarak NSAİİ’ler ve metotreksat arasındaki potansiyel etkileşim riski göz önüne 
alınmalıdır. Kombinasyon tedavinin uygulanması halinde böbrek fonksiyonu izlenmelidir. 
Metotreksatın plazma seviyelerindeki artışın sonucu olarak toksisite meydana gelebileceği için, 24 
saat içinde hem NSAİİ hem de metotreksat verilmesi halinde dikkatli olunmalıdır.  
 
Aspirin (Asetilsalisilik asit): NSAİİ içeren başka ürünlerde olduğu gibi, artan advers etki 
potansiyeli nedeniyle, birlikte verilmemesi gerekmektedir . Deneysel veriler eş zamanlı 
kullanıldıklarında ibuprofenin düşük doz aspirinin trombosit agregasyonu üzerindeki etkisini 
engelleyebildiğini göstermektedir. Ancak bu verilerdeki kısıtlamalar ve ex vivo verilerin klinik 
durumları değerlendirmedeki belirsizlikleri, düzenli ibuprofen kullanımı konusunda kesin 
sonuçlara varılamayacağını göstermektedir ve ara sıra kullanılan ibuprofen ile klinik olarak 
anlamlı bir etki gözlenmesi muhtemelen beklenmemektedir (bkz. Bölüm 5.1).  
 
Kardiyak glikozidler (örn: digoksin): NSAİİ’ler kalp yetmezliğini alevlendirebilir, glomerüler 
filtrasyon hızını azaltabilir ve plazmada kardiyak glikozid düzeylerini arttırabilirler.  
 
Mifepriston:  Asetilsalisilik asit dahil NSAİ İ’lerin antiprostaglandin özelliklerinden dolayı teorik 
olarak tıbbi ürünün etkililiğinde azalma meydana gelebilir. Sınırlı miktardaki kanıt, prostaglandin 
ile aynı gün uygulanan NSAİİ’ lerin, mifepriston veya prostaglandinin servikal olgunlaşmaya olan 
etkilerini olumsuz şekilde etkilemediğini ve gebeliğin tıbben sonlandırılmasının klinik etkililiğini 
azaltmadığını göstermektedir.  
 
Sülfonilüre: NSAİİ’ler sülfonilüre grub u ilaçların etkilerini potansiye lize edebilirler. Sülfonilüre 
tedavisi görmekte olan hastalarda ibuprofen kullanımı ile çok seyrek hipoglisemi rapor edilmiştir.  
 8 / 17  Zidovudin: NSAİİ’ler zidovudin ile beraber verildiğinde hematolojik toksisite riskinde artış 
olabilir. Eş zamanlı zidovudin ve ibuprofen tedavisi alan HIV (+) hemofili hastalarında hematoma 
ve hemartroz riskinde artış bildirilmiştir.  
 
Alkol: Kanama gibi önemli gastrointestinal yan etki riskleri artabileceğinden dolayı ibuprofen ve 
alkolün birlikte kullanımından kaçınılmalıdır.  
 
Diğer analjezikler: İki veya daha fazla NSAİİ’nin beraber kullanımı önlenmelidir  
 
İbuprofenin aşağıdaki ajanlar ile kullanılması durumunda doz ayarlaması gerekebilir : 
Anti-hipertansifler (ADE inhibitörleri, anjiyotensin reseptör blokerleri, beta -blokerler, diüretikler 
ve pulmoner hipertansiyonda kullanılan ilaçlar (endotelin reseptör antagonistleri, bosentan)) : 
NSAİİ’ler, antihipertansif etkiyi azaltabilir (Bkz. Bölüm 4.4). Seçici COX -2 inhibitörleri dâhil 
olmak üzere NSAİİ’ ler ile aynı zamanda ADE inhibitörleri ve anjiyotensin -II antagonistleri 
uygulandığında, böbrek yetmezliği olan hastalarda (örn. dehidrate veya yaşlı hastalar) genellikle 
reversibl olmak üzere akut böbrek yetmezliği için artan bir risk söz konusudur. Bu nedenle, 
özellikle yaşlı hastalar olmak üzere böbrek yetmezliği olan hastalara bu kombinasyon dikkatli 
uygulanmalıdır. Kombinasyon tedavisi başladıktan sonra ve tedavi sırasında düzenli aralıklarla 
hastalar yeterli şekilde hidrate edilmeli ve böbrek fonksiyonu kontrol edilmelidir (bkz. bölüm 4.4).  
 
Diüretikler (tiyazid, tiyazid benzeri diüretikler ve kıvrım diüretikleri) ayrıca, NSAİİ’lerin 
nefrotoksisite riskini arttırabilir. NSAİİ’ler, muhtemelen prostaglandin sentezinin inhibisyonundan 
dolayı furosemid ve bumetanidin diüretik etkisini giderebilmektedir. Ayrıca tiyazidlerin 
antihipertansif etkisini de azaltabilmektedir.  
 
Aminoglikozitler: NSAİİ’ler aminoglikozitlerin atılımını azaltabilir (özellikle preterm 
bebeklerde).  
 
Lityum: İbuprofen, lityum serum seviyelerinin azalması sonucunda lityumun renal klerensini 
düşürmektedir. Serum lityum seviyeleri sık şekilde kontrol edilmedikçe ve lityum dozunda olası 
bir azaltma yapılmadıkça bu kombinasyonun uygulanmasından kaçınılmalıdır. NSAİİ’ler, lityum 
eliminasyonunu azaltabilirler.  
 
Selektif serotonin geri -alım inhibitörleri, SSRI (örn: paroksetin, fluoksetin, sertralin): SSRI’ ler ve 
NSAİİ’ lerin her ikisi de, örneğin gastrointestinal kanaldan kaynaklanan, kanama riskinde artışa 
neden olmaktadır. Bu risk kombinasyon tedavi durumunda artmaktadır. Söz konusu mekanizma 
muhtemelen, serotonin trombositlerdeki geri alımının azalması ile ilişkilendirilebilir (bkz. bölüm 
4.4). 
 
Siklosporin: Prostasiklinin böbrekteki azalan sentezinden dolayı, NSAİİ’ ler ve siklosporinin 
eşzamanlı uygulamasının artan nefrotoksisite riskine neden olduğu düşünülmektedir. Bu nedenle, 
böbrek fonksiyonu kombinasyon tedavisi durumunda yakın şekilde izlenmelidir.  
 
Kaptopril: Deneysel çalışmalar, ibuprofenin, kaptoprilin sodyum atılımına olan etkisine ters yönde 
etki ettiğini göstermektedir.  
 
Kolestiramin: İbuprofen ile kolestirami nin eşzamanlı uygulaması, ibuprofen absorpsiyonunu 
geciktirmekte ve azaltmaktadır (%25 oranında). Bu ilaçlar en az 2 saat arayla alınmalıdır.  
 9 / 17  Takrolimus: NSAİİ’ler takrolimus ile beraber verildiğinde nefrotoksisite riskinde olası bir artış 
beklenebilir. Prostasiklinin böbrekteki azalan senezinden dolayı, NSAİİ’ ler ve takrolimusun 
eşzamanlı uygulamasının artan nefrotoksisite riskine neden olduğu düşünülmektedir. Bu nedenle, 
böbrek fonksiyonu kombinasyon tedavisi durumunda yakın şekilde izlenmelidir.  
 
Kortikosteroidler: NSAİİ’ler ile gastrointestinal ülserasyon veya kanama riskinde artış.  
 
Antitrombositik ajanlar (örn. klopidogrel): NSAİİ’ler ile gastrointestinal kanama riskinde artış 
görülebilir.  
 
CYP2C9 İnhibitörleri: İ buprofenin, CYP2C9 inhibitörleri ile birlikte uygulanması, ibuprofene 
(CYP2C9 sübstratı) maruziyeti arttırabilir. Vorikonazol ve flukonazol (CYP2C9 inhibitörleri) ile 
yapılan bir çalışmada, yaklaşık %80 -100 oranında artmış bir S(+) -ibuprofen maruziyeti 
gösterilmiştir. Özellikle yüksek dozdaki ibuprofenin vorikonazol veya flukonazol gibi potent 
CYP2C9 inhibitörleri ile birlikte uygulanması durumunda, ibuprofen dozunun düşürülmesi 
düşünülmelidir.  
 
Bitkisel ekstreler: Ginkgo biloba, NSAİİ kullanımın a bağlı kanama riskini potansiye lize edebilir.  
 
Kinolon türevi antibiyotikler: Deney hayvanlarından elde edilen veriler, NSAİİ’lerin, kinolon 
antibiyotikleriyle ilişkili konvülsiyon riskini artırabileceğine işaret etmektedir. NSAİİ ve 
kinolonları birlikte alan hastalarda konvülsiyon gelişme riski artabilir. Etkileşim çalışmaları 
yalnızca erişkinlerde yapılmıştır.  
 
Klorfeniramin maleat:  
Alkol ve klasik antihistaminikler (sedatif etkili) birlikte kullanıldığında sedatif etki artar. Sedatif 
etkileşmeler sedasyon yapmayan antihistaminiklerle daha sınırlı olarak görülür. Topikal 
uygulanan antihistaminikler (inhalasyonla uygulananlar dahil) bu tür etkileşme göstermezler.  
 
Fenitoin içeren epilepsi ilaçlarıyla, anksiyete tedavisinde veya uyku düzenleyici ilaçlarla dikkatli 
kullanılmalıdır.  
 
Özel popülasyonlara ilişkin ek bilgiler:  
Özel popülasyonlar üzerinde herhangi bir etkileşim çalışması yapılmamıştır.  
 
Pediyatrik popülasyon:  
Pediyatrik popülasyon üzerinde herhangi bir etkileşim çalışması yapılmamıştır.  
 
4.6. Gebelik ve laktasyon  
Genel tavsiye  
Gebelik kategorisi C dir (3. trimest erde D’dir).  
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Gebe kalmayı düşünen kadınlarda veya gebeliğinin birinci veya ikinci trimest erinde olan 
kadınlarda ibuprofen kullanılması durumunda, uygulanacak dozun mümkün olduğunca düşük ve 
tedavi süresinin mümkün olduğunca kısa tutulması gerekmektedir.  
Gebe kadınlarda klorfeniramin kullanımı konusunda yeterli veri yoktur, insanlardaki potansiyel 
risk bilinmemektedir. Üçüncü trimest er dönemindeki kullanım yenidoğanlarda veya prematüre 10 / 17  doğanlarda reaksiyona sebep olabilir. Bu yüzden doktor tarafından gerekli görülmedikçe gebelik 
sırasında kullanılmamalıdır.  
Gebelik dönemi  
Prostoglandin sentezinin inhibisyonu, gebeliği ve/veya embriyo/fetal gelişimi olumsuz 
etkileyebilir. Epidemiyolojik çalışmalardan elde edilen veriler, gebeliğin erken döneminde 
prostaglandin sentez inhibitörü kullanımından sonra düşük ve kardiyak malformasyon gastroşizis 
riskinde bir artışı göstermektedir. Kardiyovasküler malformasyonun mutlak riski %1'den daha 
düşük düzeylerden yaklaşık olarak %1,5'e yükselmiştir. Riskin tedavi dozu ve süresi ile 
yükseldiğine inanılmaktadır. Hayvanlarda, prostaglandin sentez inhibitörü uygulanmasının pre ve 
post-implantasyon kayıplarında artış ve embriyo/fetal ölümlerle sonuçlandığı gösterilmiştir. 
Ayrıca, organogenez döneminde prostaglandin sentez inhibitörü verilen hayvanlarda 
kardiyovasküler malformasyonlar da dahil olmak üzere çeşitli malformasyonların sıklığında 
artışlar bildirilmiştir. Gebeliğin birinci ve ikinci trimesterinde, kesin olarak gerekli olmadıkça 
COLDFEN  ZERO  verilmemelidir. COLDFEN  ZERO , gebe kalmaya çalışan veya gebeliğin 
birinci ve ikinci trimesterinde bulunan bir kadına verilirse, doz mümkün olduğu kadar düşük ve 
tedavi süresi mümkün olduğu kadar kısa tutulmalıdır.  
Üçüncü trimester esnasında bütün prostaglandin sentez inhibitörleri fetüsü aşağıdakilere maruz 
bırakabilir:  
- Kardiyopulmoner toksisite (duktus arteriozusun erken kapan ması ve pulmoner 
hipertansiyon)  
- Oligohidramniyoz ile birlikte böbrek yetmezliğine ilerleyebilecek böbrek disfonksiyonu  
Anne ve yenidoğanda gebeliğin sonunda aşağıdakilere neden olabilir:  
- Kanama zamanında uzama  
- Doğumun gecikmesine ve uzun süremesine neden olan uterus kontraksiyonlarının 
inhibisyonu  
Sonuç olarak, COLDFEN  ZERO  gebeliğin son trimesterinde kontrendikedir.  
 
Laktasyon dönemi  
Sınırlı sayıdaki klinik çalışmadan elde edilen verilere dayanılarak, tüm NSAİİ olduğu gibi 
ibuprofen de çok az miktarda anne sütüne geçer. Klorfeniramin maleat anne sütüne önemli 
miktarda geçer.  Klorfeniramin maleat ve diğer antihistaminikler laktasyonu inhibe edebilir.  
 
Bu nedenle eğer mümkünse emzirme döneminde COLDFEN  ZERO  kullanılmaması önerilir.  
Üreme yeteneği/Fertilite  
İbuprofen kullanımı fertiliteyi olumsuz yönde etkileyebilir, bu nedenle gebe kalmayı düşünen 
kadınların kullanması önerilmez. Gebe kalma zorluğu yaşayan veya kısırlık incelemesinden geçen 
kadınlarda ibuprofen alımının durdurulması düşünülmelidir.  
 
Klorfeniramin sıçan ve tavşanlarda mg/m2 bazında insanlarda önerilen maksimum dozun 20 -25 
katı kullanıldığında fertiliteyi etkilememiştir.  
 
4.7. Araç ve maki ne kullanımı üzerindeki etkiler  
COLDFEN  ZERO , sersemlik, rehavet, yorgunluk ve görme bozuklukları gibi istenmeyen etkilere 
neden olabilir. Eğer bu istenmeyen etkiler görülürse, hastalar araç ve makine kullanmamaları 
konusunda uyarılmalıdırlar.  
 11 / 17  4.8. İstenmeyen etkiler  
Rapor edilen istenmeyen etkiler aşağıdaki sıklık derecesine göre listelenmiştir:  
Çok yaygın  (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek 
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin 
edilemiyor).  
 
Enfeksiyonlar ve enfestasyonlar:  
Yaygın o lmayan: Rinit  
Seyrek: Aseptik menenjit (özellikle sistemik lupus eritematozus ve karma bağ dokusu hastalığı 
gibi otoimmün hastalığı olan hastalarda) boyun sertliği, baş ağrısı, bulantı, kusma, ateş, yön 
duygusunu yitirme gibi semptomlarla birlikte  
 
Kan ve lenf sistemi hastalıkları:  
Seyrek: Lökopeni, trombositopeni, agranülositoz, aplasti k anemi, hemolitik anemi ve kan 
diskrazileri  
 
Bağışıklık sistemi hastalıkları:  
Seyrek: Anaflaktik reaksiyon  
Bilinmiyor: Allerjik reaksiyon ve anjiyoödem  
 
Sinir sistemi hastalıkları:  
Çok yaygın: Sedasyon ve somnolans  
Yaygın: Baş ağrısı, baş dönmesi, dikkat dağınıklığı ve anormal koordinasyon  
Yaygın o lmayan: Parestezi  
Seyrek: Optik nevrit  
Çok seyrek: Nöbet  
Bilinmiyor: Tremor  
 
Göz hastalıkları:  
Yaygın: Bulanık görme  
Yaygın o lmayan: Görme bozukluğu  
Seyrek: Toksik optik nöropati  
 
Kulak ve iç kulak hastalıkları:  
Yaygın olmayan : Duyma bozukluğu  
Seyrek: Tinnitus, vertigo  
 
Kardiyak hastalıkları:  
Çok seyrek:  Arteriyel trombotik olaylar  
 
Solunum, göğüs bozuklukları ve mediastinal hastalıklar:  
Yaygın o lmayan: Astım, bronkospazm, dispne  
Bilinmiyor: Bronş sekresyonunda koyulaşma  
 
Gastrointestinal hastalıklar:  
Yaygın: Dispepsi, diyare, bulantı, kusma, abdominal ağrı, flatulans, konstipasyon, melana, 
hematemez, gastrointestinal hemoraji  
Yaygın olmayan: Gastrit, duodenal ülser, gastrik ülser, oral ülserasyon, gastrointestinal 
perforasyon  
Seyrek: Ağız kuruluğu  12 / 17  Çok seyrek:  Pankreatit  
Bilinmiyor : Kolit ve Crohn hastalığı  
 
Hepato -bilier hastalıklar:  
Yaygın o lmayan: Hepatit, sarılık, hepatik fonksiyon bozukluğu  
Seyrek: Hepatik hasar  
Çok s eyrek: Hepatik yetmezlik  
 
Deri ve deri altı doku hastalıkları:  
Yaygın: Deri döküntüsü  
Yaygın olmayan : Ürtiker, kaşıntı, purpura, anjiyoödem, ışığa duyarlılık reaksiyon u 
Çok seyrek : Stevens -Johnson sendromu dahil büllöz deri iltihabı, toksik epidermal nekroliz ve 
eritema multiforme  
Bilinmiyor: Eksfolyatif dermatit , eozinofili ve sistemik semptomların eşlik ettiği ilaç reaksiyonu 
(DRESS sendromu)  
 
Böbrek ve idrar yolu hastalıkları:  
Yaygın o lmayan: Tubulo -interstisyel nefrit, nefrotik sendrom ve renal yetmezlik  
Seyrek: Üriner retansiyon  
 
Genel bozukluklar ve uygulama bölgesine ilişkin hastalıklar:  
Yaygın: Yorgunluk  
Seyrek: Ödem  
 
Kas-iskelet sistemi ve bağ dokusu hastalıkları:  
Bilinmiyor: Kas seyirmeleri, kas güçsüzlüğü  
 
Nonsteroid antienflamatuar tedavisi ile ilişkili olarak ödem, h ipertansiyon ve kalp yetmezliği 
bildirilmiştir. Klinik çalışmalar ve epidemiyolojik veriler, özellikle yüksek dozlarda               
(2400 mg/gün) ve uzun süreli tedavide ibuprofen kullanımının, arteryal trombotik olayların      
(örn. miyokard infarktüsü veya felç gibi, bkz . bölüm 4.4) riskinde küçük bir artışa neden 
olabileceğini göstermektedir.  
En sık olan yan etkiler GI sistemde görülür. Özellikle yaşlı hastalarda gastrointestinal ülserler, 
perforasyon veya kanama zaman zaman ölümcül olabilmektedir . İbuprofen uygulamasını takiben 
bulantı, kusma, diyare, hazımsızlık, konstipasyon, dispepsi, abdominal ağrı, melena, hematemez, 
hipertansiyon ve kalp yetmezliğinin yanı sıra ülseratif stomatit, kolitin şiddetlenmesi ve Crohn 
hastalığı rapor edilmiştir. Daha az sıklıkla gastrit görülmüştür.  
Aseptik menenjitin bildirildiği vakaların çoğunda, altta yatan bazı otoimmün hastalık formları 
(özellikle sistemik lupus eritematoz ve benzer bağ doku hastalıkları) görülmektedir.  
 
Bağışıklık sistemi hastalıkları: NSAİİ ile tedaviyi takiben hipersensivite reaksiyonları rapor 
edilmiştir. Bunlar; spesifik olmayan alerjik reaksiyon ve anafilaksi, astım, kötüleşmiş astım, 
bronkospazm veya dispneyi içeren solunum yolu reaktivitesi veya döküntü (çeşitli tiplerde), 
kaşıntı, ürtiker, purpura, anjiyoödem ve daha nadir olarak eksfolyatif ve bülöz dermatozları 
(Steven s-Johnson Sendromu, toksik epidermal nekrozis ve er itema multiforme  dahil) içeren deri 
bozukluklarıdır.  
İstisna olarak, varisella ile ilişkili olarak deri ve bağ dokunun ciddi enfeksiyöz 
komplikasyonlarının meydana geldiği bildirilmiştir.  13 / 17  İbuprofen trombosit agregasyonunda reversibl inhibisyon yaparak kanama süresini n uzamasına 
neden olabilir.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak 
sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir. ( www.titck.gov.tr ; e-posta : 
tufam@titck.gov.tr;  tel: 0 800 314 00 08; faks: 0 312 218 35 99)  
 
4.9. Doz aşımı ve tedavisi  
İbuprofen Toksisitesi  
80-100 mg/kg üzerindeki dozlarda semptomların ortaya çıkma riski vardır. 200 mg/kg'ın 
üzerindeki dozlarda kişiden kişiye oldukça değişken olsa da ciddi semptom riski vardır. 15 aylık 
bir çocukta 560 mg/kg'lık bir doz ciddi intoksikasyona yol açmıştır. 6 yaşında bir çocukta 3,2 
gram hafif - orta derece intoksikasyona yol açmıştır. 1,5 yaşında bir çocukta 2,8 -4 gram  ve            
6 yaşında bir çocukta 6 gram ciddi intoksikasyona, bir erişkinde 8 gram orta derece 
intoksikasyona ve bir erişkinde 20 gramdan fazla bir doz çok ciddi intoksikasyona yol açmıştır. 
16 yaşındaki bir gençte uygulanan 8 gram böbreği etkilemiştir ve bir gence alkolle birlikte verilen 
12 gram akut tübüler nekroz ile sonuçlanmıştır.  
Semptomlar  
Ön planda görülen semptomlar bulantı, karın ağrıları ve kusma (kanlı olabilir) gibi 
gastrointestinal sistem semptomları ve baş ağrısı, kulak çınlaması, konfüzyon ve nistagmustur. 
Yüksek dozlarda bilinç kaybı, konvülsyonlar (esasen çocuklarda). Bradikardi, kan basıncında 
düşüş. Hipernatremi, böbrek etkileri, hematüri. Olası karaciğer etkileri. Hipotermi ve erişkin 
respiratuar distres sendromu nadir olarak bildirilmiştir.  Ciddi zehirlenmelerde metabolik asidoz 
oluşabilir.  
Tedavi  
Gerekli ise mide yıkanır, karbon verilir. Gastrointestinal problemler varsa antiasidler verilir. 
Hipotansiyon varsa, intravenöz sıvı ve gerekirse inotropik destek. Yeterli diürezi sağlayınız. Asit -
baz ve elektrolit bozukluklarını düzeltiniz. Sık veya uzay an konvülsiyonlar intravenöz di azepam 
ile tedavi edilmelidir. Diğer semptomatik tedavileri uygulayınız.  
Klorfeniramin maleat Toksisitesi  
Günlük dozun 3 -5 katı oral yoldan alınırsa zehirlenmeye yol açar. Çocuklar, antihistaminik 
ilaçların antikolinerjik toksik etkisine yetişkinlerden daha duyarlıdır. Belirti ve bulgular arasında 
sedasyon, SSS’de paradoksal eksitasyon, toksik psikoz, konvülsiyonlar, apne, antikolinerjik 
etkiler, distonik reaksiyonlar, aritmi ve kardiyovasküler kollaps bulunmaktadır.  Letal dozu 25 -  
50 mg/kg arasındadır.  
 
Gerekli ise temel ve ileri yaşam desteği verilmelidir. Nabızsız ventrikül fibrilasyonu varsa 
defibrilasyon uygulanır. Antikolinerjik etki nedeniyle zehirlenme belirti ve bulguları 
gecikebileceğinden, bulgusu olmayan hastalar en az 6 -8 saat izlenmelidir. Hipotansiyon ve 
aritmiler agresif şekilde tedavi edilmelidir. Ortaya çıkabilecek koma, konvülsiyon, hipertermi ve 
ventrikül taşikardisi durumları için izlem süresince hazırlıklı olunmalıdır.  
 
 
 
 14 / 17  5. FARMAKOLOJİK ÖZELLİKLER  
5.1. Farmakodinamik özellikler  
Farmakoterapöti k grup: İbuprofen , kombinasyonları  
 
ATC Kodu: M01AE51  
 
Etki mekanizması:  
İbuprofen analjezik, anti -inflamatuar ve antipiretik aktiviteye sahip bir propiyonik asit türevidir. 
İbuprofenin terapötik etkilerinin siklooksijenaz enzimi üzerindeki inhibitör etkisinin bir sonucu 
olduğu düşünülmektedir. Bu inhibitör etki, prostaglandin sentezinde belirgin bir düşmeyle 
sonuçlanmaktadır.  
Deneysel veriler eş zamanlı kullanıldıklarında ibuprofenin düşük doz aspirinin trombosit 
agregasyonu üzerindeki etkisini engelleyebildiğini göstermektedir. Bir çalışmada, hızlı salımlı 
aspirin dozundan (81 mg) önceki 8 saat içinde veya dozdan s onraki 30 dakika içinde tek doz     
400 mg ibuprofen alındığında asetilsalisik asidin tromboksan oluşumunu azaltıcı ve trombosit 
agregasyonunu azaltıcı etkisinin azaldığı gözlenmiştir. Ancak bu verilerdeki kısıtlamalar ve ex 
vivo verilerin klinik durumları değerlendirmedeki belirsizlikleri, düzenli ibuprofen kullanımı 
konusunda kesin sonuçlara varılamayacağını göstermektedir ve ara  sıra kullanılan ibuprofen ile 
klinik olarak anlamlı bir etki gözlenmesi muhtemelen beklenmemektedir.  
Klorfeniramin maleat alkilamin türevi güçlü bir antihistaminiktir. Antikolinerjik aktiviteye de 
sahiptir. H1 reseptör antagonisti özelliğinden dolayı üst solunum yolları alerjik hastalıklarının 
burun akıntısı, göz sulanması, hapşırma gibi alerjik bulgularını geçici olarak ortadan kaldırır. İyi 
terapötik etkili bir antihistaminiktir. Antihistaminikler semptomatik rahatlık verir, rahatlık ilaç 
alımı devam ettiği sürece devam eder.  
 
5.2. Farmakokinetik ö zellikler  
Genel özellikler  
Emilim:  
İbuprofen, %80 -90 oranında biyoyararlanım ile gastrointestinal kanaldan hızlıca emilir. 
Uygulamadan sonra bir ila iki saat içerisinde doruk serum konsantrasyonlarına ulaşır. Gıda ile 
birlikte alındığında, aç karnına alındığı duruma göre doruk serum konsantrasyonları daha düşük 
olur ve bu düzeye daha yavaş ulaşılır. Gıda, toplam biyoyararlanımı önemli ölçüde etkilemez.  
 
Klorfeniramin maleat ağız yoluyla iyi absorbe olur, etkisi 15 -60 dakikada başlar, 3 -6 saatte 
maksimuma erişir.  
 
Dağılım:  
İbuprofen, plazma proteine yüksek oranda (%99) bağlanır. Eriş kinlerde dağılım hacmi yaklaşık 
0.12-0.2 L/kg olmak üzere küçüktür.  
 
Klorfeniramin maleat plazma proteinlerine yaklaşık %70 oranında bağlanır. Santral sinir sistemi 
de dahil olmak üzere, vücuda geniş bir dağılım gösterir. Plasentayı aşar ve anne sütüne geçer.  
 
Biyotransformasyon:  
İbuprofen karaciğerde iki inaktif metabolite metabolize olur.  
Klorfeniramin hızlı bir şekilde ve geniş ölçüde metabolize edilir. Önce gastrointestinal mukozada 
metabolize olur, ardından karaciğerde ilk geçiş metabolizmasına uğrar. N -dealkilasyon ile değişik 
metabolitleri oluşur.  15 / 17   
 
Eliminasyon:  
İbuprofenin böbrekler yoluyla atılımı hızlı ve tamdır. Eliminasyon yarılanma ömrü yaklaşık          
2 saattir. İbuprofenin atılımı son dozdan sonra 24 saat içinde hemen hemen tamamlanır.  
 
Klorfeniramin maleat 24 saat içinde metabolitler şeklinde böbrek yoluyla atılıma uğrar. 
Böbreklerden atılım hızı idrar pH’ı ve idrar akımına bağımlılık gösterir; idrar pH’ının arttığı ve 
üriner akımın azaldığı durumlarda eliminasyon hızı azalır.  
 
Doğrusallık/doğrusal olmayan durum:  
İbuprofenin ve klorfeniraminin kinetiği doğrusaldır.  
 
Hastalardaki karakteristik özellikler  
Böbrek yetmezliği:  
Sağlıklı gönüllüler ile karşılaştırıldığında hafif böbrek yetmezliği olan hastalarda bağlanmamış 
(S)-ibuprofenin arttığı, (S) -ibuprofen için daha yüksek Eğri Altı Alan (EAA) değerlerinin olduğu 
ve enantiyomerik EAA (S/R) oranlarının arttığı bildirilmiştir.  
 
Diyaliz uygulanan son dönem böbrek hastalığı olan hastalarında, ibuprofenin ortalama serbest 
fraksiyonu yaklaşık %3 iken sağlıklı gönüllülerde yaklaşık %1 olmuştur. Ağır böbrek yetmezliği 
ibuprofen metabolitlerinin birikmesine neden olabilir. Bu etkinin anlamı bilinmemektedir. 
Metabolitler hemodiyaliz ile uzaklaştırılabilir (bkz. Bölüm 4.2, 4.3 ve 4.4).  
 
Karaciğer yetmezliği:  
Orta derecede karaciğer yetmezliğinin eşlik ettiği alkolik karaciğer hastalığı, farmakokinetik 
parametrelerde önemli bir değişikliğe neden olmamıştır. Rasemik ibuprofen ile tedavi edilen orta 
dereceli karaciğer yetmezliği olan siroz hastalarında (Child Pugh skoru 6 -10), yarılanma ömrünün 
ortalama 2 -kat uzadığı ve enantiyomerik EAA  oranının (S/R) sağlıklı gönüllülere göre anlamlı 
oranda daha düşük olduğu gözlenmiştir. Bu durum, (R) -ibuprofenin aktif (S) -enantiyomere 
metabolik çevrilmesinin azaldığını göstermektedir (bkz. bölüm 4.2, 4.3 ve 4.4).  
 
Yaşlı hastalarda  
Böbrek yetmezliğinin olmadığı durumda, genç ve yaşlı hastalar arasında farmakokinetik profil ve 
üriner atılımda yalnızca minör, klinik olarak anlamlı olmayan farklar görülmektedir.  
 
Çocuk hastalarda  
Bir yaş ve üzerindeki çocuklarda ağırlığa göre ayarlanmış dozun (5 mg/kg ila 10 mg/kg vücut 
ağırlığı) uygulanmasını takiben sistemik ibuprofen maruziyetinin erişkinlerdekine benzer olduğu 
görülmektedir. Üç aylık ila 2.5 yaşındaki çocuklarda, 2.5 ila 12 yaşındaki çocuklardakinden daha 
yüksek dağılım hacmi (L/kg) ve klerens (L/kg/sa) görülmüştür.  
 
 
 
 
 
 
 
 
 16 / 17   
5.3. Klinik öncesi güven lilik verileri  
Akut toksisite (ibuprofen):  
Kronik toksisite (ibuprofen):  
Tek sürekli patolojik bulgu olarak gastrointestinal sistem ülserasyonu gözlendi. Bu bulguya 
rastlanan en düşük günlük dozlar: Farede : 300 mg/kg ; sıçanda: 180 mg/kg; maymunda:             
100 mg/kg; köpekte: 8 mg/kg. G astrointestinal hasar görülmeme düzeyi sıçanda 6 ay süre ile 
günde 60 mg/kg ve farede 90 gün süre ile günde 75 mg/kg olarak bulundu. Bir çalışmada 2 yılın 
sonunda sıçanda renal papil ler değişiklikler bulundu. Bu bulgular, non -steroidal 
antienflamatuarlar için tipiktir ve insanlarda anlamlılığı şüphelidir.  
Klorfeniramin maleat : 
Geçerli değildir.  
 
6. FARMASÖTİK ÖZELLİKLER  
6.1. Yardımcı maddelerin listesi  
Mikrokristalin selüloz PH 102  
Kolloidal silikon dioksit  
Kroskarmeloz sodyum  
Laktoz monohidrat (inek sütünden elde edilir)  
Magnezyum stearat  
PVP K 30  
Mısır n isaştası  
 
Kaplama maddesi (Opadry KB Low Viscosity Film Coating System 310A180023 White)  
Makrogol (PEG) Polivinil alkol graft kopolimer  
Kopovidon (1 -vinil-2-pirolidon -vinil asetat kopolimer)  
Titanyum dioksit  
Kaolin  
Sodyum lauril sülfat  
 
Kaplama maddesi (Opadry KB Low Viscosity Film Coating System 310A130010 Orange)  
Makrogol (PEG) Polivinil alkol graft kopolimer  
Kaolin  
Gün batımı sarısı  
Titanyum dioksit  
Kopovidon (1 -vinil-2-pirolidon -vinil asetat kopolimer)  
Sodyum lauril sülfat  
 Tür Cinsi
yet Doz 
aralığı 
mg/kg  Etkisiz  
mak. düzey 
mg/kg  Bariz  
etkili min. 
doz 
mg/kg  Mak.  non-
letal doz 
mg/kg  Min. letal 
doz 
mg/kg  Non-fetal 
mak. doz 
mg/kg  
Fare (oral)  E 200-1600  200 400 200 400 800 
Fare (ip)  E 100-1600  100 200 100 200 800 
Sıçan  E 400-1600  400 800 800 1600  1600  
(oral)         
Sıçan (sc) E 400-1600  800 1600  800 1600  1600  17 / 17   
6.2. Geçimsiz likler  
COLDFEN  ZERO ’nun herhangi bir ilaç ya da madde ile geçimsizliği olduğuna dair bir kanıt 
bulunmamaktadır.  
 
6.3. Raf ömrü  
24 ay  
 
6.4. Saklamaya yönelik özel tedbirler  
25oC altındaki oda sıcaklığında saklayınız.  
 
6.5. Ambalajın niteliği ve içeriği  
24 film kaplı tablet, şeffaf PVC/PVDC /Alüminyum  folyo blister ile karton kutuda kullanma 
talimatı ile beraber ambalajlanır.  
 
6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış  olan ürünler  ya da atık materyaller “Tıbbi Atıkların Kontrolü  Yönetmeliği ” ve 
“Ambalaj Atıklarının Kontrolü  Yönetmeliği ”ne uygun olarak imha edilmelidir.  
 
7. RUHSAT SAHİBİ  
Berat Beran İlaç Sanayi ve Ticaret Ltd. Şti.  
Yenişehir Mah. Özgür Sok. No: 16  Ataşehir/İstanbul  
0 216 456 65 70 (Pbx) 
0 216 456 65 79  (Faks)  
info@berko.com.tr  
 
8. RUHSAT NUMARASI  
2019/139  
 
9. İLK RUHSAT TARİHİ/RUHSAT YENİLEME TARİHİ  
İlk ruhsat tarihi:  06.03.2019  
Ruhsat yenileme tarihi:  - 
 
10. KÜB’ÜN YENİLENME TARİHİ  