1/7 
 Bu KULLANMA TALİMATINI dikkatlice okuyunuz, çünkü sizin için önemli bilgiler 
içermektedir.  
Bu ilaç  sizin reçetesiz olarak  temin edip bir doktor yardımı almadan eczacınızın tavsiyes i ile 
hafif bir hastalığı tedavi etmeniz içindir. Buna karşın, yine de İYODERM ’den en iyi 
sonuçları alabilmeniz için dikkatli kullanmanız gerekmektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ilacı 
kullandığınızı söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında 
yüksek veya düşük doz kullanmayınız. KULLANMA TALİMATI  
İYODERM  %10 topikal  çözelti  
Haricen  uygulanır.  
• Etkin  madde:  
Her 100 mL’de  100 mg povidon iyot içerir.  
 
• Yardımcı  maddeler:  
Gliserin, etil alkol, sodyum hidrojen fosfat, sitrik asit ve distile su.  
 
 
Bu Kullanma  Talimatında:  
1. İYODERM nedir  ve ne için kullanılır  ? 
2. İYODERM’i kullanmadan önce dikkat edilmesi  gerekenler  
3. İYODERM nasıl  kullanılır?  
4. Olası  yan etkiler  nelerdir?  
5. İYODERM ’in saklanması  
 
Başlıkları yer almaktadır.  
1. İYODERM nedir  ve ne için kullanılır  ? 
 
İYODERM mukoza ve deri dezenfeksiyonu için haricen  kullanılan  bir preparattır. Bileşiminde 
polivinilpirolidon- iyot kompleksi içerir.  
 
30 mL, 100 mL ve 1000 mL  kutuda, pilver proof kapaklı kahverengi cam şişede piyasad a 
sunulmaktadır. İyot renginde, çalkalandığında köpüren bir sıvıdır. 
 
İYODERM aşağıdaki  durumlarda kullanılır.  
Bir doktor veya hemşire  tarafından  cildi (örneğin ameliyat,  biyopsiler, enjeksiyonlar, delinmeler, 
kan alma,  mesane kateterizasyonlarından  önce)  veya ağız,  göz, bağırsak  ve kadın cinsel  organları 
gibi mukoza zarlarını dezenfekte etmek için kullanılır. Ayrıca bir hasta tar afından yaralar, 
yüzeysel ve sınırlı yanıklar ve enfekte cilt için antiseptik bir tedavi olarak kendi kendine tedavi 
için kullanılabilir.  İYODERM bakteri,  mantar  ve bazı virüsleri  yok etmeye yardımcı  olmak  için 
yavaş yavaş iyot salgılar.  2/7 
 2. İYODERM kullanmadan  önce dikkat  edilmesi  gerekenler  
İYODERM aşağıdaki  durumlarda  KULLANMAYINIZ  
• Hipertiroidizm (aşırı  aktif  tiroid  bezi)  veya diğer  tiroid  bozukluklarınız varsa.  
• Duhrings  hastalığınız varsa  (şiddetli kaşıntı  ve su toplama  ile seyreden  bir cilt hastalığı).  
• Radyoiyot  tedavisinden önce veya  hemen  sonra.  
• Povidon iyot veya  içeriğindeki  maddelerden  herhangi  birine  karşı  hassas olduğunuzu 
biliyorsanız.  
• Düzenli  veya uzun süreli  olarak  lityum (bir antidepresan)  kullanıyorsanız.  
 
İYODERM aşağıdaki durumlarda DİKKATLİ KULLANINIZ 
İYODERM kullanmadan  önce  doktorunuz  veya eczacınızla  konuşunuz. 
Hipertiroidizm riski nedeniyle kullanmadan önce doktorunuza danışın:  
• 6 aylıktan  küçük bebeklerde  
• Yaşlı  hastalarda  
• Hipertiroidizm(tiroid  bezinin  fazla çalışması)  veya  tiroid  hastalıklarına  yatkınsanız  veya 
geçmişte bu hastalıklar için tedavi gördüyseniz.  
• Çözeltiyi 5 günden daha  uzun süre veya  geniş  bir cilt bölgesinde  kullanmayı düşünüyorsanız.  
• Tiroid  bezinizde şişmeniz  varsa (iyi huylu multinodüler  guatr).  
 
Bu vakalarda doktor  tarafından, tedavi  kesildikten  sonraki  3 aya kadar  olası  hipertiroidizmin  erken 
semptomlarına karşı tetikte olunmalı ve gerektiğinde tiroid fonksiyonu izlenmelidir. 6 aya kadar 
olan bebeklerde İYODERM uygulandıktan sonra tiroid fonksiyonu kontrol edilmelidir. 
Hipotiroidizm durumunda, tiroid fonksiyonu normale dönene kadar tiroid hormonları ile erken 
tedavi yapılmalıdır. Emzirilen bebek tarafından İYODERM’in kazara ağızdan alınmasından 
kaçınılmalıdır.  
 
İYODERM’in yiyecek  ve içecek  ile kullanılması 
Özel  veri bulunmamaktadır.  
 
Hamilelik  
İlacı kullanmadan  önce  doktorunuza  veya eczacı nıza danışınız.  
 
Eğer hamile olduğunuzu (veya olabileceğinizi) düşünüyorsanız veya hamile kalmayı planlıyorsanız ilacı kullanmadan önce doktorunuza danışınız. 
 
İYODERM , hamilelik  boyunca  doktor  kontrolünde  dikkatle  kullanılmalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme 
İlacı kullanmadan önce  doktorunuza veya eczacınıza  danışınız.  
 
Hamilelik ve emzirme döneminde iyot içeren tüm preparatlarda olduğu gibi sadece çok di kkatli 
bir risk/fayda  değerlendirmesi  yapıldıktan sonra  ve son derece sınırlı miktarlarda  uygulanmalıdır. 
Emziren annenin vücudunun tedavi edilen bölgesiyle temas sonucu emzirilen bebek tarafından 
İYODERM’in kazara ağızdan alınmasından kaçınılmalıdır. 3/7 
 İYODERM uygulamasının doğası  ve kapsamı  nedeniyle, belirgin  bir iyot emilimi bekleniyorsa,  
bunun sonucunda  anne  sütünün iyot içeriğinin  de artabileceği  dikkate  alınmalıdır. İYODERM , 
emzirme boyunca doktor kontrolünde dikkatle kullanılmalıdır.  
 
Araç ve makine  kullanımı  
İYODERM kullanan hastalarda herhangi  bir olumsuz etki  söz konusu değildir.  
 
İYODERM içeriğinde bulunan bazı yardımcı  maddeler hakkında  önemli  bilgiler  
İYODERM’i kullanmadan önce,  kişinin  iyot duyarlılığı  test edilmelidir.  
 
Diğer ilaçlar  ile birlikte kullanımı  
Özellikle aşağıdaki ilaçları kullanıyorsanız, yakın zamanda aldıysanız veya kullanabilecekseniz 
doktorunuza söyleyiniz:  
• Diğer  yara  tedavileri  
• Diğer  dezenfektanlar  
• Uygulama  yapılan  bölgelerde  koyu renklenmeler  oluşabileceğinden  bazı antiseptikler  
• Lityum  (Bkz.  " İYODERM aşağıdaki  durumlarda  KULLANMAYINIZ  ") 
• Belirli dışkı  veya  idrar  testlerinde  yanlış  pozitif  sonuçlar  ortaya  çıkabilir.  
• Bazı tiroid  testlerinin  sonuçları  etkilenebilir.  
Eğer reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. İYODERM nasıl  kullanılır?  
 
Uygun  kullanım  ve doz/uygulama sıklığı için talimatlar:  
Bu ilacı her zaman  tam olarak  bu kullanma  talimatında  anlatıldığı şekilde  veya  doktorunuzun size 
söylediği şekilde kullanın. 
Emin  değilseniz  doktorunuza  danışın.  
Önce doktorunuza  danışmadan  5 günden uzun süre  veya geniş  bir alana kullanmayınız.  
 
Uygulama sıklığı ve süresi kullanım endikasyonuna bağlıdır. Her kullanım için taze hazırlanmış 
İYODERM günde bir veya birkaç kez uygulanabilir. 
 
Uygulama yolu ve metodu:  
Haricen  uygulanır.  
Seyreltilmiş  kullanımlarda  hekimin  önerisine  göre hazırlanmış  karışım her zaman  taze 
hazırlanmalı  ve hemen  kullanılmalıdır.  
 
Yüzeysel yaraların ve yanıkların antiseptik tedavisi olarak cilt dezenfektanı olarak 
kullanımda:  
• Seyreltmeden cilde uygulayınız. Tedavi edilecek alanı tamamen ıslatacak kadar uygulayın ancak cilt kıvrımlarında solüsyon birikintileri oluşmasına izin vermeyi n. 
• Ağız  veya  boğaz  çevresine uygulanırsa  solumaktan kaçının. Yutulmamalıdır.  
• Deri dezenfektanı olarak kullanım için solüsyon, ter bezlerinin çok az olduğu bölgelerde (kol arkası gibi) işlemden en az 1 dakika önce, ter bezlerinin çok olduğu bölgelerde eller  veya 
ayaklarda ise en az 10 dakika önce uygulanmalıdır. 4/7 
 Sağlık  uzmanları  için: 
Göze uygulama  dahil, antiseptik  irigasyon veya yıkama  ve banyolar  için veya  mukozal  antiseptik 
olarak  kullanmak için bu Kullanma  Talimatı’nın  sonundaki  sadece sağlık  personeli  için bölümüne 
bakınız.  
Kahverengi renklenme normaldir ve düzgün çalıştığını gösterir. Çözelti kahverengi değilse 
kullanmayınız.  
Genel bir kural olarak, İYODERM tekstil ve diğer malzemelerden ılık su ve sabunla 
çıkartılabilir. Bu şekilde uzaklaştırılamayan durumlarda, eczanelerden sağlanabilen amonyak çözeltisi veya sabitleyici tuz (sodyum tiyosülfat) kullanılabilir. 
 
Yutulması halinde yapılması gerekenler: İYODER M’i yanlışlıkla yutarsanız hemen size en 
yakın hastaneye başvurmalısınız. 
 
Değişik  yaş grupları:  
Çocuklarda  kullanımı:  
İYODERM yenidoğanlarda  ve 6 aylıktan  küçük emzirilen  bebeklerde, yalnızca dikkatli  bir 
teşhisten sonra ve son derece sınırlı kullanım ile uygulanmalıdır. 
 
Yaşlılarda  kullanımı:  
İYODERM, tiroid  bezinin  fazla çalışmasına  (hipertiroidizme)  yatkın olan yaşlı  hastalarda 
dikkatli bir teşhisin ardından uygulanmalıdır. 
 
Özel  kullanım  durumları 
Böbrek yetmezliği:  
İyot, yanık bölgesinden, hasar  görmüş  deri yoluyla  veya  daha  az ölçüde  sağlıklı cilt yoluyla  emilir. 
Özellikle böbrek yetmezliği olan hastalarda kanda toksik iyot seviyelerine yol açabilir.  
 
Karaciğer yetmezliği:  
Özel  kullanımı yoktur.  
 
Eğer  İYODERM’in etkisinin  çok güçlü veya zayıf  olduğuna dair bir izleniminiz  var ise 
doktorunuz veya eczacınız ile konuşunuz. 
 
Kullanmanız  gerekenden  daha  fazla  İYODERM kullandıysanız:  
İYODERM’den kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
İYODERM doku veya cilt yüzeyinde  kullanılmak  üzere hazırlanmıştır.  Herhangi  bir şekilde  
yutularak veya  içilerek  alındığı  taktirde  ani zehirlenme  belirtileri oluşabilir.  
Eğer  İYODERM yanlışlıkla  yutularak  veya içilerek  alındı  ise DERHAL  doktorunuza bildiriniz  
veya size en  yakın  hastanenin acil  bölümüne  başvurunuz.  
İYODERM’i kullanmayı  unutursanız  
Unutulan dozları  dengelemek için çift doz almayınız. 
İYODERM ile tedavi  sonlandırıldığında  oluşabilecek  etkiler  
Herhangi  bir etki söz konusu değildir.  5/7 
 4. Olası yan  etkiler nelerdir?  
Tüm  ilaçlar  gibi, İYODERM içeriğinde  bulunan maddelere duyarlı  olan kişilerde  yan etkiler  
olabilir.  
 
Yan etkiler  aşağıdaki  kategorilerde gösterildiği  şekilde  sınıflandırılmıştır: 
Çok yaygın:   10 hastanın en az birinde görülebilir. 
Yaygın:    10 hastanın  birinden az,  fakat  100 hastanın  birinden fazla görülebilir.  
Yaygın olmayan:   100 hastanın  birinden az, fakat  1.000 hastanın  birinden fazla  görülebilir. 
Seyrek:   1.000 hastanın birinden az fakat  10.000 hastanın birinden fazla görülebilir.  
Çok seyrek:   10.000 hastanın birinden az görülebilir. 
Bilinmiyor:   Eldeki  verilerden  hareketle tahmin  edilemiyor.  
 
Aşağıdakilerden  biri olursa,  İYODERM’i kullanmayı  durdurunuz  ve DERHAL  
doktorunuza bildiriniz veya size en yakın hastanenin acil bölümüne başvurunuz:  
• Anafilaktik (ani aşırı duyarlılık) reaksiyonları (Ani gelişen boğazda şişme, yutma güçlüğü, 
nefes darlığı, hırıltılı solunum)  
• Deride aşırı duyarlılık  reaksiyonları  (Ani gelişen kızarıklık,  döküntü, kaşıntı)  
Bunların hepsi çok ciddi yan etkilerdir.  
Eğer  bunlardan biri  sizde  mevcut  ise, sizin  İYODERM’i karşı  ciddi alerjiniz var  demektir.  
Acil tıbbi müdahaleye  veya hastaneye yatırılmanıza  gerek  olabilir.  
Aşağıdakilerden  herhangi  birini fark ederseniz,  doktorunuza  söyleyiniz: 
Seyrek:  
• Deride aşırı duyarlılık  reaksiyonları  
• Kaşıntı, kızarıklık, veziküller (sıvı dolu kabarcık) şeklinde kendini gösterebilen gecikmiş 
kontakt (temas ile ortaya çıkan) alerji reaksiyonları. Ameliyat öncesi dezenfeksiyondan sonra ciltte tahrişler bildirilmiştir.
 
• Deri iritasyonu  
 
Çok seyrek:  
• Anafilaktik  (ani aşırı duyarlılık)  reaksiyonları  
• Hipertiroidizm (vücutta  tiroid  hormononun gereğinden fazla üretilmesi)  
 
Bilinmiyor:  
• Metabolik  asidoz (kanda asit düzeyinin bozulması), kanda elektrolit bozukluğu  
• Daha büyük miktarlarda  povidon-iyotun emilimini takiben  (örn.  yanıkların tedavisinde)  böbrek 
yetmezliği tanımlanmıştır.  
Araştırmalar  
• Daha büyük  miktarlarda  povidon-iyotun emilimini takiben  (örn.  yanıkların  tedavisinde)  serum  
ozmolarite  (kanda tuz dengesinin bozukluğu)  bozuklukları  tarif edilmiştir.  
 
Bunlar  İYODERM’in hafif yan  etkileridir.  
 
Eğer  bu kullanma talimatında  bahsi geçmeyen  herhangi  bir yan etki ile karşılaşırsanız 
doktorunuzu veya eczacınızı bilgilendiriniz.  6/7 
 Yan etkilerin  raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz veya eczacınız ile konuşunuz. Ayrıca karşılaştığınız yan etkileri www.titck.gov.tr  
sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı 
yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. İYODERM’in saklanması  
İYODERM’i çocukların  göremeyeceği,  erişemeyeceği  yerlerde  ve ambalajında saklayınız.  
 
İYODERM’i çocuklardan, gıda ve hayvan yemlerinden  uzak  tutunuz.  
 
Kapağını açık bırakmayınız. Kapağın altındaki emniyet halkası yırtık veya kırık ise kullanmayınız.  
25 °C altındaki  oda sıcaklığında  ve ışıktan  uzakta saklayınız.  
 
Son kullanma  tarihiyle  uyumlu olarak  kullanınız.  
Ambalajdaki  son kullanma tarihinden sonra İYODERM’i kullanmayınız.  
 
Son kullanma tarihi geçmiş  veya kullanılmayan ilaçları çöpe  atmayınız!  Çevre,  Şehircilik  ve İklim 
Değişikliği Bakanlığınca belirlenen toplama sistemine veriniz.  
 
Ruhsat  Sahibi:  
Osel İlaç San. ve Tic. A.Ş.  
Beykoz/ İSTANBUL  
 
Üretim Yeri:  
Osel İlaç San. ve Tic. A.Ş.  
Beykoz/ İSTANBUL  
Bu kullanma talimatı ../../…. tarihinde onaylanmıştır.  7/7 
 Sadece sağlık personeli için; 
İYODERM’in seyreltilmesi  
Antiseptik  irigasyon, yıkama  ve banyolar  için veya  mukozal  antiseptik  olarak  İYODERM 
aşağıdaki oranlarda seyreltilebilir:  
• Yara yıkama  ve perioperatif  1:2 ila  1:20 
• Antiseptik  yıkama  1:2 ila 1:25  
• Antiseptik  kısmi banyolar  yaklaşık  1:25, antiseptik  tam banyolar  yaklaşık 1:100.  
• Göz yıkama  için seyreltme,  %5'lik bir çözelti  verecek  şekilde  1:2 olmalıdır.  
Seyreltme için normal musluk suyu uygundur. İzotoniklik gerektiren koşullar istendiğinde 
fizyolojik salin veya Ringer solüsyonu kullanılabilir. Göze uygulama için fosfat tamponlu 
çözeltiler veya dengeli tuz çözeltileri ile seyreltilmesi önerilir.  
 
Geçimsizlikler  
İYODERM, protein ve diğer  organik maddelerle etkileşime  girebilir.  
 
İYODERM kullanılmadan önce tedavi bölgesi mümkün olduğunca fazla kanın alınması için 
yıkanmalıdır.  
 
İndirgeyici maddeler , alkaloit tuzları, tanik asit, salisilik asit, gümüş, cıva ve bizmut tuzları, 
taurolidin  ve hidrojen peroksit  ile birlikte  kullanılmamalıdır.  İyotun povidon- iyottan  sağlıklı veya 
hasarlı cilt yoluyla emilmesi, tiroid  fonksiyon testlerini etkileyebilir. İYODERM ayrıca dışkı 
veya idrar numunelerinde hemoglobin veya glukoz testlerini etkileyebilir.  
 
Doz aşımı  tedavisi  
Mide, seyreltik nişasta ve protein içeren yiyecekler veya % 1'lik bir sodyum tiyosülfat çözeltisi 
ile yıkanmalıdır. Serum iyot düzeylerini düşürmek için diyaliz yapılmalı ve tiroid fonksiyonu izlenmelidir.  Metabolik  asidoz  veya  renal  disfonksiyon gibi diğer  olası  semptomlar  uygun şekilde 
tedavi edilmelidir.  