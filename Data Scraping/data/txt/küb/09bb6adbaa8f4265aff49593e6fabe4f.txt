KISA ÜRÜN BİLGİSİ
1. BEŞERİ TIBBİ ÜRÜNÜN ADI
ROVAGYL 3 M.I.U. film kaplı tablet
2. KALİTATİF VE KANTİTATİF BİLEŞİM
Etkin madde: 
Her bir film kaplı tablet 3.000.000 I.U. spiramisin içerir.
Yardımcı maddeler:
Kroskarmelloz sodyum........................22 mg
Sodyum nişasta glikolat (Tip A)..........43 mg
Yardımcı maddeler için 6.1´e bakınız.
3. FARMASÖTİK FORM
Film kaplı tablet
Kremimsi beyaz renkli, oblong, bir yüzü çentikli film kaplı tabletlerdir. Çentiğin amacı
yalnızca  yutma  kolaylığı  için  tabletin  kırılmasını  sağlamaktır,  tabletin  eşit  dozlara
bölünmesi değildir.
4. KLİNİK ÖZELLİKLER
4.1. Terapötik endikasyonlar
Spiramisin, makrolid ailesine ait bir antibiyotiktir. Şu hastalıkların tedavisinde kullanılır:
•Duyarlı  bakterilere  bağlı  enfeksiyonların  tedavisi  ve  üst  solunum  yolu
enfeksiyonları, bronkopulmoner, kütanöz, stomatolojik (ağız) ve non-gonokoksik
genital enfeksiyonlar
•Gebe kadınlarda toksoplazmoz
•Rifampisinin  kontrendike  olduğu  durumlarda  meningokok  enfeksiyonlarının
profilaksisinde
•Penisilin alerjisi durumunda romatizmal ateş ataklarının önlenmesinde
Makrolidlere  dirençli  pnömokok  oranları  ülkeler  arasında  önemli  farklılıklar
göstermektedir. Dolayısıyla, reçete ederken coğrafi bölgesel epidemiyoloji de göz önüne
alınmalıdır.
4.2. Pozoloji ve uygulama şekli
Pozoloji / uygulama sıklığı ve süresi:
3 M.I.U. tabletler
Erişkinler: Ortalama doz günde 6-9 M.I.U.´dir. Günlük doz 2 ila 3 defada alınmalıdır.
Yemeklerle birlikte ya da yemek arasında alınabilir. Yiyecekler gastrointestinal toleransı
artırabilir.
1/7Meningokok menenjiti profilaksisi 
Erişkinler: 3 M.I.U. / 12 saatte bir, 5 gün
Uygulama şekli:
Oral yoldan kullanılır.
Özel popülasyonlara ilişkin ek bilgiler:
Böbrek/Karaciğer yetmezliği:
Karaciğerde yavaşça metabolize olmakta ve safrayla önemli oranda atılmaktadır. Alınan
dozun yaklaşık %10'u idrarla atılmaktadır. Dolayısıyla özellikle karaciğer yetmezliği olan
kişilerde dikkatli olunmalıdır. Böbrek yetmezliğinde doz ayarlamasına gerek yoktur.
Pediyatrik popülasyon:
ROVAGYL erişkinlerde kullanılır.
Geriyatrik popülasyon:
ROVAGYL yaşlılarda genç erişkinlerle aynı şekilde kullanılır.
4.3. Kontrendikasyonlar
•Spiramisine  veya  ROVAGYL´in  içindeki  yardımcı  maddelere  aşırı  duyarlı  olan
hastalarda kullanılmamalıdır.
•Ergot türevleriyle birlikte kullanılmamalıdır.
4.4. Özel kullanım uyarıları ve önlemleri
Uzun süreli kullanımda psödomembranöz kolit ve diyare riski bulunmaktadır.
Böbreklerden  atılmadığı  için  böbrek  yetmezliği  olanlarda  doz  ayarlaması  gerekmez.
Karaciğer hastalıklarında dikkatli kullanılmalıdır.
Makrolidlerin  seyrek  olarak  QTc  uzaması  ve  Torsades  de  Pointes  dahil  olmak  üzere
ventriküler aritmiye yol açtığı bildirilmiştir; kardiyak repolarizasyon uzaması riski olan
hastalarda dikkatle kullanılmalıdır.
Laktasyonda süte geçtiği için emzirme kesilebilir. 
Spiramisin gerektiğinde gebe kadınlarda kullanılabilir.
Glukoz-6-fosfat dehidrogenaz (G6PD) eksikliği olanlarda çok seyrek olarak akut hemoliz
vakası bildirildiğinden ROV AGYL´in bu hasta grubunda kullanılması önerilmez.
Bu tıbbi ürün her dozunda 1 mmol (23 mg)´dan az sodyum ihtiva eder. Bu dozda sodyuma
bağlı herhangi bir istenmeyen etki beklenmemektedir.
4.5. Diğer tıbbi ürünler ile etkileşim ve diğer etkileşim şekilleri
Spiramisin makrolid grubunda bulunan bir antibiyotiktir. Makrolidlerin ergot türevleri ile eş
zamanlı kullanımında bazı iskemi durumları bildirilmiş olmakla birlikte, spiramisin ile ilgili
herhangi bir bildirim yoktur.
2/7Spiramisin karbidopa emilimini inhibe eder ve kandaki levodopa düzeyini düşürür. Klinik
gözlem sonuçlarına göre levodopa dozu ayarlanmalıdır.
Spiramisinin  kinin  ile  birlikte  kullanımından  kaçınılmalıdır.  Spiramisin;  antineoplastik
ajanların  (vinka  alkaloidleri),  kardiyak  glikozidlerin  ve  kininin  düzeylerini/etkilerini
artırabilir.  Spiramisin  düzeyi/etkisi  CYP3A4  inhibitörleri  konivaptan  ve  dasatinib  ile
artabilir.
Spiramisin,  BCG  ve  tifo  aşısı  düzeylerini/etkilerini  azaltabilir.  Spiramisin  düzeyi/etkisi
CYP3A4 indükleyicileri deferasiroks ve etravirin ile azalabilir.
Özel popülasyonlara ilişkin ek bilgiler
Pediyatrik popülasyon:
ROVAGYL erişkinlerde kullanıl ır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli veri yoktur.
Gebelik dönemi
Spiramisin gebe kadınlarda gereksinim varsa kullanılabilir. Çok sayıda gebelikte maruz
kalma olgularına ilişkin veriler, spiramisinin gebelik ya da fetüsün/yeni doğan çocuğun
sağlığı üzerinde advers etkileri olduğunu göstermemektedir. Bugüne kadar herhangi önemli
bir epidemiyolojik veri elde edilmemiştir.
Laktasyon dönemi
Laktasyon döneminde spiramisin süte geçtiği için emzirme kesilebilir. Spiramisinin anne
sütüne  geçişi  ihmal  edilebilir  oranlarda  değildir.  Yenidoğanlarda  sindirim  bozuklukları
bildirilmiştir. Sonuç olarak bu ilaçla tedavi sırasında emzirme önerilmemektedir.
Üreme yeteneği/Fertilite
Spiramisinin üreme yeteneği ve fertilite üzerine olumsuz bir etkisi görülmemiştir.
4.7. Araç ve makine kullanımı üzerindeki etkiler
Bilinen bir etkisi yoktur.
4.8. İstenmeyen etkiler
Klinik  çalışmalarda  plasebodan  daha  fazla  bildirilen  ve  eldeki  verilerin  nedensellik
açısından  en  iyi  şekilde  değerlendirilmesi  sonucunda  spiramisin  tedavisiyle  ilişkisi  en
azından  muhtemel  olduğu  kabul  edilerek  tanımlanan  advers  etkiler,  izleyen  sınıflama
kullanılarak aşağıda listelenmiştir: Çok yaygın (≥ 1/10); yaygın (≥ 1/100 ila < 1/10); yaygın
olmayan  (≥  1/1.000  ila  <  1/100);  seyrek  (≥  1/10.000  ila  <  1/1.000);  çok  seyrek  (<
3/71/10.000); bilinmiyor (eldeki verilerden hareketle tahmin edilemiyor)
Kan ve lenf sistemi bozuklukları
Çok seyrek: Anemi, akut hemoliz
Sinir sistemi bozuklukları
Seyrek: Parestezi
Gastrointestinal bozukluklar
Yaygın olmayan : Bulantı, kusma, diyare 
Çok seyrek: Psödomembranöz kolit
Hepato-bilier bozukluklar
Çok seyrek: Karaciğer transaminazlarında yükselme, kolestatik ve mikst hepatit 
Deri ve deri altı doku bozuklukları
Yaygın olmayan : Alerjik cilt reaksiyonları
Şüpheli advers reaksiyonların raporlanması
Ruhsatlandırma  sonrası  şüpheli  ilaç  advers  reaksiyonlarının  raporlanması  büyük  önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans  Merkezi  (TÜFAM)´ne  bildirmeleri  gerekmektedir  (www.titck.gov.tr;  e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Spiramisin yüksek dozlarda bile iyi tolere edilir. Yüksek doz kullanılmasından dolayı ortaya
çıkabilecek istenmeyen durumlarda belirtilere yönelik tedavi uygulanır, spesifik antidotu
yoktur.  QT  aralığı  uzaması  spiramisinin  intravenöz  uygulanması  ile  ortaya  çıkmıştır.
Dolayısıyla,  yüksek  doz  spiramisin  vakalarında,  başka  risk  faktörlerinin  de  (potasyum
düşüklüğü, doğumsal QTc aralığı uzunluğu bulunması, QT aralığını uzatan ilaçlarla birlikte
kullanım) birlikteliği açısından QT aralığının ölçülmesi için EKG önerilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup : Makrolid grubu antibiyotikler
ATC kodu : J01FA02
Etki mekanizması
Spiramisin makrolid grubu bir antibiyotiktir ve antibakteriyel etkisi 50 S ribozomlarda
protein sentezi inhibisyonuna bağlıdır.
Mikrobiyoloji
Spiramisinin  in  vitro duyarlılık  sınırı  1  mcg/mL'dir.  4  mcg/mL  üzeri  değerler  ilgili
bakterinin  dirençli  olduğunu  gösterir.  1-4  mcg/mL  arası  değerler  ise  orta  derecede
duyarlılığı gösterir.
4/7Duyarlı bakteriler (M  IC   ≤   l m  g/L)
Suşların %90'dan fazlası duyarlıdır.
Streptokoklar, metisiline duyarlı stafilokoklar, Rhodococcus equi, B. catarrhalis, Bordetella
pertussis,  Helicobacter  pylori,  Campylobacter  jejuni,  Corynebacterium  diphtheriae,
Moraxella, Mycoplasma pneumoniae, Coxiella, Chlamydiae, Treponema pallidum, Borrelia
burgdorferi,  Leptospires,  Propionibacterium  acnes,  Actinomyces,  Eubacterium,
Porphyromonas, Mobiluncus, Mycoplasma hominis.
Orta derecede duyarlı bakteriler
In vitro olarak antibiyotik orta derecede etkilidir. Enfeksiyon bölgesinde MIC değerlerinin
üzerinde antibiyotik konsantrasyonları oluştuğunda tatmin edici klinik sonuçlar gözlenebilir
(bkz. Bölüm 5.2. Farmakokinetik özellikler). Neisseria gonorrhoeae, Vibrio, Ureaplasma
urealyticum, Legionella pneumophila.
Dirençli bakteriler (MIC > 4 mg/L)
Suşların en az %50'si dirençlidir. Enterobacteria, Pseudomonas, Acinetobacter, Nocardia,
Fusobacterium,  Bacteroides  fragilis,  Haemophilus  influenzae,  Haemophilus
parainfluenzae.
Duyarlılığı değişkenlik gösteren bakteriler
Kazanılan  direnç  oranı  değişkendir.  Dolayısıyla,  duyarlılık  antibiyogram  olmaksızın
belirlenemez.  Streptococcus  pneumoniae,  Enterococcus,  C.  Coli,  Peptostreptococcus,
Clostridium perfringens.
Spiramisin Toxoplasma gondii üzerinde in vivo ve in vitro etkiye sahiptir.
5.2. Farmakokinetik özellikler
Genel özellikler
Emilim :
- ROVAGYL'in emilimi besinlerle birlikte alımdan etkilenmez ve tam değildir.
- Emilim yarı ömrü 20 dakikadır.  
Dağılım :
Makrolidler fagositler (nötrofil, monosit, peritoneal ve alveolar makrofajlar) içine penetre
olur  ve  birikir.  İnsan  fagositlerinde  yüksek  konsantrasyonlarda  bulunur.  Bu  özellikler
spiramisinin  intraselüler  bakteriyel  etkisini  açıklamaktadır.  2  g  oral  alımdan  sonra  (6
M.I.U.) maksimum konsantrasyon 3.3 mcg/mL'dir. Dokulara dağılımı çok iyidir, tükürüğe
de geçer (akciğerler: 20 ila 60 mcg/g, bademcikler: 20 ila 80 mcg/g, enfekte sinüsler: 75 ila
110 mcg/g, kemik: 5 ila l00 mcg/g).
Tedavinin kesilmesinden 10 gün sonra spiramisin seviyesi, dalak, karaciğer ve böbreklerde
5 ila 7 mcg/g'dır.
Beyin omurilik sıvısına geçmez. Anne sütüne geçer. Plazma proteinlerine %10 oranında
bağlanır.
Biyotransformasyon :
Karaciğerde yavaşça metabolize olur.
5/7Eliminasyon :
Alınan  dozun  yaklaşık  %10'u  idrarla  atılır.  Çok  yoğun  şekilde  safrayla  atılır,  safrada
plazmadakinin 15-40 katı konsantrasyonlarda bulunur. Plazma yarılanma ömrü yaklaşık 8
saattir.
Doğrusallık/Doğrusal olmayan durum :
Makrolidler lipofilik bileşikler olup doz doğrusallığı göstermezler.
Hastalardaki karakteristik özellikler
Yaşlılar :
Yaşlılarda bir farklılık göstermez.
Böbrek yetmezliği :
Böbrek yetmezliği olanlarda doz ayarlaması gerekmez.
Karaciğer yetmezliği :
Spiramisin  karaciğerde  yavaşça  inaktive  olur.  Karaciğer  hastalığı  olanlarda  dikkatle
kullanılmalıdır.
Cinsiyet :
Cinsiyet farkı söz konusu değildir.
Çocuklar ve adölesanlar :
ROVAGYL erişkinlerde kullanılır.
5.3. Klinik öncesi güvenlilik verileri
Geleneksel  güvenlilik  farmakolojisi  insanlara  yönelik  özel  bir  tehlike  ortaya
koymamaktadır.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalize selüloz
Hidroksipropil selüloz
Kroskarmelloz sodyum
Sodyum nişasta glikolat (Tip A)
Magnezyum stearat
Hidroksipropil metilselüloz
Polietilen glikol
Titanyum dioksit (E171)
6.2. Geçimsizlikler
Geçerli değildir.
6.3. Raf ömrü
6/724 ay
6.4. Saklamaya yönelik özel tedbirler
25°C´nin altındaki oda sıcaklığında ve kuru bir yerde saklanmalıdır.
6.5. Ambalajın niteliği ve içeriği
Karton kutuda, 10 veya 14 tabletlik PVC/Al folyo içeren blister ambalajlarda kullanıma
sunulmuştur.
6.6. Tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıklarının Kontrolü Yönetmeliği"ne uygun olarak imha edilmelidir.
7. RUHSAT SAHİBİ
DENTORAL Medifarma İlaç San. ve Tic. A.Ş.
Koşuyolu Mah. Vakıf Sok. No: 4
Kadıköy-İstanbul
8. RUHSAT NUMARASI
208/13
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 11.05.2006 
Ruhsat yenileme tarihi:
10. KÜB'ÜN YENİLENME TARİHİ
7/7