1
KISA ÜRÜN BİLGİSİ
1. BEŞERİ TIBBİ ÜRÜNÜN ADI
MADECASSOL® %1 merhem
2. KALİTATİF VE KANTİTATİF BİLEŞİM
Etkin madde: 1 g merhem 10 mg Centella asiatica’nın titre edilmiş ekstresini içerir.
Yardımcı madde(ler): Yardımcı maddeler için 6.1’e bakınız.
3. FARMASÖTİK FORM
Merhem
Kremsi beyaz renkte
4. KLİNİK ÖZELLİKLER
4.1.Terapötik endikasyonlar
Bağ dokusu oluşumunu hızlandırarak aşağıdaki durumların tedavisinde kullanılır:
- Yüzeysel 1. ve 2. derece yanıklar,
- Lokal deri ülserleri, dekübitus ülserleri, meme başı çatlak ve yaraları,
- Küçük cerrahi müdahaleler, perine yırtılmaları, epizyotomiler ve sünnet sonrası yara iyileşmesinde
oluşacak epitelizasyonun hızla ve düzenli gelişmesinin sağlanması,
- Radyoterapi sonrası görülen radyo-epidermitis tedavisi.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmediği takdirde;
Günde 1-2 kez uygulanmalıdır.
Uygulama şekli:
Kapağı ters çevirerek tüp delinir ve yara üzerinde ince bir tabaka teşkil edecek şekilde
MADÉCASSOL sürülür.
Kapağı ters çevirerek tüpü deliniz.
Özel popülasyonlara ilişkin ek bilgiler:
Böbrek/karaciğer yetmezliği:
Özel popülasyonlara ilişkin klinik çalışma bulunmadığından doz bilgisi mevcut değildir.
Pediyatrik popülasyon :
Özel popülasyonlara ilişkin klinik çalışma bulunmadığından doz bilgisi mevcut değildir.
Yeşil: Ruhsat sahi2
4.3. Kontrendikasyonlar
Centella asiatica ve ilacın bileşimindeki diğer maddelere karşı aşırı duyarlılığı olduğu bilinen
hastalarda ve süperenfekte lezyonlarda kontrendikedir.
4.4. Özel kullanım uyarıları ve önlemleri
MADECASSOL propilen glikol içerir. Propilen glikol ciltte tahrişe (irritasyona) neden olabilir.
Maserasyon eğilimi olan lezyonlara ve göze uygulanmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Diğer tıbbi ürünler ile etkileşimler ve diğer etkileşim şekilleri hakkında rapor edilmiş bir bilgi yoktur.
Özel popülasyonlara ilişkin ek bilgiler:
Pediyatrik popülasyon:
Pediatrik popülasyon için yapılmış etkileşim çalışması bulunmamaktadır.
4.6. Gebelik ve laktasyon
Genel tavsiye:
Gebelik kategorisi A’dır.
Çocuk doğurma potansiyeli bulunan kadınlar/Doğum kontrolü(kontrasepsiyon):
MADECASSOL’ün doğum kontrolü üzerinde istenmeyen etkileri bulunmamaktadır.
Gebelik dönemi:
İyi yönetilmiş epidemiyolojik çalışmalar MADECASSOL’ün gebelik üzerinde ya da fetusun/yeni
doğan çocuğun sağlığı üzerinde advers etkileri olduğunu göstermemektedir.
MADECASSOL gebelik döneminde kullanılabilir.
Laktasyon dönemi:
Laktasyon döneminde kullanımı ile ilgili bir bilgi bulunmamaktadır.
Üreme yeteneği/Fertilite:
Oral kullanımında infertilite yaptığına dair vakalar bulunmakla birlikte, topikal kullanımında
infertilite yaptığına dair herhangi bir bilgi yoktur.
4.7. Araç ve makine kullanımı üzerindeki etkiler
Araç ve makine kullanımı üzerine herhangi bir etkisi bildirilmemiştir.
Yeşil: Ruhsat sahi3
4.8. İstenmeyen etkiler
İstenmeyen etkilerin değerlendirilmesi aşağıdaki sıklıklara dayanarak yapılır:
Çok yaygın (≥1/10); yaygın (≥1/100 ila ≤ 1/10); yaygın olmayan (≥1/1,000 ila ≤ 1/100); seyrek
(≥1/10,000 ila ≤ 1/1,000); çok seyrek (≤ 1/10,000), bilinmiyor(eldeki verilerden hareketle tahmin
edilemiyor)
Listelenen istenmeyen etkiler spontan raporlara dayanmaktadır. Bu sebeple, her biri için sıklık bilgisi
verilmesi mümkün değildir.
Deri ve deri altı doku hastalıkları:
Bilinmiyor: Alerjik kontakt dermatit, döküntü/ kurdeşen, kaşıntı cilt hassasiyeti
Süpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir. (www.titck.gov.tr; e-posta: tufam@titck.gov.tr; tel: 0 800
314 00 08; faks: 0 312 218 35 99)
4.9. Doz aşımı ve tedavisi
Doz aşımı ve tedavisi ile ilgili spesifik bir bilgi bulunmamaktadır. Semptomatik tedavi
uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Centella Asiatica Ekstresi
ATC kodu: D03AX14
Centella asiatica, Umbelliferae familyasına ait bir bitkidir. Centella asiatica yaprakları ve
gövdesinde bulunan üç terpenik maddenin bileşiminden oluşmaktadır; asiatik asit, madekasik asit ve
asiatikosit.
MADECASSOL aşırı ya da düzensiz bir çoğalmanın önüne geçerek kolajen liflerin oluşumunu
dengeler. Böylece MADECASSOL yumuşak ve düzgün bir bağ dokusunun yeniden meydana
gelmesine yardımcı olur.
İyi bir nedbeleşmenin sağlanabilmesi için nekroze olmuş dokuların atılması ve enfeksiyonun
önlenmesi yanında granülasyon dokusunun düzenli bir şekilde oluşması da büyük bir önem taşır.
MADECASSOL, nedbeleşmede granülasyon dokusu oluşumunda etkili olup, normal hacimde,
kandan zengin, sağlam bir granülasyon dokusunun oluşmasını ve böylece yarayı örtecek epiderm
tabakası için canlı ve kuvvetli bir zemin hazırlanmasını sağlar. Yapılan çalışmalar yara iyileşme
süreci ve çeşitli cilt hastalıklarında etkinliğini göstermektedir.
5.2. Farmakokinetik özellikler
Genel özellikler
Emilim:
Centella asiatica’dan elde edilen etkin madde deriden çok düşük bir emilim gösterir.
Yeşil: Ruhsat sahi4
Dağılım:
Bilgi bulunmamaktadır.
Biyotransformasyonu:
Oral veya subkütan( cilt altı) uygulamadan sonra, sıçanlardaki madekasosid, asiatikosit, asiatik asit
ve madekasik asit biyoyararlanımı oral yol ile % 30, subkütan (cilt altı) yoluyla ise %50’dir
Eliminasyon:
Böbrekler aracılığıyla çok küçük miktarda atılmakla birlikte esas olarak feçes ile atılır.
5.3. Klinik öncesi güvenlilik verileri
Klinik öncesi güvenlilik verileri ile ilgili herhangi bir bilgi yoktur.
6. FARMASÖTİK ÖZELLİKLER
6.1. Yardımcı maddelerin listesi
Glikol stearat
Propilen glikol
Sıvı parafin kalın
Terpen içermeyen ıtır yağı
Terpen içermeyen lavanta yağı
Saf su
6.2. Geçimsizlikler
Geçimsizlikler ile ilgili bir bilgi yoktur.
6.3. Raf ömrü
24 ay
6.4. Saklamaya yönelik özel tedbirler
25ºC altındaki oda sıcaklığında saklayınız.
6.5. Ambalajın niteliği ve içeriği
40 g, alüminyum tüpte.
6.6. Beşeri tıbbi üründen arta kalan maddelerin imhası ve diğer özel önlemler
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik
Bakanlığınca belirlenen toplama sistemine veriniz
7. RUHSAT SAHİBİ
Bayer Türk Kimya San. Ltd. Şti.
Fatih Sultan Mehmet Mah. Balkan Cad. No: 53
34770 Ümraniye / İstanbul
Tel: 0216 528 36 00
Faks: 0216 645 39 50
Yeşil: Ruhsat sahi5
8. RUHSAT NUMARASI
06.03.2006 - 207/73
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 06.03.2006
Ruhsat yenileme tarihi:
10. KÜB’ÜN YENİLENME TARİHİ
Yeşil: Ruhsat sahi