KISA ÜRÜN BİLGİSİ
1. BEŞERİ TIBBİ ÜRÜNÜN ADI
LUMINALETTEN® 15 mg tablet
2. KALİTATİF VE KANTİTATİF BİLEŞİM
Etkin madde: 15 mg fenobarbital
Yardımcı Madde: Her tablet 20 mg laktoz (inek sütü kaynaklı) içermektedir.
Yardımcı maddelerin tam listesi için 6.1’e bakınız.
3. FARMASÖTİK FORM
Tablet
Beyaz, yuvarlak tablet
4. KLİNİK ÖZELLİKLER
4.1. Terapötik endikasyonlar
Epilepsi tedavisinde, jeneralize tonik-klonik nöbetler ve basit parsiyel nöbetlerde; ayrıca
konvülsif nöbetlerin profilaksi ve tedavisinde endikedir.
4.2. Pozoloji ve uygulama şekli
Pozoloji / uygulama sıklığı ve süresi:
Erişkinler:
Epilepsi: Erişkinler için doz 1–3 mg/kg/gün’dür. Bu doz günde iki doz şeklinde uygulanmalıdır.
Dozaj, uygun bireysel idame dozu elde edilinceye kadar artırılarak uyarlanır.
Çocuklar:
Epilepsi: Çocuklar için doz, günde iki doz şeklinde uygulanabilen, 1 – 6 mg/kg/gün’dür.
Uygulama şekli:
Tabletler her zaman, yeterli miktarda ılık su ile alınmalıdır. Bu, tabletlerin emilimini ve sonuç
olarak etkisini hızlandırır. Uzun süreli kullanımda, düzenli bir dışkılama paterni ve iyi bir diürez
sağlanmalıdır (tuzlu laksatifler, maden suyu).
LUMINALETTEN, sürekli alınmalıdır, tedaviye son verildiğinde atak sıklığı artabilir ve status
epileptikus gelişebilir. Bu nedenle, fenobarbital tedavisi ani olarak sonlandırılmamalı, doz
aşamalı şekilde azaltılarak, yavaş yavaş sonlandırılmalıdır. (Bkz. Bölüm 4.4.).
Barbitürat içeren herhangi başka bir preparat ile olduğu gibi, uzun süreli fenobarbital
uygulamasından sonra bağımlılık gelişebilir.
Tedavi süresi hastalığın seyrine bağlıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Karaciğer veya böbrek fonksiyon bozuklukları olan hastalarda dozun azaltılması
önerilmektedir.
Pediyatrik popülasyon:
Çocuklar için doz, günde iki doz şeklinde uygulanabilen, 1–6 mg/kg/gün’dür.
1/14Geriyatrik popülasyon:
Bu hastalar barbitüratlara, eksitasyon, konfüzyon veya mental depresyon ile reaksiyon
verebilirler; barbitürat kaynaklı hipotermi riski artabilir.
4.3. Kontrendikasyonlar
LUMINALETTEN, diğer barbitüratlara ya da tabletteki diğer bileşenlere ve fenobarbitale karşı
aşırı duyarlı olanlarda, akut alkol intoksikasyonunda, eş-zamanlı uyku hapı ya da analjezik
uygulamasında veya stimülan veya sedatif psikotrop ilaçların intoksikasyonu durumlarında
kullanılmamalıdır.
LUMINALETTEN aynı zamanda, belirgin dispne ya da obstrüksiyon gösteren solunum
hastalıkları olanlarda kontrendikedir.
Benzer şekilde, gizli ya da belirgin hepatik porfiri, akut aralıklı porfiri, hepatik veya renal
fonksiyon bozuklukları veya ağır miyokard lezyonu durumlarında bu preparatlar, sadece risk-
yarar ilişkisi dikkatle değerlendirildikten sonra uygulanabilir ve hastanın yakın gözlem altında
tutulması gerekir. (Bkz. Bölüm 4.6).
4.4. Özel kullanım uyarıları ve önlemleri
Çeşitli endikasyonlarda anti-epileptik ajanlarla tedavi gören hastalarda intihar düşüncesi ve
davranışı bildirilmiştir. Anti-epileptik ilaçlara yönelik randomize plasebo kontrollü
çalışmaların meta-analizi de, intihar düşüncesi ve davranışı riskinde küçük bir artış olduğunu
göstermiştir. Bu riskin mekanizması bilinmemektedir ve mevcut veriler, fenobarbital için
artmış bir risk olasılığını dışlamamaktadır.
Bu nedenle, hastaların intihar düşünce ve davranış belirtileri açısından izlenmesi ve uygun
tedavi seçeneklerinin değerlendirilmesi gerekmektedir. Hastalara (ve hastaların bakıcılarına),
intihar düşüncesi ve davranışı belirtileri görüldüğü takdirde tıbbi yardıma başvurmaları
konusunda tavsiye verilmelidir.
LUMINALETTEN, barbitürat içeren diğer preparatlar gibi alışkanlık yapabilir. Uzun süreli
fenobarbital uygulamasından sonra hem psikolojik hem de fiziksel tolerans ve bağımlılık ortaya
çıkabilir.
Uzun süreli kullanım, alkol-barbitürat türü bağımlılığına neden olabilir. İlaç bağımlılığı veya
alkolizm öyküsü olan hastaların tedavisinde dikkatli olunmalıdır.
Karaciğer ve/veya böbrek fonksiyon bozukluğu olan hastalarda dozun azaltılması
önerilmektedir.
Solunum depresyonu riski, birlikte benzodiazepin kullanımıyla artar. Fenobarbitalin solunum
üzerindeki depresan etkisi dikkate alınmalıdır. Bilinç bozuklukları olan hastalarda özel dikkat
gereklidir.
Fenobarbital kullanımı ile yaşamı tehdit eden kütanöz reaksiyonlar (Stevens-Johnson sendromu
(SJS) ve toksik epidermal nekroliz (TEN)) bildirilmiştir. SJS veya TEN bulgu ve belirtileri (örn.
sıklıkla kabartılar veya mukozal lezyonlarla birlikte progresif cilt döküntüsü) oluşursa,
LUMINALETTEN tedavisi sonlandırılmalıdır. Bu süreçten sonra LUMINALETTEN’e devam
edilmemeli ve alternatif tedavi düşünülmelidir. Hastalar bulgu ve belirtiler konusunda
2/14bilgilendirilmeli ve cilt reaksiyonları için yakından izlenmelidir. SJS veya TEN oluşumu
açısından en yüksek risk tedavinin ilk haftalarındadır. SJS ve TEN tedavisinde en iyi sonuçlar
erken tanı ve şüphelenilen herhangi bir ilacın hemen bırakılmasıyla elde edilir (Bkz. Bölüm
4.8).
Hastada fenobarbital kullanımı sonucu SJS veya TEN gelişmişse, fenobarbital bu hastada bir
daha yeniden başlatılmamalıdır.
Oral veya parenteral uygulamadan sonra barbitüratlar plasentadan geçer ve konjenital
malformasyonlar riskini yaklaşık 2 ila 3 kat artırabilir. (Bkz. bölüm 4.6 Gebelik ve laktasyon).
Fenobarbital, çocuk doğurma potansiyeli olan kadınlarda potansiyel faydanın risklerden fazla
olduğu kararına varılmadığı sürece, diğer uygun tedavi seçenekleri de değerlendirilerek,
kullanılmamalıdır. Çocuk doğurma potansiyeli olan kadınlar, gebelik sırasında fenobarbital
alırlarsa fetüsün karşı karşıya kalabileceği risk konusunda tam olarak bilgilendirilmelidir.
Çocuk doğurma potansiyeli olan kadınlarda, fenobarbital ile tedaviye başlamadan önce gebeliği
dışlamak için bir gebelik testi yapılması düşünülmelidir.
Çocuk doğurma potansiyeli olan kadınlar, tedavi sırasında ve son dozdan sonra en az 2 ay
boyunca yüksek derece etkili bir doğum kontrol yöntemi kullanmalıdır. Enzim indüksiyonu
nedeniyle, fenobarbital östrojen ve/veya progesteron içeren oral kontraseptif ilaçların terapötik
etkisi göstermemesine yol açabilir. Çocuk doğurma potansiyeli olan kadınlara diğer
kontraseptif yöntemleri kullanmaları tavsiye edilmelidir (bkz. Bölüm 4.5 ve 4.6).
Gebe kalmayı planlayan kadınlara, önceden doktorlarına danışmaları tavsiye edilmelidir,
böylece yeterli danışmanlık sağlanabilir ve başka uygun tedavi seçenekleri, konsepsiyondan
önce ve kontrasepsiyon sonlandırılmadan önce görüşülebilir.
Çocuk doğurma potansiyeli olan kadınlara, fenobarbitalle tedavi gördükleri sırada gebe
kalırlarsa veya gebe olabileceklerini düşünüyorlarsa, derhal doktorlarıyla irtibata geçmeleri
tavsiye edilmelidir.
Bu ilacın kullanımı, madde kullanımı ya da bağımlılığı, karaciğer komasına yönelik uyarıcı
bulgular, akut ya da kronik ağrı, dispne veya obstrüksiyon gösteren solunum hastalıkları
açılarından da değerlendirilmelidir. Ürüne bağımlı olan bir kişide tedavinin uzun süreli
kullanımı takiben aniden bırakılması delirium, konvülsiyonlar ve olası ölüm gibi geri çekilme
semptomlarına neden olabilir.
Tıbbi ürünü uzun süredir aşırı dozlarda kullandığı bilinen hastalarda ilaç aşamalı olarak geri
çekilmelidir.
Alkol ya da diğer merkezi sinir sistemi depresanlarının eş-zamanlı kullanımından
kaçınılmalıdır.
Baş dönmesi, sersemlik ya da uyuşukluk ortaya çıkarsa dikkatli olunmalıdır.
Özel popülasyonlara ilişkin ek bilgiler:
Pediyatrik popülasyon:
Çocuklar barbitüratlara paradoksal eksitasyon şeklinde reaksiyon verebilirler.
3/14Fenobarbital çocuklarda davranış bozukluğu riskinin artması ile ilişkilendirilmiştir. Rahimde
veya doğum sonrasında maruz kalan çocuklarda bilişsel bozukluk, fenobarbital de dahil
barbitüratlarla ilişkilendirilmiştir.
Geriyatrik popülasyon:
Bu hastalar normal barbitürat dozlarına eksitasyon, konfüzyon ya da mental depresyon şeklinde
yanıt verebilirler; barbitüratlar tarafından tetiklenen hipotermi riski artabilir.
LUMINALETTEN laktoz içermektedir. Nadir kalıtımsal galaktoz intoleransı, laktoz eksikliği
ya da glikoz-galaktoz malabsorpsiyon problemi olan hastaların bu ilacı kullanmamaları
gerekir.
4.5. Diğer tıbbi ürünler ile etkileşimler ve diğer etkileşim şekilleri
Alkol:
Tedavi sırasında alkol alınmasından kaçınılmalıdır.
Antifungaller:
Fenobarbital, CYP1A2 ve CYP2C9'un zayıf bir indükleyicisi ve CYP3A4'ün orta derecede
indükleyicisidir. Fenobarbital ile kombinasyon halinde, bu enzimler tarafından metabolize
edilen ilaçların plazma konsantrasyonlarında bir azalma beklenir.
Analjezikler:
Fenoprofenin plazma seviyeleri fenobarbital ile azaltılabilir. Parasetamol aldıktan sonra
fenobarbital alan hastalarda hepatotoksisite vakaları bildirilmiştir.
Metadon seviyeleri, fenobarbitalin eş zamanlı kullanımıyla azalabilir ve metadonla tedavi gören
hastalarda fenobarbital eklendiğinde yoksunluk semptomları bildirilmiştir. Metadon dozajında
artışlar gerekli olabilir.
Merkezi sinir sistemi üzerinde etkili ilaçlar:
Barbitüratların etkisi, merkezi sinir sistemi üzerinde etkili başka ilaçlarla birlikte
uygulandığında artabilir (belirli psikotrop ilaçlar, narkotikler, analjezikler ya da uyku ilaçları).
Hepatik enzimler:
Barbitüratlar bazı tıbbi ürünlerin (örn, oral antikoagülanlar, griseofulvin, kontraseptifler)
metabolizmasını hızlandıran karaciğer enzimlerinin oluşumunu artırır ve böylece etkilerini
azaltır.
Barbitüratlar, serum tiroid hormonlarının konsantrasyonlarını düşürebilir.
Kumarin veya indandion türevi antikoagülanlar:
LUMINALETTEN bunların plazma düzeylerini azaltır ve antikoagülan aktivitelerinde
azalmaya yol açar.
Kortikosteroidler:
Barbitüratlar bu ilaçların metabolizmasını artırır ve etkilerini azaltırlar.
4/14Griseofulvin:
Fenobarbital, oral yoldan verilen griseofulvinin absorpsiyonuyla etkileşebilir ve böylelikle kan
düzeylerini azaltabilir.
Doksisiklin:
Eş-zamanlı kullanıldıklarında fenobarbital bu ilacın yarı ömrünü kısaltabilir; bu etki
fenobarbital tedavisi kesildikten sonra iki hafta daha devam edebilir.
Fenitoin, sodyum valproat ve valproik asit:
Barbitüratların fenitoin metabolizması üzerinde değişken etkilerinin olduğu görülmektedir; bu
nedenle her iki ilacın birlikte uygulandığı durumlarda kan düzeyleri izlenmelidir. Sodyum
valproat ve valproik asit, serumdaki fenobarbital düzeylerini, dolayısıyla etkinliğini artırırlar.
Yalnızca Sodyum valproat ve valproik asit için:
Sodyum valproat (veya valproik asit) ve fenobarbitalle eş zamanlı tedavi gören hastalar,
hiperamonyemi belirtileri açısından takip edilmelidir. Hiperamonyemi asemptomatik olabilir
ve mutlaka klinik ensefalopatiye yol açması gerekmez.
Monoamin oksidaz inhibitörleri (MAOİ):
MAOİ, barbitüratların etkilerini uzatırlar.
Östrojen içeren kontraseptifler:
Fenobarbital ile eş-zamanlı kullanım, östrojen metabolizmasının hızlanması nedeniyle,
kontraseptif güvenilirliğini azaltabilir.
Barbitüratlar metotreksat toksisitesini artırır.
Aşılar:
İnfluenza aşısı ile birlikte kullanıldığında fenobarbital düzeylerinde artış meydana gelebilir.
Fenobarbital aynı zamanda kortikotropin ve karbamazepin ile de etkileşmektedir.
St John’s wort (Hypericum perforatum/Sarı kantaron otu) içeren doğal maddeler veya bitki
ekstreleri, LUMINALETTEN’in etkilerini azaltabilir; bu nedenle aynı zamanda
uygulanmamalıdır.
Antipsikotikler:
Klorpromazinin fenobarbital ile eşzamanlı kullanımı, her iki ilacın da serum seviyelerini
azaltabilir.
Folik asit:
Fenobarbital kullanımının neden olabileceği folat eksikliğini tedavi etmek için folik asit
takviyeleri verilirse, serum fenobarbital seviyeleri düşebilir ve bu durum bazı hastalarda nöbet
kontrolünün azalmasına sebep olabilir. (Bkz. Bölüm 4.6).
Memantin:
Fenobarbitalin etkisi muhtemelen azalır.
5/14Metilfenidat:
Fenobarbitalin plazma konsantrasyonu muhtemelen artar.
Fenobarbital, aşağıdaki ilaçların serum konsantrasyonlarını azaltarak metabolizma hızını
arttırır:
Anti-aritmikler:
Disopiramid ve kinidin aritmi kontrolünün kaybı mümkündür. Fenobarbital eklenirse veya
kesilirse, antiaritmiklerin plazma düzeyleri izlenmelidir. Dozaj ayarlamaları gerekli olabilir.
Antidepresanlar:
Paroksetin, mianserin ve trisiklik antidepresanlar
Antiepileptikler:
Karbamazepin, lamotrijin, zonisamid, primidon ve muhtemelen etosuksamid
Antipsikotikler:
Fenobarbital muhtemelen aripiprazol konsantrasyonunu azaltır.
Antiviraller:
Fenobarbital muhtemelen abakavir, amprenavir, darunavir, indinavir, nelfinavir, sakinavir,
fosempranavir ve lopinavirin plazma düzeylerini düşürür.
Anksiyolitikler ve Hipnotikler:
Klonazepam.
Aprepitant:
Fenobarbital muhtemelen aprepitantın plazma konsantrasyonunu azaltır.
Beta blokerler:
Metoprolol, timolol ve muhtemelen propranolol.
Kalsiyum kanal blokerleri:
Fenobarbital; felodipin, diltiazem, verapamil, nimodipin ve nifedipin düzeylerinde azalmaya
neden olur ve doz artışı gerekebilir.
Siklosporin veya takrolimus.
Sitotoksikler:
Fenobarbital muhtemelen etoposid veya irinotekan plazma düzeylerini azaltır.
Diüretikler:
Eplerenon ile eşzamanlı kullanımdan kaçınılmalıdır.
Haloperidol:
Serum düzeyleri, fenobarbital ile eşzamanlı kullanıldığında yaklaşık yarı yarıya azalır.
Montelukast.
6/14Östrojenler:
Kontraseptif etkiyi azaltır.
Lofeksidin:
Fenobarbital lofeksidin ile birlikte verildiğinde sedatif etki artar.
Progestojenler:
Kontraseptif etkiyi azaltır.
Sodyum oksibat:
Bu ilacın etkisini arttırdığından beraber kullanımdan kaçınınız.
Teofilin:
Teofilin dozunda artış gerekebilir.
Tiroid hormonları:
Hipotiroidizmde tiroid hormonları gerekliliğini artırabilir.
Hormon antagonistleri:
Gestrinon ve toremifenin hızlandırılmış metabolizması.
Tropisetron
Vitaminler:
Barbitüratlar muhtemelen D vitamini gerekliliğini artırır.
Fenobarbital; metirapon testi, fenolamin testleri ve serum bilirubin tahmini gibi bazı
laboratuvar testlerini etkileyebilir.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Tedaviye başlamadan önce, doğurma potansiyeli bulunan kadınlara, antiepileptik tedavi ile
birlikte hamileliği planlama ve izleme ihtiyacı konusunda uzman tavsiyesi verilmelidir.
Fenobarbital hamilelik sırasında malformasyon riskini artırabileceğinden, doğurma potansiyeli
bulunan kadınlar tedavi sırasında (ve tedaviden sonra 2 aya kadar) güvenilir bir doğum kontrolü
kullanmalıdır.
Fenobarbitalin enzim indükleyici yapısı nedeniyle, fenobarbital ile tedavi östrojen ve/veya
progesteron içeren oral kontraseptiflerin etkililiğinde azalmaya yol açabilir.
Bu nedenle ek bir bariyer yöntemi kullanılmalıdır.
Doğumdan önce anne (ve yeni doğan) için K1 vitaminiyle profilaktik tedavi tavsiye edilir,
yenidoğan, kanama belirtileri açısından izlenmelidir.
7/14Gebelik dönemi
LUMINALETTEN, gerekli olmadıkça gebelik döneminde kullanılmamalıdır.
Hasta gebelik planladığında antiepileptik tedavi ihtiyacı yeniden değerlendirilmelidir.
Antikonvülsan tedavinin gebelik sırasında kesilmemesi gereği gerçeğine karşın, gebe
kadınlarda bu preparatlarla uygulanan tedavinin, söz konusu koşulların ciddiyetine göre
değerlendirilmesi önerilmektedir (örn. status epileptikus gelişme riski).
Oral ya da parenteral uygulama sonrasında barbitüratlar, plasentadan geçerler ve fötal anomali
insidansını artırdıkları ortaya konulmuştur. İnsanlarda mevcut veriler, fenobarbital
monoterapinin ve diğer antiepileptik ilaçlarla politerapinin yarık dudak, yarık damak ve
kardiyovasküler malformasyonlar dahil olmak üzere majör konjenital malformasyon riskinde
artışla ilişkili olduğunu göstermektedir. Barbitüratların gebeliğin son üç ayında kullanılması,
yenidoğanda fiziksel bağımlılığa yol açabilir ve yenidoğanda kesilme semptomları görülmesine
neden olabilir.
Fenobarbital doğum öncesinde maruz kalan çocuklarda nörodavranışsal ve bilişsel gelişim
bozukluğu ile ilişkilendirilmiştir (bkz. Bölüm 4.4). Bundan dolayı, özellikle ilk trimester
sırasında Fenobarbitalin en düşük etkili dozu kullanılmalıdır.
Bu süre boyunca mümkünse diğer antiepileptik ilaçlarla eş zamanlı kullanımdan kaçınılmalıdır.
K vitamini eksikliğine bağlı yeni doğan kanaması görülebilir.
Laktasyon dönemi
Barbitüratlar süte geçerler ve bunların kullanımı, emzirilen bebeklerde merkezi sinir sistemi
depresyonuna yol açabilir. Emzirme bu sebeple önerilmemektedir.
Üreme yeteneği / Fertilite
Pre- veya neonatal fazda fenobarbitale maruz bırakılan sıçanlarda ve hamsterlarda, geri dönüşü
olmayan cinsel disfonksiyonlar (erkek sıçanlarda fertilitenin azalması, dişi hamsterlarda
ovulasyonun engellenmesi) gözlenmiştir.
4.7. Araç ve makina kullanımı üzerindeki etkiler
Fenobarbital tedavisi sırasında araç ya da makine kullanılması önerilmemektedir. Reaksiyon
kapasitesi (örn. araç sürme yetisi) kısıtlanabilir ve alkolün etkileri kuvvetlenebilir.
4.8. İstenmeyen etkiler
LUMINALETTEN ile gözlenmiş olan advers ilaç reaksiyonları aşağıda yer almaktadır. Bu
reaksiyonlar uluslararası kabul görmüş olan sırayla Sistem Organ Sınıfı (MedDRA versiyon
15.1) doğrultusunda sınıflandırılmıştır. Advers ilaç reaksiyonlarının tanımları MedDRA
terminolojisi kapsamındaki en uygun ifadelere dayanmaktadır.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Bilinmiyor
İntolerans reaksiyonları kemik iliği bozukluklarıyla ilgili semptomları da içerebilir. İstisna
olarak ve uzun süreli uygulamayı takiben, megaloblastik anemi gelişebilir. Agranülositoz ve
trombositopeni de görülebilir. Fiks ilaç erüpsiyonu görülebilir.
8/14Psikiyatrik hastalıklar
Bilinmiyor
Fenobarbital dahil olmak üzere antiepileptik ilaç kullanan hastalarda intihar düşüncesi ve
intihara eğilimli davranışlar bildirilmiştir. İzole olgularda depresif ruh hali ortaya çıkabilir.
Çocuklarda ve yaşlılarda zaman zaman ajitasyon ve konfüzyon durumu gelişebilir. Çocuklarda
ve yaşlılarda zaman zaman paradoksal heyecan ve kafa karışıklığı durumu gelişebilir.
Sinir sistemi hastalıkları bozuklukları
Bilinmiyor
Hiperaktivite, çocuklarda davranış bozuklukları, ataksi, nistagmus
İzole olgularda baş dönmesi ve baş ağrısı ortaya çıkabilir.
Kardiyak hastalıkları
Bilinmiyor
İzole olgularda, bradikardi gibi dolaşım bozuklukları gelişebilir.
Vasküler hastalıklar
Bilinmiyor
İzole olgularda, şok olasılığıyla birlikte hipotansiyon gibi dolaşım bozuklukları gelişebilir.
İstisna olarak ve uzun süreli uygulamayı takiben, tromboflebit gelişebilir.
Solunum, göğüs ve mediastinal hastalıkları
Bilinmiyor
Solunum depresyonu.
Gastrointestinal hastalıkları
Bilinmiyor
İzole olgularda bulantı ve kusma görülebilir.
Hepato-bilier hastalıkları
Bilinmiyor
İntolerans reaksiyonları, karaciğer fonksiyonu anormalliği benzeri bulgular içerebilir.
Deri ve deri altı doku hastalıkları
Bilinmiyor
İntolerans reaksiyonları ortaya çıkabilir. Bu reaksiyonlar arasında ilaca bağlı hipersensitivite
sendromu olarak da adlandırılan eozinofili ve sistemik semptomlar ile birlikte ilaca bağlı
döküntü veya fotosensitivite reaksiyonu, ciddi deri reaksiyonları (örn. eksfoliyatif dermatit,
Stevens-Johnson sendromu ve toksik epidermal nekroliz) gibi semptomlar yer alabilir.
Dermatolojik reaksiyonlar ortaya çıktığında tedavi kesilmelidir (ayrıca bkz. Bölüm 4.4).
Kas-iskelet bozukluklar, bağ doku ve kemik hastalıkları
Bilinmiyor
Fenobarbital ile uzun süreli tedavi osteomalazi, raşitizm ve/veya osteoporoz ile sonuçlanabilir.
Böbrek ve idrar yolu hastalıkları
Bilinmiyor
İntolerans reaksiyonları böbrek hastalığıyla ilgili semptomları da içerebilir.
9/14Üreme sistemi ve meme bozuklukları:
Peyronie hastalığı
Genel bozukluklar ve uygulama bölgesine ilişkin hastalıklar
Bilinmiyor
Epilepsi tedavisinin başlangıcında sıklıkla yorgunluk ortaya çıkar ve genellikle tedavi sürerken
kaybolur. İstisna olarak ve uzun süreli uygulamayı takiben, paradoksik ilaç reaksiyonu
gelişebilir. Uzun süreli tedaviyi takiben ilacın aniden kesilmesi ilaç yoksunluk sendromuna yol
açabilir. İntolerans reaksiyonları ateş gibi semptomları içerebilir. Doğum öncesinde veya
doğum sonrasında maruz kalan çocuklarda davranışsal bozuklukların yanı sıra bilişsel
bozukluklar da rapor edilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Akut doz aşımı halinde, ciddi konfüzyon, uç-pozisyonlu nistagmus, frontal vizyon nistagmusu,
dikkat azalması, reflekslerde azalma, hafif ataksi, düşme eğilimiyle birlikte ataksi, uyuşukluk
hali, ateş, hipotermi, semi-koma, solunum depresyonu, kalp atışlarında yavaşlama, konuşma
bozukluğu, pupilla dilatasyonuyla birlikte şok görülebilir.
Kronik toksisite durumunda, ciddi konfüzyon, sürekli irritabilite, mantık yürütme yetisinde
azalma, uyku problemleri ve karaciğer lezyonları görülür.
Akut doz aşımı tedavisi için, solunum ve dolaşım fonksiyonları sağlanır, intoksikasyon tedavisi
(dekubitus ülseri oluşmadıysa acil değildir) uygulanır ve genellikle hasta hastaneye ulaştığında
başlatılan ilk yardım önlemleri alınır. Atropin ile profilaksi veya endotrakeal entübasyondan
sonra yüzükoyun yatar pozisyonda mide lavajı yapılır. Daha sonra minimum 1 saatlik aralarla
kalp hızı, solunum, rektal ısı ve kan basıncı sürekli olarak izlenmelidir. Aşağıdaki tabloda,
durumun ciddiyetine göre uygulanacak tedavi belirtilmiştir. Alkalinize edici diüretik tedavi,
hemodiyaliz ya da hemoperfüzyon kullanımı da söz konusu olabilir.
Uyarı: Kusma işlevini uyarmayınız ya da adrenalin uygulamayınız.
Tablo: Barbitürat intoksikasyonunda durumun ciddiyetine göre tedavi
Ciddiyet Hafif intoksikasyon, Hafif Orta derecede Reaksiyonsuz Yaşamı tehdit
Konuşabiliyor intoksikasyon. intoksikasyon, ciddi edici,
Stupor motor yanıt intoksikasyon reaksiyonsuz
var intoksikasyon
Gözlem altında uyuması sağlanır. 2 saatte bir Yetersiz solunum hacmi
Tedavi pozisyon (ölçümü) durumunda:
değiştirilir monitorize, yardımlı mekanik
Oksijen ventilasyon
tedavisi
10/14Havayolunu serbestlemek için yüzükoyun ya da yan Trakeobronşiyal lavaj,
yatırılır. entübasyon, daha sonra
Bazı durumlarda entübasyon gerekirse trakeotomi
Hipotansiyon durumunda: Küçük dozlarda Plazma genişleticiler ve
norefedrin veya dopamin gerekirse dopamin
İdrar retansiyonu durumunda: Kalıcı mesane kateteri
Kateterizasyon
Daha sonra, gerekliyse, antibiyotik tedavisi (profilaksi gerekli değil) Antibiyotikler
Oral sıvı diyet Zorlu diürez Eğer renal
atılım yeterli
değilse,
Gerekirse yavaş i.v. infüzyon yoluyla hemodiyaliz
ya da
(gerekirse
periton
diyalizi)
Psikiyatrik tedavi Analeptikler kullanılmaz. Yüksek konsantrasyonlarda
uyku ilacı ya da düz EEG
durumunda: Hemoperfüzyon
Refleksler, kalp hızı, kan basıncı, venöz basınç, solunum sıklığı ve hacmi, vücut ısısı
Kontroller ve idrar hacminin sürekli olarak kontrolü
Günlük hemoglobin ya da hematokrit tayini, aynı zamanda serum üre, klorürler,
sodyum, kalsiyum, SGOT, SGPT düzeylerinin ve gerekirse başka parametrelerin
kontrolü
Tekrarlı olarak kan gazları analizi
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sinir sistemi, antiepileptikler, barbitüratlar ve türevleri
ATC kodu: N03AA02
Etki mekanizması
Barbitürat türevi olan fenobarbital hipnotik, antikonvülzan ve sedatif etkilere sahiptir. Bu
etkiler, ilacın klinik uygulamalarda yoğun kullanımı boyunca geniş bir şekilde incelenmiş ve
kanıtlanmıştır. Barbitüratlar, selektif olmayan merkezi sinir sitemi depresanları olarak aktivite
gösterirler ve eksitasyondan hafif sedasyon, hipnoz ve derin komaya kadar, her düzeyde
merkezi sinir sistemi durum değişikliği oluşturma kapasitesine sahiptirler. Doz aşımı ölüme yol
açabilir.
Barbitüratlar solunum depresanlarıdır ve solunum depresyonunun derecesi doza bağlıdır.
Fenobarbital oral yoldan uygulandığında uzun etkili barbitürat olarak sınıflandırılır. Bir saat ya
da biraz daha uzun bir sürede etki göstermeye başlar ve etki süresi 10-12 saat arasında değişir.
11/145.2. Farmakokinetik özellikler
Genel özellikler
Plazma konsantrasyonu
Antikonvülsan: 15 - 25 mcg/mL
Toksik:  50 mcg/mL
T Oral: 6 – 18 saat
maks
Plazma yarı ömrü
(erişkinler): 60 – 150 saat
Böbrek klerensi: % 10 – 40 değişmemiş halde
Absorpsiyon: Oral uygulamadan sonra hemen hemen tam
Günlük eliminasyon % 10 – 20
Dağılım hacmi
Erişkinler: 0,66 – 0,88 L/kg
Çocuklar: 0,56 – 0,97 L/kg
Plasentaya geçiş: Plasenta bariyerini aşar
Kan-beyin bariyerinden Beyin dokusuna iyi penetrasyon
geçiş:
Süte geçiş: Sütteki konsantrasyonu: Plazma
konsantrasyonunun %10-45’i
Plazma proteinlerine % 40 – 60
bağlanma:
Diyaliz: Hemodiyaliz: Mümkün
Hemoperfüzyon: Mümkün
(Serum konsantrasyonu yaklaşık 2 saat içinde
miktarın yarısına iner)
Emilim:
Oral ve İ.M. uygulamadan sonra hemen hemen tamamen absorbe olur.
Dağılım:
Maksimum plazma konsantrasyonlarına ulaşma süresi; oral olarak alındığında 6-18 saat, i.m.
uygulandığında 3-5 saat ve i.v. olarak beyne uygulandığında 20-60 dakikadır. Plazma
yarılanma ömrü erişkinlerde 60-150 saattir. Dağılım hacmi erişkinlerde 0,66-0,88 l/kg;
çocuklarda 0,56-0,97 l/kg’dır. Plasenta bariyerini aşar. Beyin dokusuna iyi penetre olur. Anne
sütündeki konsantrasyon, anne plazma konsantrasyonunun %10-45’i kadardır. Plazma
proteinlerine %40-60 oranında bağlanır.
Biyotransformasyon:
Barbitüratlar özellikle hepatik mikrozomal enzim sistemi aracılığıyla karaciğerde
biyotransformasyona uğrar.
Barbitüratlar bazı tıbbi ürünlerin metabolizmasını hızlandıran karaciğer enzimlerinin
oluşumunu artırabilir. Barbitüratlar karaciğer enzimlerini indükler (CYP 450).
Eliminasyon:
Renal klerensi %10-40 civarındadır (değişmemiş halde). Günlük eliminasyonu %10-20
arasındadır.
12/14Hemodiyaliz ve hemoperfüzyonu mümkündür ve serum konsantrasyonu yaklaşık 2 saat içinde
miktarın yarısına iner. Doz aşımı durumunda, renal atılım yeterli olmadığında, hemodiyaliz ya
da gerekirse periton diyalizi uygulanmalıdır.
Plazma konsantrasyonu 15-25 mcg/mL iken antikonvülsan etkilidir; ancak ≥ 50 mcg/mL iken
toksik etkilidir.
5.3. Klinik öncesi güvenlilik verileri
Sıçanlarda fenobarbitalin oral LD 'si 162 mg/kg olarak rapor edilmiştir ve farelerde
50
intraperitoneal LD 'si 340 mg/kg olmuştur.
50
Hepatoksisite (karaciğer hücrelerinin hiperplazi ve hipertrofisinden ötürü karaciğer büyümesi)
fenobarbitale kısa ve uzun süreli maruziyetin ardından araştırılan türlerde görülmüştür.
Yayınlanan genetik toksikoloji verilerinin kapsamlı bir değerlendirmesine dayanarak,
fenobarbital klinik terapötik kullanımına ilişkin koşullar altında genotoksik bir etkiye sahip
değildir.
Uzun süreli fenobarbital tedavisinin insan tümörlerine neden olmadığı bulunmasına karşın
fenobarbitalin yüksek dozlarına kronik maruziyet hem sıçanlarda hem de farelerde
hepatosellüler adenomlara ve bazı fare ırklarında hepatosellüler karsinomlara neden olmuştur.
Sıçanlarda ve farelerde doğum öncesi ve sonrası gelişim (azalan doğum sonrası gelişim) üzerine
etkiler bildirildiğinde hamile fare, sıçan ve tavşanlarda fenobarbital tedavisinin ardından
embriyotoksik ve / veya teratojenik etkiler görülmüştür.
Doğum öncesi ve sonrası süreçte fenobarbitale maruz kalan sıçanlarda ve hamsterlarda geri
dönüşü bulunmayan cinsel fonksiyon bozuklukları (erkek sıçanlarda azalan fertilite, dişi
hamsterlarda engellenmiş ovülasyon) görülmüştür.
Neonatal sıçanlarda fenobarbitale subakut maruziyet, erişkin sıçanlarda tespit edilen fokal
nörotoksik etkilere ve davranış değişikliklerinin indüklenmesine yol açmıştır.
6. FARMASÖTİK ÖZELLİKLER
6.1. Yardımcı maddelerin listesi
Mısır nişastası
Laktoz (inek)
Talk
Magnezyum stearat
Sodyum nişasta glikolat
6.2. Geçimsizlikler
Bilinen bir geçimsizliği yoktur.
6.3. Raf ömrü
60 ay
6.4. Saklamaya yönelik özel tedbirler
Tabletler orijinal ambalajında saklanır.
25°C altındaki oda sıcaklığında saklayınız.
13/146.5. Ambalajın niteliği ve içeriği
PVC / Alu folyo
30 tabletlik blister ambalajlarda
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Bayer Türk Kimya San. Ltd. Şti.,
Fatih Sultan Mehmet Mah. Balkan Cad.
No:53 34770 Ümraniye/İstanbul
Tel: (0216) 528 36 00
Faks: (0216) 645 39 50
8. RUHSAT NUMARASI
154/21
9. İLK RUHSAT TARİHİ/RUHSAT YENİLEME TARİHİ
Ruhsat tarihi: 05.12.1990
Ruhsat yenileme tarihi: -
10. KÜB’ÜN YENİLENME TARİHİ
14/14