1 / 7  KULLANMA TALİMATI  
 
REKFİL  2.5 mg tablet   
Ağızdan  alınır.  
 
• Etkin  madde: Tadalafil  
Her tablet  2.5 mg  tadalafil içerir.  
 
• Yardımcı  maddeler : Silikon  dioksit  (Syloid® AL-1), laktoz  monohidrat,  krospovidon,  
düşük substitüe  hidroksipropil  selüloz, silislenmiş  mikrokristalin  selüloz,  sarı demir  oksit  
(E172),  sodyum  stearil  fumarat  
 
 
 
 Bu k ullanma talima  tınd a:  
 
1. REKFİL  nedir  ve ne için kullanılır?  
2. REKFİL  kullanmadan  önce  dikkat edilmesi  gerekenler  
3. REKFİL  nasıl kullanılır?  
4. Olası yan etkiler  nelerdir?  
5. REKFİL  saklanması  
 
Başlıkları yer almaktadır.  
 
1. REKFİL  nedir ve ne için kullanılır?  
 
REKFİL  2.5 mg, sarı tabletler  halindedir. Oval, bikonveks şeklindedirler ve bir yüzü nde “ T2.5” 
işareti bulunur . 28 tabletlik  blister  ambalajdadır.  
 
REKFİL , erkeklerde erektil  disfonksiyon tedavisi  için kullanılan bir ilaçtır.  Erektil 
disfonksiyon, cinsel  aktivite  için gerekli  penis  sertleşmesinin  sağlanamaması  veya sertliğin  
korunamaması  durumudur. 
 
REKFİL , fosfodiesteraz  tip 5 inhibitörleri  olarak  adlandırılan  ilaç grubuna  dahildir. Cinsel  
uyarıyı  takiben REKFİL , penis  içerisindeki  kan damarlarının  gevşemesine yardımcı  olarak  
kanın penis  içerisine  akışını sağlar.  Bunun  sonucunda  peniste  sertleşme gerçekleşir.  Eğer 
sertleşme sorununuz  yoksa  REKFİL  yardımcı  olmayacaktır.   
Bu  ilacı  kullanmaya  başlamadan   önce   bu   KULLANMA  TALİMATINI   dikkatlice  
okuyunuz,  çünkü  sizin için önemli  bilgiler içermektedir.  
 
• Bu kullanma talimatını saklayınız.  Daha sonra tekrar  okumaya ihtiyaç  duyabilirsiniz.  
• Eğer  ilave sorularınız olursa, lütfen  doktorunuza veya eczacınıza  danışınız. 
• Bu ilaç  kişisel  olarak  sizin için reçete edilmiştir,  başkalarına  vermeyiniz.  
• Bu ilacın  kullanımı  sırasında,  doktora veya hastaneye  gittiğinizde  doktorunuza bu ilacı 
kullandığınızı  söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında yüksek  
veya düşük doz kullanmayınız.  
2 / 7  Cinsel  uyarının  olmadığı  durumlarda  REKFİL’in  tek başına  işe yaramayacağı  önemle  not 
edilmelidir.  Bu nedenle  sizin  ve partnerinizin,  sertleşme sorunu tedavisi  için ilaç almıyormuş  
gibi, ön cinsel  aktivitede  bulunması  gerekmektedir.  
2. REKFİL  kullanmadan  önce dikkat edilmesi  gerekenler  
REKFİL ’i aşağıdaki durumlarda  KULLANMAYINIZ  
Eğer,  
• Tadalafil  veya REKFİL’in  içinde  yer alan  diğer  maddelerden herhangi  birine  karşı  
alerjiniz  (aşırı  hassasiyet)  varsa.  
• Herhangi  bir formda  organik nitrat  veya amil nitrit gibi nitrik  oksit  içeren  ilaçlar  
kullanıyorsanız. Bu grup ilaçlar  (nitratlar),  göğüs  ağrısı  (anjina  pektoris)  tedavisinde  
kullanılmaktadır. REKFİL’in  bu ilaçların  etkilerini  artırdığı  gösterilmiştir.  Eğer 
herhangi  bir formda  nitrat kullanıyorsanız  veya emin  değilseniz  doktorunuzu  
bilgilendiriniz.  
• Ciddi kalp  rahatsızlığınız varsa  ya da yakın  zamanda kalp  krizi geçirdiyseniz.  
• Yakın  zamanda felç geçirdiyseniz.  
• Tansiyonunuz   çok  düşükse  ya  da  kontrol  altına   alınamamış   yüksek  tansiyonunuz  
varsa.  
• Göz felci olarak  da tanımlanan  non-arteritik  anterior  iskemik  optik nöropati  (NAION)  
nedeniyle görme  kaybınız  olduysa. 
 
REKFİL ’in aşağıdaki durumlarda  DİKKATLİ  KULLANINIZ  
 
Cinsel  aktivite  kalbinize  ekstra bir zorlama  yaptığından, kalp hastalığı olan hastalarda olası  
bir risk  taşır.  Bu nedenle,  kalp  probleminiz  varsa doktorunuzu bilgilendirmelisiniz.  
 
Aşağıdaki  nedenler,  REKFİL’in  sizin  için neden  uygun  olmayabileceğini  gösteren  
nedenlerdir.  Eğer bunlardan  herhangi  bir tanesi  size uyuyorsa,  ilacı almadan  önce  doktorunuz  
ile konuşunuz.  
• Kırmızı kan hücrelerinin  anormalliği  (orak  hücreli  anemi),  kemik  iliği kanseri  (multipl 
miyelom),  kan hücrelerinin kanseri  (lösemi) veya  peniste şekil bozukluğunuz  varsa.  
• Ciddi karaciğer  probleminiz  varsa.  
• Ciddi böbrek rahatsızlığınız  varsa.  
 
Bel ve leğen kemiğinin  içindeki  oluşumları ilgilendiren  cerrahi  girişim  (pelvik  cerrahi)  veya 
prostat  bezinin  etrafındaki  bazı dokularla  birlikte  alınması  olarak  tanımla nan sinirin  
korunmadığı  radikal  prostatektomi  geçiren  hastalarda REKFİL ’in etkili olup olmadığı  
bilinmemektedir.  
 
Görmede  ani azalma  ya da görme  kaybı  yaşadıysanız,  REKFİL   kullanmayı bırakınız  ve 
derhal  doktorunuza  başvurunuz. 
 
Özellikle yaşlı, kan viskozitesi artmış  (kanın akışkanlığının azalması)  hastalarda retinal ven 
oklüzyon (gözdeki retina tabakasındaki toplardamarda tıkanıklık)  riski artmaktadır.  
 
Bu uyarılar  geçmişteki  herhangi  bir dönemde  dahi olsa sizin  için geçerliyse lütfen  
doktorunuza  danışınız.  
 
REKFİL , kadınların veya  18 yaş altı erkeklerin  kullanımı  için tasarlanmamıştır.  
3 / 7  REKFİL ’in yiyecek  ve içecek  ile kullanılması  
REKFİL ’i aç veya tok karnına  kullanabilirsiniz.  
Alkol ile birlikte  kullanımının  etkileri  için bölüm  3’e bakınız.  
 
Hamilelik  
Geçerli  değildir. 
 
Emzirme  
Geçerli  değildir. 
 
Araç ve makine  kullanımı  
  Klinik  araştırmalarda REKFİL  kullanan  erkeklerin  bazılarında  baş dönmesi  bildirilmiştir.  Bu 
  nedenle,  taşıt veya makine  kullanmadan  önce  ilaçlara karşı  nasıl bir tepki  gösterdiğinizi  
  bilmeniz  gerekir.  
 
REKFİL’in  içeriğinde bulunan bazı yardımcı  maddeler  hakkında  önemli  bilgiler  
REKFİL , laktoz  içermektedir.  Eğer daha  önceden  doktorunuz  tarafından  bazı şekerlere 
toleransınızın  bulunmadığı  söylenmişse,  bu tıbbi ürünü almadan  önce  doktorunuzla  temasa  
geçiniz.  
 
Bu tıbbi ürün her dozunda  1 mmol’den  (23 mg) daha  az sodyum  ihtiva  eder;  yani esasında 
“sodyum  içermez”.  
 
Diğer ilaçlar ile  birlikte kullanımı  
Özellikle  nitratlarla  tedavi  görüyorsanız  doktorunuzu veya eczacınızı  bilgilendirmeniz  çok 
önemlidir  çünkü  nitratlarla  birlikte  REKFİL  kullanmamalısınız.  
 
Alfa blokör  olarak  adlandırılan  ilaçlar,  bazen  yüksek tansiyon  ve büyümüş  prostat  tedavisinde  
kullanılır.  Bunlardan herhangi  biri için tedavi  görüyorsanız  ya da yüksek tansiyon için başka  
ilaçlar  kullanıyorsanız  doktorunuzu bilgilendiriniz.  
 
CYP3A4  adı verilen  bir enzimi etkisiz  hale getiren  ilaçlar  (örneğin ketokonazol  veya HIV 
tedavisi  için proteaz  inhibitörleri)  kullanıyorsanız,  yan etkilerin  sıklığı  artabilir.  
 
Eğer  doktorunuz  kullanamayacağınızı  söylediyse,   diğer   ilaçlar   ile  birlikte  REKFİL ’i 
kullanmayınız.  
 
Eğer,   erektil   disfonksiyon  tedavisi   oluyorsanız,   REKFİL ’i diğer   ilaçlar   ile  birlikte  
kullanmayınız.  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda 
kullandınız  ise, lütfen doktorunuza  veya  eczacınıza bunlar hakkında bilgi veriniz.  
 
3. REKFİL  nasıl kullanılır?  
 
Uygun  kullanım  ve doz/uygulama sıklığı için talimatlar:  
REKFİL ’i kullanırken  her  zaman  doktorunuzun  söylediği  şekilde  alınız.  Eğer  emin  
değilseniz  mutlaka  doktorunuza  ya da eczacınıza danışınız.  
 
Genel olarak önerilen doz öngörülen cinsel aktiviteden en az 30 dakika önce alınan 10 mg’dır. 
10 mg tadalafilin yeterli bir etki göstermediği hastalarda doz 20 mg’a yükseltilebilir. Günlük 
4 / 7  maksimum 1 doz kullanılmalıdır. Tadalafilin 10 mg veya 20 mg’lık dozları öngörülen cinsel 
aktiviteden önce alınmalıdır ve sürekli günlük kullanım için önerilmemektedir.  
İlişki öncesi tadalafilin daha sık kullanımına (ör. en az haftada 2 kez) ihtiyaç duyan 
hastalarda, hastanın tercihine ve hekimin değerlendirmesine göre e n düşük günlük doz 
düşünülebilir. Bu hastalarda önerilen doz günde 1 defa 5 mg olmakla birlikte bireysel tolerabiliteye göre doz günde 1 defa 2,5 mg’a düşürülebilir. Günlük rejimin sürekli kullanım uygunluğu periyodik olarak tekrar değerlendirilmelidir. 
 
Alkol kullanımı  sertleşme  yeteneğini  etkileyebilir.  Alkol  alımı  geçici  olarak  tansiyonunuzu  
düşürebilir. Eğer REKFİL aldıysanız  ya da almayı düşünüyorsanız, ayağa  kalktığınızda  baş 
dönmesi  riskini  artıracağından,  fazla  alkol  alımından  (kandaki  alkol  oranı  %0.08 ya da daha 
fazla olmamalı)  kaçınınız.  
 
REKFİL ’i günde 1 defadan  fazla  ALMAMALISINIZ.  
 
Uygulama yolu  ve metodu:  
REKFİL tabletler  ağız yoluyla  kullanım  içindir.  Tableti  bütün olarak  bir miktar  su ile 
yutunuz. REKFİL aç veya tok karna alınabilir.  
 
Değişik  yaş grupları:  
Çocuklarda  kullanımı:  
REKFİL , 18 yaşın  altındaki çocuklar  için uygun değildir.  
 
Özel  kullanım  durumları  
Özel  kullanımı  yoktur.  
 
Eğer  REKFİL  etkisinin  çok güçlü veya zayıf  olduğuna dair bir izleniminiz  var ise 
doktorunuz  veya  eczacınız ile konuşunuz. 
 
Kullanmanız  gerekenden  daha  fazla REKFİL  kullandıysanız  
REKFİL ’den  kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz. 
 
REKFİL ’i kullanmayı  unutursanız  
Unutulan dozları dengelemek için çift  doz almayınız. 
 
Bu ürünün  kullanımıyla  ilgili başka  herhangi  bir sorunuz  varsa doktorunuza  ya da eczacınıza 
danışınız.  
 
REKFİL  ile tedavi  sonlandırıldığında  oluşabilecek  etkiler  
Bulunmamaktadır.  
 
4. Olası yan etkiler nelerdir?  
 
Tüm ilaçlar  gibi, REKFİL ’in içeriğinde  bulunan  maddelere duyarl ı olan kişilerde yan 
etkiler  olabilir.  
5 / 7  Bu kullanma  talimatındaki yan etkiler    aşağıdaki    kategorilerde    gösterildiği  şekilde  
sıralanmıştır.  
Çok yaygın : 10 hastanın  en az 1’inde görülebilir. 
Yaygın: 10 hastanın  birinden  az, fakat  100 hastanın  birinden fazla görülebilir. 
Yaygın  olmayan: 100 hastanın birinden az, fakat  1,000 hastanın  birinden  fazla görülebilir.  
Seyrek:  1,000 hastanın  birinden az  görülebilir.  
Çok seyrek:  10,000 hastanın birinden az  görülebilir. 
 
Aşağıdakilerden   biri  olursa,  REKFİL’i  kullanmayı   durdurunuz   ve  DERHAL  
doktorunuza  bildiriniz  veya size en  yakın  hastanenin acil bölümüne başvurunuz:  
• Alerjik  reaksiyon  (döküntü dahil)  
• Kurdeşen  
• Görmede  bulanıklık  
• Göz kapaklarının şişmesi  
• Göz ağrısı  ve gözde kızarıklık  
• Bayılma  
• Yüzün şişmesi  
• 4 saatten  daha uzun süren uzamış ve ağrılı  sertleşme  
• Tek veya iki gözde, görme  yeteneğinde kısmi,  ani, kalıcı  veya geçici  azalma ya da 
görme  kaybı  
• Göğüs   ağrısı   (Cinsel   aktivite  sırasında   veya  sonrasında  göğüs   ağrısı   olursa  nitrat 
KULLANILMAMALIDIR)  
• Nöbetler  
• Geçici  hafıza kaybı  
• REKFİL  kullanan erkeklerde nadiren  kalp krizi ve felç bildirilmiştir.  Bu belirtileri  
gösteren  erkeklerin  hepsinde  olmamakla  birlikte  çoğunda, bu ilacı almadan  önce  de 
kalp rahatsızlığı  olduğu  bilinmektedir.  Bu belirtilerin  doğrudan  REKFİL  
kullanımıyla alakalı olup  olmadığını  tespit etmek  mümkün değildir. 
 
Bunların hepsi  çok ciddi  yan etkilerdir.  Eğer bunlardan biri sizde  mevcut  ise acil tıbbi 
müdahaleye veya  hastaneye  yatırılmanıza gerek  olabilir.  
 
Aşağıdakilerden  herhangi  birini  fark ederseniz,  hemen  doktorunuza  bildiriniz  veya  size 
en yakın  hastanenin  acil bölümüne başvurunuz:  
• Kalbin  hızlı atması  
• Yüksek  tansiyon  veya  düşük tansiyon  
• İşitmede  ani azalma  ya da işitme  kaybı  
 
Bunların hepsi ciddi  yan etkilerdir.  Acil  tıbbi  müdahale  gerekebilir.  
 
Aşağıdakilerden  herhangi  birini  fark ederseniz doktorunuza  söyleyiniz:  
Çok yaygın  yan etkiler  
• Baş ağrısı  
 
Yaygın  yan etkiler  
• Sırt ağrısı  
• Kas ağrıları  
• Yüzde  kızarma  
• Burun tıkanıklığı  
6 / 7  • Baş dönmesi  
• Hazımsızlık  
 
Yaygın  olmayan  yan etkiler  
• Karın  ağrısı  
• Mide  içeriğinin  yemek  borusuna  geri kaçması  (reflü) 
• Terlemede artış  
 
Seyrek  yan etkiler  
• Burun kanaması  
 
Diğer  yan etkiler (görülme  sıklıkları eldeki  verilerden  tahmin edilemiyor)  REKFİL  kullanan  
erkeklerde,  klinik  araştırmalarda  görülmeyen,  tahmini görülme  sıklığı  seyrek  olan bazı 
başka yan etkiler  olmuştur.  
• Migren 
• Ciddi deri  döküntüleri  
• Göze  kan akışını  etkileyen  bazı bozukluklar  
• Düzensiz  kalp  atışı  
• Kalbe  yetersiz  kan gelmesi sonucunda meydana  gelen  geçici  göğüs  ağrısı  (anjina)  
• Ani kalp  durması  sonucu  ölüm  
 
Bir hayvan türünde,  üreme  bozukluğuna  işaret  edebilecek  etkiler  görülmüştür.  Her ne kadar  
bazı erkeklerde sperm  yoğunluğunda  bir azalma görülse  de, erkeklerde  yapılan  sonraki  
çalışmalar,  insanlar üzerinde  bu etkinin  olmadığını  göstermiştir.  
 
 Yan etkilerin  r aporlanma  sı  
Kullanma  Talimatında  yer alan veya almayan  herhangi  bir yan etki meydana  gelmesi  
durumunda  hekiminiz,  eczacınız  veya hemşireniz  ile konuşunuz. Ayrıca  karşılaştığınız  yan 
etkileri www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 
0 800 314 00 08 numaralı  yan etki bildirim hattını  arayarak  Türkiye  Farmakovijilans  Merkezi  
(TÜFAM)’ne  bildiriniz.  Meydana  gelen  yan etkileri bildirerek  kullanmakta  olduğunuz  ilacın  
güvenliliği  hakkında  daha  fazla bilgi  edinilmesine  katkı  sağlamış  olacaksınız.  
 
5. REKFİL ’in saklanması  
 
REKFİL’ i çocukların  göremeyeceği,  erişemeyeceği  yerlerde ve ambalajında saklayınız. 
 
REKFİL  tabletler,  nemden  korumak için orijinal ambalaj ında ve 25°C’nin altındaki  oda 
sıcaklığında saklanmal ıdır. 
 
Lütfen  kalan  ilaçlarınızı  eczacınıza geri götürünüz. İlaçlar  evsel  atıklar  ile birlikte  veya atık su 
yoluyla  atılmamalıdır.  İhtiyacınız  olmayan  ilaçları  nasıl atacağınızı  eczacınıza sorunuz.  Bu 
tedbirler  çevreyi  korumaya  yardımcı  olacaktır.  
 
Son kullanma  tarihiyle  uyumlu olarak kullanınız.  
Ambalajdaki  son kullanma tarihinden sonra REKFİL  kullanmayınız.  
 
Eğer üründe ve/veya  ambalajında bozukluklar  fark ederseniz  REKFİL  kullanmayınız.  
 
Son kullanma tarihi geçmiş veya kullanılmayan ilaçları çöpe atma yınız! T.C. Çevre Şehircilik 
ve İklim Değişikliği Bakanlığınca belirlenen toplama sistemine veriniz.
7 / 7  Ruhsat  Sahibi:  
Berko İlaç ve Kimya Sanayi A.Ş.  
Yenişehir Mah. Özgür Sok. No: 16- 18 
Ataşehir/İstanbul  
0 216 456 65 70 (Pbx)  
0 216 456 65 79 (Faks)  
info@berko.com.tr  
 
Üretim  Yeri:  
Genveon İlaç  Sanayi ve Ticaret A.Ş.  
Plastikçiler OSB Mah. 9. Cadde No: 2  
Gebze/Kocaeli  
0 262 751 31 01 
 
 
Bu kullanma talimatı 28/09/2023 tarihinde onaylanmıştır.  
