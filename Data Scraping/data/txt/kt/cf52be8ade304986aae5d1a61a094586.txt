1 / 11  Bu ilacı kullanmaya  başlamadan  önce  bu KULLANMA TALİMATINI  dikkatlice  okuyunuz, 
çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete edilmiştir,  başkalarına vermeyiniz.  
• Bu ilacın  kullanımı  sırasında  doktora  veya hastaneye  gittiğinizde  doktorunuza  bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  KULLANMA  TALİMATI  
 
DEXAPHEN  25 mg/500  mg film kaplı  tablet 
Ağızdan alınır.  
• Etkin madde: Her bir film kaplı tablet 500 mg parasetamol ve 25 mg deksketoprofene  eşdeğer 
36,9 mg deksketoprofen trometamol içerir.  
• Yardımcı maddeler: Mikrokristalin selüloz (E460), kolloidal silikon dioksit, prejelatinize 
nişasta, sodyum nişasta glikolat, magnezyum stearat, kısmi hidrolize polivinil alkol, titanyum 
dioksit (E171), polietilen glikol (makrogol) ve talk içerir.  
 
 
Bu Kullanma  Talimatında:  
1. DEXAPHEN  nedir  ve ne için kullanılır?  
2. DEXAPHEN’i  kullanmadan  önce  dikkat  edilmesi  gerekenler  
3. DEXAPHEN  nasıl  kullanılır?  
4. Olası  yan etkiler  nelerdir?  
5. DEXAPHEN’in  saklanması  
 
Başlıkları yer  almaktadır.  
 
1. DEXAPHEN  nedir  ve ne için kullanılır?  
DEXAPHEN  etkin  madde  olarak  deksketoprofen  trometamol  ve parasetamol içerir.  
Deksketoprofen  trometamol,  steroid  olmayan  antiinflamatuvar  ilaçlar  (NSAİİ)  (iltihap  giderici) 
olarak adlandırılan ilaç grubundan bir ağrı kesicidir.  
Parasetamol  ağrı kesici  ve ateş düşürücü  olarak etki  gösteren  bir ilaçtır.  
 
DEXAPHEN, osteoartrit (eklemlerde harabiyet ve kireçlenme), romatoid artrit (iltihabi eklem 
rahatsızlığı) ve ankilozan spondilit (daha çok omurga eklemlerinde sertleşme ile seyreden, ağrılı 
ilerleyici romatizma) belirti ve bulgularının tedavisi ile akut gut artriti (gut hastalığına bağlı ağrılı 
eklem  iltihabı),  akut kas iskelet  sistemi  ağrıları (örn.  bel ağrısı),  postoperatif  ağrı (ameliyat sonrası 
ağrı) ve dismenore (ağrılı adet dönemleri) tedavisinde endikedir.  
 
DEXAPHEN, beyaz renkli, oblong, iki yüzü de dışa doğru bombeli (bikonveks) 20 film kaplı 
tablet içeren şeffaf PVC/PVDC/Alüminyum folyo blister ambalajlarda piyasaya sunulur.  
2 / 11  2. DEXAPHEN’i  kullanmadan  önce  dikkat  edilmesi  gerekenler 
DEXAPHEN’i aşağıdaki durumlarda KULLANMAYINIZ  
Eğer;  
• DEXAPHEN’in  formülünde  bulunan  deksketoprofen,  parasetamol  veya diğer 
bileşenlerden herhangi birisine karşı aşırı hassasiyetiniz (alerji) varsa  
• Steroid  olmayan  iltihap  giderici  (non-steroid  antiinflamatuvar)  ilaçlara  karşı aşırı 
hassasiyetiniz (alerji) varsa  
• Aspirine  (asetilsalisilik  aside) karşı  aşırı duyarlılık varsa  
• Astımınız varsa veya geçmişte aspirin veya diğer steroid olmayan antiinflamatuvar ilaçlar 
kullandıktan sonra astım atağı, akut alerjik rinit (alerjiye bağlı burun içerisinde kısa süreli 
iltihaplanma), burunda polip (alerjiye bağlı burun içerisinde oluşan kitleler), ürtiker (cilt 
döküntüsü), alerji sonucu yüz ve boğazda şişme (yüz, gözler, dudaklar veya dilde şişlik 
veya solunum zorluğu) veya göğüste hırıltı (wheezing) meydana geldiyse;  
• Ketoprofen (steroid olmayan antiinflamatuvar bir ilaç) veya fibrat (kandaki yağı düşürmek 
için kullanılan bir ilaç) kullanımı sırasında fotoalerjik veya fototoksik reaksiyonlardan 
şikayet ediyorsanız (güneşe maruz kalan cildin kızarması ve/veya kabarması şeklindeki 
belirtiler);  
• Peptik ülser (mide -bağırsak yarası), mide ya da bağırsak kanaması veya süregelen sindirim 
sorunlarınız varsa (örn. hazımsızlık, göğüste yanma) veya daha önceden mide ya da 
bağırsak kanaması, ülser (mide -bağırsak yarası) veya delinme geçirdiyseniz;  
• Süregelen  sindirim  sistemi  problemleriniz  varsa  (örneğin,  hazımsızlık,  mide  ekşimesi);  
• Ağrı kesici olarak kullanılan steroid olmayan antiinflamatuvar ilaçların (NSAİİ) 
kullanımına bağlı olarak geçmişte mide veya bağırsak kanaması veya delinmesi 
geçirdiyseniz;  
• Süregelen  iltihaplı  bağırsak  hastalığınız  (Crohn  hastalığı  veya  ülseratif  kolit)  varsa;  
• Ciddi  kalp yetmezliğiniz,  şiddetli  karaciğer  ya da böbrek  yetmezliğiniz  varsa;  
• Kanama  bozukluğunuz  veya  kan pıhtılaşma  bozukluğunuz varsa;  
• Kusma,  ishal  veya  yeterli  olmayan  miktarda  sıvı alımı  nedenlerinden  dolayı  şiddetli 
derecede dehidrasyonunuz varsa (vücudun çok miktarda sıvı kaybı);  
• Hamileliğinizin  üçüncü  üç aylık  dönemindeyseniz  veya emziriyorsanız;  
• Parasetamol  içeren  başka bir  ilaç kullanıyorsanız;  
• Koroner arter cerrahisi (Koroner arter by -pass greft) geçirdiyseniz, ameliyat öncesi, sırası 
ve sonrası ağrıların tedavisinde kullanmayınız.  
DEXAPHEN’i  aşağıdaki  durumlarda  DİKKATLİ  KULLANINIZ  
Eğer;  
• Alerjiniz  varsa  veya  geçmişte  alerjik  sorunlarınız  olduysa  
• Sıvı tutulumu dahil (ödem), böbrek, karaciğer veya kalp sorununuz varsa (yüksek tansiyon 
ve/veya kalp yetmezliği) veya bu sorunların herhangi bir tanesinden geçmişte şikayetiniz 
olduysa  
• İdrar söktürücü (diüretik) ilaçlar alıyorsanız veya aşırı sıvı kaybı nedeniyle (örn. aşırı  
idrara çıkma, ishal veya kusma) sıvı eksikliği ve kan hacminde azalma sorunları 
yaşıyorsanız  
• Kalp sorunlarınız varsa, daha önce inme geçirdiyseniz veya risk altında olduğunuzu 
düşünüyorsanız (örn. yüksek tansiyon, diyabet veya yüksek kolesterolünüz varsa veya 
sigara kullanıyorsanız) tedaviniz hakkında doktorunuza veya eczacınıza danışınız.  
3 / 11  • DEXAPHEN gibi ilaçlar kalp krizi riskinde (miyokard enfarktüsü) veya inme riskinde  
hafif artış ile ilişkilendirilebilir. Yüksek doz ve uzun süreli tedavi ile her türlü risk daha 
olasıdır. Önerilen dozu veya tedavi süresini aşmayınız.  
• Yaşlıysanız: yan etki yaşama olasılığınız daha yüksektir, özellikle mide -bağırsak ülseri 
(peptik ülser), kanaması ve delinmesi yaşamı tehdit edebilir (bkz. Bölüm 4). Bunlardan 
herhangi biri meydana gelirse derhal doktorunuza başvurunuz.  
• Üreme problemi olan bir kadın iseniz (DEXAPHEN üremeyi olumsuz yönde etkileyebilir, 
bu nedenle gebe kalma planınız varsa veya kısırlık testi yaptıracaksanız bu ilacı 
kullanmayınız) , 
• Hamileliğinizin  birinci  veya ikinci  üç aylık  dönemindeyseniz,  
• Kan veya  kan hücreleri yapımı  bozukluğunuz  varsa;  
• Sistemik lupus eritematozus (ciltte yaygın pullanmayla kendini gösteren bir hastalık) veya 
karışık bağ dokusu hastalığınız varsa (bağ dokusunu etkileyebilen bağışıklık sistemi 
bozuklukları);  
• Geçmişte uzun süreli iltihaplı bağırsak hastalığı geçirdiyseniz (ülseratif kolit, Crohn 
hastalığı) , 
• Başka  bir mide  ve bağırsak hastalığınız varsa  veya  daha  önce  geçirdiyseniz , 
• İstisnai olarak NSAİİ’ler enfeksiyonu arttırabileceğinden, varisellanız (suçiçeği) varsa;  
• NSAİİ’ler  kanama, mide -bağırsak yarası veya delinmesi gibi ölümcül olabilecek ciddi 
mide -bağırsak sistemi yan etkilerine yol açarlar. Bu yan etkiler herhangi bir zamanda, 
önceden uyarıcı bir bulgu vererek veya  vermeksizin ortaya  çıkabilirler.  Yaşlı hastalar  ciddi 
mide -bağırsak sistemi yan etkileri bakımından daha yüksek risk taşımaktadırlar.  
• Peptik ülser veya kanama riskini arttıran ilaçlar alıyorsanız, örn; oral steroid, bazı 
antidepresanlar (SSRI tipli; örneğin Selektif Serotonin Gerialım İnhibitörleri); kanın 
pıhtılaşmasını önleyen aspirin veya varfarin gibi antikoagülan ilaçlar. Bu durumlarda, 
DEXAPHEN almadan önce lütfen doktorunuza danışınız. Midenizi koruyucu ilave ilaçlar 
(örn. misoprostol veya mide asidi üretimini engelleyici ilaçlar) verebilir;  
• Asetilsalisilik asit ve/veya NSAİİ’lere popülasyonun geri kalanından daha yüksek alerji 
riskiniz olduğundan, asetilsalisilik asit veya diğer NSAİİ’lerin alımı sonucunda kronik 
rinitle beraber astım, kronik sinüzit ve/veya burun polipi şikayetiniz varsa. Bu ilacın 
kullanımı özellikle asetilsalisilik asit veya NSAİİ’lere alerjisi olan hastalarda, astım  
atakları veya bronkospazma (solunum yollarının daralması) neden olabilir.  
• Deride  kızarıklık, döküntü  veya  bir deri  reaksiyonu görüldüğü takdirde,  
• Parasetamol içeren başka bir ilaç alıyorsanız kullanmayınız. Parasetamol içeren başka 
ilaçlarla birlikte kullanımı doz aşımına neden olabilir. Parasetamol içeren ve ağrı kesici, 
ateş düşürücü, grip ve nezle semptomlarını giderici ya da uykuya yardımcı ilaçlar ile 
birlikte kullanmayınız.  
• Parasetamolü ilk kullananlarda veya daha önce kullanım hikayesi olanlarda, kullanımın ilk 
dozunda veya tekrarlayan dozlarında deride kızarıklık, döküntü veya bir deri reaksiyonu 
görülen kişiler bir daha bu ilacı veya parasetamol içeren başka bir ilacı kullanmamalıdır.  
• Kilonuz  normalin  altındaysa,  anoreksik  iseniz  ya da  beslenme  yetersizliğiniz  mevcutsa.  
• Karaciğer enzimlerinde yükselme ve gelip geçici sarılıkla karakterize kalıtsal bir hastalık 
olan Gilbert sendromunuz varsa,  
• Kan şekeri metabolizmasına etkili olan glukoz 6 fosfat dehidrogenaz enzimi eksikliği olan 
hastalarda seyrek olarak hemoliz (kırmızı kan hücrelerinin yıkımı) görülebilir.  
3 – 5 gün içinde  yeni belirtilerin  oluşması  ya da ağrının  ve/veya  ateşin  azalmaması  halinde, 
parasetamol kullanmaya son vererek doktorunuza danışınız.  
Kansızlığı (anemisi) olanlarda, akciğer hastalarında, karaciğer ve böbrek fonksiyon bozukluğu 
olan hastalarda doktor kontrolü altında dikkatli kullanılmalıdır.  
4 / 11  Alkol  alan kişilerde  karaciğer  zehirlenmesi  (hepatotoksisite)  riski nedeniyle  günlük  alınan 
parasetamol dozunun 2000 mg’ı aşmaması gerekir.  
 
Birden  (akut)  yüksek  doz verildiğinde  ciddi  karaciğer  toksisitesine  neden  olur. 
 
Erişkinlerde  uzun  süreli  (kronik)  günlük  dozlarda  karaciğer  hasarına  neden  olabilir. 
Alkolik karaciğer hastalarında dikkatli kullanılmalıdır.  
Sepsis gibi glutatyon eksikliği olan hastalarda, parasetamol kullanımı metabolik asidoz riskini 
artırabilir. Ciddi bir enfeksiyonunuz varsa bu metabolik asidoz riskini arttırabilir.  
 
Metabolik  asidoz  belirtileri  şunlardır:  
• Derin,  hızlı ve zorlanarak nefes  alıp vermek  
• Mide  bulantısı ve kusma  
• İştahsızlık  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
DEXAPHEN  'in yiyecek  ve içecek  ile kullanılması  
DEXAPHEN’i yiyecek ile almanız mide veya bağırsakta ortaya çıkabilecek yan etki riskini 
azaltmaya yardımcı olur; ancak alkolle veya alkol içeren yiyecek ve içeceklerle birlikte 
kullanıldığında  karaciğer üzerine  zararlı etki gösterme  riski artabilir. Bununla birlikte, akut ağrınız 
varsa, film kaplı tabletleri aç karnına alınız, ilacı yemeklerden en az 30 dakika önce almanız,  
ilacın biraz daha hızlı etki göstermesine yardımcı olur.  
 
Hamilelik  
İlacı kullanmadan  önce  doktorunuza  veya eczacınıza danışınız.  
 
DEXAPHEN’i  hamilelik  döneminde  kullanmayınız.  Çok gerekli  olmadıkça  DEXAPHEN’i 
hamileliğin birinci veya ikinci üç aylık dönemi süresince kullanmamak en iyi seçim olacaktır.  
 
Hamile  iseniz  doktorunuza  söyleyiniz.  Eğer hamile  kalmayı  planlıyorsanız  DEXAPHEN  
kullanmak sizin için doğru olmayabilir.  
 
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza 
danışınız.  
 
Emzirme  
İlacı kullanmadan  önce  doktorunuza  veya eczacınıza danışınız.  
 
DEXAPHEN’i  emzirme  döneminde  kullanmamalısınız.  
 
Araç  ve makine  kullanımı  
DEXAPHEN baş dönmesi ve uyuklama olasılığı nedeniyle makine veya araç kullanımı yeteneği 
üzerinde hafif veya orta şiddette etkiler oluşturabilir. Makine veya araç kullanırken dikkatli 
olmalısınız veya makine veya araç kullanımından kaçınmalısınız.  
5 / 11  DEXAPHEN’in  içeriğinde  bulunan  bazı yardımcı  maddeler  hakkında  önemli  bilgiler  
İçerdiği  yardımcı  maddelere  ilişkin özel  bir uyarı bulunmamaktadır.  
 
Diğer  ilaçlar  ile birlikte kullanımı  
DEXAPHEN’in yanında aşağıdaki ilaçlardan herhangi birini kullanıyorsanız, doktorunuzu, diş 
hekiminizi veya eczacınızı mutlaka bilgilendiriniz. Bazı ilaçların bir arada kullanılmaması veya 
kullanıldığı takdirde dozlarının ayarlanması gerekebilir.  
 
Tavsiye  edilmeyen  kombinasyonlar:  
• Asetilsalisilik  asit (aspirin),  kortikosteroidler  (kortizon)  veya  diğer  antiinflamatuvar  ilaçlar  
• Kan pıhtılaşmasını  önlemede  kullanılan  varfarin, heparin  veya  diğer  ilaçlar  
• Bazı duygudurum  bozukluklarının  tedavisinde  kullanılan  lityum  
• Romatoid artrit (eklemlerde ağrı ve şekil bozukluklarına neden olan devamlı bir hastalık) 
ve kanser tedavisi için kullanılan metotreksat  
• Epilepsi  (sara)  için kullanılan hidantoinler  ve fenitoin  
• Bakteriyel  enfeksiyonlar  (iltihap  oluşturan  mikrobik  hastalıklar)  için kullanılan 
sülfametoksazol  
Önlem  gerektiren  kombinasyonlar:  
• Yüksek  tansiyon  ve kalp problemlerinde  kullanılan  ADE  inhibitörleri,  diüretikler,  beta 
blokörler ve anjiyotensin IIantagonistleri  
• Süregelen venöz ülserlerin (toplar damar yaraları) tedavisinde kullanılan pentoksifilin ve  
okspentifilin  
• Viral  enfeksiyon  tedavisinde  kullanılan  zidovudin  
• Bakteriyel  enfeksiyon  tedavisinde  kullanılan  aminoglikozid  antibiyotikleri  (gentamisin, 
amikasin vb.)  
• Diyabet  için kullanılan  klorpropamid  ve glibenklamid  
Dikkat  gösterilmesi  gereken  kombinasyonlar:  
• Bakteriyel  enfeksiyonlar  için kullanılan  kinolon  antibiyotikleri  (örn.  siprofloksasin, 
levofloksasin)  
• Bağışıklık  sistemi  hastalıkları  tedavisinde  ve organ  naklinde  kullanılan  siklosporin  veya 
takrolimus  
• Streptokinaz  ve diğer trombolitik veya fibrinolitik ilaçlar, örneğin kan pıhtılarını eritmede 
kullanılan ilaçlar  
• Gut tedavisinde  kullanılan  probenesid  
• Süregelen  kalp yetmezliğinin  tedavisinde  kullanılan  digoksin  
• Hamileliği  sonlandırmak  için kullanılan  mifepriston  
• Seçici  serotonin  geri alım inhibitörleri  türünde  antidepresanlar  (SSRI’lar)  
• Trombositlerin  agregasyonu  (kan pulcuklarının  kümelenmesi)  ve kan pıhtısı  oluşumunu 
azaltmada kullanılan antitrombosit ajanlar  
Ek olarak,  aşağıdaki  ilaçlar  ile birlikte  kullanıldığında  DEXAPHEN  içeriğindeki  parasetamolün 
etkisi değişebilir. Aşağıdaki ilaçları kullanıyorsanız lütfen doktorunuza söyleyiniz:  
• Mide  boşalmasında  gecikme  yaratan  ilaçlar  (Örn:  Propantelin  vb.) 
• Mide  boşalmasını  hızlandıran  ilaçlar  (Örn:  Metoklopramid  gibi) 
• Karaciğer enzimlerini uyaran ilaçlar (Örn: bazı uyku ilaçları, sara hastalığında kullanılan  
bazı ilaçlar (fenitoin, fenobarbital, karbamazepin) gibi)  
6 / 11  • Antibiyotik  olarak  kullanılan  kloramfenikol,  rifampisin  
• Varfarin  ve kumarin  türevi antikoagülanlar  (kan pıhtılaşmasını  engelleyen ilaçlar)  
• Zidovudin  (Çocuk  ve erişkinlerde  görülen  HIV enfeksiyonlarının  (AIDS)  tedavi  ve 
önlenmesinde kullanılan bir ilaç)  
• Domperidon  (bulantı -kusma  tedavisinde  kullanılır)  
• Sarı kantaron  (St John’s  Wort  / Hypericum  perforatum ) içerikli  ilaçlar  
• Kolestiramin  içerikli ilaçlar  (yüksek kolesterol  tedavisinde  kullanılır)  
• Tropisetron  ve granisetron  içerikli ilaçlar (radyoterapi ve/veya kemoterapi alan hastalarda 
bulantı ve kusmanın önlenmesi amacıyla kullanılır)  
• Diğer  ağrı kesicilerle  birlikte  kullanım  
• Alkol  
• Antidepresan  (ruhsal  çöküntü  tedavisinde  kullanılan  bazı ilaçlar)  
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. DEXAPHEN  nasıl  kullanılır?  
• Uygun  kullanım  ve doz/uygulama  sıklığı  için talimatlar:  
DEXAPHEN’i  her zaman,  tam olarak  doktorunuzun  söylediği  şekilde  alınız.  Emin  olmadığınız 
zaman doktorunuza veya eczacınıza danışınız.  
 
İhtiyacınız  olan DEXAPHEN  dozu,  ağrınızın  tipine,  şiddetine  ve süresine  bağlıdır.  Doktorunuz 
size günde kaç tablet ve ne kadar süre ile almanız gerektiğini söyleyecektir.  
Ağrının cinsine ve şiddetine göre önerilen doz günde üç defa (8 saatte bir) bir film kaplı tablettir. 
Deksketoprofenin  toplam  günlük  dozu  75 mg’ı,  parasetamolün  toplam  günlük  dozu  4 g’ı 
geçmemelidir.  
 
Alkol  alan kişilerde  karaciğer  zehirlenmesi  (hepatotoksisite)  riski nedeniyle  günlük  alınan 
parasetamol dozunun 2000 mg’ı aşmaması gerekir.  
 
• Uygulama  yolu ve  metodu:  
DEXAPHEN’i  ağız yolu ile kullanınız.  
 
Ağrınız şiddetliyse ve ağrının daha hızlı rahatlaması gerekiyorsa, DEXAPHEN’inin emilimi daha 
kolay olacağından aç karnına (yemekten en az 30 dakika önce) alınız (bkz. Bölüm 2 
“DEXAPHEN’nin yiyecek ve içecek ile kullanılması”).  
 
DEXAPHEN  yeterli  miktarda  su ile birlikte alınmalıdır.  
 
• Değişik  yaş grupları:  
Çocuklarda  kullanımı:  
DEXAPHEN’i  çocuklarda  ve ergenlerde  kullanılmamalıdır.  
 
Yaşlılarda  kullanımı  (65 yaş üzeri):  
Yaşlılarda  önerilen  deksketoprofenin  başlangıç  dozu  günde  50 mg’dan  fazla  olmamalıdır.  
 
Sağlıklı, hareketli yaşlılarda normal yetişkin dozu uygundur, fakat zayıf, hareketsiz yaşlılarda doz 
ve dozlama sıklığı azaltılmalıdır.  
7 / 11  • Özel  kullanım  durumları:  
Böbrek  yetmezliği:  
Hafif  derecede  böbrek  fonksiyon  bozukluğu  olan hastalarda  önerilen  başlangıç  dozu  günde  iki 
tablettir. DEXAPHEN’i orta ve şiddetli böbrek fonksiyon bozukluğunuz varsa kullanmayınız.  
 
Karaciğer  yetmezliği:  
DEXAPHEN’in hafif veya orta derecede karaciğer fonksiyon bozukluğu olan hastalarda önerilen 
başlangıç dozu günde bir tablettir. DEXAPHEN şiddetli karaciğer fonksiyon bozukluğu olan 
hastalarda kullanılmamalıdır.  
 
Eğer DEXAPHEN’in  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla DEXAPHEN  kullandıysanız:  
Doz aşımı durumlarında solgunluk, iştahsızlık, bulantı ve kusma görülen başlıca belirtilerdir, 
ancak bazı durumlarda saatlerce belirti görülmeyebilir. Bu nedenle aşırı doz veya kazayla ilaç  
alma durumlarında derhal doktorunuza haber veriniz veya hastaneye başvurunuz. Parasetamol  
akut (kısa sürede) yüksek doz alındığında karaciğer zehirlenmesine yol açabilir. Parasetamol doz 
aşımı sonuçları karaciğer nakli ya da ölüme kadar varabilen karaciğer yetmezliğine yol açabilir. 
Karaciğer toksisitesi ve karaciğer işlev bozukluğu ile birlikte genelde akut pankreatit (pankreas 
iltihabı) de gözlenebilir. Aşırı dozun zararı alkolik karaciğer hastalarında daha yüksektir. 
Parasetamol doz aşımı hemen tedavi edilmelidir.  
 
DEXAPHEN’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Lütfen  ilacın  ambalajını  veya kullanıma  talimatını  da yanınıza  almayı  unutmayınız  
 
DEXAPHEN  'i kullanmayı  unutursanız  
Zamanı  geldiğinde  bir sonraki  dozu alınız.  
 
Unutulan  dozları  dengelemek  için çift doz almayınız.  
DEXAPHEN  ile tedavi  sonlandırıldığındaki  oluşabilecek  etkiler  
İlacı doktorunuzun  söylediği  süre zarfınca  kullanın.  Herhangi  bir olumsuz  etki göstermesi 
beklenmez.  
4. Olası  yan etkiler  nelerdir?  
Tüm ilaçlar gibi, DEXAPHEN’in  içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden  biri olursa,  DEXAPHEN’i  kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• El, ayak,  yüz ve dudakların  şişmesi  ya da özellikle  boğazda  nefes  darlığına  yol açacak 
şekilde şişmesi (anafilaktik şok),  
• Alerjik  belirtiler  (ciltte  kızarıklık, soyulma ya  da ağızda  ülser),  
• Astım  ve akciğerde  nefes  darlığına  yol açacak  astım  benzeri  belirtiler (bronkospazm),  
• Aspirin  ya da benzeri  non-steroid  antiinflamatuvar ilaçlar kullandığınızda nefes  güçlüğü 
yaşadıysanız ve buna benzer semptomları bu ilacı kullandığınızda da gördüyseniz,  
• Beklenmeyen  morarma  ve kanama görürseniz.  
8 / 11  Bunların hepsi çok ciddi  yan etkilerdir. Eğer bunlardan biri sizde mevcut ise, sizin DEXAPHEN’e 
karşı ciddi alerjiniz var demektir. Acil tıbbi müdaheleye veya hastaneye yatırılmanıza gerek 
olabilir.  
 
Yan etkiler  aşağıdaki  kategorilerde  gösterildiği  şekilde  sınıflandırılmıştır: 
Çok yaygın: 10 hastanın en az birinde görülebilir.  
Yaygın:  10 hastanın  birinden  az, fakat  100 hastanın  birinden  fazla  görülebilir.  
Yaygın  olmayan:  100 hastanın  birinden  az, fakat  1.000  hastanın  birinden  fazla  görülebilir.  Seyrek:  
1.000  hastanın birinden  az görülebilir.  
Çok seyrek: 10.000 hastanın birinden az görülebilir. 
Bilinmiyor:  Eldeki  verilerden  hareketle  tahmin  edilemiyor.  
 
Yaygın  
• Mide  bulantısı  ve/veya  kusma  
• Karın  ağrısı  
• İshal  
• Sindirim  sorunları (hazımsızlık)  
• Uyku  hali (somnolans)  
• Baş ağrısı  
• Baş dönmesi  
• Üst solunum  yolu enfeksiyon belirtileri  
• Uyuşma,  karıncalanma  veya  yanma hissi  gibi duyusal bozukluklar  
• Bağırsak  gazı 
• Kabızlık  
 
Yaygın  olmayan  
• Sersemlik  
• Uyku düzensizlikleri  
• Sinirlilik  
• Çarpıntı  
• Kızarma  
• Mide sorunları  
• Ağız  kuruluğu  
• Şişkinlik  
• Deri döküntüsü  
• Yorgunluk  
• Ağrı 
• Ateş ve titreme  hissi 
• Genel  kırıklık,  keyifsizlik  hissi 
• Uzun  süreli  uygulamada  böbreklerde  yetmezliğe  yol açabilen  böbrek  hasarı  (papiller  
nekroz)  
• Sindirim  sisteminde  görülen  kanama  (gastrointestinal  kanama)  
Seyrek  
• Peptik  ülser  
• Kan kusma  veya  siyah dışkı  ile kendini  gösteren, peptik  ülser  delinmesi  veya kanaması  
• Bayılma  
• Yüksek  kan basıncı  
• Çok yavaş  nefes  alıp verme  
9 / 11  • Su tutulumu  ve vücudun  gövdeden  uzak  bölgelerinde  şişlik  (örn.  ayak  bileklerinin şişmesi)  
• İştah  kaybı  (anoreksi)  
• Duyularda  anormallik  
• Gırtlak  bölgesinde  şişlik  (larenjial  ödem)  
• Ani gelişen  böbrek  bozukluğu  (akut  renal  bozukluk)  
• Karaciğer  hücresi  hasarı (hepatit)  
• Kaşıntılı  döküntü  
• Akne  
• Terleme  artışı  
• Sırt ağrısı  
• Sık idrara  çıkma  
• Adet  düzensizlikleri  
• Prostat  sorunları  
• Anormal  karaciğer  fonksiyonu  testleri  (kan testleri)  
• Akyuvar sayısında azalma (lökopeni), kan hücrelerinde azalma (pansitopeni), anemi 
(kansızlık), kanda methemoglobin bulunması (methemoglobinemi), anormal sayıda düşük 
beyaz kan hücresi (nötropeni), kılcal damarların deri içine kanaması (trombositopenik 
purpura)  
Bu istenmeyen etkiler  parasetamol ile neden -sonuç  ilişkisi içinde değildir.  
• Aniden  başlayan  ve ölüme  neden  olabilen ciddi  alerjik  reaksiyon (anafilaksi)  
• Deri döküntüsü, kaşıntı, egzama, alerjik ödem, yüzde, dilde ve boğazda şişlik 
(anjiyoödem),  yaygın  akıntılı  döküntüler  (akut  generalize  ekzantematöz  püstülozis),  el, yüz 
ve ayakta dantele benzer kızarıklık oluşturan, aşırı duyarlılık (eritema multiforme)  
• Stevens -Johnson sendromu (cilt ve mukoza zarının ilaç veya enfeksiyona karşı ciddi 
şekilde reaksiyon gösterdiği bir rahatsızlıktır)  
• Toksik epidermal nekroliz (Lyell sendromu) (ilaç ve çeşitli enfeksiyonlara bağlı  
gelişebilen deri hastalığı)  
Çok seyrek  
• Hava  yollarının  daralması  sebebiyle  nefessiz  kalma  (bronkospazm)  
• Nefes  darlığı  
• Hızlı  kalp atışı 
• Düşük  kan basıncı  
• Pankreasta  iltihaplanma  
• Karaciğer  hücresi  hasarı (hepatit)  
• Bulanık görme  
• Kulaklarda  çınlama  (tinnitus)  
• Deride  hassasiyet  
• Işığa  karşı  duyarlılık  
• Kaşınma  
• Böbrek  sorunları  
• Kanda  akyuvar  hücresi sayısının  düşük  olması (nötropeni)  
• Ani ve sık gelişebilen  kan hücresi  sayısının  azalması (agranülositoz)  
• Kan pulcuğu  (pıhtılaşmadan  sorumlu  kan hücreleri)  sayısında  azalma (trombositopeni)  
• Alerjik  reaksiyon  belirtileri  
• Aspirin  ya da benzeri  non-steroid  antiinflamatuvar  ilaçlara  karşı  hassasiyeti  olan hastalarda 
bronkospazm  
10 / 11  • Karaciğer  işlev  bozukluğu  
Bilinmiyor  
• Merkezi  sinir sisteminde  uyarılma,  baş dönmesi,  beyinde  iltihaplanma  (ensefalopati),  
uykusuzluk (insomnia), titreme (tremor)  
• Pozitif  alerji  testi 
• İnsan  vücudu  savunma  sisteminin  kan pulcuklarını  (trombosit)  zarar  verici  olarak  kabul 
edip imha etmesi (immün trombositopeni)  
Daha önce antiinflamatuvar ilaçların uzun süreli kullanımına bağlı sizde bir yan etki meydana 
geldiyse ve özellikle yaşlıysanız, tedavinin başında herhangi bir karın/bağırsak yan etkisi fark 
ederseniz (örn. karın ağrısı, yanma, kanama).  
 
Cilt döküntüsü veya ağız içi veya genital bölgede herhangi bir lezyon ortaya çıktığını veya 
herhangi bir alerji belirtisini fark eder etmez DEXAPHEN kullanımını bırakınız.  
 
Steroid olmayan antiinflamatuvar ilaçlar ile tedavi esnasında, sıvı tutulumu ve şişlik (özellikle 
ayak bileklerinde ve bacaklarda) kan basıncının yükselmesi ve kalp yetersizliği bildirilmiştir.  
 
DEXAPHEN gibi ilaçlar, kalp krizi (miyokard enfarktüsü) veya inme riskinde hafif bir artış ile 
ilişkilendirilebilir.  
 
Bağ dokusunu etkileyen bağışıklık sistemi bozuklukları (sistemik lupus eritematozus veya karışık 
bağ dokusu hastalığı) olan hastalarda antiinflamatuvar ilaçlar, seyrek olarak ateş, baş ağrısı ve  
ense sertliğine yol açabilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
5. DEXAPHEN’in  Saklanması  
DEXAPHEN’i  çocukların  göremeyeceği, erişemeyeceği  yerlerde  ve ambalajında  saklayınız.  
25 °C altındaki  oda sıcaklığında  ve ışıktan  koruyarak,  ambalajında  saklayınız.  
 
Son kullanma  tarihi  ile uyumlu  olarak  kullanınız.  
 
Ambalajdaki  son kullanma  tarihinden  sonra  DEXAPHEN’i kullanmayınız.  
 
Eğer  üründe  ve/veya  ambalajında  bozukluklar fark  ederseniz  DEXAPHEN’i kullanmayınız.  
 
Son kullanma  tarihi geçmiş veya  kullanılmayan ilaçları çöpe atmayınız!  Çevre, Şehircilik ve İklim 
Değişikliği Bakanlığınca belirlenen toplama sistemine veriniz.  
11 / 11  Ruhsat  Sahibi:  
Berat  Beran İlaç  Sanayi  ve Ticaret  Ltd. Şti. 
Yenişehir  Mah.  Özgür  Sok. No:16  Ataşehir/İstanbul 
0 216 456 65 70 (Pbx)  
0 216 456 65 79 (Faks)  
info@beratberan.com.tr  
 
Üretim  Yeri:  
Berko İlaç  ve Kimya Sanayi A.Ş. 
Adil Mah.  Yörükler  Sok. No: 2 Sultanbeyli/İstanbul 
0 216 592 33 00 (Pbx)  
0 216 592 00 62 (Faks)  
 
 
Bu kullanma  talimatı ../../…. tarihinde onaylanmıştır.  
