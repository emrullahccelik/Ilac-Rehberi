KISA ÜRÜN BİLGİSİ
1.BEŞERİ TIBBİ ÜRÜNÜN ADI
CALCIUM-D-SANDOZ 600 mg/400 IU efervesan tablet
2.KALİTATİF KANTİTATİF BİLEŞİMİ
Etkin madde:
Her bir efervesan tablette, 600 mg iyonize kalsiyuma eşdeğer 1500 mg kalsiyum karbonat ve
400 IU vitamin D (10 μg kolekalsiferol).
3
Yardımcı maddeler:
Kısmi hidrojene soya yağı 0,3 mg
Sukroz 1,52 mg
Sodyum hidrojen karbonat 92 mg
Susuz sodyum karbonat 46 mg
Dekstrin maltoz 32,6 mg
Sodyum sakkarin 9 mg
Sodyum siklamat 51 mg
Yardımcı maddeler için 6.1’e bakınız.
3.FARMASÖTİK FORM
Efervesan tablet
Yuvarlak, bombesiz, pürüzsüz, beyaz tabletler.
4.KLİNİK ÖZELLİKLER
4.1.Terapötik endikasyonlar
- D vitamini ve kalsiyum yetersizliğinin önlenmesi ve tedavisi
3
- Kombine kalsiyum ve D vitamini yetersizliğinin tespit edildiği veya bu riskin yüksek olduğu
hastalarda osteoporozun spesifik tedavisine yardımcı D vitamini ve kalsiyum desteği
3
4.2.Pozoloji ve uygulama şekli
Pozoloji/uygulama sıklığı ve süresi:
Doktora danışılmadan kullanılmamalıdır. Doktor tarafından başka bir şekilde tavsiye
edilmediği takdirde aşağıdaki dozlarda kullanılır.
Adolesanlar ve yetişkinler: Günde 1-2 efervesan tablet (600-1200 mg kalsiyuma ve 400-800
I.U. D vitaminine eşdeğer).
3
Uygulama şekli:
CALCİUM-D-SANDOZ bir bardak suda eritilmeli (yaklaşık 200 ml) ve hemen içilmelidir.
Özel popülasyonlara ilişkin ek bilgiler:
Böbrek yetmezliği:
CALCİUM-D-SANDOZ şiddetli böbrek yetmezliği olan hastalarda kullanılmamalıdır.
Karaciğer yetmezliği:
Karaciğer yetmezliği olan hastalarda CALCİUM-D-SANDOZ ile tedavi sırasında özel bir doz
ayarlamasına gerek yoktur.
1 / 10Pediyatrik popülasyon:
Çocuklar: Günde 1 efervesan tablet.
4-8 yaş arası çocuklarda doktor tarafından başka bir şekilde tavsiye edilmediği takdirde günde
1 efervesan tablet kullanılır.
Farmasötik formu nedeniyle 4 yaş altı çocuklarda ve bebeklerde kullanımı önerilmemektedir.
Geriyatrik popülasyon:
Yaşlı hastalarda özel bir doz ayarlamasına gerek yoktur, doktor tarafından başka şekilde tavsiye
edilmediği takdirde günde 1-2 efervesan tablet kullanılır.
Diğer:
Hamileler ve emziren anneler: Alınan günlük kalsiyum miktarı 1500 mg’ı, D vitamini miktarı
3
600 I.U.’yu aşmamalıdır. Bu nedenle günlük dozun, en çok 1 efervesan tablet olması gerekir.
4.3. Kontrendikasyonlar
• Aktif maddeler, soya, fıstık veya efervesan tabletin içerisindeki maddelerden herhangi
birine karşı aşırı duyarlılık,
• Şiddetli böbrek yetmezliğinde (glomerüler filtrasyon hızı <30 ml/dak/1.73 m2),
• Hiperkalsemi ve hiperkalsiüri ile hiperkalsemi ve/veya hiperkalsiüriye neden olan
hastalıklar ve/veya koşullarda (örn.: miyelom, kemik metastazı, primer hiperparatiroidizm,
hiperkalsemi ve/veya hiperkalsiürinin eşlik ettiği uzun süreli immobilizasyon olan hastalarda),
• Nefrokalsinoz, nefrolitiyazis,
• D vitamini hipervitaminozu durumlarında kullanılmamalıdır.
4.4. Özel kullanım uyarıları ve önlemleri
Uzun süreli tedavi boyunca serum ve üriner kalsiyum seviyeleri takip edilmeli ve serum
kreatinin ölçümleri yoluyla böbrek fonksiyonları izlenmelidir. Hastaların izlenmesi, özellikle
aynı zamanda kardiyak glikozitler veya diüretikler kullanan yaşlı hastalarda (bkz. Bölüm 4.5)
ve böbrek taşı oluşum eğilimi yüksek olan hastalarda önemlidir. Hiperkalsemi veya böbrek
işlevlerinde bozulma belirtileri görülmesi durumunda, doz azaltılmalı veya tedaviye ara
verilmelidir. Üriner kalsiyumun 7,5 mmol/24 saat’i (300 mg/24 saat) aşması halinde tedavinin
azaltılması veya tedaviye geçici olarak ara verilmesi önerilir.
CALCİUM-D-SANDOZ hiperkalsemi veya böbrek fonksiyon bozukluğu belirtileri gösteren
hastalarda dikkatli kullanılmalı ve kalsiyum ve fosfat düzeyleri takip edilmelidir. Yumuşak
dokuda kireçlenme riski, hesaba katılmalıdır.
D vitamini, hafif ve orta şiddette böbrek fonksiyon bozukluğu olan hastalarda dikkatle
kullanılmalı ve tedavinin, kalsiyum ve fosfat düzeyleri üzerindeki etkileri izlenmelidir.
Kolekalsiferol formundaki D vitamini, ağır renal yetmezliği olan hastalarda normal şekilde
metabolize edilemediğinden, söz konusu hastalarda, D vitamininin diğer formları
kullanılmalıdır (bkz. Bölüm 4.3).
CALCİUM-D-SANDOZ, D vitamininin aktif metaboliti yönündeki metabolizmasının artmış
olması nedeniyle, sarkoidoz hastalarında dikkatle kullanılmalı ve bu hastaların serum ve
idrarlarındaki kalsiyum düzeyleri izlenmelidir.
CALCİUM-D-SANDOZ’daki D vitamininin miktarı (400 IU), D vitamini içeren diğer tıbbi
ürünlerin reçete edildiği hastalarda göz önünde bulundurulmalıdır. İlave kalsiyum veya D
2 / 10vitamini dozları, yakın tıbbi gözetim altında verilmelidir. Bu gibi hastalarda serum kalsiyum
düzeylerinin ve idrara çıkan kalsiyum miktarının sık sık izlenmesine ihtiyaç vardır.
Eğer absorbe edilebilen alkali ajanlar (karbonat gibi) ile birlikte yüksek dozda kalsiyum
alınırsa, bu durum süt-alkali (Burnett sendromu) sendromuna yani hiperkalsemi, metabolik
alkaloz ve böbrek yetmezliğine neden olabilir.
Literatürde sitrat tuzları ile alüminyum emiliminde artışın olduğu dair raporlar bulunmaktadır.
Bileşimindeki sitrik asit nedeniyle, eş zamanlı alüminyum içeren ilaçları kullanan şiddetli
böbrek yetmezliği olan hastalarda CALCİUM-D-SANDOZ dikkatli kullanılmalıdır.
CALCİUM-D-SANDOZ saflaştırılmış araşit yağı fıstık proteinlerini içerebilir. Fıstık ya da
soyaya alerjisi olan hastalarda kullanılmaması tavsiye edilir.
Bu tıbbi ürün sukroz ve bir glukoz polimeri olan dekstrin maltoz içermektedir. Nadir kalıtımsal
fruktoz intoleransı, glukoz-galaktoz malabsorbsiyon veya sukraz-izomaltaz yetmezliği
problemi olan hastaların bu ilacı kullanmamaları gerekir.
1 efervesan tablet 0,003 Karbonhidrat Ünitesi içerdiğinden, diyabet hastalarının kullanması
açısından uygundur.
Bu tıbbi ürün her dozunda 52 mg sodyum karşılığı 2,26 mmol sodyum ihtiva eder. Bu durum,
kontrollü sodyum diyetinde olan hastalar için göz önünde bulundurulmalıdır.
4.5.Diğer tıbbi ürünlerle etkileşimler ve diğer etkileşim şekilleri
Tiyazid sınıfı diüretikler, idrara çıkan kalsiyum miktarını azaltır. CALCİUM-D-SANDOZ’un
böyle bir diüretikle birlikte kullanılmasına hiperkalsemi eşlik edebileceğinden, serum kalsiyum
düzeyi düzenli olarak izlenmelidir.
Sistemik kortikosteroidler, CALCİUM-D-SANDOZ emilimini azaltır. Birlikte kullanım
sırasında CALCİUM-D-SANDOZ dozunun artırılması gerekebilir.
CALCİUM-D-SANDOZ’un kolestiramin gibi iyon değiştirme reçineleriyle, parafin yağı gibi
laksatiflerle veya orlistat ile birlikte kullanılması, D vitamininin gastrointestinal kanaldan
emilimini azaltacağından; CALCİUM-D-SANDOZ’un bu preparatların alımından en az 2 saat
önce veya 4-6 saat sonra verilmesi önerilir.
Kalsiyum karbonat, birlikte verilen tetrasiklin preparatlarının emilimini aksattığından
tetrasiklin preparatları, oral kalsiyum alınmasından en az 2 saat önce veya 4-6 saat sonra
verilmelidir.
Kalsiyum ve D vitamini tedavisi sırasında gelişebilecek hiperkalsemi, kardiyak glikozidlerin
toksisitesini artırabilir. Hastalar, elektrokardiyogram (EKG) ve serum kalsiyum düzeyleri
yönünden izlenmelidir.
CALCİUM-D-SANDOZ ile birlikte bifosfonat veya sodyum florür kullanılırsa, gastrointestinal
emilimi azaltabileceğinden, bu ilaçlar CALCİUM-D-SANDOZ’dan en az 3 saat önce
verilmelidir.
Rifampisin, fenitoin ya da barbitüratlarla birlikte kullanımı, D vitamininin metabolizmasını
artıracağından etkisinde azalmaya neden olabilir.
3 / 10Kalsiyum ile kinolon antibiyotiklerinin birlikte kullanımı, kinolon antibiyotiklerinin emilimini
olumsuz etkileyebilir. Bu nedenle, bu ilaçlar CALCİUM-D-SANDOZ’dan en az 2 saat önce
veya 6 saat sonra verilmelidir.
Kalsiyum tuzları demir, çinko ve stronsiyum emilimini azaltabilir. Bu nedenle demir, çinko ve
stronsiyum içeren ilaçlar ile kalsiyum arasında en az 2 saat ara olmalıdır.
Kalsiyum tuzları, estramustin veya tiroid hormonlarının emilimini azaltabilir. Bu nedenle, bu
ilaçlar ile CALCİUM-D-SANDOZ alımı arasında en az 2 saat aralık olmalıdır.
Oksalik asit (ıspanakta ve ravent adlı bitkide mevcuttur) ve fitik asit (tahıllarda mevcuttur),
kalsiyum iyonlarıyla çözünmez bileşikler meydana getirerek kalsiyum emilimini inhibe
edebilir. Hasta, oksalik asit ve fitik asit bakımından zengin besinler yemesini izleyen 2 saat
içerisinde kalsiyum ürünleri almamalıdır.
Özel popülasyonlara ilişkin ek bilgiler
Etkileşim çalışması yapılmamıştır.
Pediyatrik popülasyon:
Etkileşim çalışması yapılmamıştır.
4.6.Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
CALCİUM-D-SANDOZ’un doğum kontrol yöntemleri üzerine bir etkisi bulunduğuna dair veri
bulunmamaktadır.
CALCİUM-D-SANDOZ kullanılırken doğum kontrolü uygulanması gerekliliğine dair veri
bulunmamaktadır.
Gebelik dönemi
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-
veya/doğum/ve-veya/ doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
CALCİUM-D-SANDOZ gerekli olmadıkça gebelik döneminde kullanılmamalıdır.
CALCİUM-D-SANDOZ, gebelik döneminde sadece kalsiyum ve D vitamini eksikliği
durumunda tavsiye edilen dozlarda kullanılmalıdır. Diğer durumlarda, CALCİUM-D-
SANDOZ günlük dozu, günde bir tableti aşmamalıdır.
Kombine D vitamini ve kalsiyum eksiklikleri, gebelik sırasında düzeltilebilir. Hamilelerdeki
uzun süreli hiperkalsemiye, çocukta bazen fiziksel ve zihinsel gelişmede gecikme,
supravalvüler aort stenozu ve retinopati eşlik edebildiğinden; günlük doz uygulamasında
kalsiyum için 1500 mg, D vitamini için 600 IU düzeyi geçilmemeli, gebelik döneminde
3
önerilen kolekalsiferol dozunun aşılmasından kaçınılmalıdır.
Laktasyon dönemi
CALCİUM-D-SANDOZ emzirme döneminde kullanılabilir.
CALCİUM-D-SANDOZ’un tüm dozlarında, emzirilen çocuk üzerinde herhangi bir etki
öngörülmemektedir. Ancak kalsiyum ve vitamin D3 anne sütü ile atılmaktadır (süte
4 / 10geçmektedir). Bu sebeple emzirilen çocuğa ilave vitamin D verileceği zaman bu durum göz
önünde bulundurulmalıdır.
Üreme yeteneği/Fertilite
Hayvanlarda yapılan çalışmalarda D vitaminin yüksek dozlarının üreme toksisitesine neden
olduğu gösterilmiştir.
4.7.Araç ve makine kullanımı üzerindeki etkiler
CALCİUM-D-SANDOZ’un araç ve makine kullanma yeteneği üzerinde bilinen herhangi bir
etkisi yoktur.
4.8.İstenmeyen etkiler
Listelenen advers etkiler organ sistemlerine ve sıklıklarına göredir.
Sıklıklar şu şekilde tanımlanmaktadır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥ 1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Bilinmiyor: Anjiyoödem ve larenjeal ödem gibi hipersensitivite reaksiyonları
Metabolizma ve beslenme hastalıkları
Yaygın olmayan: Hiperkalsemi ve hiperkalsiüri
Çok seyrek: Genellikle sadece doz aşımında görülen süt-alkali sendromu
Hiperkalsemi semptomları şunları içermektedir: bulantı, kusma, iştahsızlık, konstipasyon, karın
ağrısı, kemik ağrısı, aşırı susama, sık idrara çıkma, kas zayıflığı, sersemlik ve konfüzyon (bkz.
Bölüm 4.9)
Gastrointestinal hastalıklar
Seyrek: Bulantı, diyare, karın ağrısı, konstipasyon, flatulans
Bilinmiyor: Kusma
Deri ve deri altı doku hastalıkları
Seyrek: Raş, prurit, ürtiker
Özel hasta grubu:
Böbrek yetmezliği
Böbrek yetmezliği olan hastalarda hiperfosfatemi, nefrolitiazis ve nefrokalsinoz oluşma riski
artar.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9.Doz aşımı ve tedavisi
Doz aşımı hipervitaminoz ve hiperkalsemiye neden olabilir.
5 / 10Hiperkalsemi belirtileri; anoreksi, bulantı, kusma, susama, konstipasyon, karın ağrısı, kas
güçsüzlüğü, yorgunluk, ruhsal bozukluk, polidipsi, poliüri, kemikte ağrı, nefrokalsinozis,
böbrek taşı ve şiddetli olgularda kardiyak aritmi. Aşırı hiperkalsemi, koma ve ölümle
sonuçlanabilir. İnatçı ve yüksek kalsiyum düzeyleri geri dönüşümsüz böbrek hasarına ve
yumuşak doku kalsifikasyonlarına yol açabilir.
Süt-alkali sendromu, yüksek miktarlarda kalsiyum ve emilebilir alkali alan hastalarda meydana
gelebilir. Belirtileri; sık idrar yapma isteği, devam eden baş ağrısı, devam eden iştah kaybı,
bulantı veya kusma, olağandışı yorgunluk veya güçsüzlük, hiperkalsemi, alkaloz ve böbrek
yetmezliğidir.
Doz aşımı tedavisi:
İntoksikasyon durumunda, kalsiyum ve D vitamini ile tedavi hemen kesilmeli ve sıvı kaybı
giderilmelidir.
Hiperkalseminin mevcut olduğu kronik doz aşımlarında, ilk terapötik adım i.v izotonik sodyum
klorür çözeltisi ile hidratasyondur. Kalsiyum atılımını artırmak ve hacim artışını önlemek için,
kıvrım diüretikleri (ör. furosemid) kullanılabilir, ancak tiazid diüretiklerinden sakınılmalıdır.
Lityum, A ve D vitamini ve kardiyak glikozitler ile tedaviler kesilmelidir (bkz. Bölüm 4.5).
Bilinç kaybı olan hastalarda midenin boşaltılması gereklidir. Rehidratayon ile hiperkalsemi
şiddetine bağlı olarak kıvrım diüretikleri, bifosfonatlar, kalsitonin ve kortikosteroidler ile tek
veya kombine tedavi uygulanabilir. Serum elektrolitleri, böbrek fonksiyonu ve idrar artışı takip
edilmelidir. Şiddetli olgularda EKG ve SVB izlenmelidir.
5.FARMAKOLOJİK ÖZELLİKLER
5.1.Farmakodinamik özellikler
Farmakoterapötik grup: Mineral destekleri
ATC Kodu: A12AX
CALCİUM-D-SANDOZ, kalsiyumun ve D vitamininin sabit bir kombinasyonudur. Her birim
dozdaki yüksek kalsiyum ve D vitamini içeriği kalsiyumun, sınırlı sayıda dozda, yeterince
emilmesine olanak sağlar. Nöromüsküler iletide kardiyak kasın eksitasyon-kontraksiyon
kenetinde, mukozal membranların bütünlüğünün sağlanmasında görev alan kalsiyum, vücutta
mekanik ve metabolik fonksiyonlara sahip bir mineraldir. D vitamini, kalsiyum-fosfor
metabolizmasında rol oynayan bir vitamindir. Her iki mineralin de barsaklardan aktif bir şekilde
emilmesini ve kemikler tarafından alınmasını sağlar. Kalsiyum ve D vitamini takviyesi, gizli
3
D vitamini eksikliğini ve sekonder hiperparatiroidizmi düzeltir.
D vitamini ile kalsiyumun değişik yaş gruplarına göre, uygun günlük toplam gereksinim
miktarları ile günlük maksimum miktarları aşağıdaki tabloda özetlenmiştir (Tabloda yer alan
kategoriler, CALCİUM-D-SANDOZ’un kullanım grubuna göre sıralanmıştır):
6 / 10D Vitamini Kalsiyum
Kategori Yaş (yıl) Günlük Günlük Günlük Günlük
önerilen maksimum önerilen maksimum
miktar miktar (µg) miktar miktar (mg)
(µg) (mg)
Çocuk 1-3 5 50 500 2500
4-8 5 50 800 2500
9-13 5 50 1300 2500
14-18 5 50 1300 2500
Erişkin/ 19-30 5 50 1000 2500
Yaşlı 31-50 5 50 1000 2500
(Kadın) 50-70 10 50 1200 2500
> 70 15 50 1200 2500
Erişkin/ 19-30 5 50 1000 2500
Yaşlı 31-50 5 50 1000 2500
(Erkek) 50-70 5 50 1200 2500
> 70 5 50 1200 2500
Hamile < 18 5 50 1300 2500
19-30 5 50 1000 2500
> 31 5 50 1000 2500
Emziren < 18 5 50 1300 2500
anne 19-30 5 50 1000 2500
> 31 5 50 1000 2500
CALCİUM-D-SANDOZ, ne kadar doz ve sürede alındığında toksik belirtilerin ortaya
çıkabileceği ile ilgili spesifik bir veri yoktur. Kalsiyumun plazma düzeyinin ve hücre içi
konsantrasyonunun değişik mekanizmalarla sürekli kontrol altında tutulması, hipotiroidizm ya
da hiperparatiroidizm olmaksızın hiperkalsemik olgunun oluşmaması kalsiyum toksisitesi
konusunun spesifik olarak öne çıkmasını önlemektedir.
CALCİUM-D-SANDOZ'dan günlük toplam gereksinimin karşılanabilmesi için, yetişkinlerin
günde 1-2 efervesan tablet, hamileler ve emziren annelerin ise, günde en fazla 1 efervesan tablet
kullanması yeterlidir.
5.2.Farmakokinetik özellikler
Genel özellikler
Kalsiyum:
Emilim:
İyonize kalsiyumun emilimi bağırsak mukozasında gerçekleşir. Uzun süreli ve yüksek dozlarda
çözünmüş, iyonize kalsiyum alımıyla intestinal emilimi artar. Asidik ortam kalsiyum
çözünürlüğünün artmasına sebep olur. Kalsiyumun emilimi hormon denetimi altındadır.
7 / 10Emilim oranı yaşla birlikte azalır, hipokalsemik durumlarda ise artar. Normal erişkinlerde
emilen kalsiyumun (ortalama 360 mg) yarıdan biraz fazlası (190 mg), bağırsak salgı bezleri
tarafından dışarı salındığı için net emilim 170 mg kadardır. Bu miktar idrarla atılan miktara
eşittir.
Dağılım:
Kalsiyumun büyük bir bölümü (yaklaşık 1000 mg) kemiklere bağlanmış durumdadır. Emilen
kalsiyum iyonlarının %99’u kemik ve dişlerde depolanır. Kemikler ana kalsiyum deposunu
oluşturur. Kemiklerle, vücut sıvıları arasında sürekli kalsiyum sirkülasyonu söz konusudur;
kararlı durumda günlük giriş ve çıkış birbirine eşittir. İyonize kalsiyum gebelik süresinde
plasentadan geçer ve emzirme döneminde anne sütüne karışır.
Biyotransformasyon:
Kalsiyum çözünmeyen tuzlarına dönüştürülerek vücuttan atılır.
Eliminasyon:
İyonize kalsiyumun %80’i feçes ile, geri kalan kısmı da idrarla atılır. Kalsiyumun büyük bir
kısmı laktasyon sırasında süte karışır, ayrıca çok az bir miktarı ter ile atılmaktadır.
Doğrusallık/doğrusal olmayan durum:
Kalsiyum emilimi, vitamin D miktarı ile doğru orantılı olarak artar.
D Vitamini:
Emilim:
D3 vitamini ince bağırsaktan emilir; bu olay besinsel lipid emiliminde olduğu gibi safra
asitlerinin varlığını gerektirir. D3 vitamini daha çabuk ve daha fazla emilir. Karaciğer ve safra
hastalıklarında ve steatore durumunda bu vitaminlerin emilimi azalır. Emilen D vitaminlerinin
büyük kısmı şilomikronlara katılır ve lenf içinde kan dolaşımına geçer. 1,25(OH)2D3 (1,25-
dihidroksikolekalsiferol) bağırsaktan yaklaşık %90 oranında emilir.
Dağılım:
D vitaminleri ve aktif metabolitleri kanda özel bir D vitamini-bağlayan protein tarafından
taşınırlar. Yarılanma ömürleri 3-4 hafta kadardır. Kanda en fazla bulunan fraksiyon karaciğerde
oluşan 25-(OH) metabolitidir, bunun yarılanma ömrü 19 gün, 1,25-(OH)2 metabolitininki 3-5
gün kadardır. D vitaminleri oldukça lipofilik maddelerdir, karaciğerde ve yağ dokusunda
birikirler; buradaki vitamin depo görevi yapar. Günlük vitamin alımındaki eksiklik veya
yokluk; bu depo sayesinde altı aya kadar telafi edilebilir.
Biyotransformasyon:
Kolekalsiferol iki basamaklı bir biyotransformasyona uğrayarak asıl etkin şekli olan 1,25-
(OH)2D3’e (kalsitriol) çevrilir. İlk basamak 25-hidroksilasyon basamağıdır. Karaciğer
hücrelerinde mikrozomal ve mitokondriyel yerleşim gösteren bir oksidaz tarafından 25-
hidroksikolekalsiferol’e dönüştürülür. Bu metabolitin oluşumu sıkı kontrol altında değildir ve
1,25-(OH)2D3 sentezinde hız kısıtlayıcı basamağı teşkil etmez. Dolaşımda 25-
hidroksikolekalsiferol düzeyi, substrat düzeyine yani vücuda D vitamini girişine ve vücutta
oluşumuna bağlıdır. Cildin güneşe fazla maruz kalması veya ağızdan fazla vitamin D alınması
sonucu 25-hidroksilli metabolit düzeyi artar.
Fazla miktarda 25-hidroksikolekalsiferol oluşursa, son ürün inhibisyonu sonucu bu dönüşüm
yavaşlar. Bu nedenle fazla D vitamini alındığında kolekalsiferolün ve kalsiferolün metabolize
edilmesi yavaşladığından ciltte ve plazmada birikir. D vitaminlerinin 25-hidroksi türevi D
8 / 10vitamini-bağlayan proteine en fazla afinite gösteren türev olması nedeniyle, kanda en fazla
bulunan metabolittir. Kanda eliminasyon yarılanma ömrü 19 gün kadardır. İkinci basamak, 1-
hidroksilasyon basamağıdır ve böbreklerde proksimal tubuluslarda olur. Burada 25-
hidroksikolekalsiferol, mitokondriyel bir sitokrom P450 enzimi olan 1-hidroksilaz tarafından
en etkin hormon şekli olan 1,25-dihidroksikolekalsiferole (1,25-(OH)2D3) dönüştürülür.
İnsanda bu son metabolitin konsantrasyonu, 25-OH metabolitinin yaklaşık binde biri kadardır.
1-hidroksilaz böbrek dışında plasenta, desidua, cilt ve granülomatöz doku ve makrofajlarda
bulunur. Bu dönüşüm etkin hormon sentezinde hız kısıtlayıcı basamağı oluşturur ve çeşitli
düzenleyici faktörler tarafından etkilenir. Bu enzim etkinliğinin ana düzenleyicisi paratiroid
hormon (PTH) ve enzimin substratı olan 1,25-(OH)2D3’tür. Söz konusu enzim, PTH tarafından
eğer hipokalsemi varsa daima uyarılır; hiperkalsemi varsa bazen uyarı olmaz. Hipokalsemi
1,25-(OH)2D3 oluşumunu hem doğrudan etkisiyle hem de PTH aracılığıyla artırır. 1,25-
(OH)2D3 ise enzimi son ürün inhibisyonu aracılığı ile baskılar.
Ayrıca, 1,25-(OH)2D3 paratiroid hücrelerinde kendine özgü reseptörleri aktive ederek PTH
salgılanmasını baskılar ve böylece kendi sentezini düzenler. Diğer bir düzenleyici faktör
fosfattır. Hipofosfatemi, 1-hidroksilazı uyarır; hiperfosfatemi ise bu enzimi baskılar. Söz
konusu enzim, kalsitonin tarafından etkilenmez veya zayıf şekilde baskılanabilir.
Eliminasyon:
D vitamini metabolitlerinin büyük kısmı safra içinde atılır. 25- hidroksikolekalsiferol ve 1,25-
(OH)2D3 enterohepatik dolaşıma girerler.
Doğrusallık/doğrusal olmayan durum:
Normal bireylerde, vitamin D çok yüksek dozlara kadar lineer bir emilim gösterir. Ancak
endojen vitamin D miktarı, emilim bozuklukları, gıda alımı ve genetik durum vitamin D
emilimini etkiler.
5.3.Klinik öncesi güvenlilik verileri
Kalsiyum karbonat ve D vitamini, özellikleri iyi bilinen ve yaygın kullanılan maddelerdir. Uzun
süredir klinik çalışmalarda ve tedavilerde kullanılmaktadır. Toksisite, genellikle kronik doz
aşımında görülebilen hiperkalsemi sonucunda gelişir.
Hayvan çalışmalarında, insan terapötik doz sınırlarının çok üstündeki dozlarda teratojenite
gözlenmiştir.
6.FARMASÖTİK ÖZELLİKLER
6.1.Yardımcı maddelerin listesi
Kısmi hidrojene soya yağı
Jelatin (sığır jelatini)
Sukroz
Mısır nişastası
Susuz sitrik asit
Malik asit
Sodyum hidrojen karbonat
Susuz sodyum karbonat
Dekstrin maltoz
Alfa-tokoferol (E307)
Limon aroması:
Sodyum sakkarin
Sodyum siklamat
Baskıdan önce yardımcı maddeler
9 / 106.2.Geçimsizlikler
Geçerli değildir.
6.3.Raf ömrü
36 ay
6.4.Saklamaya yönelik özel tedbirler
30°C altındaki oda sıcaklığında saklayınız.
6.5.Ambalajın niteliği ve içeriği
Kutuda, kurutucu içeren polietilen kapaklı, emniyet halkalı polipropilen tüpte 20 adet.
6.6.Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7.RUHSAT SAHİBİ
Sandoz İlaç San. ve Tic. A.Ş.
Suryapı & Akel İş Merkezi,
Rüzgarlıbahçe Mah. Şehit Sinan Eroğlu Cad.
No: 6, 34805 Kavacık/Beykoz/İstanbul
8.RUHSAT NUMARASI
126/37
9.İLK RUHSAT TARİHİ/RUHSAT YENİLEME TARİHİ
İlk ruhsat tarihi: 19.12.2008
Ruhsat yenileme tarihi: 07.11.2016
10.KÜB’ÜN YENİLENME TARİHİ
10 / 10