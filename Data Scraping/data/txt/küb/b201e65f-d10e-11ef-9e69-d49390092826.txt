KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM'a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
NİLEMDO 180 mg film kaplı tablet
2. KALİTATİF VE KANTİTATİF BİLEŞİMİ
Etkin madde:
Her film kaplı tablet, 180 mg bempedoik asit içermektedir.
Yardımcı madde(ler):
Laktoz Monohidrat (Sığır kaynaklı) 30 mg
Yardımcı maddeler için Bölüm 6.1'e bakınız.
3. FARMASÖTİK FORM
Film kaplı tablet.
Yaklaşık 13,97 mm × 6,6 mm × 4,8 mm boyutunda, bir yüzünde "180" baskısı, diğer yüzünde
"ESP" baskısı bulunan beyaz ila kırık beyaz, oval, film kaplı tablet.
4. KLİNİK ÖZELLİKLER
4.1 Terapötik endikasyonlar
NİLEMDO, primer hiperkolesterolemi (heterozigoz ailesel ve ailesel olmayan) veya karışık
dislipidemi hastası yetişkinlerde, diyete ek olarak;
• Tolere edilen maksimum statin dozuyla statin veya başka lipid azaltma tedavileriyle
LDL-C hedeflerine ulaşamayan hastalarda statinle kombinasyon halinde (bkz. Bölüm
4.2, 4.3 ve 4.4), veya
• Statini tolere edemeyen veya bir statinin kontrendike olduğu hastalarda tek başına veya
başka lipid azaltma tedavileriyle endikedir.
NİLEMDO’nun kardiyovasküler morbidite ve mortalite üzerindeki etkisi belirlenmemiştir.
4.2 Pozoloji ve uygulama şekli
Pozoloji/uygulama sıklığı ve süresi:
Pozoloji:
NİLEMDO'nun önerilen dozu, günde bir kez bir adet 180 mg film kaplı tablettir.
1Simvastatin tedavisiyle birlikte
NİLEMDO simvastatinle birlikte uygulandığında, simvastatin dozu günde 20 mg'la (veya
şiddetli hiperkolesterolemi ve yüksek kardiyovasküler risk olan, tedavi hedeflerine daha
düşük dozlarda ulaşamamış olan hastalarda ve yararların potansiyel risklerden ağır bastığı
durumlarda günde 40 mg) sınırlanmalıdır (bkz. Bölüm 4.4 ve 4.5).
Uygulama şekli:
Her bir film kaplı tablet oral yoldan, yiyecek ile birlikte veya yemek olmaksızın alınmalıdır.
Tabletler bütün olarak yutulmalıdır.
Özel popülasyonlara ilişkin ek bilgiler:
Böbrek yetmezliği:
Hafif ila orta dereceli böbrek yetmezliği olan hastalarda doz ayarlaması gerekmemektedir.
Şiddetli böbrek yetmezliği (tahmini glomerüler filtrasyon hızı [eGFR] < 30 mL/dk./1,73 m2
olarak tanımlanmıştır) olan hastalarda sınırlı veri bulunmaktadır ve diyalizdeki son aşama
böbrek hastalığı (ESRD) olan hastalarda incelenmemiştir. NİLEMDO uygulanacağı zaman bu
hastalarda advers reaksiyonlar açısından ek izlem gerekebilir (bkz. Bölüm 4.4).
Karaciğer yetmezliği:
Hafif veya orta dereceli karaciğer yetmezliği (Child-Pugh A veya B) olan hastalarda doz
ayarlaması gerekmemektedir. Şiddetli (Child-Pugh C) karaciğer yetmezliği olan hastalarda veri
bulunmamaktadır. Şiddetli karaciğer yetmezliği olan hastalarda periyodik karaciğer fonksiyon
testleri değerlendirilmelidir (bkz. Bölüm 4.4).
Pediyatrik popülasyon:
NİLEMDO'nun 18 yaşından küçük çocuklardaki güvenliliği ve etkililiği henüz
kanıtlanmamıştır. Veri bulunmamaktadır.
Geriyatrik popülasyon:
Yaşlı hastalarda doz ayarlaması gerekmemektedir (bkz. Bölüm 5.2).
4.3 Kontrendikasyonlar
• Etkin madde veya Bölüm 6.1'de yer alan yardımcı maddelerden herhangi birine karşı
aşırı duyarlılık.
• Gebelik (bkz. Bölüm 4.6).
• Emzirme (bkz. Bölüm 4.6).
• Günde 40 mg’dan daha fazla simvastatinle birlikte kullanım (bkz. Bölüm 4.2, 4.4 ve
4.5).
4.4 Özel kullanım uyarıları ve önlemleri
Statinlerle eş zamanlı kullanımda potansiyel miyopati riski
Bempedoik asit statinlerin plazma konsantrasyonlarını arttırmaktadır (bkz. Bölüm 4.5). Bir
statinle ek tedavi olarak NİLEMDO alan hastalar, yüksek statin dozlarının kullanımıyla
ilişkilendirilen advers reaksiyonlar açısından gözlemlenmelidir. Statinler bazen miyopatiye
yol açabilmektedir. Nadir durumlarda, miyopati, miyoglobinüriye sekonder akut böbrek
yetmezliği olan veya olmayan rabdomiyoliz şeklini alabilir ve ölüme yol açabilir. Bir statine
ek olarak NİLEMDO alan tüm hastalar miyopati riskindeki artış potansiyeli açısından
uyarılmalı ve hastalara açıklanamayan tüm kas ağrısı, hassasiyet ve zayıflık durumlarını
2derhal bildirmesi söylenmelidir. Bir hasta NİLEMDO ve bir statinle birlikte tedavi görürken
bu tür semptomlar gerçekleşirse, lipid seviyeleri ve advers reaksiyonlar yakından izlenerek,
aynı statinin maksimum dozunun düşürülmesi veya alternatif bir statin kullanılması ya da
NİLEMDO'nun durdurularak alternatif bir lipid düşürücü tedavi başlatılması düşünülmelidir.
Eğer miyopati, kreatinin fosfokinaz (CPK) düzeyinin normalin üst limitinin (ULN) 10
katından fazla olmasıyla teyit edilirse, NİLEMDO ve hastanın eşzamanlı aldığı tüm statinler
derhal durdurulmalıdır.
Bempedoik asit ve arka planda simvastatin 40 mg tedavisiyle, ULN’nin 10 katından daha
fazla CPK düzeyine sahip miyopati seyrek olarak bildirilmiştir. 40 mg’dan fazla olan
simvastatin dozları NİLEMDO'yla birlikte kullanılmamalıdır (bkz. Bölüm 4.2, 4.3).
Serum ürik asit artışı
Bempedoik asit, renal tübüler OAT2'nin inhibisyonu nedeniyle serum ürik asit düzeyini
arttırabilir ve hiperürisemiye neden olabilir veya şiddetlendirebilir ve tıbbi gut öyküsü olan ve
gut yatkınlığı olan hastalarda gutu hızlandırabilir (bkz. Bölüm 4.8). Gut semptomlarının eşlik
ettiği hiperürisemi ortaya çıkarsa NİLEMDO tedavisi durdurulmalıdır.
Karaciğer enzimlerinde artış
Klinik çalışmalarda, bempedoik asit kullanımında karaciğer enzimleri alanin aminotransferaz
(ALT) ve aspartat aminotransferazda (AST) ULN’nın 3 katından fazla artışlar bildirilmiştir.
Bu artışlar asemptomatik olmuştur ve bilirubinde ULN’nin 2 katı ve üzeri artışla veya
kolestazisle ilişkilendirilmemiştir ve tedavi devam ettikçe veya tedavi durdurulduğunda
başlangıca geri dönmüştür. Tedavi başlatılırken karaciğer fonksiyonu testleri yapılmalıdır.
Transaminaz artışı ULN’nin 3 katından fazla düzeyde devam ederse NİLEMDO tedavisi
durdurulmalıdır (bkz. Bölüm 4.8).
Böbrek yetmezliği
Bempedoik asidin şiddetli böbrek yetmezliği (eGFR <30 mL/dk./1,73 m2 olarak
tanımlanmıştır) olan hastalarda kullanımıyla ilgili sınırlı deneyim bulunmaktadır ve son
aşama böbrek hastalığı olan hastalarda çalışma yapılmamıştır (bkz. Bölüm 5.2). NİLEMDO
uygulandığı zaman bu hastalarda advers reaksiyonlar için ek izlem gerekebilir.
Karaciğer yetmezliği
Şiddetli karaciğer yetmezliği (Child-Pugh C) olan hastalar incelenmemiştir (bkz. Bölüm 5.2).
Şiddetli karaciğer yetmezliği olan hastalar için periyodik karaciğer fonksiyon testleri
düşünülmelidir.
Kontrasepsiyon
Çocuk doğurma potansiyeli olan kadınlar tedavi sırasında etkili kontrasepsiyon kullanmalıdır.
Hastalara gebe kalmayı planlıyorlarsa kontraseptif önlemleri durdurmadan önce NİLEMDO
almayı bırakmaları tavsiye edilmelidir.
NİLEMDO, laktoz içermektedir. Nadir kalıtımsal galaktoz intoleransı, Lapp laktaz yetmezliği
ya da glukoz-galaktoz malabsorpsiyon problemi olan hastaların bu ilacı kullanmamaları
gerekir.
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
34.5 Diğer tıbbi ürünler ile etkileşimler ve diğer etkileşim şekilleri
Diğer tıbbi ürünlerin bempedoik asit üzerindeki etkileri
Taşıyıcı aracılı ilaç etkileşimleri
İn vitro ilaç etkileşimi çalışmaları, bir OAT3 substratı olan bempedoik asit glukuronid hariç
bempedoik asit ve aktif metabolitleri ve glukuronid formunun, yaygın olarak karakterize
edilen ilaç taşıyıcılarının substratı olmadığına işaret etmektedir.
Probenesid
Glukuronid konjugasyonunun bir inhibitörü olan probenesid, bu inhibitörlerin bempedoik
asidin farmakokinetiği üzerindeki potansiyel etkilerini değerlendirmek için incelenmiştir.
Kararlı durum probenesidle birlikte bempedoik asit 180 mg uygulaması, bempedoik asidin
eğri altındaki alan (EAA) değerinde 1,7 kat artışa, bempedoik asidin aktif metabolitinin
(ESP15228) EAA değerinde 1,9 kat artışa neden olmuştur. Bu artışlar klinik açıdan anlamlı
değildir ve doz önerilerini etkilememektedir.
Bempedoik asidin diğer tıbbi ürünler üzerindeki etkileri
Statinler
Bempedoik asit 180 mg ve simvastatin 40 mg, atorvastatin 80 mg, pravastatin 80 mg ve
rosuvastatin 40 mg arasındaki farmakokinetik etkileşimler klinik çalışmalarda
değerlendirilmiştir. Tek doz simvastatin 40 mg ile kararlı durum bempedoik asit 180 mg
uygulaması, simvastatin asidi maruziyetinde 2 kat artışla sonuçlanmıştır. Bempedoik asit 180
mg eş zamanlı uygulandığında atorvastatin, pravastatin ve rosuvastatinin (tek doz olarak
uygulanan) ve/veya bunların majör metabolitlerinin EAA değerlerinde 1,4 ila 1,5 artış
gözlemlenmiştir. Bu statinler supraterapötik 240 mg bempedoik asit dozuyla eş zamanlı
uygulandığında daha yüksek artışlar gözlemlenmiştir (bkz. Bölüm 4.4).
Taşıyıcı aracılı ilaç etkileşimleri
Bempedoik asit ve glukuronidi, OATP1B1 ve OATP1B3'ü klinik açıdan anlamlı
konsantrasyonlarda zayıf düzeyde inhibe etmektedir. Bempedoik asidin OATP1B1 veya
OATP1B3'ün substratları olan tıbbi ürünlerle (yani bosentan, fimasartan, asunaprevir,
glekaprevir, grazoprevir, voksilaprevir ve ayrıca atorvastatin, pravastatin, fluvastatin,
pitavastatin, rosuvastatin ve simvastatin gibi statinler [bkz. Bölüm 4.4]) eş zamanlı
uygulanması, bu tıbbi ürünlerin plazma konsantrasyonlarında artışa neden olabilir.
Bempedoik asit in vitro olarak OAT2'yi inhibe etmektedir; bu, serum kreatinin ve ürik asitte
görülen minör artışlardan sorumlu mekanizma olabilir (bkz. Bölüm 4.8). OAT2'nin
bempedoik asit tarafından inhibasyonu ayrıca potansiyel olarak OAT2'nin substratları olan
tıbbi ürünlerin plazma konsantrasyonlarını arttırabilir. Bempedoik asit ayrıca OAT3'ü klinik
açıdan anlamlı konsantrasyonlarda zayıf düzeyde inhibe edebilir.
Ezetimib
Tek doz ezetimib kararlı haldeki bempedoik asitle birlikte alındığında, toplam ezetimib
(ezetimib ve glukuronid formu) ve ezetimib glukuronid EAA ve C sırasıyla yaklaşık 1,6
maks
ve 1,8 kat artmıştır. Bu artışın neden büyük olasılıkla OATP1B1'in bempedoik asit tarafından
inhibe edilmesi ve bunun sonucunda hepatik alımda düşüş ve bunun ardından ezetimib
glukuronid eliminasyonunda düşüş olmasıdır. Ezetimibin EAA ve C değerlerindeki artışlar
maks
%20'den düşüktür. Bu artışlar klinik açıdan anlamlı değildir ve doz önerilerini
etkilememektedir.
4İncelenen diğer etkileşimler
Bempedoik asidin metforminin farmakokinetiği veya farmakodinamiği veya oral kontraseptif
noretindron/etinilöstradiolün farmakokinetiği üzerinde etkisi olmamıştır.
Özel popülasyonlara ilişkin ek bilgiler
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Pediyatrik popülasyonlara ilişkin etkileşim çalışması yapılmamıştır.
4.6 Gebelik ve laktasyon
Genel tavsiye:
Gebelik kategorisi: X
Çocuk doğurma potansiyeli bulunan kadınlar /Doğum kontrolü (kontrasepsiyon)
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadırlar.
Gebelik dönemi
NİLEMDO gebelik döneminde kontrendikedir (bkz. Bölüm 4.3).
Gebe kadınlarda bempedoik asit kullanımıyla ilgili veri yoktur veya sınırlı veri vardır.
Bempedoik asitle hayvanlarda yapılan çalışmalar üreme toksisitesi göstermiştir (bkz. Bölüm
5.3).
Bempedoik asit normal fetal gelişim için gereken kolesterol sentezini ve olasılıkla diğer
kolesterol türevlerinin sentezini azalttığı için, NİLEMDO gebe kadınlara uygulandığında
fetüse zarar verebilir. NİLEMDO gebe kalmadan önce veya gebelik fark edildiği andan
itibaren durdurulmalıdır (bkz. Bölüm 4.3).
Laktasyon dönemi
Bempedoik asit/metabolitlerinin insan sütüne geçip geçmediği bilinmemektedir. Ciddi advers
reaksiyon potansiyeli nedeniyle, NİLEMDO alan kadınlar bebeklerini emzirmemelidir.
NİLEMDO emzirme sırasında kontrendikedir (bkz. Bölüm 4.3).
Üreme yeteneği/Fertilite
NİLEMDO'nun insan fertilitesi üzerindeki etkisiyle ilgili veri bulunmamaktadır. Hayvan
çalışmalarına göre, NİLEMDO ile üreme veya fertilite üzerinde etki beklenmemektedir (bkz.
Bölüm 5.3).
4.7 Araç ve makine kullanımı üzerindeki etkiler
NİLEMDO'nun araç ve makine kullanma becerisiyle üzerindeki etkisi yoktur veya ihmal
edilebilir düzeydedir.
54.8 İstenmeyen etkiler
Güvenlilik profilinin özeti
Bempedoik asidin güvenlilik profili, maksimum tolere edilen statin dozunu alan
hiperkolesterolemi hastaları (2 çalışma; n=3008) ve statin almayan veya düşük doz statin alan
(2 çalışma; n=613) hastalar dahil olmak üzere, 4 kontrollü Faz 3 klinik çalışmasında
(N=3.621) incelenmiştir. Pivot çalışmalar sırasında bempedoik asitle en yaygın olarak
bildirilen advers reaksiyonlar hiperürisemi (%3,8), uzuvlarda ağrı (%3,1) ve anemidir (%2,5).
Plaseboyla karşılaştırıldığında bempedoik asit alan daha fazla sayıda hasta kas spazmı
(%0,7'ye %0,3), diyare (%0,5'e <%0,1), uzuvlarda ağrı (%0,4'e 0) ve bulantı (%0,3'e %0,2)
nedeniyle tedaviyi bırakmıştır ama bempedoik asit ve plasebo arasında farklar anlamlı
değildir.
Advers reaksiyonların tablolanmış listesi
Bempedoik asitle ile bildirilen advers reaksiyonlar Tablo 1'de sistem organ sınıfı ve sıklığa
göre gösterilmektedir.
Sıklıklar şu şekilde tanımlanmıştır: çok yaygın (≥1/10); yaygın (≥1/100 ila <1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000);
bilinmiyor (eldeki verilerden hareketle tahmin edilemiyor).
Tablo 1: Advers reaksiyonlar
Sistem organ sınıfı (SOC) Advers reaksiyonlar Sıklık kategorileri
Kan ve lenf sistemi Anemi Yaygın
hastalıkları Hemoglobin düşüşü Yaygın olmayan
Metabolizma ve beslenme Gut Yaygın
hastalıkları Hiperürisemia Yaygın
Hepato-bilier hastalıkları Aspartat aminotransferaz Yaygın
artışı
Alanin aminotransferaz artışı Yaygın olmayan
Karaciğer fonksiyon Yaygın olmayan
testlerinde artış
Kas-iskelet bozukluklar, bağ Uzuvlarda ağrı Yaygın
doku ve kemik hastalıkları
Böbrek ve idrar hastalıkları Kan kreatinin artışı Yaygın olmayan
Kan üre artışı Yaygın olmayan
Glomerüler filtrasyon Yaygın olmayan
oranında düşüş
a. Hiperürisemiye hiperürisemi ve kandaki ürik asit artışı dahildir
Seçilen advers reaksiyonların tanımı
Karaciğer enzimlerinde artış
Bempedoik asitle karaciğer transaminaz (AST ve/veya ALT) değerlerinde artışlar
bildirilmiştir. Kontrollü klinik çalışmalarda, karaciğer transaminaz düzeylerinde artış
insidansı ULN’nin üç katı ve üzeri) bempedoik asitle tedavi edilen hastalarda %0,7;
6plaseboyla tedavi edilen hastalarda %0,3'tür. Transaminazlarda görülen bu artışlar diğer
karaciğer disfonksiyonu kanıtlarıyla ilişkilendirilmemiştir (bkz. Bölüm 4.4).
Serum ürik asit artışı
Bempedoik asitle yapılan klinik çalışmalarda, olasılıkla renal tübüler OATP2'yi inhibe etmesi
nedeniyle serum ürik asidinde artışlar gözlemlenmiştir (bkz. Bölüm 4.5). Havuzlanmış
plasebo kontrollü çalışmalarda, bempedoik asit ile 12. Haftada başlangıca göre ortalama 0,8
mg/dL (47,6 mikromol/L) artış gözlemlenmiştir. Serum ürik asit artışları genellikle tedavinin
ilk 4 haftası içinde gerçekleşmiştir ve tedavinin durdurulmasından sonra başlangıca geri
dönmüştür. Bempedoik asitle tedavi edilen hastaların %1,4'ünde ve plaseboyla tedavi edilen
hastaların %0,4'ünde gut bildirilmiştir (bkz. Bölüm 4.4). Her iki tedavi grubunda, gut
bildirilen hastaların tıbbi öyküsünde gut olması ve/veya başlangıç ürik asit düzeylerinin
ULN'nin üzerinde olması olasılığı daha yüksektir.
Serum kreatinin ve kan üre azotu üzerindeki etkiler
Bempedoik asidin serum kreatinin ve kan üre azotunu (BUN) arttırdığı gösterilmiştir.
Havuzlanmış plasebo kontrollü çalışmalarda, bempedoik asit ile 12. Haftada başlangıca göre
serum kreatininde ortalama 0,05 mg/dL (4,4 mikromol/L) artış, BUN'da ortalama 1,7 mg/dL
(0,61 mmol/L) artış gözlemlenmiştir. Serum kreatinin ve BUN'da görülen artışlar tedavinin
ilk 4 haftasında gerçekleşmiş, stabil devam etmiş ve tedavinin durdurulmasından sonra
başlangıca geri dönmüştür.
Serum kreatininde gözlemlenen artışlar, OAT2 bağımlı renal tübüler kreatinin salımıyla
ilişkili olabilir (bkz. Bölüm 4.5) ve ilaca endojen bir substrat etkileşimini temsil ediyor
olabilir ama böbrek fonksiyonunda kötüleşmeye işaret etmemiştir. NİLEMDO tedavisi gören
hastalarda, özellikle de tahmini kreatinin klirensinin izlenmesi gereken hastalıkları olan veya
tıbbi ürünler alan hastalarda, tahmini kreatinin klirensindeki değişiklikler yorumlanırken bu
etki göz önünde bulundurulmalıdır.
Hemoglobinde düşüş
Bempedoik asitle yapılan klinik çalışmalarda, hemoglobinde düşüşler gözlemlenmiştir.
Havuzlanmış plasebo kontrollü çalışmalarda, bempedoik asit alan hastaların %4,6'sında,
plasebo alan hastaların ise %1,9'unda hemoglobinde başlangıca göre ≥20 g/L ve < normalin
alt limiti (LLN) bir düşüş gözlemlenmiştir. Bempedoik asit ve plasebo gruplarında
hemoglobinde 50 g/L'den büyük ve < LLN düşüşler bildirilmiştir (sırasıyla %0,2'ye %0,2).
Hemoglobin düşüşleri genellikle tedavinin ilk 4 haftasında gerçekleşmiştir ve tedavinin
durdurulmasından sonra başlangıca geri dönmüştür. Başlangıçtaki hemoglobin değerleri
normal alan hastalarda, bempedoik asit grubundaki hastaların %1,4'ünde ve plasebo
grubundaki hastaların %0,4'ünde tedavi sırasında LLN'nin altında hemoglobin değerleri
görülmüştür. Bempedoik asitle tedavi edilen hastaların %2,5'inde, plaseboyla tedavi edilen
hastaların %1,6'sında anemi bildirilmiştir.
Özel popülasyonlara ilişkin ek bilgiler:
Geriyatrik popülasyon:
Plasebo kontrollü çalışmalarda, bempedoik asitle tedavi edilen 3.621 hastanın 2.098'i (%58)
65 yaş ve üzeridir. Yaşlılar ve daha genç popülasyon arasında güvenlilik açısından genel bir
fark görülmemiştir.
7Şüpheli advers reaksiyonların bildirilmesi
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Klinik çalışmalarda 240 mg/güne kadar (onaylanmış önerilen dozun 1,3 katı) dozlar
uygulanmıştır ve dozu kısıtlayıcı toksisite kanıtı görülmemiştir.
Günde bir kez 180 mg bempedoik asitle tedavi edilen hastalardakilere göre 14 kat daha
yüksek maruziyetlerde yapılan hayvan çalışmalarında hiçbir advers olay gözlemlenmemiştir.
NİLEMDO doz aşımının spesifik bir tedavisi yoktur. Doz aşımı durumunda, hasta
semptomatik olarak tedavi edilmeli ve gereken destekleyici önlemler alınmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Lipid değiştirici ajanlar, diğer lipid değiştirici ajanlar,
ATC kodu: C10AX15
Etki mekanizması
Bempedoik asit, karaciğerdeki kolesterol sentezini inhibe ederek düşük yoğunluklu
lipoprotein kolesterolü (LDL-C) düşüren bir adenozin trifosfat sitrat liyaz (ACL)
inhibitörüdür. ACL, kolesterol biyosentez yolağında 3-hidroksi-3-metil-glutaril-koenzim A
(HMG-CoA) redüktaza göre akışın yukarısında olan bir enzimdir. Bempedoik asit, çok uzun
zincir asil-COA sentetaz 1 (ACSVL1) tarafından koenzim A'nın (CoA) ETC 1002-CoA'ya
aktivasyonunu gerektirmektedir. ACSVL1 primer olarak iskelet kaslarında değil karaciğerde
eksprese edilmektedir. ACL'nin ETC-1002-CoA tarafından inhibe edilmesi, karaciğerde
kolesterol sentezinin düşüşüne yol açmakta ve düşük yoğunluklu lipoprotein reseptörlerinin
yukarı yönlü regülasyonu yoluyla kandaki LDL-C'nin azaltılmasıyla sonuçlanmaktadır. Ek
olarak, ETC 1002-CoA tarafından ACL'nin inhibe edilmesi hepatik yağ asidi biyosentezinin
eşzamanlı olarak baskılanmasıyla sonuçlanmaktadır.
Farmakodinamik etkiler
Bempedoik asidin tek başına veya diğer lipid değiştirici tıbbi ürünlerle kombinasyon halinde
uygulanması, hiperkolesterolemi veya karışık dislipidemi olan hastalarda LDL-C, yüksek
yoğunluklu olmayan lipoprotein kolesterol (non-HDL-C), apolipoprotein B (apo B) ve toplam
kolesterolü (TC) düşürmektedir.
Diyabet hastalarının aterosklerotik kardiyovasküler hastalık riski yüksek olduğu için,
bempedoik asitle yapılan klinik çalışmalara diabetes mellitus hastaları da dahil edilmiştir.
Diyabet hastalarının alt grubunda, plaseboyla karşılaştırıldığında düşük HbA1c düzeyleri
8gözlemlenmiştir (ortalama %0,2). Diyabet olmayan hastalarda, bempedoik asit ve plasebo
arasında HbA1c açısından fark gözlemlenmemiştir ve hipoglisemi oranlarında fark yoktur.
Kardiyak elektrofizyoloji
240 mg dozunda (onaylanan önerilen dozun 1,3 katı), bempedoik asit QT aralığını klinik
açıdan anlamlı bir ölçekte uzatmamaktadır.
Klinik etkililik ve güvenlilik
NİLEMDO'nun kardiyovasküler morbidite ve mortalite üzerindeki etkisi henüz
belirlenmemiştir.
NİLEMDO'nun etkililiği, hiperkolesterolemi veya karışık dislipidemi hastası 3.623 yetişkinde
yapılan dört çok merkezli, randomize, çift kör, plasebo kontrollü çalışmada incelenmiştir ve
2.425 hasta bempedoik aside randomize edilmiştir. Tüm hastalar günde bir kez oral olarak
180 mg bempedoik asit veya plasebo almıştır. İki çalışmada, hastalar diğer lipid değiştirici
tedavilerin varlığında veya yokluğunda maksimum tolere edilen statin dozundan oluşan arka
plan lipid değiştirici tedavileri görmektedir. Belgelenmiş statin intoleransı olan hastalarda iki
çalışma gerçekleştirilmiştir. Tüm Faz 3 çalışmalarındaki primer etkililik bitiş noktası,
plaseboyla karşılaştırıldığında 12 haftada LDL-C'de başlangıca göre ortalama düşüş
yüzdesidir.
Statinlerle kombinasyon tedavisi
1002-047 çalışması, hiperkolesterolemi veya karışık dislipidemi hastalarında gerçekleştirilen
çok merkezli, randomize, çift kör, plasebo kontrollü, 52 haftalık bir çalışmadır. 12. Haftada
NİLEMDO'nun etkililiği değerlendirilmiştir. Çalışmaya maksimum tolere edilen lipid
düşürücü bir tedaviye ek olarak 2:1 oranında bempedoik asit (n=522) veya plasebo (n=257)
tedavisine randomize edilen 779 hasta dahil edilmiştir. Maksimum tolere edilen lipid
düşürücü tedavi, tek başına veya başka lipid düşürücü tedavilerle kombinasyon halinde
maksimum tolere edilen statin dozu (günlük doz dışındaki statin rejimleri ve doz olmaması ila
düşük doz dahil) olarak tanımlanmıştır. 40 mg/gün veya daha fazla simvastatin alan hastalar
çalışmaya dahil edilmemiştir.
Genel olarak, başlangıçtaki ortalama yaş 64'tür (aralık: 28 ila 91), hastaların %51'i 65 yaş ve
üzerindedir, %36'sı kadındır, %94'ü Beyaz, %5'i Siyahi ve %1'i Asyalıdır. Ortalama başlangıç
LDL-C 120,4 mg/dL'dir (3,1 mmol/L). Randomizasyon tarihinde, hastaların %91'i statin
tedavisi görmektedir ve %53'ü yüksek yoğunluklu statin tedavisi görmektedir. Bempedoik asit
plaseboyla karşılaştırıldığında LDL-C'yi başlangıçtan12. Haftaya kadar belirgin biçimde
düşürmüştür (p<0,001). Bempedoik asit ayrıca non-HDL-C, apo B ve TC'yi belirgin biçimde
düşürmüştür.
Çalışma 1002-040, hiperkolesterolemi veya karışık dislipidemi hastalarında bempedoik asidin
güvenliliği ve etkililiğini değerlendirmek için gerçekleştirilen çok merkezli, randomize, çift
kör, plasebo kontrollü, 52 haftalık bir çalışmadır. 12. Haftada NİLEMDO'nun etkililiği
değerlendirilmiştir. Çalışmaya maksimum tolere edilen lipid düşürücü bir tedaviye ek olarak
2:1 oranında bempedoik asit (n=1.488) veya plasebo (n=42) tedavisine randomize edilen
2.230 hasta dahil edilmiştir. Maksimum tolere edilen lipid düşürücü tedavi, tek başına veya
başka lipid düşürücü tedavilerle kombinasyon halinde maksimum tolere edilen statin dozu
(günlük doz dışındaki statin rejimleri ve doz olmaması ila düşük doz dahil) olarak
9tanımlanmıştır. 40 mg/gün veya daha fazla simvastatin alan ya da PCSK9 inhibitörleri
kullanan hastalar çalışmaya dahil edilmemiştir.
Genel olarak, başlangıçtaki ortalama yaş 66'dır (aralık: 24 ila 88), hastaların %61'i 65 yaş ve
üzerindedir, %27'si kadındır, %96'sı Beyaz, %3'ü Siyahi ve %1'i Asyalıdır. Ortalama
başlangıç LDL-C 103,2 mg/dL'dir (2,7 mmol/L). Randomizasyon tarihinde, tüm hastalar
statin tedavisi görmektedir ve %50'si yüksek yoğunluklu statin tedavisi görmektedir.
Bempedoik asit plaseboyla karşılaştırıldığında LDL-C'yi başlangıçtan 12. Haftaya kadar
belirgin biçimde düşürmüştür (p<0,001). Plaseboyla karşılaştırıldığında bempedoik asit
grubundaki hastaların belirgin biçimde daha yüksek bir oranı LDL-C değerinde <70 mg/dL'ye
(<1,81 mmol/L) ulaşmıştır (%32'ye %9; p<0,001); bempedoik asit ayrıca non-HDL-C, apo B
ve TC'yi belirgin biçimde düşürmüştür (bkz. Tablo 2).
Tablo 2: Primer hiperkolesterolemi veya karışık dislipidemi hastalarında
plaseboyla karşılaştırıldığında NİLEMDO'nun tedavi etkileri -
başlangıçtan 12. Haftaya kadar ortalama değişim yüzdesi
Çalışma 1002-047 Çalışma 1002-040
(N=779) (N=2.230)
NİLEMDO Plasebo NİLEMDO Plasebo
n=522 n=257 n=1.488 n=742
LDL-Ca, n 498 253 1.488 742
LS Ortalama -15,1 2,4 -16,5 1,6
non-HDL-Ca, n 498 253 1.488 742
LS Ortalama -10,8 2,3 -11,9 1,5
apo Ba, n 479 245 1.485 736
LS Ortalama -9,3 3,7 -8,6 3,3
TCa, n 499 253 1.488 742
LS Ortalama -9,9 1,3 -10,3 0,8
apo B=apolipoprotein B; HDL-C=yüksek yoğunluklu lipoprotein kolesterol, LDL C=düşük yoğunluklu
lipoprotein kolesterol; LS=en küçük kareler; TC=toplam kolesterol.
Arka plan statin (1002-047): atorvastatin, simvastatin, rosuvastatin, pravastatin, fluvastatin, pitavastatin ve
lovastatin.
Arka plan statin (1002-040): atorvastatin, simvastatin, pravastatin.
a. Başlangıca göre değişim yüzdesi, kovaryans analizi (ANCOVA), faktörler olarak tedavi ve randomizasyon
tabakaları ve eşdeğişken olarak başlangıç lipid parametreleri kullanılarak analiz edilmiştir.
Statin intoleransı olan hastalar
Çalışma 1002-048, yüksek LDL-C olan, statin intoleransı öyküsü olan ve bir statinin en düşük
onaylanmış başlangıç dozundan yüksek bir dozu tolere edemeyen hastalarda ezetimibe
eklendiğinde NİLEMDO ile plasebonun LDL-C'yi düşürmedeki etkililiğinin karşılaştırmalı
olarak incelendiği, çok merkezli, randomize, çift kör, plasebo kontrollü, 12 haftalık bir
çalışmadır. Çalışmaya, 12 hafta boyunca ek tedavi olarak ezetimib 10 mg/güne 2:1 oranında
randomize edilen bempedoik asit (n=181) veya plaseboya (n=88) randomize edilen 269 hasta
dahil edilmiştir.
Genel olarak, başlangıçtaki ortalama yaş 64'tür (aralık: 30 ila 86), %55'i 65 yaş ve üzeridir,
%61'i kadındır, %89'u Beyazdır, %8'i Siyahidir, %2'si Asyalıdır ve %1'i diğer ırklardandır.
Ortalama başlangıç LDL-C 127,6 mg/dL'dir (3,3 mmol/L). Randomizasyon tarihinde,
bempedoik asit alan hastaların %33'ü ve plasebo alan hastaların %28'i onaylanmış en düşük
dozlardan düşük veya eşit düzeyde statin tedavisi almaktadır. Bempedoik asit plaseboyla
10karşılaştırıldığında LDL-C'yi başlangıçtan 12. Haftaya kadar belirgin biçimde azaltmıştır
(p<0,001). Bempedoik asit de non-HDL-C, apo B ve TC'yi belirgin biçimde azaltmıştır (bkz.
Tablo 3).
Çalışma 1002-046, yüksek LDL-C değeri olan ve statini tolere edemeyen veya biri en düşük
dozda iki veya daha fazla statini tolere edemeyen hastalarda plaseboyla karşılaştırıldığında
NİLEMDO'nun etkililiğinin incelendiği çok merkezli, randomize, çift kör, plasebo kontrollü
24 haftalık bir çalışmadır. Statinin onaylanmış başlangıç doz0undan daha düşük bir dozu
tolere edebilen hastaların çalışma sırasında bu dozda kalmasına izin verilmiştir. Bempedoik
asidin etkililiği 12. Haftada değerlendirilmiştir. Çalışmaya, 24 hafta boyunca bempedoik asit
(n=234) veya plasebo (n=111) tedavisine 2:1 oranında randomize edilen 345 hasta dahil
edilmiştir. Randomizasyon tarihinde, bempedoik asit alan hastaların %8'i ve plasebo alan
hastaların %10'u onaylanan en düşük dozdan düşük dozlarda statin tedavisi görmektedir ve
bempedoik asit alan hastaların %36'sı, plasebo alan hastaların %30'u başka statin olmayan
lipid değiştirici tedaviler almaktadır.
Genel olarak, başlangıçtaki ortalama yaş 65'tir (aralık: 26 ila 88), %58'i 65 yaş ve üzeridir,
%56'sı kadındır, %89'u Beyazdır, %8'i Siyahidir, %2'si Asyalıdır ve %1'i diğer ırklardandır.
Ortalama başlangıç LDL-C 157,6 mg/dL'dir (4,1 mmol/L).
Bempedoik asit plaseboyla karşılaştırıldığında LDL-C'yi başlangıçtan 12. Haftaya kadar
belirgin biçimde azaltmıştır (p<0,001). Bempedoik asit de non-HDL-C, apo B ve TC'yi
belirgin biçimde azaltmıştır (bkz. Tablo 3).
Lipid değiştirici tedavilerin yokluğunda tedavi
Çalışma 1002-046'da, bempedoik asit grubunda 133 hasta, plasebo grubundaki 67 hasta arka
plan lipid değiştirici tedavi görmektedir. Bempedoik asit bu alt grupta plaseboyla
karşılaştırıldığında LDL-C'yi başlangıçtan 12. Haftaya kadar belirgin biçimde azaltmıştır.
Bempedoik asit ve plasebo arasında başlangıçtan 12. Haftaya kadar LDL-C'de görülen
ortalama değişim yüzdesi -%22,1'dir (GA: %26,8; %17,4; p < 0,001).
Tablo 3: Statin intoleransı olan hastalarda plaseboyla karşılaştırıldığında
NİLEMDO'nun tedavi etkileri – başlangıçtan 12. Haftaya kadar ortalama
değişim yüzdesi
Çalışma 1002-048 Çalışma 1002-046
(N=269) (N=345)
NİLEMDO Plasebo NİLEMDO Plasebo
n=181 n=88 n=234 n=111
LDL-Ca, n 175 82 224 107
LS Ortalama -23,5 5 -22,6 -1,2
non-HDL-Ca, n 175 82 224 107
LS Ortalama -18,4 5,2 -18,1 -0,1
apo Ba, n 174 81 218 104
LS Ortalama -14,6 4,7 -14,7 0,3
TCa, n 176 82 224 107
LS Ortalama -15,1 2,9 -15,4 -0,6
apo B=apolipoprotein B; HDL-C=yüksek yoğunluklu lipoprotein kolesterol; LDL C=düşük yoğunluklu
lipoprotein kolesterol; LS=en küçük kare; TC=toplam kolesterol.
Arka plan statin (1002-048): atorvastatin, simvastatin, rosuvastatin, pravastatin, lovastatin
11Arka plan statin (1002-046): atorvastatin, simvastatin, pitavastatin, rosuvastatin, pravastatin, lovastatin
a. Başlangıca göre değişim yüzdesi, kovaryans analizi (ANCOVA), faktörler olarak tedavi ve randomizasyon
tabakaları ve eşdeğişken olarak başlangıç lipid parametreleri kullanılarak analiz edilmiştir.
Dört çalışmanın tümünde, maksimum LDL-C düşürücü etkiler 4. Hafta kadar erken
dönemlerde maksimum LDL-C azaltıcı etkiler gözlemlenmiştir ve çalışma boyunca
korunmuştur. Bu sonuçlar ayrıca, yaş, cinsiyet, ırk, etnik köken, bölge, diyabet öyküsü,
başlangıç LDL-C, vücut kitle indeksi (BMI) HeFH durumu ve arka plan tedavileri dahil
olmak üzere, çalışmaların tümünde incelenen alt grupların hepsinde tutarlıdır.
Pediyatrik popülasyon
Avrupa İlaç Ajansı yüksek kolesterol tedavisinde 4 ila 18 yaşındaki pediyatrik popülasyonda
bempedoik asitle yapılan çalışmanın sonuçlarını sunma zorunluluğundan vazgeçmiştir.
Pediyatrik kullanımla ilgili bilgi için bkz. Bölüm 4.2.
5.2 Farmakokinetik özellikler
Genel özellikler
Emilim:
Farmakokinetik veriler, bempedoik asidin NİLEMDO 180 mg tablet olarak uygulandığında
3,5 saat olan maksimum konsantrasyona ulaşana kadar geçen medyan süreyle absorbe
edildiğine işaret etmektedir. Aksi belirtilmedikçe, bempedoik asidin farmakokinetik
parametreleri ortalama [standart sapma (SD)] olarak sunulmaktadır. Bempedoik asit,
ACSVL1 tarafından hücre içinde ETC-1002-CoA'ya aktive edilen bir ön ilaç olarak
değerlendirilmektedir. Hiperkolesterolemi hastalarında çoklu doz uygulamasından sonra
kararlı durum C ve EAA değerleri, sırasıyla 24,8 (6,9) mikrogram/mL ve 348 (120)
maks
mikrogram.saat/mL'dir. Bempedoik asidin kararlı durumdaki farmakokinetiği genellikle 120
mg ila 220 mg aralığında doğrusaldır. Önerilen dozda yinelenen uygulamadan sonra
bempedoik asidin farmakokinetiğinde zamana bağlı değişim olmamıştır ve bempedoik asit
kararlı duruma 7 gün sonra ulaşmıştır. Bempedoik asidin ortalama birikim oranı yaklaşık 2,3
kattır.
Eş zamanlı gıda uygulamasının, NİLEMDO 180 mg tablet olarak uygulanan bempedoik
asidin biyoyararlanımı üzerinde etkisi olmamıştır. Gıda bempedoik asidin emilim hızını
yavaşlatmaktadır; gıda ile emilim hızı sabiti 0,32/saattir.
Dağılım:
Bempedoik asidin görülen dağılım hacmi (V/F) 18 litredir. Bempedoik asit, glukuronidi ve
aktif metaboliti ESP15228'nin plazma proteinlerine bağlanma oranı sırasıyla %99,3; %98,8 ve
%99,2'dir. Bempedoik asit alyuvarlara ayrılmamaktadır.
Biyotransformasyon:
İn vitro metabolik etkileşim çalışmaları hem bempedoik asit hem de aktif metaboliti ve
glukuronid formlarının sitokrom P450 enzimleri tarafından metabolize veya inhibe
edilmediğine veya indüklenmediğine işaret etmektedir.
12Bempedoik asidin primer eliminasyon yolu, asil glukuronide metabolizmadan geçmesidir.
Bempedoik asit ayrıca in vitro ortamda insan karaciğerinde gözlemlenen aldo-keto redüktaz
aktivitesine dayanarak geri dönüşümlü olarak aktif bir metabolite (ESP15228)
dönüştürülmektedir. ESP15228 için yinelenen doz uygulamasından sonra ortalama plazma
EAA metabolit/ana ilaç oranı %18'dir ve zaman içinde sabit devam etmiştir. Her iki bileşik in
vitro ortamda UGT2B7 tarafından inaktif glukuronid konjugatlarına dönüştürülmektedir.
Bempedoik asit, ESP15228 ve bunların konjugat formları plazmada belirlenmiştir ve
bempedoik asit EAA değerinin büyük bölümünü (%46) oluştururken kendisinden sonra en
0-48h
yaygın olan glukuronid formudur (%30). ESP15228 ve glukuronidi plazma EAA 'nin
0-48h
sırasıyla %10'u ve %11'ini temsil etmektedir.
Hiperkolesterolemi hastalarında bempedoik asidin eşdeğer aktif metabolitinin (ESP15228)
kararlı durum C ve EAA değerleri sırasıyla 3 (1,4) mikrogram/mL ve 54,1 (26,4)
maks
mikrogram.saat/mL'dir. ESP15228, sistemik maruziyeti ve farmakokinetik özelliklerine göre,
büyük olasılıkla bempedoik asidin genel klinik aktivitesine minör bir katkıda bulunmuştur.
Eliminasyon:
Bempedoik asidin hiperkolesterolemi hastalarında bir popülasyon FK analiziyle belirlenen
kararlı durum klirensi (CL/F), günde bir kez doz uygulamasından sonra 12,1 mL/dk.'dır;
değişmemiş bempedoik asidin renal klirensi toplam klirensin %2'inden azını temsil
etmektedir. İnsanlarda bempedoik asidin ortalama (SD) yarı ömrü kararlı durumda 19 (10)
saattir.
Oral yoldan tek doz 240 mg bempedoik asit uygulamasından sonra (onaylanan önerilen dozun
1,3 katı), toplam dozun %62,1'i (bempedoik asit ve metabolitleri) idrarda, primer olarak
bempedoik asidin asil glukuronid konjugatı olarak geri kazanılmıştır ve %25,4'ü feçeste geri
kazanılmıştır. Uygulanan dozun %5'inden azı dışkı ve idrarda birlikte değişmemiş bempedoik
asit olarak atılmıştır.
Doğrusallık/Doğrusal olmayan durum:
Doğrusallık/doğrusal olmayan duruma ilişkin herhangi bir çalışma yürütülmemiştir.
Hastalardaki karakteristik özellikler
Böbrek yetmezliği:
Bempedoik asidin farmakokinetiği, böbrek fonksiyonunun bempedoik asidin kararlı durum
EAA değeri üzerindeki etkisini değerlendirmek amacıyla tüm klinik çalışmalarda (n=2.261)
havuzlanmış veriler üzerinde gerçekleştirilen bir popülasyon FK analizinde ve böbrek
fonksiyonu çeşitli düzeylerde olan gönüllülerde yapılan tek dozlu bir farmakokinetik
çalışmasında incelenmiştir. Normal böbrek fonksiyonu olan hastalarda karşılaştırıldığında,
ortalama bempedoik asit maruziyetleri hafif ila orta dereceli böbrek yetmezliği olan hastalarda
sırasıyla 1,4 kat (%90 PI: 1,3; 1,4) ve 1,9 kat (%90 PI: 1,7; 2) daha yüksektir (bkz. Bölüm
4.4).
Şiddetli böbrek yetmezliği olan hastalarla ilgili sınırlı veri bulunmaktadır; tek dozlu bir
çalışmada, bempedoik asidin EAA değeri normal böbrek fonksiyonuna sahip hastalarla
karşılaştırıldığında şiddetli böbrek yetmezliği olan hastalarda (eGFR < 30 mL/dk./1,73 m2;
n=5) 2,4 kat artmıştır. NİLEMDO ile gerçekleştirilen klinik çalışmalara diyaliz gören ESRD
hastaları dahil edilmemiştir (bkz. Bölüm 4,4).
13Karaciğer yetmezliği:
Bempedoik asit ve metabolitinin farmakokinetiği (ESP15228) normal karaciğer fonksiyonu
olan ve hafif ila orta dereceli karaciğer yetmezliği (Child-Pugh A veya B) olan hastalarda tek
doz uygulamasından sonra (n=8/grup) incelenmiştir. Normal karaciğer yetmezliği olan
hastalarla karşılaştırıldığında, bempedoik asidin ortalama C ve EAA değerleri hafif
maks
karaciğer yetmezliği olan hastalarda sırasıyla %11 ve %22 oranında, orta dereceli karaciğer
yetmezliği olan hastalarda sırasıyla %14 ve %16 oranında düşmüştür. Bunun düşük etkililikte
sonuçlanması beklenmemektedir. Hafif ila orta dereceli karaciğer yetmezliği olan hastalarda
doz ayarlaması gerekmemektedir.
Bempedoik asit şiddetli karaciğer yetmezliği (Child-Pugh C) olan hastalarda incelenmemiştir.
Diğer özel popülasyonlar:
Bempedoik asidin farmakokinetiği yaş, cinsiyet ve ırktan etkilenmemiştir. Vücut ağırlığı
istatistiksel açıdan anlamlı bir eşdeğişkendir. En düşük vücut ağırlığının (73 kg ve altı)
çeyreği yaklaşık %30 daha büyük maruziyetle ilişkilendirilmiştir. Maruziyet artışı klinik
açıdan anlamlı değildir ve ağırlığa göre hiçbir doz ayarlaması önerilmemektedir.
5.3 Klinik öncesi güvenlilik verileri
Standart genotoksisite çalışmaları dizisinde, bempedoik asidin herhangi bir mutajenik veya
klastojenik potansiyeli belirlenmemiştir. Kemirgenlerde yapılan yaşam boyu karsinojenisite
çalışmalarında, bempedoik asit erkek sıçanlardaki hepatoselüler ve tiroid bezi foliküler
tümörlerinin ve erkek farelerdeki hepatoselüler tümörlerin insidansını arttırmıştır. Bunlar
kemirgenlerde yapılan yaşam boyu biyotayinlerde yaygın olarak gözlemlenen tümörler
olduğu ve tümörijenez mekanizması kemirgen spesifik bir PPAR alfa aktivasyonuna sekonder
olduğu için, bu tümörlerin insanlarda bir risk teşkil ettiği düşünülmemektedir.
Yalnızca sıçanlarda karaciğer ağırlığında artış ve hepatoselüler hipertrofi gözlemlenmiştir ve
30 mg/kg/gün ve üzeri dozda veya insanlarda 180 mg'daki maruziyetin dört katında 1 aylık
iyileşme döneminden sonra kısmen geri dönüşümlüdür. Her iki türde tolere edilen dozlarda
laboratuvar parametrelerinde bu hepatik etkilere işaret eden, geri dönüşümlü ve advers
olmayan değişiklikler, alyuvar ve koagülasyon parametrelerinde düşüşler ve üre azotu ve
kreatininde artışlar gözlemlenmiştir. Kronik çalışmalarda advers yanıt için NOAEL, sıçanlar
ve maymunlarda 180 mg dozunda insanlardaki maruziyetin sırasıyla altındaki veya 15 katı
olan maruziyetlerle ilişkilendirilen 10 mg/kg/gün ve 60 mg/kg/gündür.
Bempedoik asit, gebe tavşanlarda 80 mg/kg/güne kadar dozlarda veya insanlarda 180 mg
dozundaki sistemik maruziyetin 12 katında embriyolar ve fetüsler için teratojenik veya toksik
değildir. Organojenez sırasında 10, 30 ve 60 mg/kg/gün bempedoik asit verilen gebe
sıçanlarda, 30 mg/kg/gün ve üzerinde veya 180 mg dozunda insanlardaki maruziyetin 4
katında, canlı fetüs sayısı ve fetüslerin vücut ağırlığı azalmıştır. Tüm dozlarda, 180 mg
dozunda insanlarda görülen sistemik maruziyetin altındaki maruziyetlerde, fetal iskelet
bulgularının (eğri kürekkemiği ve kaburgalar) insidansında artış gözlemlenmiştir. Bir prenatal
ve postnatal gelişim çalışmasında, gebelik ve laktasyon boyunca 5, 10, 20 veya 30 mg/kg/gün
bempedoik asit uygulanan gebe sıçanlarda, 180 mg dozunda insanlardaki maruziyetten düşük
olan 10 mg/kg/gün maternal maruziyet düzeylerinde, 20 mg/kg/gün ve üzeri dozlarda advers
maternal etkiler, 10 mg/kg/gün ve üzeri dozlarda canlı yavru sayısı ve yavru sağkalımı, yavru
büyümesi ve öğrenme ve belleğinde düşüşler gözlemlenmiştir.
14NİLEMDO'nun insan fertilitesi üzerindeki etkisiyle ilgili veri bulunmamaktadır. Erkek ve dişi
sıçanlara çiftleşmeden önce ve dişilerde gebeliğin 7. gününe kadar bempedoik asit
uygulandığında, 30 mg/kg/gün ve üzeri doz östrus döngüselliğinde değişiklikler, korpora lutea
ve implant sayısında düşüşle sonuçlanmıştır ve 60 mg/kg/gün dozunda erkek ve dişi fertilite
ve sperm parametrelerinde etki gözlemlenmemiştir (180 mg dozunda insanlardaki sistemik
maruziyetin sırasıyla 4 ve 9 katı).
6. FARMASÖTİK ÖZELLİKLER
6.1 Yardımcı maddelerin listesi
Tablet çekirdeği
Laktoz monohidrat (Sığır kaynaklı)
Mikrokristalin selüloz (E460)
Sodyum nişasta glikolat (Tip A)
Hidroksipropil selüloz (E463)
Magnezyum stearat (E470b)
Silika, kolloidal susuz (E551)
Film kaplama
Kısmen hidrolize poli(vinil alkol) (E1203)
Talk (E553b)
Titanyum dioksit (E171)
Makrogol/PEG (E1521)
6.2 Geçimsizlikler
Geçimlilik çalışması olmadığı için, bu tıbbi ürün başka tıbbi ürünlerle karıştırılmamalıdır.
6.3 Raf ömrü
36 ay
6.4 Saklamaya yönelik özel tedbirler
25°C’nin altındaki oda sıcaklığında saklayınız.
6.5 Ambalajın niteliği ve içeriği
Polivinil klorür (PVC)/alüminyum blister.
10, 28 (14 tablet x 2 blister), 30 (10 tablet x 3 blister), 84 (14 tablet x 6 blister), veya 90 (10
tablet x 9 blister) tablet içeren ambalaj boyutları.
Tüm ambalaj boyutları piyasada olmayabilir.
156.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj
Atıklarının Kontrolü” yönetmeliklerine uygun olarak imha edilmelidir.
7. RUHSAT SAHİBİ
Daiichi Sankyo İlaç Tic. Ltd. Şti.
Ünalan Mah. Libadiye Cad.
Emaar Square Sit. F Blok Apt.
No:82 F/57 34700
Üsküdar/İstanbul
Tel: 0 216 577 65 05
Faks: 0 216 577 65 07
8. RUHSAT NUMARASI (LARI)
2023/67
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 09.03.2023
Ruhsat yenileme tarihi: -
10. KÜB’ÜN YENİLENME TARİHİ
16