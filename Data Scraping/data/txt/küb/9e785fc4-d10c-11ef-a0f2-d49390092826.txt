KISA ÜRÜN BİLGİSİ
1. BEŞERİ TIBBİ ÜRÜNÜN ADI
EKİPERTA® 1 g IM/IV enjeksiyon için liyofilize toz
Steril
2. KALİTATİF VE KANTİTATİF BİLEŞİM
Etkin madde:
Her bir flakon 1 g ertapeneme eşdeğer 1,046 g ertapenem sodyum içerir.
Yardımcı madde(ler):
Sodyum bikarbonat 175 mg
Sodyum hidroksit k.m. (pH ayarı için)
3. FARMASÖTİK FORM
Enjeksiyon için liyofilize toz
Enjeksiyon için steril, beyazdan açık sarıya liyofilize tozdur.
4. KLİNİK ÖZELLİKLER
4.1. Terapötik endikasyonlar
Tedavi
EKİPERTA, ertapeneme duyarlı olduğu bilinen veya olma olasılığı yüksek olan bakterilerin
neden olduğu ve parenteral tedavinin gerekli olduğu durumlarda, pediyatrik hastalarda (3 ay ila
17 yaş arası) ve yetişkinlerde aşağıdaki enfeksiyonların tedavisinde endikedir (Bkz. Bölüm 4.4
ve 5.1):
• İntra-abdominal enfeksiyonlar
• Toplumdan edinilen pnömoni
• Akut jinekolojik enfeksiyonlar
• Deri ve yumuşak dokunun diyabetik ayak enfeksiyonları (Bkz. Bölüm 4.4)
Profilaksi
EKİPERTA erişkinlerde elektif kolorektal cerrahiden sonra operasyon bölgesinde enfeksiyonun
önlenmesi (profilaksi) için endikedir (Bkz. Bölüm 4.4).
4.2. Pozoloji ve uygulama şekli
Pozoloji
Tedavi
Yetişkinler ve ergenlerde (13 ila 17 yaş): EKİPERTA dozu intravenöz yolla günde bir kez
1 gramdır (g) (bkz. Bölüm 6.6).
Bebekler ve çocuklar (3 ay ila 12 yaş): EKİPERTA dozu intravenöz yolla günde iki kez
15 mg/kg’dır (günde 1 g’ı geçmemelidir) (bkz. bölüm 6.6).
1Profilaksi
Yetişkinler: Elektif kolorektal cerrahi sonrası enfeksiyonu önlemek için operasyondan 1 saat
önce intravenöz yolla 1 g (tek doz) ertapenem verilir.
Böbrek yetmezliği
EKİPERTA, hafif ila orta şiddette böbrek yetmezliği olan yetişkin hastalardaki enfeksiyonların
tedavisi için kullanılabilir. Kreatinin klerensi > 30 mL/dk/1,73 m2 olan hastalarda doz ayarlaması
gerekli değildir. Şiddetli böbrek yetmezliği olan hastalarda ertapenemin güvenliliği ve etkililiği
ile ilgili bir doz önerisini destekleyecek yeterli veri yoktur. Bu nedenle ertapenem bu hastalarda
kullanılmamalıdır (bkz. Bölüm 5.2). Böbrek yetmezliği olan çocuk ve ergenlere ilişkin veri
bulunmamaktadır.
Hemodiyaliz
Ertapenem’in hemodiyaliz hastalarındaki güvenliliği ve etkililiğine ilişkin bir doz önerisini
desteklemek için yeterli veri yoktur. Bu nedenle bu hastalarda ertapenem kullanılmamalıdır.
Karaciğer yetmezliği
Karaciğer fonksiyon bozukluğu olan hastalarda doz ayarlaması önerilmemektedir (bkz. Bölüm
5.2).
Pediyatrik popülasyon
EKİPERTA’nın 3 aylıktan küçük çocuklarda güvenliliği ve etkililiği henüz belirlenmemiştir.
Veri yoktur.
Geriyatrik popülasyon
Şiddetli böbrek yetmezliği vakaları dışında önerilen EKİPERTA dozu uygulanmalıdır (Böbrek
yetmezliğine bakınız).
Uygulama şekli:
İntravenöz uygulama: EKİPERTA 30 dakika içinde infüze edilmelidir.
EKİPERTA ile olağan tedavi süresi 3 ila 14 gündür ancak enfeksiyonun tipine ve ciddiyetine ve
neden olan patojen(ler)e bağlı olarak değişebilir. Klinik olarak endike olduğunda, klinik iyileşme
gözlenirse uygun bir oral antibakteriyel ajana geçiş uygulanabilir.
Uygulamadan önce tıbbi ürünün hazırlanmasına ilişkin talimatlar için bkz. Bölüm 6.6.
İntravenöz veya intramusküler yoldan uygulanır.
EKİPERTA, 14 güne kadar intravenöz infüzyon ya da 7 güne kadar intramusküler enjeksiyon
şeklinde uygulanabilir.
İntravenöz yoldan uygulanırken EKİPERTA 30 dakika içinde infüze edilmelidir.
EKİPERTA IM, intramusküler uygulamanın uygun olduğu enfeksiyonlarda, intravenöz
uygulamaya alternatif olarak kullanılabilir.
24.3. Kontrendikasyonlar
• Etkin maddeye veya Bölüm 6.1’de listelenen yardımcı maddelerin herhangi birine aşırı
duyarlılık
• Diğer karbapenem antibakteriyel ajanlardan herhangi birine aşırı duyarlılık
• Beta-laktam antibakteriyel ajanın (örn. penisilinler veya sefalosporinler) diğer herhangi bir
türüne şiddetli aşırı duyarlılık (örn. anafilaktik reaksiyon, şiddetli deri reaksiyonu)
• Seyreltici olarak lidokain HCl’nin kullanımı nedeniyle, intramusküler yoldan uygulanan
EKİPERTA, amid türündeki lokal anestetiklere bilinen aşırı duyarlılığı olan hastalarda
kontrendikedir.
4.4. Özel kullanım uyarıları ve önlemleri
Hipersensitivite
Beta-laktamlar ile tedavi edilen hastalarda ciddi ve bazen ölümle sonuçlanan aşırı duyarlılık
(anafilaksi) reaksiyonları bildirilmiştir. Bu reaksiyonlar çoklu alerjenlere karşı duyarlılık öyküsü
olan kişilerde daha fazla ortaya çıkma eğilimi gösterir. Ertapenem ile tedaviye başlanmadan önce
penisilinler, sefalosporinler, diğer beta-laktamlar ve diğer alerjenlere karşı geçmişteki aşırı
duyarlılık reaksiyonları dikkatle araştırılmalıdır (bkz. Bölüm 4.3). Alerjik bir reaksiyon
geliştiğinde ertapenem hemen kesilmelidir (bkz. Bölüm 4.8). Ciddi anaflaktik reaksiyonlar
acil tedavi gerektirir.
Süper enfeksiyon
Ertapenemin uzun süre kullanımı duyarlı olmayan organizmaların aşırı üremesine yol açabilir.
Hastanın durumunun izlenerek tekrar değerlendirilmesi gereklidir. Tedavi sırasında
süperenfeksiyon gelişirse uygun önlemler alınmalıdır.
İntramusküler uygulama
EKİPERTA’yı intramusküler olarak uygularken, yanlışlıkla damar içine enjeksiyondan
kaçınılmalıdır.
Lidokain HCl, EKİPERTA’nın intramusküler uygulamasında kullanılan çözücüdür. İlave
önlemler için lidokain HCl’nin ürün bilgilerine bakınız.
Antibiyotikle ilişkili kolit
Ertapenem ile antibiyotikle ilişkili kolit ve psödomembranöz kolit rapor edilmiştir ve şiddeti
hafif ila yaşamı tehdit edici arasında değişebilir. Bu nedenle, antibakteriyel ajanların
uygulanmasından sonra ishal görülen tüm hastalarda bu tanının değerlendirilmesi önemlidir.
EKİPERTA ile tedavinin kesilmesi ve Clostridioides difficile için belirli bir tedavinin
uygulanması düşünülmelidir. Peristaltizmi inhibe eden tıbbi ürünler verilmemelidir.
Nöbetler
Tedavi sırasında veya 14 günlük takip döneminde, ertapenem (günde bir kez 1 g) ile tedavi
edilen yetişkin hastalara yönelik klinik inceleme sırasında nöbetler rapor edilmiştir. Nöbetler, en
yaygın olarak yaşlı hastalarda ve önceden merkezi sinir sistemi (MSS) bozuklukları (örn. beyin
lezyonları veya nöbet hikayesi) olan ve/veya böbrek fonksiyonu bozulmuş hastalarda ortaya
çıkmıştır. Pazarlama sonrası ortamda benzer bulgular görülmüştür.
3Ensefalopati
Ertapenem kullanımı ile ensefalopati bildirilmiştir (bkz. Bölüm 4.8). Ertapenem kaynaklı
ensefalopatiden şüpheleniliyorsa (örneğin; miyoklonus, nöbetler, mental durum değişikliği,
bilinç düzeyinde azalma), ertapenem tedavisinin kesilmesi düşünülmelidir. Böbrek yetmezliği
olan hastalarda ertapenem kaynaklı ensefalopati riski daha yüksektir ve rezolüsyon uzayabilir.
Valproik asit ile eşzamanlı kullanım
Ertapenem ve valproik asit/sodyum valproatın eşzamanlı kullanımı önerilmemektedir (bkz.
Bölüm 4.5).
Optimum düzeyin altında maruziyet
Mevcut verilere dayanarak, 4 saati aşan cerrahi müdahalelere ilişkin birkaç vakada, hastaların
optimum düzeyin altında ertapenem konsantrasyonlarına ve sonuç olarak da potansiyel tedavi
başarısızlığına ilişkin riske maruz kalma olasılığı göz ardı edilemez. Bu nedenle, bu tür
olağandışı vakalarda dikkatli olunmalıdır.
Özel popülasyonlarda kullanıma yönelik hususlar
Şiddetli enfeksiyonların tedavisinde ertapenem kullanımına ilişkin deneyim sınırlıdır.
Toplumdan edinilen pnömoninin tedavisine yönelik klinik çalışmalarda, ertapenem ile tedavi
edilen, değerlendirilebilir hastaların %25’inde yetişkinlerde şiddetli hastalık görülmüştür
(pnömoni şiddeti indeksi > III olarak tanımlanır). Akut jinekolojik enfeksiyonların tedavisine
yönelik bir klinik çalışmada, ertapenem ile tedavi edilen, değerlendirilebilir hastaların
%26’sında, yetişkinlerde şiddetli hastalık görülmüştür (≥39°C vücut sıcaklığı ve/veya
bakteriyemi); on hastada ise bakteriyemi görülmüştür. İntra-abdominal enfeksiyonların
tedavisine yönelik bir klinik çalışmada ertapenem ile tedavi edilen değerlendirilebilir hastaların
%30’unda, yetişkinlerde yaygın peritonit, %39’unda ise mide, duodenum, ince bağırsak, kolon
ve safra kesesi dahil apandis dışındaki bölgeleri içeren enfeksiyonlar görülmüştür. APACHE II
skorları ≥15 olan, çalışmaya kaydedilmiş, değerlendirilebilir nitelikte sınırlı sayıda hasta
mevcuttur ve bu hastalarda etkililik belirlenmemiştir.
Penisiline dirençli Streptococcus pneumoniae’den kaynaklanan, toplumdan edinilen pnömoninin
tedavisinde ertapenemin etkililiği belirlenmemiştir.
Eşzamanlı osteomiyelit ile birlikte diyabetik ayak enfeksiyonlarında, ertapenemin etkililiği
belirlenmemiştir.
2 yaşından küçük çocuklarda, ertapenem ile nispeten az sayıda deneyim mevcuttur. Bu yaş
grubunda, enfekte eden organizma(lar)nın ertapeneme duyarlılığını belirlemek için özel dikkat
gösterilmelidir. 3 aylıktan küçük çocuklara yönelik veri mevcut değildir.
Sodyum
Bu tıbbi ürün, Dünya Sağlık Örgütü (DSÖ) tarafından bir yetişkin için önerilen günlük
maksimum 2 g sodyum alımının % 6,85’ine eşdeğer, her 1,0 g doz için yaklaşık 137 mg sodyum
içerir. Bu durum, kontrollü sodyum diyetinde olan hastalar için göz önünde bulundurulmalıdır.
4İntramusküler uygulama
EKİPERTA’yı intramusküler olarak uygularken, yanlışlıkla damar içine enjeksiyondan
kaçınılmalıdır.
Lidokain HCl, EKİPERTA’nın intramusküler uygulamasında kullanılan çözücüdür. İlave
önlemler için lidokain HCl’nin ürün bilgilerine bakınız.
4.5. Diğer tıbbi ürünlerle etkileşim ve diğer etkileşim şekilleri
Tıbbi ürünlerin CYP aracılı klerensinin veya P-glikoprotein aracılı klerensinin inhibisyonundan
kaynaklanan etkileşim olasılığı çok düşüktür (bkz. Bölüm 5.2). Valproik asit düzeylerinde
terapötik aralığın altına düşebilecek azalmalar, valproik asit karbapenem ajanlarıyla birlikte
uygulandığında rapor edilmiştir. Düşük valproik asit düzeyi, nöbet kontrolünün yetersiz
olmasına yol açabilir; bu nedenle, ertapenem ile valproik asit/sodyum valproatın eşzamanlı
kullanımı önerilmemektedir ve alternatif antibakteriyel veya antikonvülzan tedaviler
düşünülmelidir.
4.6. Gebelik ve laktasyon
Genel tavsiye
Gebelik kategorisi B.
Ertapenemin gebe kadınlarda kullanımına ilişkin yeterli veri mevcut değildir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut değildir.
Gebelik dönemi
Gebe kadınlarda yeterli ve iyi kontrollü çalışmalar gerçekleştirilmemiştir. Hayvanlarda yapılan
çalışmalarda gebelik, embriyofetal gelişim, doğum sırasında veya sonrasında gelişim açısından
doğrudan veya dolaylı zararlı etkileri görülmemektedir. Bununla birlikte, potansiyel yarar fetüse
yönelik olası riske ağır basmadığı sürece, ertapenem gebelik sırasında kullanılmamalıdır.
Gebe kadınlara verilirken tedbirli olunmalıdır.
Laktasyon dönemi
Ertapenem anne sütüne geçer. Bebeğe yönelik advers reaksiyon potansiyeli nedeniyle, anneler
ertapenem alırken bebek emzirmemelidir.
Üreme yeteneği/ Fertilite
Ertapenem kullanımının erkek ve kadınlarda fertilite üzerindeki etkisine ilişkin yeterli ve iyi
kontrollü bir çalışma mevcut değildir. Klinik öncesi çalışmalar, fertilite açısından doğrudan veya
dolaylı zararlı etkileri belirtmemektedir (bkz. Bölüm 5.3).
4.7. Araç ve makine kullanımı üzerindeki etkiler
Araç ve makine kullanma yeteneği üzerindeki etkiler konusunda bir çalışma yapılmamıştır.
EKİPERTA, hastaların araç ve makine kullanma yeteneğini etkileyebilir. Hastalara, EKİPERTA
ile baş dönmesi ve somnolansın rapor edildiği bildirilmelidir (bkz. Bölüm 4.8).
54.8 İstenmeyen etkiler
Güvenlilik profilinin özeti
Erişkinler
Klinik çalışmalara ertapenem ile tedavi edilen toplam hasta sayısı 2.200’ün üzerindedir; bu
hastaların 2.150’sinden fazlası 1 g ertapenem dozu almıştır. Ertapenem ile tedavi edilen
hastaların yaklaşık %20’sinde advers reaksiyonlar (yani, araştırıcı tarafından büyük olasılıkla,
muhtemelen veya kesinlikle tıbbi ürünle ilişkili olduğu kabul edilen) rapor edilmiştir. Tedavi,
hastaların %1,3’ünde advers reaksiyonlar nedeniyle kesilmiştir. 476 hasta daha, kolorektal
cerrahi sonrası cerrahi bölge enfeksiyonlarının profilaksisi için klinik çalışmada cerrahi öncesi
1 g tek doz halinde ertapenem almıştır.
Yalnızca ertapenem alan hastalarda tedavi sırasında ve tedavi durdurulduktan sonra 14 günlük
takip sırasında en sık bildirilen advers reaksiyonlar diyare (%4,8), infüze edilen damarda
komplikasyon (%4,5) ve bulantıdır (%2,8).
Yalnızca ertapenem alan hastalarda, tedavi sırasında ve tedavi durdurulduktan sonra 14 günlük
takip sırasında en sık olarak bildirilen laboratuvar anormallikleri ve ilgili insidans oranları
şunlardır: ALT (%4,6), AST (%4,6), alkalin fosfataz (%3,8) ve trombosit sayımında (%3,0)
yükselmeler.
Pediyatrik popülasyon (3 aylık ila 17 yaş arasındaki çocuklar):
Klinik çalışmalarda ertapenem ile tedavi edilen toplam hasta sayısı 384’tür. Genel güvenlilik
profili, yetişkin hastalarınkiyle karşılaştırılabilirdir. Ertapenem ile tedavi edilen hastaların
yaklaşık %20,8’inde advers reaksiyonlar (yani, araştırıcı tarafından büyük olasılıkla,
muhtemelen veya kesinlikle tıbbi ürünle ilişkili olduğu kabul edilen) rapor edilmiştir. Tedavi,
hastaların %0,5’inde advers reaksiyonlar nedeniyle kesilmiştir.
Yalnızca ertapenem alan hastalarda, tedavi sırasında ve tedavi durdurulduktan sonra 14 günlük
takip sırasında en sık olarak bildirilen advers reaksiyonlar şunlardır: diyare (%5,2) ve infüzyon
bölgesinde ağrı (%6,1).
Yalnızca ertapenem alan hastalarda, tedavi sırasında ve tedavi durdurulduktan sonra 14 günlük
takip sırasında en sık olarak bildirilen laboratuvar anormallikleri ve ilgili insidans oranları
şunlardır: nötrofil sayımında (%3,0) azalmalar ve ALT (%2,9) ve AST’de (%2,8) yükselmeler.
Advers reaksiyonların tablo halinde listesi
Yalnızca ertapenem alan hastalarda, tedavi sırasında ve tedavi durdurulduktan sonra 14 günlük
takip sırasında aşağıdaki advers reaksiyonlar rapor edilmiştir:
Yaygın (≥1/100 ila <1/10); Yaygın olmayan (≥1/1.000 ila <1/100); Seyrek (≥1/10.000 ila
<1/1.000); Çok seyrek (<1/10.000); Bilinmiyor (eldeki verilerden hareketle tahmin edilemiyor).
6Çocuklar ve
18 yaş ve üzeri yetişkinler adolesanlar (3
aylık ila 17
yaşında)
Yaygın olmayan: Oral kandidiyazis,
kandidiyazis, fungal enfeksiyon,
Enfeksiyonlar ve enfestasyonlar psödomembranöz enterokolit,
vajinit
Seyrek: Pnömoni, dermatomikoz,
operasyon sonrası yara enfeksiyonu,
idrar yolu enfeksiyonu
Kan ve lenf sistemi hastalıkları Seyrek: Nötropeni, trombositopeni
Seyrek: Alerji
Bağışıklık sistemi hastalıkları
Bilinmiyor: Anafilaktoid
reaksiyonlar dahil anafilaksi
Metabolizma ve beslenme Yaygın olmayan: Anoreksi
hastalıkları Seyrek: Hipoglisemi
Yaygın olmayan: Uykusuzluk, Bilinmiyor:
zihin karışıklığı Zihinsel
Seyrek: Ajitasyon, anksiyete,
durumda değişiklik
Psikiyatrik hastalıklar depresyon
(agresyon dahil)
Bilinmiyor: Zihinsel durumda
değişiklik (agresyon, deliryum,
oryantasyon bozukluğu,
zihinsel durumda değişiklikler
dahil)
Yaygın: Baş ağrısı Yaygın olmayan:
Yaygın olmayan: Baş dönmesi, Baş ağrısı
somnolans, tat almada anormallik,
Bilinmiyor:
nöbet (bkz. Bölüm 4.4)
Halüsinasyonlar
Sinir sistemi hastalıkları Seyrek: Titreme, senkop
Bilinmiyor: Halüsinasyonlar,
bilinçte inhibisyon, diskinezi,
miyoklonus, yürüme güçlüğü,
ensefalopati (bkz. Bölüm 4.4)
Göz hastalıkları Seyrek: Skleral bozukluk
Yaygın olmayan: Sinüs bradikardi
Kardiyak hastalıklar
Seyrek: Aritmi, taşikardi
Yaygın: İnfüze edilen damarda Yaygın olmayan:
komplikasyon, flebit/tromboflebit Sıcak basması,
Vasküler hastalıklar
Yaygın olmayan: Hipotansiyon hipertansiyon.
Seyrek: Kanama, kan basıncında
yükselme
Yaygın olmayan: Dispne, farengeal
Solunum, göğüs bozuklukları ve rahatsızlık
mediyastinal hastalıklar Seyrek: Burun tıkanıklığı, öksürük,
epistaksis, raller/ronkus, hırıltı
7Yaygın: Diyare, bulantı, kusma. Yaygın: Diyare
Yaygın olmayan: Konstipasyon, asit Yaygın olmayan:
regürjitasyonu, ağız kuruluğu, Dışkıda renk
Gastrointestinal hastalıklar
dispepsi, abdominal ağrı değişimi, melena
Seyrek: Disfaji, fekal inkontinans,
pelvik peritonit
Bilinmeyen: Dişlerde renk değişimi
Seyrek: Kolesistit, sarılık, karaciğer
Hepatobiliyer hastalıklar
bozukluğu
Yaygın: Döküntü, kaşıntı Yaygın: Bez
Yaygın olmayan: Eritem, ürtiker dermatiti
Seyrek: Dermatit, deskuamasyon, Yaygın olmayan:
Deri ve deri altı doku hastalıkları hipersensitivite vasküliti Eritem, döküntü,
Bilinmiyor: Akut generalize peteşi
ekzantematöz püstüloz (AGEP),
Eozinofili ile birlikte ilaç döküntüsü
ve sistemik semptomlar (DRESS
sendromu)
Kas-iskelet bozuklukları, bağ Seyrek: Kas krampı, omuz ağrısı.
doku ve kemik hastalıkları Bilinmiyor: Kas güçsüzlüğü
Seyrek: Böbrek yetmezliği, akut
Böbrek ve idrar yolu hastalıkları
renal yetmezlik
Gebelik, puerperiyum durumları
Seyrek: Abortus
ve perinatal hastalıklar
Üreme sistemi ve meme
Seyrek: Genital kanama
hastalıkları
Yaygın: İnfüzyon
Yaygın olmayan: yerinde ağrı
Ekstravazasyon, asteni/bitkinlik, Yaygın olmayan:
ateş, ödem/şişme, göğüs ağrısı İnfüzyon yerinde
Genel bozukluklar ve uygulama Seyrek: Enjeksiyon yerinde yanma, infüzyon
bölgesine ilişkin hastalıklar sertleşme, halsizlik yerinde kaşıntı,
infüzyon yerinde
eritem, enjeksiyon
yerinde eritem ve
infüzyon yerinde
sıcaklık
8Araştırmalar/Laboratuvar teknikleri
Yaygın: ALT, AST, alkalin Yaygın: ALT ve
fosfatazda yükselmeler AST’de
Yaygın olmayan: Total serum yükselmeler
bilirubinde, direkt serum
Biyokimya bilirubinde, dolaylı serum
bilirubinde, serum kreatininde,
serum ürede ve serum glikozunda
artışlar
Seyrek: Serum bikarbonat, serum
kreatinin ve serum potasyumda
azalmalar; serum LDH düzeyinde,
serum fosfor ve serum potasyumda
artış
Yaygın: Trombosit sayımında Yaygın: Nötrofil
yükselme sayımında
Yaygın olmayan: Beyaz kan azalmalar
hücrelerinde, trombosit sayımında, Yaygın olmayan:
segmentli nötrofillerde, Trombosit
hemoglobinde ve hematokritte sayımında, aktive
Hematoloji azalmalar; eozinofillerde, aktive parsiyel
parsiyel tromboplastin zamanında, tromboplastin
protrombin zamanında, segmentli zamanında,
nötrofillerde ve beyaz kan protrombin
hücrelerinde artışlar zamanında
Seyrek: Lenfositlerde azalma; artışlar;
band nötrofillerde, lenfositlerde hemoglobinde
metamiyelositlerde, monositlerde, azalmalar
miyelositlerde, atipik lenfositlerde
artışlar
Yaygın olmayan: İdrarda
bakterilere, idrarda beyaz kan
İdrar analizi hücrelerine, idrarda epitelyal
hücrelere ve idrarda kırmızı
kan hücrelerine ilişkin artışlar;
idrarda maya varlığı
Seyrek: Ürobilinojende artış
Yaygın olmayan: Pozitif
Muhtelif
Clostridioides difficile toksini
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
94.9. Doz aşımı ve tedavisi
Ertapenem ile doz aşımının tedavisi için spesifik bir bilgi bulunmamaktadır. Ertapenem ile doz
aşımı pek muhtemel değildir. Sağlıklı erişkin gönüllülere 8 gün boyunca 3 gram tek doz
ertapenemin intravenöz uygulanması anlamlı toksisiteye yol açmamıştır. Erişkinlerde yapılan
klinik çalışmalarda, günde en fazla 3 g yanlışlıkla uygulama, klinik açıdan önemli advers
reaksiyonlara yol açmamıştır. Çocuklarda yürütülen klinik çalışmalarda 40 mg/kg ve maksimum
2 grama kadar tek doz IV toksisiteye yol açmamıştır.
Ancak doz aşımı halinde, EKİPERTA ile tedavi kesilmeli ve ilaç böbreklerden atılana kadar
genel destekleyici tedavi yapılmalıdır.
Ertapenem büyük ölçüde hemodiyalizle uzaklaştırılabilir (bkz. Bölüm 5.2); ancak doz aşımı
tedavisi için hemodiyaliz kullanımına ilişkin hiçbir bilgi yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Sistemik kullanılan antibakteriyeller, Karbapenemler
ATC kodu: J01DH03
Genel özellikler
Etki mekanizması
Ertapenem, penisilin bağlayıcı proteinlere (PBP’ler) bağlandıktan sonra bakteriyel hücre duvarı
sentezini inhibe eder. Escherichia coli’de, afinite PBP 2 ve 3’te en güçlü düzeydedir.
Farmakokinetik/Farmakodinamik (PK/PD) ilişkisi
Diğer beta-laktam antimikrobiyal ajanlara benzer şekilde, ertapenemin plazma
konsantrasyonunun enfekte eden organizmanın MIC’sini aşma süresinin, klinik öncesi PK/PD
çalışmalarındaki etkililikle en iyi şekilde ilişkili olduğu gösterilmiştir.
Direnç mekanizması
Ertapeneme duyarlı olduğu kabul edilen türlerde, direnç Avrupa’daki gözetim çalışmalarında
yaygın değildir. Dirençli izolatlarda, karbapenem sınıfında diğer antibakteriyel ajanlara direnç,
izolatların tümünde olmasa da bazılarında görülmüştür. Ertapenem; penisilinaz, sefalosporinazlar
ve genişletilmiş spektrumlu beta-laktamazlar dahil ancak metallo-beta-laktamazlar hariç olmak
üzere, beta-laktamazların çoğu sınıfında hidrolize karşı etkili şekilde stabildir.
Metisiline dirençli staphylococci ve enterococci, hedef PBP duyarsızlığı nedeniyle ertapeneme
karşı dirençlidir; P. aeruginosa ve diğer fermantatif olmayan bakteriler, muhtemelen sınırlı
penetrasyon ve aktif dışarı atım nedeniyle genelde dirençlidir.
Direnç Enterobacteriaceae’de yaygın değildir ve ertapenem, genişletilmiş spektrumlu beta-
laktamazlarda (ESBL’ler) genelde aktiftir. Bununla birlikte, ESBL’ler veya diğer potent beta-
laktamazlar (örn. AmpC türleri) azalmış geçirgenlikle birlikte var olduğunda, direnç
gözlenebilir; direnç, bir ya da birden fazla dış membran porini veya artan dışarı atılmayla gelişir.
Ayrıca direnç, karbapenemi hidrolize eden anlamlı düzeyde aktivite ile beta-laktamazların alımı
yoluyla da artabilir (örn. IMP ve VIM metallo-beta-laktamazlar veya KPC türleri); ancak bunlar
nadir görülür.
10Ertapenemin etki mekanizması; kinolonlar, aminoglikozitler, makrolidler ve tetrasiklinler gibi
diğer antibiyotik sınıflarındakinden farklılık gösterir. Ertapenem ile bu maddeler arasında hedef
bazlı bir çapraz direnç yoktur. Bununla birlikte, mekanizmanın bazı bileşiklere ve/veya dışarı
atım (efflux) pompasına geçirgenliği olduğunda, mikroorganizmalar, birden fazla antibakteriyel
ajan sınıfına direnç gösterebilir.
Kesme noktaları
EUCAST MIC kesme noktaları şunlardır:
• Enterobacterales: S ≤ 0,5 mg/L ve R > 0,5 mg/L
• Streptococcus pneumoniae: S ≤ 0,5 mg/L ve R > 0,5 mg/L
• Haemophilus influenzae: S ≤ 0,5 mg/L ve R > 0,5 mg/L
• M. catarrhalis: S ≤ 0,5 mg/L ve R > 0,5 mg/L
• Gram negatif anaeroblar: S ≤ 0,5 mg/L ve R > 0,5 mg/L
• Gram pozitif anaeroblar: S ≤ 0,5 mg/ L ve R > 0,5 mg/ L
• Viridans grubu streptococci: S≤ 0,5 mg/L ve R > 0,5 mg/ L
• Türlerle ilgili olmayan kesme noktaları: S ≤ 0,5 mg/L ve R > 0,5 mg/L
(Not: Staphylococci’nin ertapeneme duyarlılığı, metisilin duyarlılığından ve grup A, B, C ve G
streptococci duyarlılığı, benzilpenisilin duyarlılığından elde edilir)
Reçete yazan kişilere, varsa lokal MIC kesme noktalarıyla ilgili danışılması gerektiği
bildirilmelidir.
Mikrobiyolojik duyarlılık
Edinilmiş direnç prevalansı coğrafi olarak değişebilir; özellikle şiddetli enfeksiyonları tedavi
etme sırasında, seçilmiş türlere ilişkin süre ve dirence ilişkin lokal bilgiler istenmektedir.
Karbapeneme dirençli organizmalardan kaynaklanan lokalize enfeksiyon kümesi Avrupa
Birliği’nde rapor edilmiştir. Aşağıdaki bilgiler, mikroorganizmanın ertapeneme duyarlı olma
olasılığıyla ilgili yalnızca yaklaşık kılavuz bilgiler sağlamaktadır.
Yaygın biçimde duyarlı türler:
Gram pozitif aeroblar:
Metisiline duyarlı staphylococci (Staphylococcus aureus dahil)*
Streptococcus agalactiae*
Streptococcus pneumoniae*†
Streptococcus pyogenes
Gram negatif aeroblar:
Citrobacter freundii
Enterobacter aerogenes
Enterobacter cloacae
Escherichia coli*
Haemophilus influenzae*
Haemophilus parainfluenzae
Klebsiella oxytoca
Klebsiella pneumoniae*
Moraxella catarrhalis*
11Morganella morganii
Proteus mirabilis*
Proteus vulgaris
Serratia marcescens
Anaeroblar:
Clostridium türleri (C. Difficile hariç)*
Eubacterium türleri*
Fusobacterium türleri*
Peptostreptococcus türleri*
Porphyromonas asaccharolytica*
Prevotella türleri*
Edinilmiş direncin sorun olabileceği türler:
Gram-pozitif aeroblar
Metisiline dirençli staphylococci +#
Anaeroblar:
Bacteroides fragilis ve B.fragilis Grubunda yer alan ürünler*
Doğal olarak dirençli organizmalar:
Gram pozitif aeroblar:
Corynebacterium jeikeium
Enterococcus faecalis ve Enterococcus faecium dahil Enterococci
Gram negatif aeroblar:
Aeromonas türleri
Acinetobacter türleri
Burkholderia cepacia
Pseudomonas aeruginosa
Stenotrophomonas maltophilia
Anaeroblar:
Lactobacillus türleri
Diğer:
Chlamydia türleri
Mycoplasma türleri
Rickettsia türleri
Legionella türleri
* Aktivite, klinik çalışmalarda tatmin edici biçimde gösterilmiştir.
†Penisiline dirençli Streptococcus pneumoniae’den kaynaklanan, toplumdan edinilen
pnömoninin tedavisinde ertapenemin etkililiği belirlenmemiştir.
+ Bazı Üye Devletlerde edinilmiş direnç sıklığı > %50
# Metisiline dirençli staphylococci (MRSA dahil) beta-laktamlara her zaman dirençlidir.
Klinik çalışmalardan elde edilen bilgiler
Pediyatrik Çalışmalarda Etkililik
Ertapenem, 3 aylık ila 17 yaşındaki hastalarda, randomize, karşılaştırmalı, çok merkezli
çalışmalarda, öncelikle pediyatrik güvenlik, ikinci olarak da etkilik açısından değerlendirilmiştir.
12Klinik MITT popülasyonunda, tedavi sonrası vizitte, klinik yanıt değerlendirmesi olumlu olan
hasta oranı, aşağıda gösterilmektedir:
Ertapenem Seftriakson
Hastalık Grubu† Yaş Grubu n/m % n/m %
Toplumdan Edinilen 3 ila 23 aylık 31/35 88,6 13/13 100,0
Pnömoni (CAP) 2 ila 12 yaş 55/57 96,5 16/17 94,1
13 ila 17 yaş 3/3 100,0 3/3 100,0
Ertapenem Tikarsilin/klavulanat
Hastalık Grubu Yaş Grubu n/m % n/m %
İntraabdominal 2 ila 12 yaş 28/24 82,4 7/9 77,8
Enfeksiyonlar (IAI) 13 ila 17 yaş 15/16 93,8 4/6 66,7
Akut Pelvik
13 ila 17 yaş 25/25 100,0 8/8 100,0
Enfeksiyonlar (API)
†
Bu, ertapenem grubundaki 9 hastayı (7 CAP ve 2 IAI), seftriakson grubundaki 2 hastayı (2
CAP) ve tikarsilin/klavulanat grubunda çalışmaya girişte sekonder bakteremisi ve IAI’si olan 1
hastayı kapsar.
5.2. Farmakokinetik özellikler
Plazma konsantrasyonları
Sağlıklı genç erişkinlerdeki (25-45 yaş arası) 1 g ertapenem dozunun tek bir 30 dakikalık
intravenöz infüzyonunu takiben ertapenem plazma konsantrasyonları 0,5 saat sonra (infüzyon
sonu) 155 mikrogram/ml (C ), 12 saat sonra 9 mikrogram/ml ve 24 saat sonra
maks
1 mikrogram/ml’dir.
Yetişkinlerde ertapenem’in plazma konsantrasyon eğrisi altındaki alan (EAA), 0,5 ila 2 g doz
aralığında neredeyse doz orantılı olarak artar.
Yetişkinlerde günde 0,5 ila 2 g arasında değişen çoklu intravenöz dozları takiben ertapenem
birikimi olmaz.
3 ay ile 23 ay arasındaki hastalarda 15 mg/kg ertapenem dozunun (maksimum 1 g doza kadar)
tek bir 30 dakikalık intravenöz infüzyonunu takiben ertapenem plazma konsantrasyonları
0,5 saat sonra (infüzyonun sonu) 103,8 mikrogram/ml (C ), 6 saat sonra 13,5 mikrogram/ml
maks
ve 12 saat sonra 2,5 mikrogram/ml’dir.
2 ila 12 yaş arasındaki hastalarda 15 mg/kg ertapenem dozunun (maksimum 1 g doza kadar) tek
bir 30 dakikalık intravenöz infüzyonunu takiben ertapenem plazma konsantrasyonları 0,5 saat
sonra (infüzyonun sonu) 113,2 mikrogram/ml (C ), 6 saat sonra 12,8 mikrogram/ml ve 12 saat
maks
sonra 3,0 mikrogram/ml’dir.
13 ila 17 yaş arasındaki hastalarda 20 mg/kg ertapenem dozunun (maksimum 1 g doza kadar) tek
bir 30 dakikalık intravenöz infüzyonunu takiben ertapenem plazma konsantrasyonları 0,5 saat
sonra (infüzyonun sonu) 170,4 mikrogram/ml (C ), 12 saat sonra 7,0 mikrogram/ml ve 24 saat
maks
sonra 1,1 mikrogram/ml’dir.
1313-17 yaş arası üç hastada 1 g ertapenem dozunun tek bir 30 dakikalık intravenöz infüzyonunu
takiben ertapenem plazma konsantrasyonları 0,5 saat sonra (infüzyonun sonu)
155,9 mikrogram/ml (C ), 12 saat sonra 6,2 mikrogram/ml’dir.
maks
Emilim:
%1 lidokain HCl enjektabl, USP (adrenalinsiz serum fizyolojik) ile hazırlanan ertapenem
önerilen 1 g dozda IM uygulamayı takiben hemen hemen tamamen emilir. Ortalama
biyoyararlanım yaklaşık %90’dır. 1 g günlük IM uygulamadan sonra ortalama pik plazma
konsantrasyonlarına (C ) yaklaşık 2,3 saat (T ) içinde ulaşılır.
maks maks
Dağılım:
Ertapenem insan plazma proteinlerine yüksek oranda bağlanır. Sağlıklı genç erişkinlerde (25- 45
yaş arası), ertapenemin proteinlere bağlanması plazma konsantrasyonu yükseldikçe azalır;
50 mikrogram /ml’den düşük plazma konsantrasyonlarında bağlanma oranı yaklaşık %95 iken,
yaklaşık 155 mikrogram/ml plazma konsantrasyonunda, bağlanma oranı yaklaşık %92 olmuştur
(intravenöz yoldan 1 g dozundan sonra infüzyon sonunda elde edilen ortalama konsantrasyon).
Ertapenemin dağılım hacmi (V ) erişkinlerde yaklaşık 8 litre (0,11 litre/kg), 3 ay – 12 yaş arası
dss
pediyatrik hastalarda yaklaşık 0,2 litre/kg ve 13-17 yaş arası pediyatrik hastalarda yaklaşık 0,16
litre/kg’dır.
Günde bir kez 1 g’lık intravenöz dozların üçüncü gününde, her bir numune alım noktasında
yetişkinlerin vezikül (içi sıvı dolu deri kabarcığı) sıvısında elde edilen ertapenem
konsantrasyonları vezikül sıvısındaki EAA’nın plazmadaki EAA’ya oranının 0,61 olduğunu
göstermiştir.
İn vitro çalışmalar, ertapenemin yüksek oranda proteine bağlanan tıbbi ürünlerin (varfarin, etinil
estradiol ve noretindron) plazma protein bağlanma oranı üzerindeki etkisinin düşük olduğunu
göstermektedir. 1 g dozun ardından pik plazma ertapenem konsantrasyonunda bağlanma
oranındaki değişiklik < % 12’dir. İn vivo olarak, probenesid (6 saatte bir 500 mg), 1 g tek
intravenöz doz uygulanan gönüllülerde infüzyonun sonunda plazmada bağlanan ertapenem
fraksiyonunu yaklaşık % 91’den yaklaşık % 87’ye düşürmüştür. Bu değişikliğin etkilerinin
geçici olması beklenmektedir. Plazma proteinlerine bağlanma bakımından, ertapenemin başka
bir tıbbi ürünün yerini alması veya başka bir tıbbi ürünün ertapenemin yerini alması nedeniyle
klinik olarak anlamlı bir etkileşimin ortaya çıkma olasılığı bulunmamaktadır.
İn vitro çalışmalar, ertapenemin P-glikoprotein aracılı digoksin veya vinblastin taşınmasını
inhibe etmediğini ve ertapenemin P-glikoprotein aracılı taşımaya yönelik bir substrat olmadığını
göstermektedir.
Biyotransformasyon:
Sağlıklı genç erişkinlerde (23-49 yaş arası) radyoaktif olarak işaretlenmiş/etiketlenmiş
Ertapenem 1 g IV infüzyonundan sonra plazma radyoaktivitesi esas olarak ertapenemden
oluşmaktaydı (% 94). Ertapenemin en önemli metaboliti beta-laktam halkasının dehidropeptidaz-
I-aracılı hidrolizi ile oluşan inaktif açık halka türevidir.
14İnsan karaciğer mikrozomlarında yapılan in vitro çalışmalarda, ertapenemin, herhangi bir
6 major CYP izoformu (1A2, 2C9, 2C19, 2D6, 2E1, 3A4) aracılığıyla olan metabolizmayı inhibe
etmediği görülmüştür.
Eliminasyon:
Radyoaktif olarak işaretlenmiş/ etiketlenmiş ertapenem 1 g IV dozundan sonra sağlıklı genç
erişkinlerde (23-49 yaş arası), yaklaşık % 80’i idrarda, % 10’u feçeste bulunmuştur. İdrardaki
% 80’nin yaklaşık % 38’i değişmemiş ilaç olarak ve yaklaşık % 37’si açık halka metaboliti
olarak atılır.
1 g intravenöz dozu verilen genç yetişkin hastalarda (18 ila 49 yaş arası) ve 13 ila 17 yaşındaki
hastalarda, ortalama plazma yarı ömrü yaklaşık 4 saattir. 3 aylık ila 12 yaşındaki çocuklarda
ortalama plazma yarı ömrü yaklaşık 2,5 saattir. İdrarda ortalama ertapenem konsantrasyonları,
doz sonrası 0 ila 2 saatlik dönemde 984 mikrogram/ml’yi, uygulamadan sonra 12 ila 24 saatlik
dönemde ise 52 mikrogram/ml’yi aşar.
Hastalardaki karakteristik özellikler
Böbrek yetmezliği:
Yetişkinlerde tek bir 1 g intravenöz ertapenem dozunun ardından, toplam ertapenem (bağlı ve
bağlanmamış) ve bağlanmamış ertapenem EAA’ları sağlıklı kişilerle karşılaştırıldığında hafif
derecede böbrek yetmezliği olan hastalara (Cl 60 ila 90 ml/dk /1,73 m2) benzerdir (25-82 yaş
cr
arası). Toplam ertapenem ve bağlanmamış ertapenem EAA'ları sağlıklı kişilerle
karşılaştırıldığında orta derecede böbrek yetmezliği (Cl 31 ila 59 ml/dk/1,73 m2) yaklaşık
cr
olarak 1,5 kat ve 1,8 kat arttı. Toplam ertapenem ve bağlı olmayan ertapenem EAA’ları sağlıklı
kişilerle karşılaştırıldığında ciddi böbrek yetmezliği olan hastalarda (Cl 5 ila 30 ml/dk/1,73 m2)
cr
sırasıyla yaklaşık 2,6 kat ve 3,4 kat, artar. Hemodiyaliz gerektiren hastalarda, diyaliz
seanslarında sırasıyla yaklaşık 2,9 kat ve 6,0 kat artmış olan toplam ertapenem ve bağlı olmayan
ertapenemin EAA’ları, sağlıklı kişilerle karşılaştırıldığında artar. Bir hemodiyaliz oturumundan
hemen önce verilen tek bir 1 g intravenöz dozdan sonra, diyalizatta dozun yaklaşık % 30’u geri
kazanılır. Böbrek yetmezliği olan pediyatrik hastalarda herhangi bir veri bulunmamaktadır.
İlerlemiş böbrek yetmezliği olan hastalarda ertapenemin güvenilirliği ve etkinliği hakkında
yeterli bilgi bulunmamaktadır ve bir doz önerisini desteklemek için hemodiyaliz gerektiren
hastalar bulunmaktadır. Bu nedenle ertapenem bu hastalarda kullanılmamalıdır.
Karaciğer yetmezliği:
Karaciğer yetmezliği olan hastalarda ertapenemin farmakokinetik özellikleri belirlenmemiştir.
Ertapenemin karaciğer metabolizmasının limitli içeriği dolayısıyla, farmaokinetiğinin karaciğer
yetmezliğinden dolayı etkilenmesi beklenmez. Dolayısıyla, karaciğer yetmezliği olan hastalarda
doz ayarlaması yapılması önerilmemektedir.
Çocuklar:
Ertapenemin plazma konsantrasyonları günde bir kez 1 g intravenöz dozdan sonra 13-17 yaş
arası pediyatrik hastalarda ve erişkinlerde benzerdir.
1520 mg/kg dozdan sonra (maksimum 1 g doza kadar) 13-17 yaş arası hastalarda farmakokinetik
parametre değerleri sağlıklı genç erişkinlerdekiyle genel olarak benzerdir. Bu yaş grubundaki
tüm hastaların 1 g doz alması durumunda, farmakokinetik verilere ilişkin bir tahmin sunmak için,
farmakokinetik veriler, doğrusallık varsayılarak 1 g doz için ayarlanarak hesaplanmıştır.
Sonuçların karşılaştırması, günde bir kez 1 g ertapenem dozu ile, 13 ila 17 yaşındaki hastalarda
yetişkinlerinkiyle karşılaştırılabilir bir farmakokinetik profil elde edildiğini göstermektedir. EAA
oranları (13 ila 17 yaş/yetişkinler), infüzyon sonu konsantrasyon ve dozlama aralığının orta
noktasındaki konsantrasyon, sırasıyla 0,99, 1,20 ve 0,84’tür.
3 ay-12 yaş arası hastalarda ertapenemin 15 mg/kg tek doz intravenöz uygulamadan sonra,
dozlam aralığının ortasına karşılık gelen plazma konsantrasyonları erişkinlerde günde bir kez 1 g
intravenöz dozdan sonra dozaj aralığının ortasına karşılık gelen plazma konsantrasyonlarıyla
benzerdir (Bkz. Plazma konsantrasyonları). 3 ay-12 yaş arası hastalarda ertapenemin plazma
klerensi (ml/dak/kg) erişkinlere göre yaklaşık 2 kat daha fazladır. 3 ay-12 yaş arası hastalarda 15
mg/kg dozundaki EAA değeri ve dozlama aralığının orta noktasındaki plazma konsantrasyonları,
1 g ertapenem intravenöz dozunu alan genç sağlıklı erişkinlerdeki konsantrasyonlarıyla
benzerdir.
Yaşlılar:
1 g ve 2 g ertapenem intravenöz dozunun ardından plazma konsantrasyonları, genç yetişkinlere
kıyasla (< 65 yaş) sağlıklı yaşlı hastalarda (≥ 65 yaş) biraz daha yüksektir (sırasıyla yaklaşık
% 39 ve % 22). Şiddetli böbrek bozukluğu bulunmadığında, yaşlı hastalarda dozaj ayarlaması
gerekmez.
Cinsiyet:
Ertapenemin plazma konsantrasyonları, erkeklerde ve kadınlarda karşılaştırılabilirdir.
5.3. Klinik öncesi güvenlilik verileri
Klinik olmayan veriler; farmakoloji, tekrarlı doz toksisitesi, genotoksisite, üreme toksisitesi ve
gelişime yönelik geleneksel çalışmalara dayanarak, insanlar için özel bir tehlike ortaya
koymamıştır. Bununla birlikte, yüksek dozlarda ertapenem alan sıçanlarda, nötrofil sayımları
azalmış ve bu durum, önemli bir güvenlilik sorunu olarak kabul edilmemiştir. Hayvanlarda,
ertapenemin karsinojenik potansiyelini değerlendirmeye yönelik uzun süreli çalışmalar
yürütülmemiştir.
6. FARMASÖTİK ÖZELLİKLER
6.1. Yardımcı maddelerin listesi
− Sodyum bikarbonat
− Sodyum hidroksit
6.2. Geçimsizlikler
Ertapenemin rekonstitüsyonu veya uygulaması için dekstroz içeren infüzyon sıvılarını veya
çözücüleri kullanmayın.
16Uyumluluk çalışmaları yapılmadığı için, bu tıbbi ürün, Bölüm 6.6’da söz edilenler haricinde,
başka tıbbi ürünlerle karıştırılmamalıdır.
6.3. Raf ömrü
24 ay.
6.4. Saklamaya yönelik özel tedbirler
Liyofilize tozu sulandırılmadan önce 25oC’nin altındaki oda sıcaklığında saklayınız.
Sulandırılmış EKİPERTA çözeltileri
Rekonstitüsyondan sonra sulandırılmış çözelti hemen kullanılmalıdır. Hemen kullanılmayacaksa
% 0,9’luk sodyum klorür enjeksiyonu ile hazırlanmış çözelti (bkz. Bölüm 4.2. Pozoloji ve
uygulama şekli), 25oC’nin altındaki oda sıcaklığında saklandığında 6 saat içinde kullanılmalıdır.
Buzdolabı sıcaklığında (2-8oC) 24 saat saklanabilir, ancak buzdolabından çıkardıktan sonra 4
saat içinde kullanılmalıdır.
İntramusküler uygulama için % 1 lidokain HCl çözeltisi ile sulandırıldığında, 25°C’nin altındaki
oda sıcaklığında saklandığında 1 saat stabildir.
EKİPERTA çözeltisi dondurulmamalıdır.
6.5. Ambalajın niteliği ve içeriği
1 g liyofilize toz içeren cam flakon.
6.6. Beşeri tıbbi üründen arta kalan maddelerin imhası ve diğer özel önlemler
Kullanım için talimatlar:
Sadece tek kullanımlıktır.
Sulandırılmış çözeltiler, hazırlandıktan hemen sonra 9 mg/ml (%0,9) sodyum klorür çözeltisinde
seyreltilmelidir.
İntravenöz uygulama için hazırlık:
EKİPERTA sulandırılmalı ve uygulamadan önce seyreltilmelidir.
Yetişkinler ve ergenler (13 ila 17 yaş arası)
Rekonstitüsyon
1 g EKİPERTA flakonunun içeriğini 10 ml enjeksiyonluk su veya 9 mg/ml (% 0,9) sodyum
klorür çözeltisiyle sulandırarak yaklaşık 100 mg/ml’lik yeniden yapılandırılmış bir çözelti elde
edin. Çözünmesi için iyice çalkalayın (Bkz. Bölüm 6.4).
Seyreltme
50 ml’lik bir seyreltici torbası için: 1 g’lık bir doz için, sulandırılmış flakonun içeriğini hemen
50 ml’lik bir torba sodyum klorür 9 mg/ml (% 0,9) çözeltisine aktarın; veya
50 ml’lik bir seyreltici flakon için: 1 g’lık bir doz için, 50 mL’lik bir flakon sodyum klorür
9 mg/ml (% 0,9) çözeltisinden 10 ml çekin ve atın. Sulandırılmış 1 g EKİPERTA flakonunun
içeriğini 50 ml’lik flakon sodyum klorür 9 mg/ml (% 0,9) çözeltisine aktarın.
17İnfüzyon
30 dakikalık bir süre boyunca infüze edin.
Çocuklar (3 aydan 12 yaşına kadar)
Rekonstitüsyon
1 g EKİPERTA flakonunun içeriğini 10 ml enjeksiyonluk su veya 9 mg/ml (% 0,9) sodyum
klorür çözeltisiyle sulandırarak yaklaşık 100 mg/ml’lik yeniden yapılandırılmış bir çözelti elde
edin. Çözünmesi için iyice çalkalayın (Bkz. bölüm 6.4).
Seyreltme
Bir torba seyreltici için: 15 mg/kg vücut ağırlığına eşit bir hacmi (1 g/gün’ü aşmayacak şekilde)
nihai konsantrasyonu 20 mg/ml veya daha az olan bir torba sodyum klorür 9 mg/ml (%0,9)
çözeltisine aktarın veya
Bir flakon seyreltici için: 15 mg/kg vücut ağırlığına eşit bir hacmi (1 g/gün’ü aşmayacak şekilde)
20 mg/ml veya daha düşük nihai konsantrasyon için 9 mg/mL (%0,9) sodyum klorür flakonuna
aktarın.
İnfüzyon
30 dakikalık bir süre boyunca infüze edin.
Sulandırılmış çözeltiler, uygulamadan önce, partiküler madde ve renk değişikliği açısından
görsel olarak incelenmelidir. EKİPERTA çözeltileri beyazdan açık sarıya kadar değişir. Bu
aralıktaki renk değişimleri aktivitesini etkilemez.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmelikleri”’ne uygun olarak imha edilmelidir.
7. RUHSAT SAHİBİ
TÜM EKİP İLAÇ A.Ş.
İstanbul Tuzla Kimya Organize Sanayi Bölgesi
Aromatik Cad. No:55, 34956 Tuzla / İSTANBUL
Tel. no: 0 216 593 24 25 (Pbx) Faks no: 0 216 593 31 41
8. RUHSAT NUMARASI
2018/5
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 12.01.2018
Ruhsat yenileme tarihi: 03.01.2023
10. KÜB’ÜN YENİLENME TARİHİ
18