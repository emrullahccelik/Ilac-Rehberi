KISA ÜRÜN BİLGİSİ
1. BEŞERİ TIBBİ ÜRÜNÜN ADI
KLAMOKS® 312.5 mg fort oral süspansiyon hazırlamak için kuru toz
2. KALİTATİF VE KANTİTATİF BİLEŞİM
Etkin madde:
Her 5 mL’de;
250 mg amoksisiline eşdeğer 294,1 mg amoksisilin trihidrat (buzağı kaynaklı) ve 62,5 mg
klavulanik aside eşdeğer 75,575 mg potasyum klavulanat içerir.
Yardımcı maddeler:
Her 5 mL’de;
Granül pudra şekeri (sukroz)………………............................... k.m.*
*Miktarı etkin maddelerin potenslerine bağlı olarak değişir.
Yardımcı maddelerin tam listesi için 6.1’e bakınız.
3. FARMASÖTİK FORM
Süspansiyon hazırlamak için kuru toz
Krem-beyaz renkli ahududu kokulu homojen toz karışım (sulandırılmadan önce)
Krem-beyaz renkli ahududu kokulu homojen süspansiyon (sulandırıldıktan sonra)
4. KLİNİK ÖZELLİKLER
4.1. Terapötik endikasyonlar
KLAMOKS, lokal resmi antibiyotik reçeteleme kılavuzları ve duyarlılık verilerine uygun olarak
kullanılmalıdır.
KLAMOKS 312.5 mg Fort Oral Süspansiyon, aşağıdaki sistemlerde amoksisiline dirençli beta
laktamaz üreten suşların neden olduğundan şüphelenilen bakteriyel enfeksiyonların kısa süreli
tedavisinde endikedir. Diğer durumlarda sadece amoksisilin düşünülmelidir.
• Üst Solunum Yolu Enfeksiyonları (KBB dahil): örneğin tekrarlayan tonsillit, sinüzit, otitis
media.
• Alt Solunum Yolu Enfeksiyonları: örneğin kronik bronşitin akut alevlenmeleri, lobar ve
bronkopnömoni.
• Üriner Sistem Enfeksiyonları: örneğin sistit, üretrit, piyelonefrit.
• Deri ve Yumuşak Doku Enfeksiyonları: örneğin selülit, hayvan ısırmaları.
• Dental Enfeksiyonlar: örneğin yayılan selülit ile birlikte şiddetli dental abseler.
KLAMOKS’a duyarlılık, coğrafya ve zamana göre değişecektir. Mevcut ise lokal duyarlılık
verilerine danışılmalı ve gerektiğinde mikrobiyolojik örnekleme ve duyarlılık testleri
yapılmalıdır.
1/15Duyarlı organizmaların listesi Farmakolojik Özellikleri/Mikrobiyoloji bölümünde verilmiştir
(bkz. Bölüm 5.1).
Amoksisiline duyarlı organizmaların KLAMOKS’a duyarlı beta-laktamaz üreten organizmalar
ile birlikte, neden olduğu karma enfeksiyonlar KLAMOKS 312.5 mg Fort Oral Süspansiyon ile
tedavi edilebilir. Bu enfeksiyonlar beta laktamazlara dirençli başka bir antibiyotiğin ilave
edilmesini gerektirmez.
4.2. Pozoloji ve uygulama şekli
Pozoloji
40 kg’ın altındaki çocuklarda KLAMOKS 312.5 mg fort oral süspansiyon hazırlamak için kuru
toz aşağıda önerilen şekilde uygulandığında maksimum 2400 mg amoksisilin/ 600 mg klavulanik
asit sağlar.
Tavsiye edilen genel günlük doz:
• Hafif ve orta şiddetli enfeksiyonlarda (tekrarlayan tonsillit gibi üst solunum yolu
enfeksiyonları, alt solunum yolu enfeksiyonları, deri ve yumuşak doku enfeksiyonları) 20/5
mg/kg/gün, günde üç doza bölünmüş halde kullanılır.
• Daha ciddi enfeksiyonların tedavisi için (otitis media ve sinüzit gibi üst solunum yolu
enfeksiyonları, bronkopnömoni gibi alt solunum yolu enfeksiyonları ve idrar yolu
enfeksiyonları) 40/10 mg/kg/gün, günde üç doza bölünmüş halde kullanılır.
• Bazı enfeksiyonlarda (otitis media, sinüzit ve alt solunum yolu enfeksiyonları gibi) 2 yaşın
üzerindeki çocuklar için (KLAMOKS’un 4:1 formülasyonu) 60/15 mg/kg/gün, günde üç doza
bölünmüş halde kullanılması değerlendirilebilir.
2 yaş üzeri çocuklar:
20/5 mg/kg/gün 2 – 6 yaş Günde 3 kez 2.5 mL KLAMOKS 312.5 mg fort oral
(13 – 21 kg) süspansiyon
7 – 12 yaş Günde 3 kez 5 mL KLAMOKS 312.5 mg fort oral
(22 – 40 kg) süspansiyon
40/10 mg/kg/gün 2 – 6 yaş Günde 3 kez 5 mL KLAMOKS 312.5 mg fort oral
(13 – 21 kg) süspansiyon
7 – 12 yaş Günde 3 kez 10 mL KLAMOKS 312.5 mg fort oral
(22 – 40 kg) süspansiyon
2 aydan 2 yaşına kadar olan çocuklar:
2 yaşından küçük çocuklarda doz vücut ağırlığına göre ayarlanmalıdır.
Vücut Hafif / Orta şiddette enfeksiyonda 8 Şiddetli enfeksiyonda 8 saatte bir
ağırlığı (kg) saatte bir uygulanacak doz (mL olarak) uygulanacak doz (mL olarak)
2 0.5 1.1
3 0.8 1.6
4 1.1 2.1
5 1.3 2.7
6 1.6 3.2
7 1.9 3.7
8 2.1 4.3
2/159 2.4 4.8
10 2.7 5.3
11 2.9 5.9
12 3.2 6.4
13 3.5 6.9
14 3.7 7.5
15 4.0 8.0
İki aylıktan küçük çocuklarda KLAMOKS kullanımı ile ilgili doz önerisinde bulunmak için
yeterli deneyim yoktur.
Uygulama sıklığı ve süresi:
Toplam günlük doz 3 eşit doza bölünerek verilir. Tedavi süresi, endikasyona uygun olmalı ve
tedavi gözden geçirilmeden 14 günü aşmamalıdır.
Uygulama şekli:
Oral kullanım içindir. Gastrointestinal intolerans potansiyelini en aza indirmek için yemek
başlangıcında alınmalıdır. KLAMOKS’un absorpsiyonu yemek başlangıcında alındığında
optimum seviyededir.
KLAMOKS 312.5 mg Fort Oral Süspansiyon hazırlamak için önce şişe üzerindeki işaret
çizgisinin yarısına kadar kaynatılmış, soğutulmuş içme suyu koyarak iyice çalkalanmalıdır.
Homojen dağılım için 5 dakika beklenmelidir. Daha sonra şişe üzerindeki işaret çizgisine kadar
kaynatılmış, soğutulmuş içme suyu ekleyerek tekrar çalkalanmalıdır.
Hekimin her uygulama için önerdiği miktarda ilaç, şişe ile birlikte bulunan 5 mL’lik ölçü kaşığı
kullanılarak hastaya verilir.
Sulandırılmamış toz 25°C’nin altındaki oda sıcaklığında ve kuru bir yerde saklanmalıdır.
Sulandırılan süspansiyon buzdolabı içinde (2-8°C) saklanmalı ve 7 gün içinde kullanılmalıdır.
Buzluğa koyulmamalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Glomerüler filtrasyon hızı 30 mL/dak. üzerinde olan çocuklarda doz ayarlamasına gerek yoktur.
Glomerüler filtrasyon hızı 30 mL/dak. altında olan çocuklarda KLAMOKS 312.5 mg Fort Oral
Süspansiyon kullanımı tavsiye edilmemektedir.
Böbrek fonksiyonu gelişmemiş olan bebeklerde KLAMOKS 312.5 mg Fort Oral Süspansiyon
kullanımı tavsiye edilmemektedir.
Karaciğer bozukluğu olan hastalarda doz ayarlaması dikkatli yapılmalı ve düzenli aralıklarla
karaciğer fonksiyonları izlenmelidir. Henüz doz ayarlamasına temel teşkil edecek yeterli veri
bulunmamaktadır.
4.3. Kontrendikasyonlar
3/15KLAMOKS penisilinler ve sefalosporinler gibi beta-laktamlara karşı aşırı duyarlılık hikayesi
olanlarda kontrendikedir.
Geçmişinde KLAMOKS’a bağlı sarılık/karaciğer fonksiyon bozukluğu hikayesi olan hastalarda
kontrendikedir.
4.4. Özel kullanım uyarıları ve önlemleri
KLAMOKS ile tedaviye başlanmadan önce geçmişinde penisilin sefalosporin ve diğer
alerjenlere karşı aşırı duyarlılık hikayesi varlığı dikkatlice sorgulanmalıdır.
Penisilin tedavisi alan hastalarda ciddi ve bazen öldürücü aşırı duyarlılık (anafilaktoid)
reaksiyonları bildirilmiştir. Bu reaksiyonların geçmişinde penisiline karşı aşırı duyarlılık
hikayesi olan bireylerde görülmesi daha olasıdır (bkz. Kontrendikasyonlar).
Amoksisilin kullanımını takiben görülen kızamık benzeri döküntü enfeksiyöz mononükleoz ile
ilişkili olabileceğinden eğer enfeksiyöz mononükleoza ilişkin bir şüphe var ise KLAMOKS
tedavisinden kaçınılmalıdır.
Uzun süreli kullanım zamanla duyarlı olmayan organizmaların aşırı çoğalmasına neden olabilir.
KLAMOKS ve oral antikoagülan kullanan bazı hastalarda seyrek olarak protrombin zamanında
uzama (INR değerinde yükselme) bildirilmiştir. Antikoagülanlar ile birlikte reçete edildiğinde
uygun şekilde izlenmesi gereklidir. İstenilen antikoagülasyon düzeyini sürdürebilmek için oral
antikoagülasyon dozunda ayarlama yapılması gerekebilir.
KLAMOKS kullanan bazı hastalarda karaciğer fonksiyon testlerinde değişiklikler gözlenmiştir.
Bu değişikliklerin klinik önemi bilinmemektedir; ancak karaciğer fonksiyon bozukluğu bulgusu
olan hastalarda KLAMOKS dikkatli kullanılmalıdır.
Seyrek olarak bildirilmiş kolestatik sarılık şiddetli olmakla birlikte genellikle geri dönüşümlüdür.
Tedavinin kesilmesinden sonra 6 haftaya kadar bulgu ve belirtiler kaybolabilir.
Böbrek bozukluğu olan hastalarda KLAMOKS 312.5 mg Fort Oral Süspansiyon kullanımı
tavsiye edilmemektedir.
Azalmış idrar çıkışı olan hastalarda, özellikle parenteral tedavide çok seyrek olarak kristalüri
görülmüştür. Yüksek doz amoksisilin tedavisi sırasında, amoksisilin kristalüri olasılığını
azaltmak için uygun miktarda sıvı alınması ve idrar miktarının düzenlenmesi tavsiye edilebilir
(bkz. Doz Aşımı).
Bu tıbbi ürün granül pudra şekeri (sukroz) içerdiğinden, nadir kalıtımsal früktoz intoleransı,
glikoz-galaktoz malabsorpsiyon veya sükraz-izomaltaz yetmezliği problemi olan hastaların bu
ilacı kullanmamaları gerekir.
4.5. Diğer tıbbi ürünlerle etkileşimler ve diğer etkileşim şekilleri
4/15Probenesid
Probenesid ile birlikte kullanımı önerilmemektedir. Probenesid amoksisilinin renal tübüler
sekresyonunu azaltır. Probenesidin KLAMOKS ile birlikte kullanımı amoksisilinin kan
seviyelerinin artışına ve kanda bulunma süresinin uzamasına neden olabilirken, klavulanatı
etkilemez.
Allopurinol
Amoksisilin tedavisi sırasında allopurinol kullanımı alerjik cilt reaksiyonları olasılığını
artırabilir. Allopurinol ve KLAMOKS’un birlikte kullanımına ait veri yoktur.
Oral kontraseptifler
Diğer antibiyotiklerde de olduğu gibi KLAMOKS, barsak florasını etkileyebilir, östrojen
reabsorpsiyonunun azalmasına yol açar ve kombine oral kontraseptiflerin etkinliğini azaltır.
Oral antikoagülanlar
Literatürde, asenokumarol veya varfarin kullanan ve amoksisilin tedavisi verilen bazı hastaların
INR değerinde seyrek olarak yükselme görüldüğü bildirilmiştir. Eğer bu birlikte kullanım gerekli
ise, KLAMOKS kullanımı veya bırakılması sürecinde protrombin zamanı veya INR değeri
dikkatle izlenmelidir.
Metotreksat
Penisilinler metotreksatın atılımını azaltabilir ve bu da toksisitede potansiyel bir artışa neden
olur.
Özel popülasyonlara ilişkin ek bilgiler:
Veri bulunmamaktadır.
Pediyatrik popülasyon:
Yukarıda verilen bilgiler pediyatrik popülasyon için geçerlidir.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Diğer antibiyotiklerde de olduğu gibi KLAMOKS, barsak florasını etkileyebilir, östrojen
reabsorpsiyonunun azalmasına yol açar ve kombine oral kontraseptiflerin etkililiğini azaltır. Bu
nedenle tedavi süresince alternatif, etkili ve güvenilir bir doğum kontrol yöntemi uygulanmalıdır.
Gebelik dönemi
Gebe kadınlara verilirken dikkatli olunmalıdır.
Sınırlı sayıda gebelikte maruz kalma olgularına ilişkin veriler, KLAMOKS’un gebelik üzerinde
ya da fetusun/yeni doğan çocuğun sağlığı üzerinde advers etkileri olduğunu göstermemektedir.
Bugüne kadar herhangi önemli bir epidemiyolojik veri elde edilmemiştir. Hayvanlar üzerinde
yapılan çalışmalar, gebelik / embriyonal/fetal gelişim / doğum ya da doğum sonrası gelişim ile
ilgili olarak doğrudan ya da zararlı etkiler olduğunu göstermemektedir (bkz. Bölüm 5.3).
5/15Preterm, fetal membran yırtılması (pPROM) olan kadınlarda yapılan bir çalışmada,
KLAMOKS’un profilaktik kullanımının yeni doğanlarda nekroze enterokolit riskinin artması ile
ilişkili olabileceği bildirilmiştir. Tüm ilaçlarda olduğu gibi, doktor tarafından gerekli
görülmedikçe gebelik esnasında özellikle gebeliğin ilk üç ayında kullanılmamalıdır.
Laktasyon dönemi
KLAMOKS’un iki etkin maddesi de anne sütüne geçer (klavulanik asitin anne sütü alan
sütçocukları üzerindeki etkisi ile ilgili herhangi bir bilgi yoktur). Dolayısıyla anne sütüyle
beslenen sütçocuklarında ishal ve mukoz mebranlarda mantar enfeksiyonu olasılığı vardır, bu
nedenle emzirmenin kesilmesi gerekebilir. Emzirme döneminde amoksisilin/klavulanik asit
sadece tedaviyi uygulayan hekimin fayda/risk değerlendirmesinden sonra kullanılmalıdır.
Üreme yeteneği/Fertilite
Oral ve parenteral yolla verildiği hayvanlar (fare ve sıçanlar) üzerinde yapılan reprodüktif
çalışmalarda, amoksisilin/klavulanik asit teratojenik etki göstermemiştir.
4.7. Araç ve makine kullanımı üzerindeki etkiler
KLAMOKS’un araç ve makine kullanımı üzerindeki etkileriyle ilgili bir çalışma
gerçekleştirilmemiştir. Ancak, hastalar araç ve makine kullanımını etkileyebilecek istenmeyen
etkiler (örn. alerjik reaksiyonlar, sersemlik hali, konvülziyonlar) oluşabileceği ile ilgili
bilgilendirilmelidir (bkz. Bölüm 4.8).
4.8. İstenmeyen etkiler
Çok yaygın görülenlerden seyrek görülenlere kadar, istenmeyen etkilerin görülme sıklığını
saptamak için geniş çaplı klinik çalışmaların verileri kullanılmıştır. Diğer istenmeyen etkilere
(1/10.000’den az görülenler) ait sıklıklar pazarlama sonrası verilere göre saptanmıştır ve gerçek
bir sıklıktan çok raporlama oranına dayanmaktadır.
Sıklık sınıflandırması aşağıdaki gibidir:
Çok yaygın > 1/10
Yaygın ≥ 1/100 ila < 1/10
Yaygın olmayan ≥1000 ila < 1/100
Seyrek ≥1/10.000 ila < 1/1000
Çok seyrek < 1/10.000
Bilinmiyor (mevcut verilerden tahmin edilemiyor)
Enfeksiyonlar ve enfestasyonlar
Yaygın: Mukokutanöz kandidiyazis.
Bilinmiyor: Duyarlı olmayan organizmaların aşırı çoğalması
Kan ve lenf sistemi hastalıkları
Seyrek: Geri dönüşümlü lökopeni (nötropeni dahil) ve trombositopeni.
Çok seyrek: Geri dönüşümlü agranülositoz ve hemolitik anemi. Kanama ve protrombin
zamanında uzama (bkz. Kullanım İçin Özel Uyarılar ve Özel Önlemler).
Bağışıklık sistemi hastalıkları
6/15Çok seyrek: Anjiyonörotik ödem, anafilaksi, serum hastalığı benzeri sendrom, aşırı
duyarlılık vasküliti.
Sinir sistemi hastalıkları
Yaygın olmayan: Baş dönmesi, baş ağrısı.
Çok seyrek: Geri dönüşümlü hiperaktivite ve konvülziyonlar. Konvülziyonlar renal
fonksiyon bozukluğu olanlarda veya yüksek doz alanlarda görülebilir.
Bilinmiyor: Aseptik menenjit
Gastrointestinal hastalıklar:
Yaygın: Diyare, bulantı, kusma.
Bulantı sıklıkla yüksek oral dozlar ile ilişkilidir. Eğer gastrointestinal reaksiyonlar görülür ise,
KLAMOKS yemek başlangıcında alınarak bunlar azaltılabilir.
Yaygın olmayan: Sindirim güçlüğü.
Çok seyrek: Antibiyotiğe bağlı kolit (psödomembranöz kolit ve hemorajik kolit dahil).
Dildeki papillaların belirginleşip siyah renk alması.
Çocuklarda çok seyrek olarak yüzeysel diş rengi değişikliği bildirilmiştir. Genellikle fırçalama
ile giderildiğinden, iyi bir ağız hijyeni ile diş rengi değişimi engellenebilir.
Hepato-bilier bozukluklar:
Yaygın olmayan: Beta-laktam sınıfı antibiyotiklerle tedavi edilen hastalarda AST ve/veya ALT
değerlerinde orta derecede artış görülmüştür; ancak bu bulguların önemi
bilinmemektedir.
Çok seyrek: Hepatit ve kolestatik sarılık. Bu olaylar diğer penisilin ve sefalosporinlerle
bildirilmiştir.
Hepatik olaylar çoğunlukla erkeklerde ve yaşlılarda bildirilmiştir ve uzun süreli tedavi ile ilişkili
olabilir. Bu olaylar çocuklarda çok seyrek olarak bildirilmiştir.
Bulgu ve belirtiler genellikle tedavi sırasında veya tedavi kesildikten kısa bir süre sonra görülür;
ancak bazı durumlarda tedavi kesildikten birkaç hafta sonrasına kadar fark edilmeyebilir. Bunlar
genellikle geri dönüşümlüdür. Hepatik olaylar şiddetli olabilir ve son derece seyrek olmakla
birlikte bu duruma bağlı ölüm bildirilmiştir. Bunlar hemen hemen her zaman altta yatan ciddi bir
hastalığı olan ya da hepatik etki potansiyeline sahip ilaçları aynı anda alan hastalarda
görülmüştür.
Deri ve derialtı doku hastalıkları
Yaygın olmayan: Deride döküntü, kaşıntı, ürtiker.
Seyrek: Eritema multiforme.
Çok seyrek: Stevens-Johnson sendromu, toksik epidermal nekrolizis, bülloz döküntülü
dermatit ve akut generalize ekzantemöz püstüller (AGEP).
Eğer herhangi bir aşırı duyarlılık dermatiti görülürse tedavi kesilmelidir.
Böbrek ve idrar hastalıkları
Seyrek: Hematüri
7/15Çok seyrek: İnterstisyel nefrit, kristalüri (bkz. Doz Aşımı ve tedavisi).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Gastrointestinal semptomlar ve sıvı ile elektrolit dengesinin bozulması açıkça görülebilir.
Gastrointestinal semptomlar semptomatik olarak ve su ile elektrolit dengesine dikkat edilerek
tedavi edilebilir.
Bazı olgularda, böbrek yetmezliğine yol açan amoksisilin kristalürisi görülmüştür (bkz. Bölüm
4.4.).
KLAMOKS dolaşımdan hemodiyaliz ile uzaklaştırılabilir.
Zehir kontrol merkezinde yapılan 51 pediatrik hastanın katıldığı prospektif bir çalışma
amoksisilinin 250 mg/kg’dan daha düşük aşırı dozlarının anlamlı klinik belirtilerle ilişkili
olmadığını ve midenin yıkanmasını gerektirmediğini göstermiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Beta-laktamaz inhibitörlerini de içeren penisilin kombinasyonları
ATC kodu: J01C R02
Etki mekanizması:
Amoksisilin, geniş spektrumlu yarısentetik, Gram-pozitif ve Gram-negatif mikroorganizmalara
karşı antibakteriyel aktiviteye sahip bir antibiyotiktir. Ancak, amoksisilin beta-laktamazlar
tarafından parçalanmaya duyarlı olduğundan tek başına kullanıldığında etki spektrumu beta-
laktamaz üreten organizmaları kapsamaz.
Klavulanik asit, penisilinlere yapısal olarak benzer bir beta-laktam olup, penisilin ve
sefalosporinlere dirençli mikroorganizmalarda sıklıkla karşılaşılan geniş yelpazedeki
betalaktamaz enzimlerini inaktive etme yeteneğine sahiptir. Özellikle direnç gelişiminde etkili
olan plazmid aracılı beta-laktamazlara karşı iyi bir aktiviteye sahiptir. Genel olarak kromozomal
aracılı tip 1 beta-laktamazlara karşı etkililiği daha düşüktür. Klavulanik asitin KLAMOKS
formülasyonlarındaki varlığı, amoksisilini beta-laktamaz enzimlerince parçalanmaktan korur ve
amoksisilinin etki spektrumunu amoksisilin, penisilin ve sefalosporinlere normalde dirençli olan
çok sayıda bakteriyi de içine alacak şekilde genişletir. Böylece KLAMOKS geniş spektrumlu bir
antibiyotik ve beta-laktamaz inhibitörünün özelliklerine sahip olur. KLAMOKS geniş bir
yelpazedeki organizmalara karşı bakterisid etkilidir.
8/15Birçok antibiyotiğe direncin nedeni olan bakteriyel enzimler, antibiyotiği, patojen üzerinde
herhangi bir etki gösteremeden harap ederler. KLAMOKS’un içindeki klavulanat, betalaktam
enzimlerini bloke ederek savunma mekanizması oluşturur; bu da vücutta hali hazırda elde
edilmiş olan konsantrasyonlarda, organizmaların, amoksisilinin hızlı bakterisid etkisine duyarlı
olmasını mümkün kılar.
Klavulanatın kendisi düşük bir antibakteriyel etkiye sahiptir. Bununla birlikte KLAMOKS’da
olduğu gibi amoksisilin ile birlikte kullanıldığında genel kullanımda ve hastanede geniş kullanım
bulan, geniş spektrumlu bir antibiyotik oluşturur.
Farmakodinamik etkiler:
Organizmalar, amoksisilin/klavulanata karşı in vitro duyarlılıklarına göre aşağıda kategorize
edilmektedir.
Klinik çalışmalarda amoksisilin-klavulanatın klinik etkililiği kanıtlanmışsa, bu durum bir yıldız
işareti (*) ile gösterilmektedir.
Beta-laktamaz üretmeyen organizmalar (†) işareti ile tanımlanmıştır. Bir izolatın amoksisiline
karşı duyarlı olması durumunda, amoksisilin/klavulanata karşı da duyarlı olduğu düşünülebilir.
Genellikle duyarlı türler
Aerobik Gram-pozitif mikroorganizmalar
Bacillus anthracis
Enterococcus faecalis
Listeria monocytogenes
Nocardia asteroides
Staphylococcus aureus (metisiline duyarlı)*
Streptococcus agalactiae*†
Streptococcus pyogenes*† ve diğer beta hemolitik streptokoklar*†
Streptococcus viridans grubu
Staphylococcus saprophyticus (metisiline duyarlı)
Koagülaz negatif stafilokoklar (metisiline duyarlı)
Aerobik Gram-negatif mikroorganizmalar
Bordetella perlussis
Haemophilus influenzae1
Haemophilus parainfluenzae
Helicobacter pylori
Moraxella catarrhalis*
Neisseria gonorrhoeae
Pasteurella multocida
Vibrio cholera
Diğer
Borrelia burgdorferi
Leptospira icterohaemorrhagiae
Treponema pallidum
9/15Anaerobik Gram-pozitif mikroorganizmalar
Clostridium türleri
Peptococcus niger
Peptostreptococcus magnus
Peptostreptococcus micros
Peptostreptococcus türleri
Anaerobik Gram-negatif mikroorganizmalar
Bacteroides fragilis
Bacteroides türleri
Capnocytophaga türleri
Eikenella corrodens
Fusobacterium nucleatum
Fusobacterium türleri
Porphyromonas türleri
Prevotella türleri
Edinilmiş direncin bir sorun oluşturabileceği türler
Aerobik Gram-negatif mikroorganizmalar
Escherichia coli*
Klebsiella oxytoca
Klebsiella pneumoniae*
Klebsiella türleri
Proteus mirabilis
Proteus vulgaris
Proteus türleri
Salmonella türleri
Shigella türleri
Aerobik Gram-pozitif mikroorganizmalar
Corynebacterium türleri
Enterococcus faeciumA
Streptococcus pneumoniae*,†,2
Viridans grup streptococcus†
Doğası gereği dirençli mikroorganizmalar
Aerobik Gram-negatif mikroorganizmalar
Acinetobacter türleri
Citrobacter freundii
Enterobacter türleri
Hafnia alvei
Legionella pneumophila
Morganella morganii
Providencia türleri
Pseudomonas türleri
Serratia türleri
Stenotrophomonas maltophilia
Yersinia enterolitica
10/15Diğer mikroorganizmalar
Chlamydophila pneumoniae
Chlamydophila psittaci
Chlamydia türleri
Coxiella burnetii
Mycoplasma pneumoniae
Mycoplasma türleri
A Edinilmiş direnç mekanizmasının yokluğunda orta düzeyde doğal duyarlılık
B Metisiline dirençli tüm stafilokoklar amoksisilin/klavulanik asite dirençlidir.
1 Bazı AB ülkelerinde duyarlılığı azalmış suşlar, %10’dan daha yüksek bir sıklıkta bildirilmiştir.
2 Penisiline dirençli olan Streptococcus pneumoniae amoksisilin/klavulanik asitin bu sunumuyla
tedavi edilmemelidir (bkz. Bölüm 4.2 ve 4.4).
5.2. Farmakokinetik özellikleri:
Genel özellikler:
Emilim:
KLAMOKS’un her iki bileşeni, hem amoksisilin hem de klavulanik asit, fizyolojik pH’da sulu
çözeltilerde tamamen dissosiye olurlar. İki bileşik de oral uygulama sonrası hızla ve iyi absorbe
olur.
KLAMOKS’un iki bileşeninin farmakokinetikleri birbirine benzer. Oral uygulamadan 1 saat
sonra serum doruk seviyelerine ulaşırlar.
KLAMOKS’un dozu ikiye katlandığında ulaşılan serum seviyeleri de iki katına çıkar. Klavunat
ve amoksisilinin serum proteinlerine bağlanma oranları düşüktür. Her ikisi de %70 oranında
serumda serbest halde bulunur.
Yapılan bir çalışmanın sonuçlarına göre, sağlıklı erişkinlerde aç karnına amoksisilin/klavulanik
asit 875/125 mg tabletin günde iki kere uygulanması sonucunda aşağıdaki sonuçlar elde
edilmiştir.
Ortalama (SS) farmakokinetik parametreler
Uygulanan etkin Doz C T * EAA T
maks maks (0-24sa) 1/2
madde(ler) (mg) (µg/mL) (sa) (µg.sa/mL) (sa)
Amoksisilin
AMK/KA 875 11.64  2.78 1.50 (1.0-2.5) 53.52  12.31 1.19  0.21
875 mg/125 mg
Klavulanik asit
AMK/KA 125 2.18  0.99 1.25 (1.0-2.0) 10.16  3.04 0.96  0.12
875 mg/125 mg
AMK: Amoksisilin, KA: Klavulanik asit
*:Ortanca
Amoksisilin/klavulanik asit ile elde edilen amoksisilin ve klavulanik asit serum
konsantrasyonları, amoksisilin ve klavulanik asitin tek başlarına oral yolla verilişi ile elde edilen
konsantrasyonlarla benzerlik göstermektedir.
11/15Dağılım:
Toplam plazma klavulanik asitinin %25 ve toplam plazma amoksisilinin %18 kadarı proteine
bağlanır. Görünürdeki dağılım hacmi amoksisilinde 0.3-0.4 L/kg ve klavulanik asitte 0.2/ L/kg
dolayındadır.
İntravenöz uygulamadan sonra safra kesesinde; abdominal dokularda; deri, yağ, kas dokularında;
sinoviyal ve peritoneal sıvılarda; safra ve iltihapta hem amoksisilin hem de klavulanik asit
bulunmuştur. Amoksisilinin beyin omurilik sıvısına dağılımı yeterli değildir.
Hayvan çalışmalarında, bileşenlerden herhangi biri için ilaçtan kaynaklanan materyallerle önemli
doku tutulumuna ilişkin kanıt yoktur. Penisilinlerin çoğu gibi amoksisilin de anne sütünde
saptanabilir. Anne sütünde eser miktarda klavulanik asit de saptanabilmektedir (bkz. Bölüm 4.6).
Hem amoksisilin hem de klavulanik asitin plasenta bariyerini geçtiği gösterilmiştir (bkz. Bölüm
4.6).
Biyotransformasyon:
Amoksisilin kısmen idrarla, başlangıç dozunun yaklaşık %10-25’i oranında inaktif penisiloik asit
şeklinde atılır. Klavulanik asit insanda geniş oranda 2,5-dihidro-4-(2-hidroksietil)-5-okso-1H-
pirol-3-karboksilik asit ve 1-amino-4-hidroksi-bütan-2-ona metabolize olarak, idrar ve feçes
içinde ve karbondioksit şeklinde hava ile atılır.
Eliminasyon:
Amoksisilinin başlıca eliminasyon yolu böbreklerdir, buna karşılık klavulanik asit hem renal
hem de renal olmayan mekanizmalarla atılır.
Amoksisilin/klavulanik asitin ortalama eliminasyon yarılanma ömrü yaklaşık bir saattir ve
ortalama total klerens sağlıklı kişilerde yaklaşık 25 L/saattir. 250 mg/125 mg ya da 500 mg/125
mg’lık tek bir amoksisilin/klavulanik asit tabletinin uygulanmasından sonraki ilk 6 saatte
amoksisilinin yaklaşık %60-70’i ve klavulanik asitin yaklaşık %40-65’i idrarla değişikliğe
uğramadan atılır. Çeşitli çalışmalarda, 24 saatlik bir dönemde amoksisilinin idrarla atılım
miktarının %50-85 ve klavulanik asitin %27-60 arasında olduğu bulunmuştur. Klavulanik asitte,
ilacın en büyük miktarı uygulamadan sonraki ilk 2 saatte atılmaktadır.
Eşzamanlı probenesid kullanılması, amoksisilin atılmasını geciktirmekle birlikte klavulanik
asitin böbreklerden atılmasını geciktirmez (bkz. Bölüm 4.5).
Hastalardaki karakteristik özellikler
Böbrek yetmezliği:
Böbrek işlevinin azalmasıyla doğru orantılı olarak amoksisilin/klavulanik asitin total serum
klerensi de azalır. İlaç klerensindeki azalma, amoksisilinin daha büyük bir bölümünün böbrek
yoluyla atılması nedeniyle, amoksisilinde klavulanik asitten daha belirgindir. Bu yüzden, böbrek
yetmezliğinde dozlar, amoksisilinin fazla birikmesini önlerken, yeterli klavulanik asit
düzeylerinin sürdürülmesini sağlamalıdır (bkz. Bölüm 4.2).
Karaciğer yetmezliği:
Karaciğer yetmezliği bulunan hastalarda doz dikkatle belirlenmeli ve karaciğer işlevleri düzenli
aralıklarla izlenmelidir.
12/15Yaş:
Amoksisilinin eliminasyon yarılanma ömrü 3 aylıktan 2 yaşına kadar olan çocuklarda ve daha
büyük çocuklarda aynıdır. Yaşlı hastalarda böbrek işlevlerinde azalma olasılığı daha fazla
olduğundan, doz seçiminde dikkatli olunmalıdır ve böbrek işlevinin izlenmesi yararlı olabilir.
Cinsiyet:
Sağlıklı erkek ve kadınlara oral yoldan amoksisilin/klavulanik asit uygulanmasından sonra
cinsiyetin amoksisilin ya da klavulanik asitin farmakokinetikleri üzerinde önemli bir etkisi
görülmemiştir.
5.3. Klinik öncesi güvenlilik verileri
Klinik öncesi veriler, farmakoloji genotoksisite ve üreme toksisitesi güvenliliğine yönelik
çalışmalar temelinde insanlar açısından özel bir tehlike ortaya koymamıştır.
Köpeklerde amoksisilin/klavulanik asitle yapılan tekrarlanan doz toksisitesi çalışmalarında,
gastrik tahriş, kusma ve dilde renk bozukluğu görülmüştür.
Amoksisilin/klavulanik asit ya da bileşenleriyle karsinojenisite çalışmaları yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Susuz sitrik asit
Sodyum sitrat dihidrat
Sodyum benzoat
Mikrokristalin selüloz + Karboksimetil selüloz sodyum
Ksantan zamkı
Kolloidal susuz silika
Silikon dioksit
Ahududu esansı
Granül pudra şekeri (Sukroz)
6.2. Geçimsizlikler
Bilinen bir geçimsizliği bulunmamaktadır.
6.3. Raf ömrü
36 ay
6.4. Saklamaya yönelik özel tedbirler
Sulandırılmadan önce 25°C’nin altındaki oda sıcaklığında ve kuru bir yerde saklayınız.
Süspansiyon hazırlandıktan sonra buzdolabında (2-8ºC) 7 gün saklanabilir. Dondurulmamalıdır.
Nem çekeceğinden, şişelerin ağzı kapalı tutulmalıdır.
13/156.5. Ambalajın niteliği ve içeriği
Karton kutuda, HDPE kapak ile kapatılmış, üzerinde 100 mL seviye çizgisi bulunan amber renkli
Tip III cam şişede, 2,5 ve 5 mL işaretli kaşık ölçek ve kullanma talimatı ile birlikte
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği1”ne uygun olarak imha edilmelidir.
KLAMOKS süspansiyonun hazırlanması:
KLAMOKS toz halindedir, bu yüzden ilk önce sulandırmak gerekir.
KLAMOKS’u sulandırmak için aşağıdaki talimatları takip ediniz:
Tüm toz serbestçe akana kadar şişeye hafifçe vurunuz.
1. KLAMOKS 312.5 mg Fort Oral süspansiyonu hazırlamak için önce şişe üzerindeki işaret
çizgisinin yarısına kadar su ekleyiniz ve tozu süspansiyon haline getirmek için şişeyi iyice
çalkalayınız (Süspansiyon hazırlamak için önceden kaynatılmış ve soğutulmuş su tercih
edilmelidir.)
2. İlk sulandırılışta tam bir dağılma sağlamak için 5 dakika dinlendiriniz.
3. Kalan suyu (1/2) şişe üzerindeki işaretli çizgiye kadar doldurunuz ve şişeyi yeniden
çalkalayınız.
4. Süspansiyon 5 mL’lik ölçü kaşığı ile uygulanabilir.
Her dozdan önce şişeyi iyice çalkalayınız.
Kullanım sonrası şişeyi hemen ve sıkıca kapatınız.
7. RUHSAT SAHİBİ
14/15BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
164/16
9. RUHSAT TARİHİ/RUHSAT YENİLEME TARİHİ
İlk ruhsat tarihi: 21.04.1993
Ruhsat yenileme tarihi: 22.12.2003
10. KÜB’ÜN YENİLENME TARİHİ
15/15