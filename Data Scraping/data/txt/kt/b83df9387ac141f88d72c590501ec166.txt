 
 1  
KULLANMA TALİMATI  
 
BİTAVİN -B12 film tablet  
Ağız  yoluyla  alınır.  
 
Etkin madde : 250 mg B 1 vitamini  (Tiamin hidroklorür) , 250 mg B 6 vitamini  (Piridoksin 
hidroklorür)  ve 1 mg B 12 vitamini  
Yardımcı maddeler: Sitrik asit monohidrat, sodyum sitrat dihidrat, PVP K  30, laktoz 
monohidrat, HPMC 4000 SR, kolloidal silikon dioksit (aerosil 200), magnezyum stearat, 
pullulan, kollidon VA 64 f ine, HPMC E -5, talk, acryleze p ink 93034305.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, ç ünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya düşük  doz kullanmayınız.  
 
 
Bu Kullanma Talimatında :  
 
1. BİTAVİN  -B12 nedir ve ne için kullanılır?  
2. BİTAVİN  -B12’yi kullanmadan önce dikkat edilmesi gerekenler  
3. BİTAVİN  -B12 nasıl kullanılır?  
4. Olası yan etkiler nelerdir?  
5. BİTAVİN  -B12’nin saklanması  
 
Başlıkları yer almaktadır.  
 
 1. BİTAVİN -B12 nedir ve ne için kullanılır ?  
 
BİTAVİN -B12 30 ve 60 tabletlik  ambalajlarda bulunur. Her bir tablet  250 mg B 1 vitamini, 
250 mg B 6 vitamini ve 1 mg B 12 vitamini içerir . 
 
B1, B6, B12 vitaminlerinin bileşiminden oluşan BİTAVİN -B12 ağrı giderici özellikler gösterir. 
BİTAVİN -B12, söz konusu vitaminlerin tek tek kullanılması ile sağlanacak etkinin çok 
üzerinde bir etki gösterir.  
 
 B1, B6, B12 vitaminlerinin yetersizliği için risk faktörü bulunan hastalarda,  
 Çabuk yorulma, unutkanlı k, sinirlilik, kuvvetsizlik, titreme gibi genel şikayetler i olan 
hastalarda , 
 Sinir iltihabı, şeker hastalığına bağlı sinir hasa rı, sinir ağrısı, zona durumlarında,  
 Eklem iltihabı, eklem çevresi iltihabı, siyatik, bel ağrısı, eklem ağrısı, kas ağrısı,  
kramplar ve romatizmal ağrılar gibi diğer ağrılı durumlarda,   
 2  Kalp kası bozukluğu, ameliyat sonrası kusmalar, radyasyon hastalığında, ateşli 
romatizma ve özellikle alkolizm sırasında görülen zehirlenmelerde  
tedaviye yardımcı olarak kullanılır.  
 
2. BİTAVİN -B12’ yi kullanmadan önce dikkat edilmesi gerekenler  
 
BİTAVİN -B12’yi aşağıdaki durumlarda KULLANMAYINIZ  
Eğer,  
 İlacın içindeki maddelerden birine karşı alerjiniz varsa  
 Hamileyseniz veya emziriyorsanız  
 12 yaşından küçükseniz  
 Karaciğer ya da böbrek yetmezliğiniz varsa  
 
BİTAVİN -B12’yi aşağıdaki durumlarda DİKKATLİ KULLANINIZ  
Eğer,  
 
 Tek başına levodopa ile tedavi gören Parkinson hastası iseniz, günlük B 6 vitamini  
ihtiyacı olan 2 mg dozun birkaç katı üzerinde kullanılmamalıdır.  
 Leber (kalıtsal optik sinir hacminde azalma) hastalığınız varsa,  
 Ciddi megaloblastik aneminiz (vitamin B12 ve/veya folik asit eksikliği sonucu  gelişen 
kansızlık türü) varsa,  
 
Vitamin B12 konsantrasyonunun azalma sı ya da maksimum doz alımı ile konsantrasyonda 
anormal düşüş olmas ı durumunda, 3 aydan daha uzun süre yetersiz tedavi alınırsa geri 
dönüşümsüz nörolojik(sinir sistemi ile ilgili) hasar meydana getirebilir.  
Folat eksikliği; gösterilmemiştir ancak, tedavi sonucu beklenilen uygun cevap 
gözlenmeyebilir.  
Yüksek düzeyde piridoksin hidroklorür (B6 vitamini) dozu içermesinden dolayı önerilen dozaj 
ve tedavi süresi aşılmamalıdır. Çünkü, önerildiği gibi alınmadığı takdirde ciddi nörotoksisite 
(sinir sisteminde oluşan istenmeyen yan etki) görülebilir . 
Bu uyarılar geçmişteki he rhangi bir dönemde dahi olsa sizin için geçerliys e lütfen doktorunuza 
danışınız.  
BİTAVİN -B12’nin yiyecek ve içecek ile kullanılması  
 
Aşırı miktarda iki haftadan uzun süre alkol alımı sindirim sisteminden B 12 vitamini emilimini 
azaltabilir.  
 
Hamilelik  
 
İlacı kullanmadan önce doktorunuza veya eczacınıza danışınız.  
 
Önerilen Günlük Besin Alım Miktarını büyük ölçüde aşan yüksek doz B6 vitamini 
içermesinden  dolayı, hamilelik döneminde kullanılmamalıdır. Çocuk doğurma potansiyeli olan 
kadınlar tedavi süresin ce etkili doğum kontrolü uygulamak zorundadırlar. B1, B6 ve/veya B12 
vitaminlerinin hormonal doğum kontrol yöntemlerine etkisi yoktur. Ancak diğer kontrol 
metotları hakkında çalışma bulunmamaktadır.   
 3 Tedavi sırasında hamile olduğunuzu fark ederseniz hemen d oktorunuza veya eczacınıza 
danışınız.  
 
Emzirme  
 
İlacı kullanmadan önce doktorunuza veya eczacınıza danışınız.  
 
"Önerilen Günlük Besin Alım Miktarını" büyük ölçüde aşan yüksek doz B6 vitamini 
içermesinden dolayı, emzirme döneminde kullanılmamalıdır.  
Araç ve makine kullanımı  
 
Araç ve makine kullan ma yeteneği üzerinde hiçbir etkisi gözlemlenmemiştir.  
 
BİTAVİN -B12’nin içeriğinde bulunan bazı yardımcı maddeler hakkında önemli bilgiler  
 
Bu tıbbi ürün doz başına 1 mmol'den (23 mg) daha az sodyum içerir. Dozu ned eniyle herhangi 
bir uyarı gerekmemektedir.  
BİTAVİN -B12 laktoz monohidrat içermektedir. Eğer daha önceden doktorunuz tarafından bazı 
şekerlere karşı  dayanıksızlığınız  olduğu söylenmişse bu tıbbi ürünü almadan önce 
doktorunuzla temasa geçiniz.  
 
Diğe r ilaçlar  ile birlikte kullanım  
 
Bazı ilaçlar ile birlikte kullanıldığında BİTAVİN  - B12'nin ya da kullanılan diğer ilacın etkisi 
değişebilir. Aşağıdaki ilaçla rı kullanıyorsanız lütfen doktorunuza söyleyiniz:  
 Tiyosemikarbazon (Antiviral, antifungal ve antibakteriyal etkili bir ilaç)  
 5-fluorourasiI (kanser tedavisinde)  
 Antiasit (Mide yanması ve hazımsızlıkta kullanılan ilaçlar)  
 Levodopa (parkinson hastalığında kullanılır)  
 Sikloserin (antibiyotik)  
 Hidralazin grubu ilaçlar (yüksek tansiyon veya kalp yetmez liğinde kullanılırlar)  
 İsoniazid (verem tedavisinde kullanılır)  
 Desoksipiridoksin  
 D-penisilamin (antibiyotik)  
 Doğum kontrol hapı  
 Alkol  
 Aminosalisilatlar (iltihablı bağırsak hastalıklarının tedavisinde kullanılır)  
 Kolşisin (Romatizmal hastalıklarda kullanılır), özellikle aminoglikozit adı verilen 
antibi yotiklerle beraber kullanılıyorsa  
 Antibi yotikler  
 Folik asit  
 Histamin (H2) reseptörü antagonistleri (mide rahatsızlıklarında kullanılır)  
 Metformin (insilüne bağımlı olmayan şeker hastalığında kullanılır)  
 Proton pompası inhibitörleri (mide rahatsızlıklarında kullanılır)  
 C vitamini  
 
Tahliller üzerine etkiler  
 B1 vitamini, Ehrlich reaktifi kullanılarak yapılan ürobilinojen tayininde yanlış pozitif   
 4 sonuçların görülmesine neden olabilir.  
 Yüksek B1 vitamini dozları, kanda teofilin konsantrasyonlarının spektrofotometrik 
tayinini engelleyebilir.  
Eğer reçeteli yada reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında  bilgi veriniz.  
 
3. BİTAVİN -B12 nasıl kullanılır ?  
 
Uygun kullanım ve doz/uygulama sıklığı için talimatlar :  
 
Doktorunuz ayrı bir tavsiyede bulunmadıkça, günde 1 film kaplı tablet kullanınız.  
Ürün, genellikle bir ilâ birkaç hafta için reçete edilir. Bazı durumlarda, doktor, tedavi süresini 
birkaç ay daha uzatabilir  
Uygulama yolu ve metodu:  
 
BİTAVİN -B12 tabletleri, yeterli miktarda sıvı ile bütün olarak yutulmalı ve önerilen dozlarda 
kullanılmalıdır.  
Değişik yaş grupları : 
Çocuklarda kullanımı : 
12 yaşında veya daha genç çocuklarda kullanılmamalıdır.  
Geriyatrik popülasyon :  
Özel bir doz önerisi verilmemiştir.  
 
Özel kullanım durumları :  
Böbrek ve karaciğer yetmezliği :  
Böbrek ve karaciğer yetmezliği bulunan hastalarda kullanıl mamalıdır.  
 
Eğer BİTAVİN -B12’nin etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla BİTAVİN -B12 kullandıysanız  
 
Bu ürünün önerildiği şekliyle kullanılması halinde bir doz aşımına neden olabileceğine dair 
hiçbir kanıt yoktur.  
Bir doz aşımı vakası kapsamında ortaya çıkan belirtiler şunlardır; sinir tahribatı neticesinde 
duyu kaybı ve hareketlerde koordinasyon bozukluğu, bulantı, baş ağrısı, uyuşma, uyuklama, 
kan AST düzeyinde (çoğunlukla kalp ve karaciğer hastalıklarının teşhisinde kullanılan enzim 
testi) artış ve kan folik asit konsantrasyonlarında azalmadır. Tedavi durdurulduğu takdirde 
etkiler düzelir.  
 
BİTAVİN -B12’den kullanmanız gerekenden fazlasını kulla nmışsanız bir doktor veya eczacı ile 
konuşunuz.  
 
BİTAVİN -B12’yi kullanmayı unutursanız  
 
Unutulan dozları dengelemek için çift doz almayınız.   
 5 BİTAVİN -B12 ile tedavi sonlandırıldığında oluşabilecek etkiler  
 
Bilinen bir etkisi bulunmamaktadır.  
 
4. Olası yan etkiler  nelerdir ?  
 
Tüm ilaçlar gibi BİTAVİN -B12’nin içeriğinde bulunan maddelere duyarlı olan kişilerde yan 
etkiler olabilir.  
 
İstenmeyen etkilerin değerlendirilmesi aşağıdaki sıklıklara dayanarak yapılır:  
Çok yaygın (≥1/10); yaygın ( ≥1/100 ila < 1/10); yaygın olmayan ( ≥1/1,000 ila < 1/100); seyrek 
(≥1/10,000 ila < 1/1,000); çok seyrek (<1/10,000), bilinmiyor (eldeki verilerden hareketle 
tahmin edilemiyor)  
Aşağıdakilerden biri olursa, BİTAVİN -B12’yi kullanmayı durdurun ve DERHAL 
doktorunuza bildir iniz veya size en yakın hast anenin acil bölümüne başvurunuz : 
 
Alerjik reaksiyonlar;  
• Kızarıklık ve içi su dolu kabartılar (kurdeşen)  
• Döküntüler  
• Yüzde şişme  
• Hırıltı ile birlikte nefes alıp vermede zorluk  
• Ciltte kabarıklık  
Bunların hepsi sıklığı bilinmeyen çok ciddi yan etkilerdir. Bunlardan birisi sizde mevcut ise, 
sizin BİTAVİN -B12'ye karşı ciddi alerjiniz var demektir. Acil tıbbi müdahaleye veya 
hastaneye yatırılmanıza gerek olabilir . 
 
Aşağıdakilerden herhangi birini fark  ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
 
• Baş dönmesi  
• Baş ağrısı  
• Periferal nöropati(Vücudun diğer kısımlarından beyine ve omuriliğe bağlanan sinirlerin  
hasar gördüğü ya da hastalandığı zaman meydana gelen durumlar)  
• Somnolans (Fazla derin olmayan yarı bilinçli uykulu durum ya da uykuya eğilim  
durumu)   
• Parestezi (Dokunma, ağrı, sıcaklık ya da titreşim uyarılarının algılanmasında ortaya  
çıkan duyu organları bozukluğu)  
• Aspartat aminotransferazda artış (Karaciğer, kalp, kas dokusu, böbrek veya beyinde  
olan bir doku hasarı sonrasında Aspartat aminotransferaz (ASP -SGOT) isimli 
enzimin değerlerinde gözlenen artış)  
• Kan folat düzeylerinde azalma (Alkolizm, hamilelik, kansızlık, kanser gibi hücre  
bölünme hızın ın yüksek olduğu durumlarda veya diyetle yeterince al ınamama 
durumunda suda çözünen bir B vitamini olan folatın kan serumunda düzeyinin 
azalması)  
 
Bunların hepsi sıklığı bilinmeyen ciddi yan etkilerdir. Acil tıbbi müdahale gerekebilir.  
 
Aşağıdaki lerden herhangi birini fark ederseniz, doktorunuza söyleyiniz:   
 6 • İshal  
• Hazımsızlık  
• Bulantı  
• Karın ağrısı  
• Anormal idrar kokusu  
 
Bunlar BİTAVİN  - B12'nin sıklığı bilinmeyen hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile 
konuşunuz. Ayrıca yan etkileri www.titck.gov.tr sitesinde yer alan “İlaç Yan Etki Bildirimi” 
ikonuna tıklayarak doğrudan Türkiye Farmakovijilans Merkezi (TÜFAM)’ne bildirebileceğiniz 
gibi, 0 800 314 00 08 numaralı yan etki bildirim hattını da kullanabilirsiniz.  
Meydana gelen yan etkileri bildirerek kullanmakta olduğunuz ilacın güve nliliği hakkında daha 
fazla bilgi edinilmesine katkı sağlamış olacaksınız.  
 
5. BİTAVİN -B12’nin  saklanması   
 
BİTAVİN -B12’yi çocukların göremeyeceği, erişemeyeceği yerlerde ve ambalajında saklayınız .   
 
25 0C’nin altındaki oda sıcaklığında ve kuru ortamda s aklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra BİTAVİN -B12’yi kullanmayını z. 
 
Ruhsat sahibi:   
Tripharma İlaç San. ve Tic. A.Ş.  
Reşitpaşa Mah. Eski Büyükdere Cad. No:4 34467  
Maslak /Sarıyer/İstanbul  
 
Üretici:   
Abdi İbrahim İlaç San. ve Tic. A.Ş.  
Sanayi Mah. Tunç Cad. No : 3  
Esenyurt / İstanbul  
 
Bu kullanma talimatı  ../../.... tarihinde  onaylanmıştır.  