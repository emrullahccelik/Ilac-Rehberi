KISA ÜRÜN BİLGİSİ
1. BEŞERİ TIBBİ ÜRÜNÜN ADI
PRENORM 30/500 mg efervesan tablet
2. KALİTATİF VE KANTİTATİF BİLEŞİM
Etkin madde:
Her bir efervesan tablet 30 mg pioglitazona eşdeğer 33,08 mg pioglitazon HCl ve 500 mg
metformin HCl içerir.
Yardımcı madde(ler):
Potasyum hidrojen karbonat 359 mg
Sorbitol (E 420) 330 mg
Yardımcı maddeler için 6.1’e bakınız.
3. FARMASÖTİK FORM
Efervesan tablet.
Sarı benekli, düz yüzeyli ve yuvarlak efervesan tablet.
4. KLİNİK ÖZELLİKLER
4.1. Terapötik endikasyonlar
PRENORM, tip II diabetes mellitus’ta yalnızca diğer oral antidiyabetik ilaçları ile kontrol
altına alınamayan hastalarda tek başına veya diğer oral antidiyabetik ilaçlar ile kombine
kullanılır.
PRENORM tedavisine başlanmasından 3-6 ay sonra hastalar, tedaviye alınan yanıtın
yeterliliğinin (örn: HbAlc azalmasının) değerlendirilmesi amacıyla gözden geçirilmelidir.
Yeterli yanıt alınamayan hastalarda, PRENORM tedavisi kesilmelidir. Doktorlar, uzun süreli
tedaviye eşlik edebilecek potansiyel riskler nedeniyle, daha sonraki rutin
değerlendirmelerinde PRENORM ile sağlanan faydanın devam ettiğini doğrulamalıdır.
14.2. Pozoloji ve uygulama şekli
Pozoloji/uygulama sıklığı ve süresi:
Tip 2 diyabet tedavisinde uygulanacak PRENORM dozu etkinlik ve tolere edilebilirliğe göre
kişiselleştirilmelidir.
• Yetişkinler
PRENORM’un başlangıç dozu hastaya uygulanan mevcut pioglitazon ve/veya metformin
dozuna ve bu iki ilacın başlangıç dozlarına göre ayarlanmalıdır PRENORM tedavisi
başlandıktan sonra veya doz artışlarında hastalar sıvı tutulumuyla ilişkili advers olaylar
açısından dikkatle izlenmelidir. PRENORM’un besinlerle birlikte alınması metformin ile
ilişkili gastrointestinal yan etkileri azaltır.
Metformin monoterapisi ile yeterli seviyede kontrol sağlanamayan hastalarda başlangıç dozu:
Pioglitazon’un normal başlangıç dozuna (günlük 15-30 mg) göre ayarlanmalıdır. PRENORM
tedavisine günde bir kez 15/500 mg veya 15/850 mg tablet ile başlanabilir. Terapötik yanıtın
yeterliliğine göre PRENORM dozu gerektiğinde kademeli olarak arttırılabilir.
Pioglitazon monoterapisine yanıt veren hastalarda ve ek glisemik kontrol gerektiren
hastalarda başlangıç dozu:
Metformin’in normal başlangıç dozuna (günde iki kez 500 mg veya günde bir kez 850 mg)
göre ayarlanmalıdır. PRENORM tedavisine günde bir veya iki kez 15/500 mg veya 15/850
mg tablet ile başlanabilir. Terapötik yanıtın yeterliliğine göre PRENORM dozu gerektiğinde
kademeli olarak arttırılabilir.
Ayrı tabletler halinde pioglitazon + metformin kombinasyon tedavisinden PRENORM
tedavisine geçilen hastalarda başlangıç dozu:
Daha önceden pioglitazon ve metfomin alan hastalarda, PRENORM tedavisine günde bir
veya iki kez 15/500 mg veya 15/850 mg tablet ile başlanabilir.
PRENORM’un toplam günlük dozu, pioglitazonun (45 mg) ve metforminin (2550 mg)
önerilen maksimum günlük dozlarını geçmemelidir.
2Daha önce diğer oral hipoglisemik ilaçlarla tedavi edilmiş ve PRENORM tedavisine geçilen
hastalarda PRENORM’un etkinliği ve güvenliliğini araştıran bir çalışma yapılmamıştır. Tip 2
diyabet tedavisinde glisemik kontrolde değişiklik gibi herhangi bir değişiklik meydana
gelebileceğinden, tedavi dikkatle ve uygun izlem altında yapılmalıdır.
Terapötik yanıtın değerlendirilmesi için yeterli süre tanınmalıdır. İdeal olarak tedaviye verilen
yanıt HbA1c kullanılarak değerlendirilmelidir. HbA1c, tek başına AKG (açlık kan
glukozu)’ye kıyasla uzun süreli glisemik kontrolün daha iyi bir göstergesidir. HbA1c son 2-3
aydaki glisemik kontrolü yansıtır. Klinik kullanımda, AKG ile ölçülen glisemik kontrol
kötüleşmediği sürece hastaların HbA ’de değişimin değerlendirilmesi için yeterli süre (8-12
1c
hafta) PRENORM ile tedavi edilmeleri önerilir.
Uygulama şekli:
PRENORM oral yoldan kullanım içindir.
PRENORM efervesan tablet yemekle birlikte bir bardak suda eritilerek alınmalıdır.
Özel popülasyonlara ilişkin ek bilgiler:
Böbrek yetmezliği:
PRENORM, serum kreatinin seviyeleri erkeklerde >1.5 mg/dL’nin üzerinde ve
>1.4 mg/dL’nin üzerindeki kadın hastalarda kullanılmamalıdır (bknz. Bölüm 4.3
Kontrendikasyonlar).
Karaciğer yetmezliği:
PRENORM, karaciğer yetmezliği olan hastalarda kullanılmamalıdır (bknz. Bölüm 4.3
Kontrendikasyonlar).
Pediyatrik popülasyon:
PRENORM’un 18 yaş altı çocuklarda kullanımını destekleyen herhangi bir veri
olmadığından, bu yaş grubunda kullanılması önerilmemektedir.
Geriyatrik popülasyon:
Doktorlar tedaviye, özellikle pioglitazonun insülinle birlikte kullanıldığı hastalarda
olmak üzere, mevcut en düşük dozla başlamalı ve doz daha sonra yavaş yavaş
artırılmalıdır.
Metformin böbrekler yoluyla atılmaktadır. İleri yaşlarda böbrek fonksiyonları
azalabileceğinden, yaşlı hastalarda PRENORM kullanımında böbrek fonksiyonları düzenli
olarak izlenmelidir (bknz. Bölüm 4.4 Özel kullanım uyarıları ve önlemleri).
34.3. Kontrendikasyonlar
PRENORM aşağıdaki durumlarda kontrendikedir:
- Pioglitazon, metformin hidroklorür veya preparat bileşenlerinden herhangi birine karşı aşırı
duyarlılık öyküsü (bknz. Bölüm 6.1 Yardımcı maddeler listesi).
- Kalp yetmezliği ve kalp yetmezliği öyküsü olan hastalarda (NYHA sınıf I - IV)
- Kalp ve solunum yetmezliği, yakın zamanda geçirilen miyokardiyal infarktüsü ve şok gibi
dokularda hipoksiye yol açan akut veya kronik hastalıklar
- Karaciğer yetmezliği
- Akut alkol intoksikasyonu, alkolizm (bknz. Bölüm 4.4 Özel kullanım uyarıları ve önlemleri)
- Diyabetik ketoasidoz ve diyabetik prekoma
- Böbrek yetmezliği veya böbrek fonksiyon yetmezliği örneğin, serum kreatinin seviyeleri
erkeklerde >1.5 mg/dL ve kadınlarda >1.4 mg/dL (Bknz. Bölüm 4.4 Özel kullanım uyarıları ve
önlemleri)
- Dehidratasyon, şiddetli enfeksiyon, şok, kontrast maddelerin intravasküler yolla
uygulanması (bknz. Bölüm 4.4 Özel kullanım uyarıları ve önlemleri) ve laktasyon gibi böbrek
fonksiyonlarını değiştirme olasılığı olan akut durumlar.
 Aktif mesane kanseri veya mesane kanseri hikâyesi
 Nedeni araştırılmamış makroskopik hematüri.
4.4. Özel kullanım uyarıları ve önlemleri
Tiazolidindion grubu ilaçlar (rosiglitazon, pioglitazon) konjestif kalp yetmezliğine neden
olabilir ya da mevcut konjestif kalp yetmezliğini şiddetlendirebilir. Bu nedenle, bu grup
ilaçların kullanımı konjestif kalp yetmezliği olan hastalarda (NYHA Sınıf 1-4)
kontrendikedir.
İnsülin ile birlikte çok sıkı takip altında kullanılabilir.
Laktik asidoz
Laktik asidoz, metformin birikimi nedeniyle meydana gelebilen, ender fakat ciddi bir
metabolik komplikasyondur. Metformin alan hastalarda bildirilen laktik asidoz vakaları
öncelikle ciddi böbrek yetmezliği olan diyabetik hastalarda meydana gelmiştir. Laktik asidoz
4insidansı iyi kontrol edilemeyen diyabet, ketoz, uzun süreli açlık, aşırı alkol alımı, karaciğer
yetmezliği ve hipoksiyle ilişkili olan herhangi bir durum gibi risk faktörleri varlığında
değerlendirilerek azaltılmalıdır.
Tanı
Laktik asidoz, koma gelişimine yol açan asidoza bağlı dispne, karın ağrısı ve hipotermi ile
karakterizedir. Kan pH’sında azalma, 5 mmol/L’nin üstünde plazma laktat seviyesi, artmış
anyon açığı ve laktat/piruvat oranı diagnostik laboratuvar bulgularıdır. Metabolik asidozdan
şüpheleniliyorsa tıbbi ürünle yapılan tedavi hemen kesilmeli ve hasta derhal hastaneye
yatırılmalıdır (bknz. Bölüm 4.9 Doz aşımı ve tedavisi).
Böbrek fonksiyonu
Metformin böbrek yoluyla atıldığı için, serum kreatinin seviyeleri düzenli olarak
gözlenmelidir.
-Böbrek fonksiyonları normal olan hastalarda en az yılda bir kez
-Serum kreatinin seviyeleri normal insanlardaki seviyenin üst sınırında olanlar ve yaşlı
hastalarda yılda en az 2-4 kez
Yaşlı hastalarda azalmış böbrek fonksiyonları sık ve asemptomatiktir. Yaşlılarda veya
dehidratasyon, şiddetli enfeksiyon, şok, antihipertansif, diüretik ya da NSAİİ ile tedaviye
başlama gibi böbrek fonksiyonlarının bozulabileceği durumlarda özel tedbirler alınmalıdır.
Sıvı retansiyonu ve kalp yetmezliği
Pioglitazon, kalp yetmezliğinin belirti ve bulgularını alevlendiren veya aniden ortaya
çıkmasına yol açan sıvı retansiyonuna yol açabilir. En az bir konjestif kalp yetmezliği risk
faktörü olan hastaların tedavisinde (örn., daha önce miyokardiyal infarksiyon veya
semptomatik koroner arter hastalığı) hekimler daha düşük doz ile tedaviye başlamalı ve
kademeli olarak artırılmalıdır. Hastalar özellikle kardiyak rezervler ile birlikte olan ödem, kilo
artışı ve kalp yetmezliği belirti ve semptomları açısından gözlenmelidir. Kalp yetmezliği
hikâyesi olan hastalarda veya insülin ile kombine olarak pioglitazon kullanıldığında
pazarlama sonrasında kalp yetmezliği vakaları bildirilmiştir. Hastalar, pioglitazon ve insülin
kombine olarak kullanıldığında kilo artışı ve ödem gibi kalp yetmezliği belirti ve semptomları
bakımından gözlenmelidir. İnsülin ve pioglitazon sıvı retansiyonu ile beraber görüldüğü için
5birlikte kullanım ödem riskini artırabilir. Kardiyak durumda herhangi bir kötüleşme olursa,
pioglitazon kesilmelidir.
Tip 2 diabetes mellituslu ve daha önceden makrovasküler hastalığı olan 75 yaşındaki
hastalarda kardiyovasküler sonuçlarının değerlendirildiği bir pioglitazon çalışması
gerçekleştirilmiştir. Varolan antidiyabetiğe pioglitazon ya da plasebo eklenmiştir ve
kardiyovasküler tedavi 3.5 yıla çıkmıştır. Bu çalışma kalp yetmezliğinde bir artış olduğunu
göstermektedir ancak mortalitede bir artışa yol açmamıştır. 75 yaş üstü hastalarda sınırlı
sayıda deneyim olduğundan bu hasta grubunda dikkatli olunmalıdır.
İnsülin ile kombinasyon
Pioglitazon ile insülin kombinasyon halinde uygulandığında klinik çalışmalarda kalp
yetmezliği insidansında bir artış gözlenmiştir. İnsülin ve pioglitazon sıvı tutulumu ile
ilişkilendirildiğinden eş zamanlı şekilde uygulanmaları ödem ve iskemik kalp hastalığı riskini
artırabilir. Bu nedenle insülin ile birlikte kullanımı kontrendikedir.
Karaciğer fonksiyonlarının izlenmesi
Pazarlama sonrası deneyimler sırasında pioglitazon ile seyrek olarak hepatoselüler fonksiyon
bozukluğu bildirilmiştir (bknz. Bölüm 4.8 İstenmeyen etkiler). Tüm hastalarda PRENORM
tedavisinden önce karaciğer enzimleri kontrol edilmeli ve tedavi sırasında periyodik olarak
klinik değerlendirme yapılmalıdır. Başlangıç karaciğer enzim seviyeleri yükselmiş (ALT >
2.5 X normal üst limit) olan veya herhangi bir karaciğer hastalığı belirtisi olan hastalarda
PRENORM tedavisine başlanmamalıdır.
PRENORM tedavisi sırasında ALT seviyeleri normal üst limitin 3 katının üzerine çıkarsa
karaciğer enzim seviyeleri olabildiğince çabuk tekrar değerlendirilmelidir. Eğer ALT
seviyeleri normal üst limitin 3 katının üzerinde kalmaya devam ederse tedavi durdurulmalıdır.
Eğer hastaların herhangi birinde açıklanamayan bulantı, kusma, karın ağrısı, bitkinlik,
anoreksi ve/veya koyu renkli idrarın da dahil olduğu hepatik fonksiyon yetmezliğini işaret
eden belirtiler gelişirse, karaciğer enzimleri kontrol edilmelidir. Hastada PRENORM
tedavisine devam edilip edilmeyeceği ile ilgili karar, laboratuvar incelemeleri sonucu yapılan
klinik değerlendirmeye göre verilmelidir. Eğer tedavi sırasında sarılık gözlenirse tedavi
durdurulmalıdır.
6Kilo artışı
Yapılan klinik çalışmalarda doza bağlı kilo artışı görülmektedir. Bu nedenle kilo artışı, kalp
yetmezliği ile ilişkili sıvı retansiyonuna bağlı olabileceğinden yakından izlenmelidir.
Hematoloji
Pioglitazon tedavisi sırasında ortalama hemoglobin ve hematokrit seviyesinde küçük düşüşler
gözlenmiştir; sırasıyla, %4 ve %4.1. Benzer değişiklikler metformin için de geçerlidir;
hemoglobin için %3-4 ve hematokrit için %3.6-4.1 düşüş gözlenmiştir.
Hipoglisemi
İkili oral tedavide PRENORM’un sülfonilüre ile kombine edilerek kullanılması doz ilişkili
hipoglisemi riski oluşturmaktadır; sülfonilüre dozunda düşüş yapılması gerekebilir.
Göz bozuklukları
Pazarlama sonrası edinilen deneyimler sırasında pioglitazon dahil tiyazolidindionlar ile görme
keskinliğinde azalma ile birlikte yeni oluşan veya giderek kötüleşen, diyabetik maküler ödem
bildirilmiştir. Bu hastaların birçoğunda aynı zamanda periferik ödem de bildirilmiştir.
Pioglitazon ve maküler ödem arasında direkt bir ilişki olup olmadığı şüphelidir, ancak
hekimler, hastalardan gelen görme rahatsızlıkları ile ilgili şikayetler olduğunda, maküler
ödem ihtimaline karşı dikkatli olmalı ve uygun oftalmolojik yönlendirme göz önünde
bulundurulmalıdır.
Cerrahi
Metformin, dolayısıyla da PRENORM, genel anestezi uygulanacak elektif cerrahi
girişimlerden 48 saat önce kesilmeli ve ameliyattan sonra en az 48 saat geçmeden tekrar
başlanmamalıdır.
İyotlu kontrast madde
Radyolojik çalışmalarda, iyotlu kontrast maddelerin intravasküler yoldan uygulanması böbrek
yetmezliğine yol açabilir. Bu yüzden, metformin bileşeni nedeniyle, incelemeden önce veya
inceleme sırasında PRENORM kesilmeli ve işlemden sonra 48 saat geçmeden ve böbrek
fonksiyonları incelenip normale döndüğü doğrulanmadan tekrar başlanmamalıdır (bknz.
Bölüm 4.5 Diğer tıbbi ürünler ile etkileşimler ve diğer etkileşim şekilleri).
7Polikistik over sendromu
İnsülin etkinliğinin artması sonucu, polikistik over sendromu olan hastalarda pioglitazon
tedavisi ile ovulasyon tekrar başlayabilir. Bu hastalar gebelik riski taşıyabilirler. Hastalar
gebelik riski konusunda uyarılmalı ve eğer gebelik planlanıyorsa veya gebelik durumu söz
konusuysa, tedavi kesilmelidir (bknz. Bölüm 4.6 Gebelik ve laktasyon).
Diğer
Randomize, kontrollü, çift kör klinik çalışmaların havuz analizlerinde, uzun süreli pioglitazon
monoterapisi alan kadın hastalarda kemik kırığı insidansında artış olduğu gözlenmiştir (bknz.
Bölüm 4.8 İstenmeyen etkiler). Pioglitazon ile tedavi edilen hastaların takibi sırasında,
özellikle kadın hastalarda kırık riski göz önünde bulundurulmalıdır.
Sitokrom P450 2C8 inhibitörler (örn., gemfibrozil) veya indükleyiciler (örn., rifampisin) ile eş
zamanlı pioglitazon kullanımında dikkat edilmelidir. Glisemik kontrol yakından takip
edilmelidir. Diyabetik tedavide pioglitazon doz ayarlaması önerilen pozoloji veya
değişikliklere göre yapılmalıdır (bknz. Bölüm 4.5 Diğer tıbbi ürünler ile etkileşimler ve diğer
etkileşim şekilleri).
Alkolün düzenli tüketim, nöropatik klinik tablonun ortaya çıkması ve ilerlemesi için belirgin
bir risk faktörünü temsil eder. Bu nedenle diyabetik nöropatili hastalara mümkün olduğunca
alkolden uzak durmaları tavsiye edilir.
Yaşlılar
İnsülinle birlikte kullanım, ciddi kalp yetmezliği riskinin artmış olması nedeniyle
yaşlılarda dikkatle değerlendirilmelidir.
İlerleyen yaşla ilişkili riskler (özellikle mesane kanseri, kırıklar ve kalp yetersizliği) ışığında,
faydalar ve riskler dengesi yaşlılarda hem tedavi öncesinde hem de tedavi sırasında dikkatle
değerlendirilmelidir.
Mesane Kanseri
Pioglitazonla yapılan klinik çalışmaların bir meta-analizinde, mesane kanseri, pioglitazon
kullanan hastalarda (19 vaka / 12506 hasta, 0.15%), kontrol gruplarına kıyasla (7 vaka / 10212
hasta, 0.07%) daha sık bildirilmiştir, tehlike oranı [HR] = 2.64 (%95 güven aralığı 1.11 —
6.31, P=0.029). Mesane kanseri tanısı konulduğunda pioglitazonu bir yıldan daha kısa bir
8süredir kullanmakta olan hastalar analiz-dışı bırakıldığında, mesane kanserinin, pioglitazon
kullananlarda 7 (%0.06) hastada, kontrol gruplarında 2 (%0.02) hastada görüldüğü
belirlenmiştir. Mevcut epidemiyolojik veriler de, özellikle bu ilacı en uzun süre ve en yüksek
kümülatif dozlarda kullananlarda olmak üzere pioglitazon ile tedavi edilen diyabet
hastalarındaki mesane kanseri riskinde küçük bir artış olduğu izlenimini vermektedir. Kısa
süreli tedavi sonrası olası bir risk göz ardı edilemez.
Pioglitazon tedavisine başlanmadan önce mesane kanseri için risk faktörleri (yaş, tütün
kullanma hikâyesi, bazı mesleki ya da kemoterapötik ajanlara maruz kalınması örneğin,
siklofosfamid ya da pelvis bölgesine daha önce ışın tedavisi uygulanmış olması)
değerlendirilmelidir. Mevcut herhangi bir makroskopik hematüri, pioglitazon tedavisine
başlanmadan önce tetkik edilmelidir.
Tedavi sırasında, makroskopik hematüri ya da disüri veya sıkışma hissi gibi diğer semptomlar
gelişecek olursa, hastalara hemen doktorlarına bilgi vermeleri önerilmelidir.
Potasyum uyarısı;
Bu tıbbi ürün her dozunda 139,87 mg potasyum ihtiva eder. Bu durum böbrek
fonksiyonlarında azalma olan hastalar ya da kontrollü potasyum diyetinde olan hastalar için
göz önünde bulundurulmalıdır.
Sorbitol uyarısı;
PRENORM sorbitol (E420) içermesi nedeniyle; Nadir kalıtımsal fruktoz intolerans problemi
olan hastaların bu ilacı kullanmamaları gerekir.
4.5. Diğer tıbbi ürünlerle etkileşimler ve diğer etkileşim şekilleri
PRENORM ile etkileşim çalışmaları yapılamamıştır. Aşağıdaki ifadeler her aktif madde için
ayrı ayrı var olan verileri yansıtmaktadır.
Etkileşim çalışmaları, pioglitazonun digoksin, varfarin, fenprokumon ve metforminin
farmakokinetik veya farmakodinamiği ile ilgili bir etki göstermediğini belirtmiştir. Erkekler
ile yapılan çalışmalarda, ortalama indüklenebilir sitokrom P450, 1A, 2C8/9 ve 3A4
indüksiyonu gözlenmemiştir. İn vitro çalışmalarda, sitokrom P450’nin herhangi bir alt tipi ile
inhibisyon olmadığı gözlenmiştir. Oral konseptifler, siklosporin, kalsiyum kanal blokerleri ve
HMGCoA redüktaz inhibitörleri gibi bu enzimlerle metabolize olan maddelerin etkileşimi
beklenmemektedir.
9Pioglitazon ile birlikte gemfibrozilin (sitokrom P450 2C8 inhibitörü) eş zamanlı uygulaması,
pioglitazonun EAA’sını 3 kat artırmıştır. Doz ilişkili advers reaksiyon riskinin artma ihtimali
olduğundan, gemfibrozil ile eş zamanlı kullanımda pioglitazon dozunun azaltılması gerekli
olabilir. Glisemik kontrol yakından takip edilmelidir (bknz. Bölüm 4.4 Özel kullanım uyarıları
ve önlemleri).
Pioglitazonun rifampisin (CYP2C8 indükleyici) ile birlikte uygulanması, pioglitazonun
EAA’sını %54 azaltmıştır. Pioglitazon ile rifampisinin eş zamanlı kullanımında pioglitazon
dozunun artırılması gerekli olabilir. Glisemik kontrol yakından takip edilmelidir (bknz. Bölüm
4.4 Özel kullanım uyarıları ve önlemleri).
Akut alkol intoksikasyon durumlarında (özellikle açlık, yetersiz beslenme veya hepatik
yetmezlik durumlarında), PRENORM etken maddesi olan metformin nedeniyle laktik asidoz
riskinde yükselme gözlenmiştir.
İyotlu kontrast maddelerin intravasküler yoldan uygulanması böbrek yetmezliğine yol
açabilir, bu da metformin birikimine ve laktik asidoz riskine yol açar. Metformin test
yapılmadan önce veya test sırasında kesilmeli, 48 saat geçmeden ve böbrek fonksiyonları
incelenip normale döndüğü doğrulanmadan tekrar başlanmamalıdır.
Renal tübüler sekresyon yoluyla elimine edilen katyonik ilaçlar (örn.,simetidin), ortak renal
tübüler taşıma sistemleri için rekabet halinde oldukları için, teorik olarak etkileşime girme
potansiyeline sahiptirler. Sağlıklı yedi gönüllü üzerinde yapılan çalışmada, günde iki kez
uygulanan 400 mg simetidinin metforminin sistemik maruziyetini (EAA) %50 ve C ’ını da
maks
%81 oranında artırdığını göstermiştir. Bu nedenle, metformin renal tübüler sekresyonla
elimine edilen katyonik ilaçlarla birlikte uygulandığında, glisemik kontrolün yakından takip
edilmesi ve diyabet tedavisinde değişiklik yapılması düşünülmelidir (bknz. Bölüm 4.4 Özel
kullanım uyarıları ve önlemleri).
Dikkat edilmesi gereken kombinasyonlar
Glikokortikoidler (sistemik veya lokal yolla verilenler), beta-2 agonistler ve diüretikler
intrensek hiperglisemik aktiviteye sahiptir. Hastalar bilgilendirilmeli ve özellikle tedavinin
başlangıcında kan glukoz seviyleri daha sık kontrol edilmelidir. Gerekli olduğu takdirde diğer
ilaç ile tedavi sırasında ve sonlandırılmasından sonra antihiperglisemik ürünün dozu
ayarlanmalıdır.
ACE inhibitörleri kan şekeri seviyesini düşürebilir. Gerekli olduğu takdirde diğer tıbbi ürün
ile tedavi sırasında antihiperglisemik ürünün dozu ayarlanmalıdır.
10Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Pioglitazonun gebe kadınlarda kullanımına dair yeterli veri mevcut değildir. Hayvan
çalışmalarında, pioglitazonun teratojenik etki göstermediği, ancak farmakolojik etkisiyle
ilişkili fetotoksisite gösterdiği belirtilmiştir (bknz. Bölüm 5.3 Klinik öncesi güvenlilik verileri).
Metforminin ile yapılan hayvan çalışmaları, teratojenik etki göstermemiştir. Küçük klinik
çalışmalarda, metformin ile ilişkili malformasyon gözlenmemiştir (bknz. Bölüm 5.3 Klinik
öncesi güvenlilik verileri).
Gebelik dönemi
Gebelik sırasında PRENORM kullanılmamalıdır. Eğer hasta hamile kalmak isterse veya
hamilelik oluşursa anneye sağlayacağı olası fayda, fetüse gelebilecek olası zararı
karşılamadığı durumda PRENORM kullanımı kesilmelidir.
Laktasyon dönemi
Pioglitazon ve metforminin insan sütüyle atılıp atılmadığı bilinmemektedir Hayvanlar
üzerinde yapılan çalışmalar, pioglitazon ve metforminin sütle atıldığını göstermektedir. Bu
nedenle, PRENORM emziren kadınlarda kullanılmamalıdır.
Üreme yeteneği/Fertilite
Hayvanlar üzerinde yapılan araştırmalar üreme toksisitesinin bulunmadığını göstermiştir.
İnsanlara yönelik potansiyel risk bilinmemektedir. Gebelik düşünen kadınlar gerekli
olmadıkça PRENORM kullanmamalıdır.
4.7. Araç ve makine kullanımı üzerindeki etkiler
PRENORM’un araç ve makine kullanımı üzerinde etkisi yoktur.
4.8. İstenmeyen etkiler
Pioglitazon ve metforminin eş zamanlı uygulamasına dair klinik çalışmalar yürütülmüştür.
11İstenmeyen ilaç reaksiyonları (ADR), sistem-organ sınıfı ve sıklığına göre aşağıda
sıralanmıştır. Sıklık kategorileri: çok yaygın (≥ 1/10), yaygın (≥ 1/100 ila < 1/10), yaygın
olmayan (≥ 1/1,000 ila <1/100), seyrek (≥ 1/10,000 ila < 1/1,000) ve çok seyrek (< 1/10,000)
şeklinde değerlendirilmiştir.
Aşağıdaki ifadeler, pioglitazon ve metformin kombinasyonu ile ilişkili istenmeyen etki
profiline dair bilgileri yansıtmaktadır.
Kan ve lenf sistemi hastalıkları
Yaygın: Anemi
Göz hastalıkları
Yaygın: Görme bozuklukları
Gastrointestinal hastalıkları
Yaygın olmayan: Flatulans
Metabolizma ve beslenme hastalıkları
Yaygın: Kilo artışı
Kas-iskelet sistemi, bağ dokusu ve kemik hastalıkları
Yaygın: Artralji
Sinir sistemi hastalıkları
Yaygın: Baş ağrısı
Böbrek ve idrar hastalıkları
Yaygın: Hematuri
Üreme sistemi ve meme hastalıkları
Yaygın: Erektil fonksiyon bozukluğu
Benign, malign veya türü belirtilmemiş neoplasmlar (kistler ve polipler dahil):
Yaygın olmayan: Mesane kanseri
Aktif kontrollü karşılaştırma çalışmalarında, metformin ve pioglitazon ile tedavi edilen
hastaların %6.3’ünde ödem gözlenirken, metformin tedavisine sülfonilüre eklenen hastaların
%2.2’sinde gözlenmiştir. Ödem genellikle hafif-orta şiddette gözlenmiş ve tedavinin
kesilmesini gerektirmemiştir.
Aktif kontrollü karşılaştırma çalışmalarında, pioglitazon monoterapisinden bir yıldan daha
uzun bir süre sonrasında ortalama kilo artışı 2-3 kg olarak bildirilmiştir. Pioglitazon ve
metformin kombinasyonu tedavisinden bir yıldan daha uzun bir süre sonrasında ortalama kilo
artışı 1.5 kg olarak bildirilmiştir.
12Görme bozuklukları, erken tedavi sürecinde bildirilmiştir ve kan glukoz değeri değişiklikleri
ile ilişkilidir.
Pioglitazon ile yürütülen klinik çalışmalarda, ALT seviyeleri plaseboya eş değer olmakla
birlikte normal üst limit değerinden üç kat daha büyük iken metformin veya sülfonilüre
gruplarında görülenden daha düşüktür. Pioglitazon tedavisi ile ortalama karaciğer enzim
seviyeleri azalmıştır. Pazarlama sonrasında nadir olgularda yükselmiş karaciğer enzimleri
veya hepatoselüler fonksiyon bozukluğu gözlenmiştir. Her ne kadar nadir olsa da, fatal
sonuçlar bildirilmiştir; nedensel ilişki henüz belirlenmemiştir.
Kontrollü klinik çalışmalarda, pioglitazon tedavisi ile kalp yetmezliği insidansı plasebo,
metformin ve sülfonilüre tedavi grupları ile benzer gözlenmiştir. Ancak insülin ile
kombinasyonu sonucunda kalp yetmezliği insidansı artmıştır. Daha önce majör
makrovasküler hastalığı olan hastalarda pioglitazon tedavisine insülin tedavisi eklendiğinde
gözlenen ciddi kalp yetmezliği insidansı plaseboya oranla %1.6 oranında daha yüksektir.
Pioglitazon ile kalp yetmezliği nadiren bildirilmiştir, ancak insülin ile kombinasyon halinde
kullanıldığında veya kalp yetmezliği öyküsü olan hastalarda kullanıldığında kalp yetmezliği
daha sık bildirilmiştir.
Pioglitazon ile yapılan çift kör plasebo kontrollü klinik çalışmalarda üst solunum yolu
enfeksiyonu ve hipoestezi yaygın olarak gözlenirken, sinüzit ve insomni yaygın olmayan
olarak gözlenmiştir.
Pioglitazon ve Metformin Pazarlama sonrası veriler
Göz hastalıkları
Bilinmiyor: Maküler ödem
Metformin
Metabolizma ve beslenme hastalıkları
Çok seyrek: Uzun süreli metformin kullanımı sırasında Vitamin B absorbsiyonunda ve
12
serum seviyelerinde azalma. Hastalarda megaloplastik anemi gözlendiğinde böyle bir etiyoloji
düşüncesi önerilmektedir.
Çok seyrek: Laktik asidoz (bknz. Bölüm 4.4 Kontrendikasyonlar)
Sinir sistemi hastalıkları
Yaygın: Tat alma bozukluğu
13Gastrointestinal hastalıklar
Çok yaygın: Bulantı, kusma, diyare, abdominal ağrı ve iştah kaybı gibi gastrointestinal
hastalıklar. Bu istenmeyen etkiler, tedavi başlangıcında sık gözlenmektedir ve birçok olguda
kendiliğinden geçer.
Deri ve deri altı doku hastalıkları
Çok seyrek: Eritem, prürit, ürtiker
Randomize, karşılaştırıcı kontrollü, çift kör klinik çalışmaların havuz analizinde, 3.5 yıldan
uzun süre pioglitazon tedavisi gören hastalarda kemiklerde kırılma yan etkisinin gözlendiği
belirtilmiştir.
Hepatobiliyer hastalıkları
İzole edilmiş raporlar: Karaciğer fonksiyon test anormallikleri veya hepatit
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
PRENORM ile doz aşımına ilişkin veri mevcut değildir.
Pioglitazon
Hastalar tavsiye edilen en yüksek günlük doz olan 45 mg'ın üzerinde dozlar kullanmıştır. 4
gün boyunca 120 mg/gün, sonra 7 gün için 180 mg/gün olarak rapor edilen maksimum dozda
herhangi bir semptom rapor edilmemiştir. Aşırı doz vakasında, hastanın klinik belirti ve
semptomlarına göre uygun destekleyici tedavi uygulanmalıdır.
Metformin
İleri derecedeki metformin doz aşımı tıbbi aciliyeti olan ve hastanede tedavi edilmeyi
gerektiren laktik asidoza yol açabilir. Doz aşımı oluştuğunda, hastanın klinik durumuna göre
belirlenecek uygun destekleyici tedaviye başlanmalıdır. Laktat ve metformini uzaklaştırmanın
en etkili yöntemi hemodiyalizdir. 85 grama kadar çıkan miktarlarda alınan metformin ile
hipoglisemi görülmezken, aynı koşullarda laktik asidoz meydana gelmiştir. Metformin, iyi
hemodinamik koşullar altında 170 ml/dakika’ya kadar çıkan bir klerensle diyaliz yoluyla
uzaklaştırılabilir.
145. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Oral kan şekeri düşürücü ilaç kombinasyonları
ATC Kodu: A10BD05
Etki Mekanizması
PRENORM, tip 2 diyabet hastalarında glisemik kontrolü iyileştirmek için farklı etki
mekanizmalarına sahip iki antidiyabetik ajanı, tiazolidindion sınıfının bir üyesi olan
pioglitazon ve biguanid sınıfının bir üyesi olan metformin hidroklorürü birleştirmektedir.
Biguanidler esas olarak endojen hepatik glukoz üretimini azaltarak etki gösterirken,
tiazolidindionlar insülin duyarlılığını arttıran ajanlardır ve esas olarak periferik glukoz
kullanımını artırarak etki gösterirler.
Pioglitazon
Pioglitazon periferde ve karaciğerde insülin direncini azaltarak insüline bağlı glukoz
kullanımını artırır ve hepatik glukoz oluşumunu azaltır. Pioglitazon sülfonilürelerden farklı
olarak insülin salgılanmasını uyarmamaktadır. Pioglitazon, peroksizom proliferatör-aktif
reseptör gamma’nın (PPARγ) güçlü ve seçici agonistidir. PPAR reseptörleri, insülin
aktivasyonu için önemli olan adipoz doku, iskelet-kas ve karaciğer gibi önemli dokularda
bulunmaktadır. PPARγ nükleer reseptör aktivasyonu glukoz ve lipid metabolizmasının
kontrolünde rol oynayan insüline yanıt veren genlerin transkripsiyonunu modüle etmektedir.
Diyabetik hayvan modellerinde, pioglitazonun tip 2 diyabette insülin direncinin karakteristik
belirtileri olan hiperglisemi, hiperinsülinemi ve hipertrigliseridemiyi azalttığı bildirilmiştir.
Pioglitazon, insülin direncini azaltarak dolaşımdaki insülin etkinliğini artırdığından, endojen
insülin yokluğunda kan glukozunu düşürmemektedir.
Tip 2 diyabet hastalarında açlık ve tokluk glisemik kontrolde iyileşme gözlenmiştir. Glisemik
kontrolde iyileşme açlık ve tokluk plazma insülin konsantrasyonlarındaki artış ile ilişkilidir.
Gliklazide karşılık pioglitazon monoterapisi klinik çalışmasında, pioglitazon tedavisi alan
hastalarda glisemik kontrol %69 sağlanmışken gliklazid tedavisi alanlarda %50 gözlenmiştir.
Plasebo kontrollü klinik çalışmada, hastalar 12 ay boyunca pioglitazon veya plasebo
almışlardır. Pioglitazon alan hastaların HbA ’lerindeki ortalama azalma % 0.45 gözlenmiştir.
1c
HOMA analizi pioglitazonun beta hücresi fonksiyonlarında iyileşme sağladığını ve insülin
duyarlılığını artırdığını belirtmiştir.
15Bir yıllık klinik çalışmalarda, albümin/kreatinin oranında pioglitazon tutarlı bir şekilde
başlangıca göre istatistik olarak anlamlı düşüşler göstermiştir.
On sekiz haftalık bir çalışmada, tip 2 diyabet hastaları üzerinde pioglitazon (45 mg
monoterapiye karşılık plasebo) etkinliği çalışılmıştır. Pioglitazon belirgin kilo alımı ile ilişkili
bulunmuştur. Ekstra abdominal yağ kütlesinde artış olurken, viseral yağlanma anlamlı
derecede azalmıştır. Pioglitazon ile vücut yağ dağılımında benzer değişimlere insülin
duyarlılığındaki iyileşme de eşlik etmiştir. Birçok klinik çalışmada, plasebo ile
karşılaştırıldığında pioglitazon alan hastaların total plazma trigliseridlerinde ve serbest yağ
asitlerinde artış ve HDL-kolesterol seviyelerinde düşüş gözlenmiştir. LDL-kolesterol
seviyelerinde ise, küçük ve klinik olarak anlamsız artışlar gözlenmiştir. Yirmi haftalık bir
çalışmada, pioglitazon ile açlık trigliseridlerinde ve postprandiyal hipertrigliseridemide düşüş
gözlenmiştir. Bu etkiler pioglitazonun glisemik etkisinden bağımsızdır ve glibenklamidden
istatistikî olarak anlamlı derecede farklıdır.
Kardiyovasküler bir sonlanım çalışması olan PRO aktif çalışmada, tip 2 diyabeti olan ve
majör makrovasküler hastalığı olan hastalar mevcut olan antidiyabetik ve kardiyovasküler
tedavinin yanı sıra 3.5 yıl boyunca pioglitazon veya plasebo almak üzere randomize
edilmiştir. Ortalama 9.5 yıllık diyabet öyküleri var idi. Hastaların yaklaşık üçte biri insülin ile
birlikte metformin ve/veya sülfonilüre tedavisi almıştır. Çalışma sonunda, pioglitazon
kullanımına bağlı uzun dönem kardiyovasküler durumun söz konusu olmadığı belirtilmiştir.
Ancak, ödem, kilo alımı ve kalp yetmezliği insidansında artış gözlenmiştir. Kalp yetmezliğine
bağlı mortalitede artış gözlenmemiştir.
Metformin
Metformin hem bazal, hem de postprandial plazma glukoz düzeylerini düşüren
antihiperglisemik etkilere sahip bir biguaniddir. İnsülin salgısını stimüle etmemekte ve
böylece hipoglisemiye neden olmamaktadır.
Metformin üç mekanizma ile etki edebilmektedir:
- Glukoneogenez ve glikojenolizin inhibisyonuyla hepatik glukoz üretimini azaltarak
- Kaslarda insülin duyarlılığını hafif derecede artırarak, periferik glukoz alımı ve kullanımını
iyileştirerek
- İntestinal glukoz emilimini geciktirerek.
16Metformin glikojen sentaza etki ederek intrasellüler glikojen sentezini stimüle etmektedir.
Metformin spesifik membran glukoz taşıyıcısı tiplerinin taşıma kapasitesini artırmaktadır
(GLUT-1 ve GLUT-4).
İnsanlarda glisemi üzerindeki etkisinden bağımsız olarak metforminin lipit metabolizması
üzerinde de olumlu etkileri vardır. Bu kontrollü, orta veya uzun süreli klinik çalışmalarda
terapötik dozlarda gösterilmiştir: Metformin toplam kolesterol, LDL kolesterol ve trigliserid
düzeylerini düşürmektedir.
Prospektif, randomize bir çalışmada (UKPDS) tip 2 diyabetli hastalarda yoğun kan glukoz
kontrolünün uzun vadeli yararı gösterilmiştir. Tek başına diyetle tedavinin başarısız olmasının
ardından metforminle tedavi edilen aşırı kilolu hastalarda elde edilen bulguların analizi:
- Metformin grubunda sadece diyete karşı (43.3 olay/1.000 hasta-yılı), p=0.0023 ve kombine
sülfonilüre ve insülin monoterapi gruplarına karşı (40.1 olay/1,000 hasta-yılı), p=0.0034
diyabetle ilişkili komplikasyona yönelik mutlak riskte anlamlı azalma meydana gelmiştir.
- Diyabetle ilişkili mortaliteye yönelik mutlak riskte anlamlı azalma gözlenmiştir: metformin
7.5 olay/1000 hasta-yılı, sadece diyet 12.7 olay/1.000 hasta-yılı, p=0.017
- Genel mortaliteye yönelik mutlak riskte anlamlı azalma gözlenmiştir: Sadece diyete karşı
[(20.6 olay/1.000 hasta-yılı) (p=0.011)] ve kombine sulfonilüre ve insulin monoterapi
gruplarına karşı [18.9 olay/1.000 hasta-yılı (p=0.021)m] metformin 13.5 olay/1.000 hasta-
yılı.
Miyokard infarktüsüne yönelik mutlak riskte anlamlı azalma gözlenmiştir: metformin 11
olay/1.000 hasta-yılı, sadece diyet 18 olay/1.000 hasta-yılı, (p=0.01).
5.2. Farmakokinetik özellikler
Sağlıklı gönüllülerde yapılan biyoeşdeğerlilik çalışmaları PRENORM’un biyoeşdeğerliliğinin
ayrı ayrı uygulanan pioglitazon ve metformin tabletlerin biyoeşdeğerliğine eşit olabileceğini
göstermiştir.
Sağlıklı bireylere PRENORM uygulandığında besinlerin pioglitazonun EAA ve C
maks
değerlerine etki etmediği gözlenirken metforminin ortalama EAA ve C değerlerini
maks
düşürdüğü (sırasıyla %13 ve % 28) gözlenmiştir. Besinlerle birlikte pioglitazonun yarılanma
ömrü yaklaşık 1,9 saat, metforminin ise 0,8 saat geciktiği belirtilmiştir.
17Pioglitazon
Emilim:
Pioglitazon, oral alımı takiben gastrointestinal yoldan hızlı absorbe edilir. Dozlamadan sonra
değişmemiş pioglitazon maksimum plazma konsantrasyonuna (C ) 2 saatte ulaşır.
maks
Pioglitazonun plazma konsantrasyonu 2-60 mg doz aralığında doğrusal olarak artar. Kararlı
duruma doz alımından 4-7 gün içinde ulaşılır. Besinler ile maksimum plazma
konsantrasyonunda hafif gecikme (t ) gözlenir, ancak absorbsiyon miktarını değiştirmez.
maks
Tekrarlanan dozlarda ana bileşik veya metabolitlerinin birikimi olmaz. Mutlak
biyoyararlanımı %80’den fazladır.
Dağılım:
Pioglitazon, başta albümin olmak üzere, plazma proteinlerine %97-99 oranında
bağlanmaktadır ve ortalama dağılım hacmi 0,25 L/kg’dır. Metabolitleri ise (M-III ve M-IV)
plazma proteinlerine >%98 gibi yüksek oranda bağlanmaktadır.
Biyotransformasyon:
Pioglitazon alifatik metilen gruplarının hidroksilasyonu yoluyla yoğun bir şekilde karaciğerde
metabolize edilir. Bu, başlıca sitokrom P450 3A4 ve 2C9 ve daha az derecede de birçok diğer
izoformu sayesinde gerçekleşir. Belirlenen altı metabolitinden üçü aktiftir (M-II, M-III ve
MIV).
Konsantrasyonlar ve plazma proteinlerine bağlanma göz önüne alınırsa pioglitazon ile M-III
metaboliti etkinliğe eşit olarak katkıda bulunur. M-IV’ün etkinliğe katkısı pioglitazonun üçte
biri kadar ve M-II’nin ki minimal seviyelerdedir.
İn vitro çalışmalar pioglitazonun sitokrom P450 subtiplerini baskıladığını göstermemiştir.
İndüklenebilen P450 izoenzimleri olan 1A, 2C8/9 ve 3A4 insanda indüklenmemektedir.
Çalışmalar digoksin, varfarin, fenprokumon ve metforminin farmakodinamik ve
farmakokinetiklerine pioglitazonun etkisini göstermemiştir. P450 izoenzimlerini tetikleyen
veya baskılayanların pioglitazon veya aktif metabolitlerini etkilememesi beklenir.
Eliminasyon:
Oral uygulamayı takiben, insanlarda pioglitazon dozunun yaklaşık %55’i feçes ve %45’i
idrarda tespit edilmiştir. Hayvanlarda idrar ya da feçesde çok az miktarda değişmemiş
pioglitazon tespit edilmiştir. Ortalama plazma eliminasyon yarı ömrü değişmemiş pioglitazon
için 5-6 saat ve aktif metabolitleri için 16-23 saattir.
Doğrusallık/doğrusal olmayan durum:
Plazma konsantrasyonu 2-60 mg doz aralığında doğrusal olarak artar.
18Metformin
Emilim:
Oral metformin uygulamasının ardından, 2.5 saat içinde t değerine erişilmektedir. 500 mg
maks
metformin tabletin mutlak biyoyararlanımı sağlıklı deneklerde yaklaşık %50 ila %60’tır. Oral
dozun ardından dışkıyla atılan emilmemiş fraksiyon %20 ila %30 oranındadır.
Oral uygulamanın ardından, metformin emilimi doyurulabilirdir ve tamamlanmamıştır.
Metformin emilim farmakokinetiğinin doğrusal olmadığı düşünülmektedir. Mutad metformin
dozlarında ve dozaj programlarında, kararlı durum plazma konsantrasyonlarına genellikle 24-
48 saat içinde erişilmekte ve bunlar genellikle 1 μg/mL’den düşük olmaktadır. Kontrollü
klinik çalışmalarda maksimum metformin plazma düzeyleri (C ) maksimum dozlarda dahi
maks
4 μg/mL’i geçmemiştir.
Gıda alımı metformin emilimini boyutunu azaltmakta ve bir miktar geciktirmektedir. 850
mg’lık bir dozun uygulamasının ardından, %40 daha düşük plazma pik konsantrasyonu, %25
daha düşük EAA değeri ve pik plazma konsantrasyonuna kadar geçen sürede 35 dakikalık bir
gecikme gözlenmiştir. Bu bulgunun klinikle ilişkisi bilinmemektedir.
Dağılım:
Plazma proteinine bağlanma önemsiz düzeydedir. Metformin eritrositlere bağlanmaktadır.
Doruk kan düzeyleri, doruk plazma düzeylerinden düşüktür ve hemen hemen aynı zamanda
görülmektedir. Kırmızı kan hücreleri büyük ihtimalle dağılımın ikinci kompartmanını temsil
etmektedir. Ortalama dağılım hacmi (Vd) 63 - 276 litredir.
Biyotransformasyon:
Metformin değişmemiş halde idrarla atılmaktadır. İnsanlarda herhangi bir metabolite
rastlanmamıştır.
Eliminasyon:
Metforminin renal klerensi >400 mL/dak’dır; bu da metforminin glomerüler filtrasyon ve
tübüler sekresyonla elimine edildiğini göstermektedir. Oral uygulamayı takiben, belirgin
terminal eliminasyon yarı ömrü yaklaşık 6.5 saattir. Böbrek fonksiyonlarında bozukluk varsa,
renal klerens kreatininle orantılı olarak azalmakta ve dolayısıyla eliminasyon yarılanma ömrü
de uzayarak plazma metformin düzeylerinin artmasına neden olmaktadır.
Doğrusallık/Doğrusal olmayan durum:
Metformin emilim farmakokinetiğinin doğrusal olmadığı düşünülmektedir.
19Hastalardaki karakteristik özellikler
Böbrek yetmezliği:
Pioglitazon çeşitli derecelerde böbrek bozukluğu olan hastalarda iyi tolere edilmiştir. Her ne
kadar ağır renal bozukluğu olan hastalarda ortalama serum değerleri düşük olsa da, minimal
farmakokinetik etki göstermiştir. Ağır renal bozukluğu olan hastalarda doz değişimini
gerektirmemektedir.
Karaciğer yetmezliği:
Normal kontroller ile karşılaştırıldığında, karaciğer fonksiyon bozukluğu olan hastalarda
pioglitazon ve total pioglitazon ortalama tepe konsantrasyonu yaklaşık %48 daha düşüktür,
ancak EAA değerlerinde değişiklik yoktur. Ancak, aktif karaciğer hastalığı veya serum
transaminaz seviyesi normal üst limitten (ULN) 2.5 kat yüksek olan hastalarda pioglitazon
kullanımı önerilmemektedir
Cinsiyet:
Cinsiyet pioglitazonun farmakokinetik parametrelerini anlamlı derecede etkilememektedir.
Yaşlılarda:
Yaş pioglitazonun farmakokinetik parametrelerini anlamlı derecede etkilememektedir.
5.3. Klinik öncesi güvenlilik veriler
PRENORM’daki kombine ürünlerle herhangi bir hayvan çalışması yapılmamıştır. Aşağıdaki
veriler pioglitazon veya metforminle ayrı ayrı çalışmalardan elde edilen verilerdir.
Pioglitazon
Toksikoloji çalışmalarında, hemodilüsyon, anemi ve tersinir eksantrik kardiyak hipertropi ile
plazma hacim genişlemesi fare, sıçanlar, köpek ve maymunlarda istikrarlı bir şekilde
gözlenmiştir. Ayrıca, artmış yağ birikimi ve infiltrasyonu gözlenmiştir. Pioglitazon ile
çalışılan hayvan çalışmalarında fetal gelişmede kısıtlılıklar gözlenmiştir. Bu pioglitazon
etkisine dayandırılabilir.
Geniş çaplı in vivo ve in vitro genotoksisite çalışmalarında pioglitazon genotoksisite
potansiyeli göstermemiştir. İki yıla kadar pioglitazon tedavisinde, hiperplazi insidansında
(erkek ve dişilerde) ve idrar kesesi epitelyumu tümörü insidansında (erkeklerde) artış
gözlenmiştir. Bu bulguların ilişkisi henüz bilinmemektedir. Farelerde hiçbir cinsiyette tümör
oluşturucu yanıt gözlenmemiştir. On iki aya kadar tedavi edilen köpek veya maymunlarda
idrar torbası hiperplazisi görülmemiştir.
20Metformin
Sıçanlar ve fareler üzerinde yapılan uzun vadeli karsinojenite çalışmalarında sırasıyla 900
mg/kg/gün ve 1500 mg/kg/gün’e kadar dozlarda metforminin karsinojenik etkisinin olmadığı
gösterilmiştir. Benzer bir şekilde erkek sıçanlarda tümörojenik etki de gözlenmemiştir.
Bununla birlikte, 900 mg/kg/gün pioglitazon verilen dişi sıçanlarda benign stromal üterin
polip oluşumu insidansında bir artış gözlenmiştir.
Ames testi (S. Typhimurium), gen mutasyon testi (fare lenfoma hücreleri), kromozal anomali
(insan lenfositleri) testinde metforminin mutajenik potansiyelinin olmadığı görülmüştür.
Erkek ve diş sıçanlarda metforminin 600 mg/kg/gün’e kadar olan dozlarının (insanlar için
önerilen maksimum günlük dozun yaklaşık 3 katı) doğurganlık üzerine bir etkisinin olmadığı
saptanmıştır.
6. FARMASÖTİK ÖZELLİKLER
6.1. Yardımcı maddelerin listesi
Sitrik asit anhidr (toz)
Malik asit
Potasyum hidrojen karbonat
Maltodekstrin
Sorbitol (E420)
Sukraloz (E955)
Polietilen glikol (Peg 6000)
Beta karoten %1 CWS
Böğürtlen aroması
Portakal aroması
Hidroklorik asit
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay.
6.4. Saklamaya yönelik tedbirler
25oC’nin altındaki oda sıcaklığında ve kuru yerde saklayınız.
216.5. Ambalajın niteliği ve içeriği
30 ve 90 efervesan tablet içeren, strip ambalajda ve karton kutu ambalaj içerisinde
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
“Ambalaj ve ambalaj atıklarının kontrolü yönetmelikleri”ne uygun olarak imha edilmelidir.
7. RUHSAT SAHİBİ
Celtis İlaç San. ve Tic. A.Ş.
Yıldız Teknik Üniversitesi
Davutpaşa Kampüsü
Teknoloji Geliştirme Bölgesi
Esenler/İSTANBUL
Telefon: 0 850 201 23 23
Faks: 0 212 482 24 78
e-mail: info@celtisilac.com.tr
8.RUHSAT NUMARASI (LARI)
2015/838
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28.10.2015
Ruhsat yenileme tarihi:
10.KÜB’ÜN YENİLENME TARİHİ
22