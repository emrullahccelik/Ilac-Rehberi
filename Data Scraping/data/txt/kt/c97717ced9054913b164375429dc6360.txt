KULLANMA TALİMATI  
 
ARİMİDEX 1 mg film kaplı tablet  
Ağız yoluyla alınır.  
 
•    Etkin madde:  1 mg anastrozol   
• Yardımcı maddeler:  Laktoz monohidrat (sığır sütünden elde edilmektedir), povidon, 
sodyum nişasta glikolat, magnezyum stearat, hipromelloz, makrogol 300 ve  titanyum 
dioksit.  
 
Bu ilacı kullanmaya başlamadan  önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer  ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında doktora veya hastaneye gittiğinizde, doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya düşük doz  kullanmayınız.  
 Bu Kullanma Talimatında
: 
1. ARİMİDEX  nedir ve ne için kullanılır?  
2. ARİMİDEX ‘i kullanmadan önce dikkat edilmesi gerekenler  
3. ARİMİDEX  nasıl kullanılır?  
4. Olası yan etkileri nelerdir? 
5. ARİMİDEX’in saklanması  
 
Başlıkları yer almaktadır.  
 1. ARİMİDEX  nedir ve ne için kullanılır ? 
Beyaz, yuvarlak, bikonveks film kaplı tablet. Tabletin bir yüzünde logo, diğer yüzünde ise 1 
basılıdır.  
ARİMİDEX’in etkin maddesi anastrozol’dur.  
ARİMİDEX,  aromataz inhibitörleri olarak adlandırılan ilaç grubuna dahildir. Bu ilaç vücutta bulunan bir enzim olan aromatazın etkilerini engeller. Aromataz enzimi menapoza girmiş ol an 
kadınlarda böbrek üstü bezinden östrojen adlı kadınlık hormonunun üretilmesini sağlamaktadır. Bu kadınlık hormonları meme kanseri üzerinde uyarıcı etki göstermektedir. ARİMİDEX, aromataz enziminin etkisini engelleyerek menopoz sonrasındaki kadınlık horm onu üretimini 
azaltır.  
ARİMİDEX,  menopoz sonrası kadınlarda meme kanserinin tedavisinde kullanılır.  ARİMİDEX film tablet 28 tablet içeren ambalajda sunulmaktadır.  
2.   ARİMİDEX’ i kullanmadan önce dikkat edilmesi gerekenler  
ARİMİDEX’i  aşağıdaki durumlarda KULLANMAYINIZ  
Eğer,  
• Menopoza girmemişseniz,  
• Hamileyseniz veya bebeğinizi emziriyorsanız,  
• Ciddi böbrek bozukluğu olan hastalarda (kreatinin klirensi 20 30 ml/dak.’dan daha az)  • Orta derecede veya ciddi karaciğer yetmezliğiniz varsa,  
• Etkin madde anastrozol veya ARİMİDEX’in içeriğinde bulunan yardımcı maddelerden  
herhangi birine karşı alerjiniz varsa,  
 
ARİMİDEX’i aşağıdaki durumlarda DİKKATLİ KULLANINIZ  
İlacınızı almadan önce, aşağıdaki durumlardan herhangi birisi söz konusu ise dokt orunuza veya 
eczacınıza bildiriniz :  
Eğer,  
• Menopoza girdiğinizden emin değilseniz, menopoza girmiş olduğunuzu laboratuvar 
testleri ile kesinleştiriniz,  
• Tamoksifen (kanser tedavisinde kullanılan bir ilaç) veya östrojen (kadınlık hormonu tedavisinde kullanı lan bir ilaç) içeren ilaç alıyorsanız,  
• Karaciğer veya böbrek probleminiz varsa,  
• ARİMİDEX, kadınlık hormonu olan östrojenin seviyelerini düşürdüğünden, kemik kalsiyumun azalmasına (kemik erimesine) neden olabilir. Bu durum da kemiklerde kırık riskini arttırabilir. Daha önce kemiklerinizle ilgili bir sorun yaşadıysanız doktorunuzu 
bilgilendiriniz.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
ARİMİDEX’in yiyecek ve içecek ile kullanılması  
 
ARİMİDEX yiyeceklerden etkilenmez.  
 
Hamilelik  
İlacı kullanmadan önce doktorunuza veya eczacınıza danışınız.  
Eğer hamileyseniz bu ilacı kullanmayınız. Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emz irme  
İlacı kullanmadan önce doktorunuza veya eczacınıza danışınız.  
Eğer bebeğinizi emziriyorsanız bu ilacı kullanmayınız.  
 Araç ve makine kullanımı  
ARİMİDEX’in araç ve makine kullanma yeteneğini etkilemesi beklenmez. Ancak bazı hastalar kendilerini bazen güçsüz veya uykulu hissedebilirler. Böyle bir durum olursa doktorunuza 
bildiriniz.  
 
ARİMİDEX’ in  içeriğinde bulunan bazı yardımcı maddeler hakkında önemli bilgiler  
ARİMİDEX sodyum ihtiva eder. Bu durum, kontrollü sodyum diyetinde olan hastalar için göz 
önünde bulundurulmalıdır.   ARİMİDEX bir tür şeker olan laktoz içerir. Eğer doktorunuz tarafından bazı şekerlere karşı intoleransınız (dayanıksız) olduğu söylenmişse, bu ilacı almadan önce doktorunuza danışınız.  
 Diğer ilaçlar ile birlikte kullanımı  
Aşağıdaki ilaçlarla birlikte ARİMİDEX kullanmayınız:  
 • Tamoksifen gibi göğüs kanserini tedavi etmek için kullanılan ilaç kullanıyorsanız, 
• Östrojen (kadınlık hormonu) içeren ilaç kullanıyorsanız,  
 
LHRH analogları olarak bilinen ilaçlardan gonadorelin, buserelin, goserelin, leuprorelin ve triptorelin gibi ilaçlardan kullanıyorsanız doktorunuza bildirin. Bu ilaçlar, göğüs kanseri, kadın hastalıkları ve kısırlık tedavisinde kull anılırlar.  
 
Eğer reçeteli veya reçetesiz herhangi bir ilacı veya bitkisel ürünü  şu anda kullanıyorsanız veya 
son zamanlarda kullandınız ise doktorunuza veya eczacınıza bunlar hakkında bilgi verini z. 
 
3. ARİMİDEX nasıl kullanılır ? 
Uygun kullanım ve doz/uygulama sıklığı için talimatlar :  
ARİMİDEX’i kullanırken her zaman doktorunuzun talimatlarına kesin olarak uyunuz. Emin olmadığınızda doktorunuza veya eczacınıza sorunuz.  
Yetişkinlerde (yaşlılar da dahil) önerilen doz günde 1 defa 1 tablettir.  
 
Uygulama yolu ve metodu  
• ARİMİDEX tablet sadece ağızdan kullanım içindir. 
• Tabletlerinizi bütün olarak, bir miktar suyla yutunuz.  
• İlacınızı hergün aynı saatlerde almaya çalışınız.  
• ARİMİDEX’i yemekten önce, yemekle beraber veya yemekten sonra al manız önemli 
değildir.  
• Doktorunuz size söylemeden, kendinizi iyi hissetseniz bile tabletlerinizi almayı bırakmayınız.  
 
Değişik yaş grupları:  Çocuklarda kullanım  
ARİMİDEX çocuklarda ve ergenlerde kullanılmaz.  
 
Yaşlılarda kullanım  
Yaşlılarda doz değişikliği önerilmez. Yetişkinlerde kullanılan dozda kullanılır. 
 
Özel kullanım durumları :  
Böbrek/Karaciğer  yetmezliği  :  
Ciddi böbrek yetmezliğiniz varsa kullanmayınız.  
Orta derecede veya ciddi karaciğer yetmezliğiniz varsa kullanmayınız.  Eğer ARİMİDEX ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla ARİMİDEX kullandıysanız:  
ARİMİDEX ’in kullanmanız gerekenden fazlasını kullanmışsanız derhal bir doktor veya eczacı 
ile konuşunuz. 
 
ARİMİDEX’ i kullanmayı unutursanız  
Unuttuğunuz tableti, hatırlar hatırlamaz hemen alınız ancak bir sonraki doz ile arasında en az 
12 saat olmalıdır. Eğer bir sonraki dozla arada 12 saatten az zaman varsa kaçırdığınız dozu almayınız.  
 Bir sonraki dozu zamanında alarak tedavinize devam ediniz.  Unutulan dozları dengelemek için çift doz almayınız. 
  
ARİMİDEX ile tedavi sonlandırıldığında oluşabilecek etkiler:  
Doktorunuz size söylemediği sürece tabletleri kullanmayı bırakmayınız. 
Bu ilacın kullanımı ile ilgili başka sorularınız varsa, doktorunuza, eczacınıza veya hemşirenize sorunuz. 
 
4.  Olası yan etkileri nelerdir?  
Tüm ilaçlar gibi, ARİMİDEX’in içeriğinde bulu nan maddelere duyarlı olan kişilerde yan etkiler 
olabilir.  
 Yan etkiler aşağıdaki gibi sıralanmıştır; Çok yaygın          : 10 hastanın en az birinde görülebilir. 
Yaygın                : 10 hastanın birinden az, fakat 100 hastanın birinden fazla görülebil ir. 
Yaygın olmayan    : 100 hastanın birinden az, fakat 1000 hastanın birinden fazla görülebilir.  
Seyrek                 : 1000 hastanın birinden az görülebilir. Çok seyrek           : 10.000 hastanın birinden az görülebilir. Sıklığı bilinemeyen : Eldeki veriler ile belirlenemeyecek kadar az hastada görülebilir.  
 
Çok yaygın yan etkiler  
• Başağrısı,  
• Sıcak basması,  
• Bulantı,  
• Deri döküntüsü, 
• Kas ve eklemlerde ağrı ve sertlik, 
• Eklem iltihabı (artrit),  
• Halsizlik, güçsüzlük, 
• Kemik yoğunluğu kaybı (osteoporoz)  
 Yaygın yan etkiler  
• İştahsızlık,  
• Kolesterolün yükselmesi,  
• Uykululuk hali ya da uykulu hissetme, 
• Karpal tünel sendromu (elin bazı bölgelerinde karıncalanma, ağrı, soğukluk ve  
güçsüzlük) , 
• Deride gıdıklanma, karıncalanma veya uyuşma, tat almada kayıp,  
• Kemik ağ rısı, 
• İshal,  
• Kusma,  
• Karaciğer enzimlerinde (alkalen fosfotaz, alanin aminotransferaz ve aspartat  
aminotranferaz) değişiklik, 
• Vajinal kuruluk, 
• Vajinal kanama (genellikle tedavinin ilk birkaç haftasında),  
• Kas ağrısı,  
• Saç incelmesi (saç dökülmesi) , 
• Alerjik reaksiyonlar  
 
 Yaygın olmayan yan etkiler  
• Karaciğer enzimlerinde (gamma -Glutamil transferaz) artış,  
• Bilirubin seviyesinde artış, 
• Sarılık,  
• Ürtiker gibi deri döküntüsü, 
• Parmaktaki bağ dokusunun kalınlaşması sonucu parmakta şekil ve kullanım bozukluğ u, 
• Kandaki kalsiyum seviyesinde artış . Eğer bulantı, kusma varsa ve susuzluk hissederseniz 
doktorunuzu hemen bilgilendirmelisiniz , çünkü size bazı kan testleri yapması gerekebilir.  
 
Seyrek yan etkiler  
• Eritema multiforma denen genelde kendiliğinden geçen el, yüz ve ayakta dantele benzer  
   kızarıklık,  
• Ciddi alerjik reaksiyonlar, kılcal damarlarda iltihabın neden olduğu deri alerjisi , 
• Deride kızarıklık ve morluğa neden olan küçük kan damarlarının ilt ihaplanması. Çok 
seyrek olarak, Henoch -Schönlein purpurası olarak bilinen eklem, karın ve böbrek ağrısı 
oluşabilir.  
 
Sıklığı bilinmeyen yan etkiler  
• İltihaplı yara veya su toplaması şeklinde deride doku bozuklukları olarak görülen 
   ve Stevens -Johnson sendromu denen çok ciddi deri reaksiyonları , 
• Yüz, dudaklar, dil ve/veya boğazın şişmesi, nefes almada güçlük, yutmada güçlük gibi  
   alerjik reaksiyonlar (Anjiyoödem)     
  
Kemikler üzerine etkiler 
ARİMİDEX, vücudunuzdaki ös trojen hormonunun miktarını azaltır. Bu da, kemiklerin mineral 
içeriğini azaltabilir. Kemikleriniz daha az güçlü ve kolay kırılabilir olabilir. Doktorunuz, 
menapoza giren kadınların kemik sağlığının yönetilmesi ile ilgili tedavi kılavuzları doğrultusunda, bu riski yönetecektir. Doktorunuz il e riskler ve tedavi seçenekleri hakkında 
konuşmalısınız.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu ve eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca yan etkileri www.titck.gov.tr  sitesi nde yer alan "İlaç Yan Etki Bildirimi" ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM) 'ne bildiriniz. Meydana gelen yan etkileri bildirerek kullanmakta olduğunuz ilacın güvenlili ği hakkında daha fazla bilgi edinilmesine katkı sağlamış olacaksınız.  
 
5.  ARİMİDEX ‘in saklanması  
ARİMİDEX’i  çocukların göremeyeceği, erişemeyeceği yerlerde ve ambalajında saklayınız.  
30°C altındaki oda sıcaklığında saklayınız.  
Son kullanma tarihiyle uyumlu olarak kullanınız.  
Ambalaj üzerinde belirtilen son kullanma tarihinden sonra ARİMİDEX’i  kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz.  
Ruhsat Sahibi :  
EİP Eczacıbaşı İlaç Pazarlama A. Ş. 
Büyükdere Cad. Ali Kaya Sok. No:5  34394 Levent /Şişli, İstanbul  
 
Üretim Yeri :  
AstraZeneca Pharmaceuticals LP,  
587 Old Baltimore Pike Newark, DE 19702, ABD  
 
 
Bu kullanma talimatı 07/06/2021 tarihinde  onaylanmıştır.  
 