KISA ÜRÜN BİLGİSİ
1. BEŞERİ TIBBİ ÜRÜNÜN ADI
SPENTEN %5 Krem
2. KALİTATİF VE KANTİTATİF BİLEŞİM
Etkin maddeler:
Her 1 g krem 50 mg Dekspantenol içerir.
Yardımcı maddeler:
propilen glikol
setil alkol
stearil alkol
Yardımcı maddeler için 6.1’e bakınız.
3. FARMASÖTİK FORM
Krem
Beyazımsı grimsi renkte, partikül içermeyen düşük kıvamlı kokusuz homojen krem.
4. KLİNİK ÖZELLİKLER
4.1. Terapötik endikasyonlar
- Enfeksiyon riski olan tüm yüzeysel yara türleri; örn. sıyrıklı kesikler, çizikler, çatlaklar,
yanıklar, yaralar, dermatit, pişikler
- Bacak ülseri ve dekübit ülseri gibi kronik yaralar
- Cilt enfeksiyonları, örn. ikincil enfekte ekzema ve nörodermatit
- Emziren annelerde çatlak meme uçlarının tedavisi ve anüs çatlakları tedavisi
- Minör cerrahi; doku harabiyeti ve cerrahi yaralar
- Tahriş olmuş derinin iyileştirilmesi
4.2. Pozoloji ve uygulama şekli
Uygulama sıklığı ve süresi
Doktor tarafından başka şekilde tavsiye edilmediği taktirde;
İyileşme ve epitelizasyonun hızlandırılmasında: Günde bir veya iki kez kullanılır.
Emziren annelerde meme bakımında: Krem, her emzirmeden sonra meme başlarına uygulanır.
Serviksin mukoza defektlerin tedavisinde: Doktor tavsiyesine uygun olarak günde bir veya
birkaç kez uygulanır.
Bebeklerde: Bebek bezini değiştirdikten sonra.
SPENTEN, kolay sürülüp dağılabilen ve deriye hızla nüfuz eden bir preparattır. Bu nedenle
1sulantılı lezyonların, korunmasız deri yüzeylerinin (örneğin yüz ve saçlı derinin) bakımı için
uygulanır. Deri yüzeyine kolaylıkla sürülüp dağıtılabilme özelliğinden dolayı SPENTEN,
ağrılı güneş yanıkları ve küçük yanıkların tedavisinde tercih edilir.
Uygulama şekli
İyice temizlenmiş yara veya etkilenen deri bölgesi üzerinde ince bir tabaka halinde
SPENTEN’i uygulayın. Gerekli durumlarda yarayı yara bandı veya sargı beziyle sarın. Yara
kapanana kadar SPENTEN’i gün boyunca birçok kere uygulayın.
HARİCEN KULLANILIR.
Kapağı ters çevirerek tüpü deliniz.
Özel popülasyonlara ilişkin ek bilgiler
Böbrek yetmezliği
Veri bulunmamaktadır.
Karaciğer yetmezliği
Veri bulunmamaktadır.
Pediyatrik popülasyon
Veri bulunmamaktadır.
Geriyatrik popülasyon
Veri bulunmamaktadır.
4.3. Kontrendikasyonlar
SPENTEN, içerdiği maddelerin herhangi birine karşı aşırı duyarlılığı olduğu bilinen kişiler
tarafından kullanılmamalıdır.
4.4. Özel kullanım uyarıları ve önlemleri
Göze uygulanmaz.
SPENTEN, içeriğinde bulunan setil alkol, stearil alkol nedeniyle lokal deri reaksiyonlarına
(örneğin; kontakt dermatite) sebebiyet verebilir.
SPENTEN, içeriğinde bulunan propilen glikol nedeniyle ciltte iritasyona sebebiyet verebilir.
24.5. Diğer tıbbi ürünler ile etkileşimler ve diğer etkileşim şekilleri
Herhangi bir olumsuz etkileşme bildirilmemiştir.
Özel popülasyonlara ilişkin ek bilgiler
Pediyatrik popülasyon:
Veri bulunmamaktadır.
Geriyatrik popülasyon:
Veri bulunmamaktadır.
4.6. Gebelik ve laktasyon
Genel tavsiye
Gebelik Kategorisi: B
Gebelik ve emzirme döneminde kullanılmasının herhangi bir riski olduğunu düşündürecek
bulgu yoktur.
Çocuk doğurma potansiyeli bulunan kadınlar/Doğum kontrolü (Kontrasepsiyon)
SPENTEN’in doğum kontrol yöntemleri üzerine etkisi olup olmadığına dair bir bilgi
bulunmamaktadır.
Gebelik dönemi
Hayvanların üremesiyle ilgili olarak gerçekleştirilen deneylerde fetus için herhangi bir risk
unsuru bulunmadığı görülmüştür. Ancak hamile bayanlar üzerinde yapılan kontrollü
deneylerden elde edilen herhangi bir veri bulunmamaktadır. Hamilelik döneminde geniş deri
yüzeyleri üzerine ilacın uygulanmasından kaçınılmalıdır.
Laktasyon dönemi
SPENTEN emziren anneler tarafından kullanılabilir fakat geniş deri yüzeyleri üzerine
uygulanmamalıdır.
Üreme yeteneği / Fertilite
Veri bulunmamaktadır.
4.7. Araç ve makine kullanımı üzerindeki etkiler
Herhangi bir olumsuz etki rapor edilmemiştir.
4.8. İstenmeyen etkiler
SPENTEN ile gözlenen yan etkiler, vücut sistemlerinde aşağıdaki gibi sınıflandırılmıştır; çok
yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
3tahmin edilemiyor).
Bağışıklık sistemi hastalıkları:
Çok seyrek: Alerjik reaksiyonlar ve temas dermatiti gibi deri alerjik reaksiyonları, alerjik
dermatit, kaşıntı.
Deri ve deri altı doku hastalıkları:
Çok seyrek: Deride kızarıklık (eritem), kaşıntıyla beraber kabarcıkların oluşması (egzema),
isilik, ürtiker, deri irritasyonu ve sıvı dolu kabarcıkların oluşması.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Pantotenik asit, yüksek dozlarda iyi tolere edilir ve bu nedenle literatürlerde toksik olmayan
bir madde olarak kabul edilmektedir. Hipervitaminozu bilinmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Yara ve Ülser Tedavisi için Preparatlar
ATC Kodu: D03AX03
SPENTEN’in içeriği etken madde olan dekspantenol, hücrelerde hızla pantotenik aside
dönüşür ve B5 vitamini ile aynı etkiye sahiptir. Ancak, dekspantenol’un topik uygulamadan
sonra daha hızlı bir şekilde emilme avantajı vardır. Pantotenik asit esansiyel koenzim A’nın
(KoA) bir parçasıdır. Asetil koenzim A formundaki KoA, tüm hücrelerin metabolik
faaliyetlerinin sürdürülmesinde çok önemli bir rol oynar. Pantotenik asit organizmada deri ve
mukozanın oluşması ve yenilenmesi için vazgeçilmez özelliktedir.
5.2. Farmakokinetik özellikler
Genel özellikler
Emilim: Dekspantenol deriden hızla emilir.
4Dağılım: Pantotenik asit, kanda plazma proteinlerine (öncelikle p-globulinlere ve albumine)
bağlanır. Sağlıklı erişkinlerde tam kan ve serumda, sırasıyla, yaklaşık olarak 500-1000 µg/l ve
100 µg’lik konsantrasyon saptanmaktadır.
Biyotransformasyon: Dekspantenol, emildikten sonra hemen aktif formu pantotenik aside
dönüşür ve bu vitamin endojen depolarına katılır.
Eliminasyon: Pantotenik asit insan vücudunda yakılamaz; bu nedenle de bir oral dozun %60-
70 idrar yoluyla, geriye kalan bölümü de dışkıyla değişmemiş biçimde atılır. Erişkinler idrarla
günde 2-7 mg, çocuklar ise 2-3 mg pantotenik asit atabilir.
Hastalardaki karakteristik özellikler
Veri bulunmamaktadır.
5.3. Klinik öncesi güvenlilik verileri
Akut Toksisite :
Dekspantenol, pantotenik asit ve bunların tuzları toksik değildir. Farelere oral yolla verilen
Dekspantenol’ün LD50 15g/kg’dır. Dekspantenol’ün oral yolla verildiği diğer iki araştırmada
10g/kg’lık doz hiçbir ölüme yol açmamış, 20g/kg’lık doz tüm hayvanların ölümüne yol
açmıştır.
Subakut toksisite :
3 ay boyunca köpeklere oral yolla verilen günde 500 mg ve farelere oral yolla verilen günde
20 mg Dekspantenol dozu herhangi bir toksik etkiye veya histopatolojik değişikliğe yol
açmamıştır.
24 fareye 6 ay boyunca oral yolla 2 mg Dekspantenol dozu verilmiştir. Herhangi bir
histopatolojik değişiklik görülmemiştir.
Günde 50mg/kg kalsiyum pantotenatın 6 ay boyunca köpeğe ve 1g kalsiyum pantotenatın 6 ay
boyunca maymuna verilmesi suretiyle uygulanan deneyler herhangi bir toksik etkiye veya
histopatolojik değişikliğe yol açmamıştır.
6. FARMASÖTİK ÖZELLİKLER
6.1. Yardımcı maddelerin listesi
Propilen glikol
Stearil alkol
Setil alkol
5Lanolin (koyun yünü kaynaklı)
İzopropil miristat
Fenoksietanol
Potasyum setil fosfat
Poligliseril-6 dioleat
Deiyonize su
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel uyarılar
25°C'nin altındaki oda sıcaklığında saklayınız.
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik
Bakanlığınca belirlenen toplama sistemine veriniz.
6.5. Ambalajın niteliği ve içeriği
Karton kutuda, beyaz PP kapaklı, içi laklı alüminyum tüpte 30 g.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller Tıbbi Atıkların Kontrolü Yönetmeliği ve
Ambalaj ve Ambalaj Atıklarının Kontrolü Yönetmeliğine uygun olarak imha edilmelidir.
7. RUHSAT SAHİBİ
World Medicine İlaç Sanayi ve Ticaret A.Ş.
Bağcılar/İstanbul
8. RUHSAT NUMARASI
9. İLK RUHSAT TARİHİ/RUHSAT YENİLEME TARİHİ
10. KÜB'ÜN YENİLENME TARİHİ
6