KULLANMA TALİMATI  
PAROL -K 500 mg/10 mg TABLET  
Ağız yoluyla alınır . 
 
Etkin madde : Her bir tablet 500 mg parasetamol, ve 10 mg kodeine eşdeğer 13,56 mg 
kodein fosfat hemihidrat   içerir.  
Yardımcı maddeler : Mikrokristalin selüloz, mısır nişastası, povidon, stearik asit . 
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 -  Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 -  Eğer ilave sorularınız olursa, lütfen doktorunuza veya eczacınıza danışınız.  
 -  Bu ilaç kişisel olarak sizin için reçete edilmiştir, başkalarına vermeyiniz.  
 -  Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 -  Bu talimatta yazılanlara aynen uyunuz.  İlaç hakkında size önerilen dozun dışında yüksek 
veya düşük  doz kullanmayınız. 
 
 Bu Kullanma Talimatında:   
1. PAROL -K nedir ve ne için kullanılır?  
2. PAROL -K’ yı kullanmadan önce dikkat edilmesi gerekenler  
3. PAROL -K nasıl kullanılır?  
4. Olası yan etkiler nelerdir?  5. PAROL -K’ nın saklanması  
  Başlıkları yer almaktadır.    1. PAROL -K nedir ve ne için kullanılır?  
• Her tablet 500 mg parasetamol, ve 13,56 mg kodein fosfat hemihidrat
   içerir.  
• PAROL -K, 20 tabletlik ambalajlarda sunulmaktadır.  
• PAROL -K, yetişkinlerde ve 12 yaşından büyük çocuklarda hafif ve orta şiddetteki 
ağrıların giderilmesinde kullanılır . 
 
2.  PAROL -K’ yı kullanmadan önce dikkat edilmesi gerekenler.   
PAROL -K’ yı aşağıdaki durumlarda KULLANMAYINIZ  
Eğer,  
• Eğer parasetamol, kodein veya ilacın içeriğindeki diğer maddelere karşı aşırı duyarlı 
(alerjik) iseniz .   
• Şiddetli MSS (santral sinir sistemi) depresyonu, beyin- omurilik sıvısı (serebrospinal) 
veya kafa içi (intrakraniyal) basıncı artışı ve kafa travması geçirdiyseniz.  
• Şiddetli karaciğer ya da böbrek yetmezliğiniz varsa .   
• Kan basıncınız yüksek ise, kan basıncı düşürücü ilaç kullanıyorsanız ya da kalp atımınızda düzensizlik varsa .   
• Depresyon (lityum karbonat dahil), anksiyete (klozapin dahil) ilaçları veya 
sakinleştirici ilaç kullanıyorsanız ya da anksiyete (gerginlik) bozukluğunuz varsa .   
2 
 • Tıkayıcı uyku apnesi sendromu nedeniyle bademcik veya geniz eti alındıktan sonra 
çocuk ve adölesanlarda (0- 18 yaş) ağrının rahatlaması için. 
• Solunum problemi olan çocuklarda kullanımı.  
• Kodeini çok hızla morfine met abolize ettiğinizi biliyorsanız.  
• Emziriyorsanız .  
• 12 yaşından küçük çocuklarda kullanımı . 
 
PAROL -K’ yı aşağıdaki durumlarda DİKKATLİ KULLANINIZ  
Eğer,  
• Kansızlığı (anemisi) olanlarda, akciğer hastalarında, karaciğer ve böbrek fonksiyonu 
bozukluğu olan hastalarda doktor kontrolü altında dikkatli kullanılmalıdır.  
• Kalp hastalığınız varsa .   
• Parasetamol içeren başka bir ilaç kullanıyorsanız .   
• Alkol alan kişilerde karaciğer zehirlenmesi (hepatoksisite) riski nedeniyle günlük alınan parasetamol dozunun 2.000 mg'ı aşmaması gerekir.  
• Alkolik karaciğer hastalarında dikkatli kullanılmalıdır. 
• Birden (akut) yüksek doz verildiğinde ciddi karaciğer toksisitesine neden olur. 
• Erişkinlerde uzun süreli (kronik) günlük dozlarda karaciğer hasarına neden olabilir. 
• Karaciğer enzimlerinde yükselme ve gelip geçici sarılıkla karakterize kalıtsal bir 
hastalık olan Gilbert sendromunuz varsa .   
• Kan şekeri metabolizmasında etkili olan glukoz 6 fosfat dehidrogenaz enzimi eksikliği 
olan hastalarda seyrek olarak hemoliz (kırmızı kan hücrelerinin yıkımı) görülebilir.  
• Kemik iliğinin işlev bozukluğu.   
• Astım, kronik rinit (uzun süreli devam eden nezle), kronik ürtiker (uzun süreli devam 
eden kurdeşen) ve özellikle diğer antienflamatuvar (yangı önleyici) ilaçlara aşırı duyarlılığı olan hastalar .   
• Diğer analjeziklerle (ağrı kesici ilaçlarla) birlikte kullanımı.   
• Uzun süre kullanımı .   
• Bağırsak tıkanıklığı dahil olmak üzere bağırsak problemleriniz varsa .  
• Safra kesesinin alındığı bir operasyon geçirmişseniz (Bazı hastalarda akut pankreatite neden olabilir).  
 Sepsis gibi glutatyon eksikliği olan hastalarda, parasetamol kullanımı metabolik asidoz riskini arttırabilir.  
 Ciddi bir enfeksiyonunuz varsa bu metabolik asidoz riskini arttırabilir.  Metabolik asidoz belirtileri şunlardır:  
• Derin, hızlı ve zorlanarak nefes alıp vermek.  
• Mide bulantısı ve kusma .  
• İştahsızlık .   
 PAROL -K ile birlikte karaciğer hasarlanmasını artıran ve karaciğerdeki glutatyon deposunu 
azaltan ilaçların kullanımı karaciğer zehirlenmesine neden olabilir.   
Kullanımı sırasında karaciğer enzim düzeyi (ALT) düzeyi yükselebilir.   
 Baş ağrısının tedavisi amacıyla sürekli ağrı kesici kullanılması, kronik baş ağrılarına neden  
olabilir.    
3 
 Parasetamolü ilk kullananlarda veya daha önce kullanım hikâyesi olanlarda, kullanımın ilk 
dozunda veya tekrarlayan dozlarında deride kızarıklık, döküntü veya bir deri reaksiyonu  
oluşabilmektedir. Bu durumda doktor ile irtibata geçilerek ilacın kullanımının bırakılması ve alternatif bir tedaviye geçilmesi gerekmektedir. Parasetamol ile deri reaksiyonu gözlenen kişi bir daha bu ilacı veya parasetamol içeren başka bir ilacı kullanmamalıdır. Bu durum, ciddi ve ölümle sonuçlanabilen Steven Johnson Sendromu (cilt ve mukoza zarının ilaç veya enfeksiyona karşı ciddi şekilde reaksiyon gösterdiği bir rahatsızlıktır), toksik epidermalnekroliz (ilaç ve çeşitli enfeksiyonlara bağlı gelişebilen deri hastalığı) ve akut generalize ekzantematöz püstüloz (yaygın akıntılı döküntüler) dahil cilt reaksiyonlarına neden olabilmektedir.   Kodein ilaç bağımlılığına yol açabilir. Özellikle uzun süreli kodein kullanımı sonrası oluşabilecek bağımlılık ilaç kesilmesini takiben yorgunluk, sinirlilik, gibi bulgular şeklinde ortaya çıkabilir. Bu nedenle uzun süreyle kullanılacaksa doktor gözetiminde alınız.  
 “Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.”  
 
PAROL -K’ nın yiyecek ve içecek ile kullanılması   
Alkolle veya alkol içeren yiyecek ve içeceklerle (örn . bazı ilaçlar) birlikte kullanıldığında 
karaciğer üzerine zararlı etki gösterme riski artabilir.   
Besinler parasetamolün bağırsaktan emilimini azaltabilir.  
 Hamilelik   
İlacı kullanmadan önce doktorunuza veya eczacınıza danışınız .  
 Hamilelerde yarar -zarar riski değerlendirerek kullanılmalıdır. Hamile hastalar kullanıma ait 
doktor tavsiyesine uymalıdırlar .  
 Tedavi sırasında hamile olduğunuzu fark ederseniz derhal doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
 PAROL -K’ yı emzirme döneminde kullanmayınız . 
 Araç ve makine kullanımı   
Araç ve makine kullanma üzerine herhangi bir etki göstermesi beklenmez. Ancak PAROL -K 
bazı hastalarda baş dönmesi veya uyku hali yapabilir. PAROL -K kullanırken, uyanık 
kalmanızı gerektiren işler yaparken dikkatli olmalısınız.    PAROL -K’ nın  içeriğinde bulunan bazı yardımcı maddeler hakkında önemli bilgiler:  
PAROL -K’ nın içeriğinde sağlığınızı olumsuz yönde etkileyebilecek yardımcı maddeler 
bulunmamakla beraber, bu maddelerden birine karşı alerjiniz varsa, bu ilacı kullanmadan önce doktorunuza veya eczacınıza danışınız.  
 Diğer ilaçlar ile birlikte kullanımı  
Bazı ilaçlar ile birlikte kullanıldığında PAROL -K’nın ya da kullanılan diğer ilacın etkisi 
değişebilir. Aşağıdaki ilaçları kullanıyorsanız lütfen doktorunuza söyleyiniz:  
4 
 • Mide boşalmasında gecikme yaratan ilaçlar ( örn: propantelin vb.) .   
• Mide boşalmasını hızlandıran ilaçlar ( örn: metoklopramid gibi) .   
• Karaciğer enzimlerini uyaran ilaçlar ( örn: bazı uyku ilaçları, sara hastalığında 
kullanılan bazı ilaçlar gibi).   
• Antibiyotik olarak kullanılan kloramfenikol .  
• Varfarin ve kumarin türevi antikoagülanlar (kan pıhtılaşmasını engelleyen ilaçlar) .   
• Tropisetron, granisetron, metoklopramid (kemoterapiye bağlı bulantı ve kusmanın 
tedavisinde kullanılan ilaçlar) .   
• Zidovudin (çocuk ve erişkinlerde  görülen HIV enfeksiyonlarının- AIDS) tedavi ve 
önlenmesinde kullanılan bir ilaç .   
• Lityum (depresyon gibi ruhsal bozuklukların tedavisinde kullanılır) .   
• Monoaminoksidaz inhibitörleri (depresyon gibi ruhsal bozuklukların tedavisinde kullanılır) ile kombine olarak veya MAOİ tedavisinin kesilmesinden sonraki 14 gün içinde kullanılmamalıdır.  Benzer şekilde, MAOİ tedavisi başlatılacaksa PAROL -K’ 
nın kesilmesinden sonra arada en az 14 gün bulunmalıdır.  
• Tranklizan (sinirleri yatıştırmada kullanılır) .   
• Fenitoin, glutetimid, fenobarbital, karbamazepin (sara tedavisinde kullanılır) .   
• Rifampisin (bakteri tedavisinde kullanılır) .   
• Domperidon (bulantı -kusma tedavisinde kullanılır) .   
• Kolestiramin (kanda yağ düzeyini düşürmek için kullanılır) .   
• St. Jonh's Wort (sarı kantaron), (antidepresan olarak kullanılır) .   
• Diğer ağrı kesiciler .   
• Alkol .   
• Antikolinerjik ilaçların kodein ile birlikte kullanılmaları paralitik ileus’a neden 
olabilir .  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. PAROL -K nasıl kullanılır?  
Uygun kullanım ve doz/uygulama sıklığı için talimatlar :  
PAROL -K yetişkinlerde ve 12 yaşın üzerindeki çocuklarda uygundur. 4- 6 saat ara ile 1 -2 
tablet önerilir. Doz ayarlaması doktor tarafından yapılarak tek seferde alınabilecek tablet sayısı belirlenmelidir. Ancak 24 saatte 6 dozdan fazla kullanılmamalıdır. Bu doz gün içinde dörde bölünerek altışar saatten az ara vermemek koşuluyla alınabilir. Etkili olan en düşük doz ve en kısa tedavi süresi tercih edilmelidir. Belirtilen dozdan fazla kullanılmamalı, kullanıldığı takdirde hemen bir doktora başvurulmalıdır.   
 Bu ilaç 3 günden uzun süre kullanılmamalıdır. Eğer ağrı 3 günden sonra rahatlamazsa doktorunuza danışınız.   
 Uygulama yolu ve metodu:  Tabletleri bol su ile yutunuz.  Değişik yaş grupları:   
Çocuklarda kullanımı : 12 yaşından küçük çocuklara verilmemelidir .   
Çocuklar ve adölesanlarda cerrahiden sonra kullanım: Kodein Obstruktif  Uyku Apnesi 
Sendromu nedeniyle tonsil veya adenoidleri alınan çocuk ve adölesanlarda ağrıyı rahatlatmak 
amacıyla kullanılmamalıdır.   
5 
 Solunum problemleri olan çocuklarda kullanımı: Kodein solunum problemleri olan 
çocuklarda önerilmemektedir çünkü morfin toksisitesinin semptomları bu çocuklarda daha kötü olabilir.  Yaşlılarda kullanımı:  Parasetamol, sağlıklı- hareketli yaşlılarda, yetişkinlerde uygulanan 
dozda kullanılabilir. Zayıf ve hareketsiz yaşlılarda ise dozu ve dozlam sıklığının azaltılması gerekir.  
 Özel kullanım durumları:  
Hafif -orta şiddette karaciğer ve böbrek bozukluğu olan hastalarda PAROL -K dikkatle 
kullanılmalıdır.  
 Eğer PAROL -K’nın etkisinin çok güçlü veya zayıf olduğuna dair bir izlenimiz var  ise 
doktorunuz veya eczacınız ile konuşunuz.   Kullanmanız gerekenden daha fazla PAROL -K kullandıysanız ;  
Doz aşımı durumlarında solgunluk, iştahsızlık, bulantı ve kusma görülen başlıca belirtilerdir, 
ancak bazı durumlarda saatlerce belirti görülmeyebilir. Bu nedenle aşırı doz veya kazayla ilaç 
alma durumlarında derhal doktorunuza haber veriniz veya hastaneye başvurunuz. Akut (kısa sürede) yüksek doz alındığında karaciğer zehirlenmesine yol açabilir. Aşırı dozun zararı alkolik karaciğer hastalarında daha yüksektir. Parasetamol doz aşımı hemen tedavi edilmelidir.   PAROL -K’dan kullanmanız gerekenden fazlasını kullanmışsanız, bir doktor veya eczacı ile 
konuşunuz.  
 PAROL -K’yı almayı unutursanız   
Unutulan dozları dengelemek için çift doz almayınız .  
 PAROL -K ile tedavi sonlandırıldığındaki oluşabilecek etkiler    
İlacınızı doktorunuzun söylediği süre zarfınca kullanın. Hekim önerisine uygun bir şekilde kullanıldıktan sonra tedavi sonlandırıldığında herhangi bir olumsuz etki göstermesi beklenmez.   
 İlacı kullanmayı bıraktığınızda yoksunluk semptomları ortaya çıkabilir. Yoksunluk 
semptomlarına sahip olduğunuzu düşünüyorsanız hekim veya eczacınıza danışınız.  4. Olası yan etkiler nelerdir?  
Tüm ilaçlar gibi, PAROL -K’nın içeriğinde bulunan maddelere duyarlı olan kişilerde yan 
etkiler olabilir.    PAROL -K’ya bağlı istenmeyen etkiler genellikle seyrek olarak görülür ve ilacın kesilmesi ile 
kaybolur. Parasetamolün 10 gramın ( 20 tablet PAROL -K) üzerinde alınması durumunda 
zararlı etki görülmesi muhtemeldir.    Kodeinin düzenli olarak uzun süreli kullanılmasının bağımlılığa ve tedavi kesildiğinde huzursuzluk ve irritabilite semptomlarına neden olduğu bilinmektedir.   Yan etkiler aşağıdaki kategorilerde gösterildiği şekilde sınıflandırılmıştır:   
Çok yaygın: 10 hastanın en az birinde görülebilir.   Yaygın: 10 hastanın birinden az, fakat 100 hastanın birinden fazla görülebilir.   
6 
 Yaygın olmayan:  100 hastanın birinden az, fakat 1.000 hastanın birinden fazla görülebilir.   
Seyrek:1.000 hastanın birinden az görülebilir.   
Çok seyrek:  10.000 hastanın birinden az görülebilir.   
Bilinmiyor: Eldeki verilerden hareketle tahmin edilemiyor.   Aşağıdakilerden biri olursa, PAROL -K kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:    
• Alerjik reaksiyonlar (aşırı duyarlılık)   
• Anjioödem (göz kapakları, eller, ayaklar, bilekler, ağız, boğaz, dudak ve dilde şişme)   
• Anafilaktik şok (tansiyon düşüklüğü ve nefes darlığına yol açan ciddi alerjik reaksiyon)   
• Cilt döküntüsü   
Bunlar çok ciddi yan etkilerdir. Eğer bu durum sizde mevcut ise, sizin PAROL -K’ya karşı 
ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.    
Yaygın görülen yan etkiler    
• Baş ağrısı   
• Baş dönmesi   
• Sürekli uyku durumu   
• Uyuşma, karıncalanma veya yanma hissi gibi duyusal bozukluklar   
• Üst solunum yolu enfeksiyon belirtileri   
• Bulantı   
• Kusma  
• Üst karın bölgesinde rahatsızlık, ağrı ve hazımsızlık   
• Mide ve bağırsaklarda aşırı miktarda gaz   
• Karın ağrısı   
• Kabızlık   
 
Yaygın olmayan yan etkiler    
• Uzun süreli uygulamada böbreklerde yetmezliğe yol açabilen böbrek hasarı (papiller nekroz)   
• Mide ve bağırsak kanalı kanaması   
  Seyrek görülen yan etkiler    
• Kan pulcuğu (pıhtılaşmadan sorumlu kan hücreleri) sayısında azalma (trombositopeni), akyuvar sayısında azalma (lökopeni), kan hücrelerinde azalma (pansitopeni)  Bu istenmeyen etkiler parasetamol ile neden -sonuç ilişkili değildir.   
• Trombosit (kan pulcuğu) sayısının düşmesine bağlı deri altı kanaması   
• İshal,   
• Karaciğer hasarı   
• Deri döküntüsü, kaşıntı, egzama, alerjik ödem, yüzde, dilde ve boğazda şişlik (anjiyoödem), yaygın akıntılı döküntüler (akut generalize eksantematöz püstülozis), el, yüz ve ayakta dantele benzer kızarıklık oluşturan, aşırı duyarlılık (eritema multiforme)   
• Stevens -Johnson sendromu (cilt ve mukoza zarının ilaç veya enfeksiyona karşı ciddi 
şekilde reaksiyon gösterdiği bir rahatsızlıktır)   
• Toksik epidermal nekroliz (Lyell sendromu) (ilaç ve çeşitli enfeksiyonlara bağlı gelişebilen deri hastalığı)   
• Çok miktarda alındığında hepatik nekroz   
• Akciğer nefes darlığına yol açacak astım benzeri belirtiler (bronkospazm)   
7 
  Çok seyrek görülen yan etkiler   
• Agranülositoz (kandaki beyaz hücre sayısının azalması ile seyreden bir hastalık)  
Sıklığı bilinmeyen yan etkiler    
• Merkezi sinir sisteminde uyarılma, baş dönmesi, uyku hali (somnolans) ve beyinde 
iltihaplanma (ensefalopati), uykusuzluk, gerginlik   
• Çarpıntı   
• Pozitif alerji (duyarlılık) testi (alerji testinin pozitif sonuç vermesi)   
• İmmün trombositopeni (deri içine kanamalar sonucu oluşan küçük kırmızı döküntüler ve kolay çürük oluşumu)   
• Titreme   
• Kalp çarpıntısı  
• İlaç bağımlılığı   
• Akut pankreatit (Pankreasın değişik derecelerde hasar görmesi)  
• Ağız kuruluğu  
• İdrar yapma güçlüğü   
• Terleme   
  
Bu ilacı pakette bulunan talimatlara göre alırsanız ilaca bağımlı hale gelmeniz düşük bir 
olasılıktır. Aşağıdakiler sizde mevcutsa hekiminize danışmanız  önemlidir:   
- İlacı daha uzun sürelerle  kullanma ihtiyacınız varsa.   
- Önerilen dozdan daha yüksek dozda ilaç alma ihtiyacınız varsa.   
- İlacı almayı bıraktığınızda kendinizi kötü hissediyor ama ilacı almaya başladığınızda 
kendinizi iyi hissediyorsanız .  
  Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.   
 Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.   5. PAROL -K’nın saklanması  
PAROL -K’yı çocukların göremeyeceği, erişemeyeceği yerlerde ve ambalajında saklayınız .  
25
○C’nin altındaki oda sıcaklığında ve kuru bir yerde saklayınız.  
 Son kullanma tarihi ile uyumlu olarak kullanınız. Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik ve İklim Değişikliği Bakanlığınca 
belirlenen toplama sistemine veriniz.  
 Ambalajındaki son kullanma tarihinden sonra PAROL -K’yı kullanmayınız.  
 Eğer üründe ve/veya ambalajında bozukluklar fark ederseniz PAROL -K’yı kullanmayınız. 
    
8 
 Ruhsat sahibi :  ATABAY KİMYA SAN. Ve TİC. A. Ş.  
Acıbadem Köftüncü Sokak No:1 34718 Kadıköy/İSTANBUL  
Tel:  (0216) 326 69 65  
Faks:  (0216) 340 13 77  
 
 Üretim yeri :   ATABAY İLAÇ FABRİKASI A.Ş.  
Acıbadem Köftüncü Sokak No: 1 
34718 Kadıköy/İSTANBUL   
Tel.: (216) 326 69 65  
Faks: (216) 340 13 77  
 Bu kullanma talimatı … /…/…tarihinde onaylanmıştır.  
