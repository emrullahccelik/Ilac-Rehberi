1 
 KULLANMA TALİMATI  
FLUOROURACİL -KOÇAK 2500 mg/ 50 ml IV/IA enjeksiyonluk/infüzyonluk çözelti  
Steril, sitotoksik  
Damar yoluyla uygulanır. 
 
• Etkin madde: Her flakon (50 m L içinde) 2500 mg 5- fluorourasil içerir.  
• Yardımcı maddeler: Sodyum hidroksit, enjeksiyonluk su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.    
 
Bu Kullanma Talimatında : 
 
1. FLUOROURACİL -KOÇAK nedir ve ne için kullanılır?  
2. FLUOROURACİL -KOÇAK’ı  kullanmadan önce dikkat edilmesi gerekenler  
3. FLUOROURACİL -KOÇAK nasıl kullanılır?  
4. Olası yan etkiler nelerdir? 
5. FLUOROURACİL -KOÇAK’ın saklanması  
 
Başlıkları yer almaktadır. 
 
1. FLUOROURACİL -KOÇAK  nedir ve ne için kullanılır?  
FLUOROURACİL -KOÇAK, berrak, çok açık sarı ren kli bir çözeltidir. 1 adet 50 mL ’lik amber 
renkli cam flakonda bulunmaktadır. 
 
FLUOROURACİL -KOÇAK, antimetabolit olarak adlandırılan, tümör hücrelerinin bölünmesini 
önleyen bir ilaçtır.  
 FLUOROURACİL -KOÇAK, meme ve bağırsak kanseri tedavisinde tek başına veya diğer 
kanser ilaçları ile birlikte kullanılabilir. Ayrıca mide kanseri, baş ve boyun kanserleri ve pankreas kanseri olan hastalarda etkili olduğu bildirilmiştir.  
2 
 2. FLUOROURACİL -KOÇAK ’ı kullanmadan önce dikkat edilmesi gerekenler  
FLUOROURACİL -KOÇAK ’ı aşağıdaki durumlarda KULLANMAYINIZ  
Eğer,  
• 5-Fluorourasile veya ilacın içeriğindeki diğer maddelere karşı aşırı duyarlılığınız varsa  
• Uzun bir hastalık nedeniyle çok zayıf düştüyseniz  
• Ağır bir enfeksiyon geçiriyorsanız (zona, suçiçeği)  
• Diğer tedavilerden dolayı kemik iliğiniz hasar gördüyse (radyoterapi -ışın tedavisi - dahil)  
• Hamileyseniz veya hamile kalmayı planlıyorsanız  
• Bebeğinizi emziriyorsanız  
• Kötü huylu olmayan kanser hastalığınız varsa  
• Brivudin, sorivudin ve analogları olarak adlandırılan ilaçları kullanıyorsanız  
• Ciddi karaciğer fonksiyon bozukluğunuz varsa  
• Dihidropirimidin dehidrojenaz (DPD) enzimi için homozigot ik (gen çiftinin aynı 
olması) iseniz   
• Dihidropirimidin dehidrojenaz (DPD) enziminizin aktif olmadığını biliyorsanız  
 
FLUOROURACİL -KOÇAK ’ı aşağıdaki durumlarda DİKKATLİ KULLANINIZ  
FLUOROURACİL -KOÇAK, yalnızca kanser ilaçları kullanımında tecrübeli uzman bir doktor 
tarafından veya onun sıkı gözetimi altında uygulanmalıdır. 
 
Eğer;  
• Kanınızda çok sayıda hücre miktarında yüksek oranda azalma olduysa (bunu kontrol etmek 
için kan testi yapılacaktır). Bu durumda hekiminiz tedaviyi durdurabilir veya sizi hastaneye yatırabilir.  
• Ağzınızda ve/veya midenizde yara,  ishal, mide veya herhangi bir yerde kanama gelişirse. 
Bu durumda doktorunuz tedavinizi sonlandırabilir. 
• Böbrek hastalığınız varsa  
• Sarılık dahil karaciğer hastalığınız varsa  
• Angina pektoris (kalbi besleyen damarların daralması/tıkanması ile ortaya çıkan göğüs 
ağrısı) veya kalp hastalığı hikayeniz varsa. Tedavi sırasında herhangi bir göğüs ağrısı 
oluşursa doktorunuza söyleyiniz. 
• Dihidropirimidin dehidrogenaz (DPD) enzim aktivitesi yetersizliği veya azalması varsa  
• Antikanser ilaçlarla tedaviden önce yüksek doz radyasyon (ışın) tedavisi aldıysanız  
• Ailenizden birinde tam ya da kısmi dihidropirimidin dehidrojenaz enzim yetersizliği 
varsa  
 
DPD yetmezliği: DPD yetmezliği, belirli ilaçları almadığınız sürece sağlık sorunları ile ilişkili 
olmayan genetik bir durumdur.  Eğer DPD yetmezliğiniz varsa ve fluorourasil enjeksiyonu alıyorsanız sizde ciddi yan etkisi riski artar.  
DPD eksikliğini gösterebilen erken başlangıçlı veya alışılmadık derecede şiddetli toksisite kanıtı 
3 
 olan hastalarda fluorourasil tedavisi durdurulmalı veya kalıcı olarak kesilmelidir. DPD aktivitesi 
olmayan hastalarda hiçbir fluorourasil dozunun güvenli olduğu kanıtlanmamıştır. Kısmi DPD 
aktivitesi olan hastalarda herhangi bir spesifik testle ölçülen spe sifik bir dozu önermek için 
yeterli veri yoktur.  
 
DPD enzim eksikliği testinin flurourasil ve ilişkili ön ilaçları (kapesitabin, tegafur) kullanmadan 
önce yapılması tavsiye edilmektedir. 
 Eğer aşağıdaki belirti ya da semptomları yaşarsanız derhal sağlık uzmanına başvurun: yeni 
başlayan kafa karışıklığı, yönelim bozukluğu veya zihinsel durumda başka bir değişiklik, denge 
veya koordinasyon güçlüğü, görme bozuklukları.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 FLUOROURACİL -KOÇAK’ın  yiyecek ve içecek ile kullanılması  
Uygulama yöntemi bakımından besinlerle etkileşimi beklenmez.  
 
Hamilelik  
İlacı kullanmadan önce doktorunuza veya eczacınıza danışınız.  
5-Fluorourasil hamilelik sırasında sadece potansiyel yarar ları fetüs üzerine olan  potansiyel 
riskinden fazla ise kullanılmalıdır. Hamileyseniz veya hamile kalmayı planlıyorsanız bu ilacı 
almamalısınız. Çocuk doğurma potansiyeli olan bir kadınsanız, bu ilacı alırken ve sonrasında 
en az 6 ay boyunca etkili bir doğum kontrol yöntemi kullanmalısınız. Tedaviniz sırasında hamilelik meydana gelirse, doktorunuzu bilgilendirmeli ve genetik danışmanlık almalısınız.  
Eğer  erkekseniz, FLUOROURACİL -KOÇAK ile tedavinin kesilmesini takip eden 6 ay 
boyunca ve baba olmaktan  kaçınmalısınız. FLUOROURACİL -KOÇAK ile tedavi  sonucu geri 
dönüşümsüz kısırlık olasılığı nedeniyle tedaviden önce spermin korunmasını istemeniz tavsiye 
edilir . 
Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
5-Fluorourasilin anne sütüne geçip geçmediği bilinmediği nden, anne FLUOROURACİL -
KOÇAK ile tedavi ediliyorsa emzirme kesilmelidir.  
 Araç ve makine kullanımı  
FLUOROURACİL -KOÇAK bulantı ve kusmaya neden olabildiğinden araç ve makine 
kullanma yınız . Ayrıca sinir sisteminiz  üzerinde yan etki ve görme duyusu ile ilgili  değişiklikler 
4 
 oluşturabilir. Bu etkilerden herhangi birini yaşarsanız, araç veya makine kullanmayınız , araç 
veya makine kullanma yeteneğinizi olumsuz etkileyebilir. 
 FLUOROURACİL -KOÇAK ’nun içeriğinde bulunan bazı yardımcı maddeler hakkında 
önemli bilgiler  
Bu tıbbi ürün her flakonda 422,625 mg sodyum ihtiva eder. Bu durum, kontrollü sodyum 
diyetinde olan hastalar için göz önünde bulundurulmalıdır. 
 Diğer ilaçlar ile birlikte kullanımı  
Kullandığınız bütün ilaçlar hakkında doktorunuza bilgi veriniz. Aşağıdaki ilaçlar ile birlikte 
FLUOROURACİL -KOÇAK kullanımı, FLUOROURACİL -KOÇAK’ın veya birlikte 
kullanılan ilacın etkisini değiştirebilir;  
• Metotreksat (kanser tedavisinde kullanılır)  
• Metronidazol (antibiyotik)  
• Kalsiyum lökovorin (kalsiyum folinat  olarak da bilinir ve kanser tedavisinde kullanılan 
ilaçların zararlı etkilerini azaltmada kullanılır)  
• Allopurinol (gut tedavisinde kullanılır)  
• Simetidin (mide ülserlerinde kullanılır)  
• Varfarin (kan pıhtılaşmasını önlemede kullanılır)  
• Vinorelbin (kanser tedavisinde kullanılan ilaçlar)  
• İnterferon alfa 2a; sorivudin, brivudin ve analogları (virüslere karşı etkilidir)  
• Fenitoin (epilepsi tedavisinde kullanılır)  
• Klozapin (ruhsal hastalıkların tedavisinde kullanılır).  
• Siklofosfamid, sisplatin  (sitotoksik -hücre fonksiyonunu durduran-  ilaçlar). Bu ilaçlar 
ilacınızın yan etkilerini artırabilir  
• Antrasiklinler (kanser tedavisinde kullanılan diğer ilaçlar). Kalbinizin etkilenme riskini 
artırabilir  
• Levamisol ( parazit  enfeksiyonu tedavisinde kullanılan ilaçlar)  
• Aşılar  
• Tamoksifen (kanser tedavisinde kullanılır)  
• Kemik iliğini etkileyen diğer ilaçlarla veya radyasyon (ışın tedavisi) ile aynı zamanda 
alındığında doktorunuz doz ayarlaması yapacaktır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. FLUOROURACİL -KOÇAK  nasıl kullanılır?  
Uygun kullanım ve doz/uygulama sıklığı için talimatlar:  
Size uygulanacak ilacın dozu genel durumunuza, kilonuza, yakın zamanda ameliyat geçirmiş 
5 
 olup olmadığınıza, böbrek ve karaciğerinizin çalışma durumuna ve kan testi sonuçlarınıza 
bağlıdır. Tedavinizin ilk kürü günlük veya haftalık aralıklarla uygulanabilir. İlerleyen kürler 
tedaviye vereceğiniz cevaba bağlıdır. Tedaviniz aynı zamanda radyoterapi (ışın tedavisi) ile birlikte olabilir.  
 Tedaviniz esnasında ve sonrasında kanınızdaki hücrelerin miktarını kontrol etmek için bazı 
kan testleri yapılacaktır. Eğer akyuvar (beyaz kan hücreleri) miktarı çok düşük çıkarsa tedavi 
sonlandırılabilir.  
 
Uygulama yolu ve metodu:  
FLUOROURACİL -KOÇAK damar içine uygulanır. 
 
FLUOROURACİL -KOÇAK size uygulanmadan önce glukoz çözeltisi veya sodyum klorür 
çözeltisi ile seyreltilebilir. Atar ya da toplardamar içine uygulanabilir. Eğer toplar damar içine 
uygulanacaksa, normal enjeksiyon veya serum yoluyla yavaş uygulama (infüzyon) şeklinde 
verilebilir. Eğer atar damar içine uygulanacaksa infüzyon şeklinde verilir. 
 
Değişik yaş grupları:  
Çocuklarda kullanım:  
Çocuklarda FLUOROURACİL -KOÇAK kullanımı için herhangi bir dozaj önerisi yoktur. 
 
Yaşlılarda kullanım:  
Yaşlılarda FLUOROURACİL -KOÇAK dozajı erişkinlerde kullanılana benzerdir.  
 Özel kullanım durumları 
Böbrek/Karaciğer yetmezliği:  
Böbrek ve/veya karaciğer yetmezliğiniz varsa doktorunuz sizin için ilacınızın dozunu 
ayarlayacaktır.  
 
Eğer FLUOROURACİL -KOÇAK’ı n etkisinin çok güçlü veya zayıf olduğuna dair bir izleminiz 
var ise doktorunuz veya eczacınız ile konuşunuz. 
 Kullanmanız gerekenden daha fazla FLUOROURACİL -KOÇAK  kullandıysanız:  
FLUOROURACİL -KOÇAK uzman sağlık personeli tarafından uygulanacağından, size 
gerekenden fazla veya az ilaç uygulaması muhtemel değildir. Ancak size fazla doz 
uygulandığını düşünüyorsanız mümkün olan en kısa sürede doktorunuza haber veriniz.  
 
Hastanede iken bu ilaç size verileceği için, size çok az veya çok fazla verilme olasılığı düşüktür, 
ancak herhangi bir endişeniz varsa doktorunuza veya eczacınıza söyleyin.  
Kanınızdaki hücre seviyelerini kontrol etmek için Fluorourasil e njeksiyonu ile tedavi sırasında 
6 
 ve sonrasında kan testlerine ihtiyacınız olacaktır. Beyaz kan hücrelerinin seviyesi çok düşük 
olursa tedavinin kesilmesi gerekebilir.  
Eğer ç ok fazla fl uorourasil almışsanız  bulantı, kusma, ishal, şiddetli mukozit ve gastrointestinal 
ülserasyon (mide -bağırsak sistemi ülseri) ve kanama oluşabilir. Bu ilacın  kullanımı hakkında 
başka sorularınız varsa doktorunuza danışınız . 
 
Doz aşımı durumunda, daha fazla yan etkiyle karşılaşabilirsiniz. Doktorunuz size bu yan etkilere yönelik uygun tedaviyi verecektir.  
 
FLUOROURACİL -KOÇAK’ı kullanmanız gerekenden fazlasını kullanmışsanız bir doktor veya 
eczacı ile konuşunuz.   
 
FLUOROURACİL -KOÇAK ’ı kullanmayı unutursanız:  
FLUOROURACİL -KOÇAK uzman sağlık personeli tarafından uygulanacağından, böyle bir 
durumun oluşmaması için gereken önlemler alınacaktır.  
Unutulan dozları dengelemek için çift doz almayınız.   
FLUOROURACİL -KOÇAK ile tedavi sonlandırıldığında oluşabilecek etkiler:  
FLUOROURACİL -KOÇAK bir uzman doktor denetiminde kullanılacağı için, tedavinizin ne 
zaman sonlandırılacağına doktorunuz karar verecektir. Doktorunuzun onayı olmadan 
FLUOROURACİL -KOÇAK tedavisini durdurmak hastalığınızın daha kötüye gitmesine 
neden olabilir. Doktorunuzun onayı olmadan tedaviyi sonlandırmayınız.  4. Olası yan etkiler nelerdir?  
Tüm ilaçlar gibi, FLUOROURACİL -KOÇAK’ın  içeriğinde bulunan maddelere duyarlı olan 
kişilerde yan etkiler olabilir.  
Aşağıdakilerden biri olursa, FLUOROURACİL -KOÇAK’ı kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne 
başvurunuz:  
• Şiddetli alerjik reaksiyonlar - ani kaşıntılı kızarıklıklar, el, ayak, bilek, yüz, dudaklar, ağız 
veya boğazda şişme (bu durum yutma ve nefes alma güçlüğüne yol açabilir) ve bayılacakmış gibi hissetme.  
• Göğüs ağrısı  
• Kanlı veya siyah dışkı  
• Ağızda yara veya ülser gelişmesi 
• Ellerde veya ayaklarda uyuşma, karıncalanma veya titreme  
• Kalp atış hızında hızlanma ve nefes darlığı  
• Sersemlik veya ayaklarınızda titreme hissetme, kol ve ayaklarda uyum problemleri, 
düşünme/konuşma güçlüğü, görme/hafıza problemleri  
7 
  
Bunların hepsi çok ciddi yan etkilerdir.  
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza 
gerek olabilir.  
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir. Çok seyrek: 10.000 hastanın birinden az görülebilir. 
Bilinmiyor: Eldeki verilerden hareketle tahmin edilemiyor.  
 
Çok yaygın:   
• İskemik EKG anormallikleri (genellikle tıkanmış atardamar nedeniyle bir organa yetersiz 
kan gitmesi)  
• Nötropeni (kandaki anormal derecede düşük bir nötrofil seviyesi)  
• Lökopeni (kan dolaşımındaki anormal derecede az sayıda beyaz kan hücresi)  
• Anemi (dolaşan kırmızı hücre kütlesinin yetersiz olduğu durum)  
• Pansitopeni (kemik iliğinin kan hücrelerinin üretimini büyük ölçüde azalttığı veya 
durdurduğu bir bozukluk)  
• Kan hücrelerinin üretiminde azalma  
• Yüksek ateş ve dolaşımdaki granüler beyaz kan hücresinde keskin bir düşüş  
• Ağız ve sindirim zarının iltihaplanması 
• Farenjit (farenksi kaplayan mukoza zarının iltihabı)  
• Rektum veya anüs iltihabı  
• İştah kaybı  
• Sulu ishal  
• Bulantı  
• Kusma  
•  Saç dökülmesi (özellikle kadınlarda)  
•  Geciken yara iyileşmesi  
•  Burun kanaması  
•  El-ayak sendromu, zehirli bir cilt reaksiyonudur  
•  Güçsüzlük  
•  Ağızdaki yapıların herhangi birinin mukoza zarının iltihabı  
•  Yemek borusu iltihabı  
•  Halsizlik  
•  Kandaki ürik asit artışı  
•  Enfeksiyonlar  
8 
  
Yaygın:   
• Anjina pektoris (Kalbe yetersiz kan akışı ile ilişkili göğüste şiddetli ağrı)  
• Ateşin eşlik ettiği düşük beyaz kan hücre sayısı  
 
Yaygın olmayan:  
• Kalp ritminde anormallik  
• Kalp krizi  
• Miyokardiyal iskemi (kalp kasında oksijen kaybı)  
• Miyokardit (kalp kasının enflamatuar hastalığı)  
• Kalp yetmezliği  
• Dilatif  kardiyomiyopati (kalp kasının anormal şekilde genişlediği, kalınlaştığı ve/veya 
sertleştiği bir tür kalp hastalığı)  
• Kardiyak şok (inme veya belirli kalp hastalıkları gibi durumlarda kalp fonksiyonlarında 
ortaya çıkan bozulmalar nedeni ile vücuda yeterince kan pompalanmaması sonucu oluşan 
şok) 
• Düşük kan basıncı  
• Uyuklama  
• Dehidrasyon ( vücudun çok fazla su kaybetmesi)  
• Kan dolaşımında veya vücut dokularında bakteriyel enfeksiyon  
• Mide ve bağırsak sistemi ülseri ve kanama, cildin dökülmesi  
• Gözlerin ritmik hareketleri 
• Baş ağrısı  
• Dengesizlik ve değişkenlik hali  
• Parkinson hastalığının belirtileri (titreme, gerginlik , yavaş hareketlerle belirgin ilerleyici bir 
hareket bozukluğu)  
• Piramidal sistem bulguları (reflekslerde atış ve katılık)  
• Hasta olmuş hissetme  
• Cildin iltihaplanması 
• Deri değişiklikleri örn. kuru cilt, fissür erozyonu, cilt kızarıklığı, kaşıntılı makülopapüler 
döküntü (alt ekstremiteden kaynaklanan ve kollara ve sonra göğse ilerleyen döküntü)  
• Bazı bulaşıcı hastalıklara eşlik eden cilt döküntüsü 
• Deride kaşıntılı kızartı görünümü 
• Işığa duyarlılık  
• Cildin hiperpigmentasyonu (ciltte düzensiz ve aşırı renklenme)  
• Damarların yakınında çizgili hiperpigmentasyon veya depigmentasyon (deri renginde tam 
kaybolma) . 
• Tırnaklarda değişiklikler (örneğin dağınık yüzeysel mavi pigmentasyon, hiperpigmentasyon; tırnak distrofisi, tırnak yatağının ağrısı ve kalınlaşması)  
• Paronişi (Bir tırnağı çevreleyen dokunun iltihabı)  
• Tırnak matrisinin irin oluşumu ile iltihabı ve tırnağın düşmesi  
9 
 • Sperm veya yumurta üretim bozukluğu 
• Karaciğer hücresi hasarı  
• Gözyaşı salgısı nda artış  
• Bulanık görme  
• Gözün beyaz kısmının ve göz kapağının alt kısmında  iltihaplanma veya kızarıklık. 
• Göz hareket bozukluğu  
• Optik nevrit (optik sinir iltihabı ile karakterize bir görme bozukluğu)  
• Çift görme  
• Görüş keskinliğinde azalma  
• Işığa aşırı duyarlılık ve güneş ışığı veya iyi aydınlatılmış yerlerden hoşlanmama  
• Göz kapağı kenarlarının kronik iltihabı ile karakterize göze ait hastalık  
• Alt göz kapağının dışa doğru dönmesi  
• Gözyaşı kanallarının tıkanması  
• Bir yara veya iltihaplanma gibi çevre canlı dokulardan ayrılan bir ölü doku tabakası veya 
kütlesi  
• Öfori (hastanın kendini iyileşmiş gibi hissetmesi)  
 
Seyrek:   
• Beyin, bağırsak ve periferik organlarda yetersiz kan akışı  
• El parmaklarında, ayak parmaklarında ve bazen diğer alanlarda renk değişikliği  
• Genelleştirilmiş alerjik reaksiyon  
• Bir kan pıhtısının neden olduğu bir damarın şişmesi (iltihap)  
• Şiddetli, tüm vücudu saran alerjik reaksiyon (anafilaksi)  
• Kan damarlarında pıhtı gelişimi, arterlerde veya damarlarda ortaya çıkabilir  
• Düşük tansiyon ile sonuçlanan sistemik vazodilatasyon (kan damarlarının genişlemesi)  
• Geri dönüşlü zihin bulanıklığı durumu oluşabilir  
• T4 (toplam tiroksin) artışı, T3 (toplam triiyodotironin) artışı  
 Çok seyrek:   
• Kalp durması (kalp atımının  ve kalp fonksiyonu aniden kesilmesi ) 
• Ani kardiyak ölüm (kalp problemleri nedeniyle beklenmedik ölüm)  
• Ataksi (kas hareketini koordine etme yeteneğinin kaybı) dahil olmak üzere lökoensefalopati 
belirtileri (beynin beyaz maddesini etkileyen hastalıklar)  
• Beyinciğin iltihaplanması ya da hasar görmesi  
• Kelimeleri ifade etmede zorluk  
• Kafa karışıklığı 
• Özellikle zaman, yer veya kimlikle ilgili zihinsel karışıklık veya bilinç bozukluğu 
• Yazılı ve sözlü iletişim kurma becerisinin kısmen veya tamamen kaybı  
• Anormal kas zayıflığı veya yorgunluk  
• Yüksek dozlarda 5 -fluorourasil alan hastalarda ve dihidropirimidin dehidrojenaz eksikliği 
olan hastalarda havale veya koma  
• Böbrek yetmezliği  
10 
 • Karaciğer hücrelerinin zarar görmesi (ölümcül sonuçları olan vakalar)  
• Safra kesesi iltihabı  
• Küçük safra kanallarının yavaş ilerleyen tahribatı  
• Çevreyi tanımama  
 
Bilinmiyor:   
• Ateş 
• Kol ve bacaklarda uyuşma veya güçsüzlük  
• Enjeksiyon bölgelerine yakın damarlarda renk değişikliği  
•  Kalp çarpıntısı , nefes darlığı  
• Hiperamonemik  ensefalopati (yüksek amonyağın neden olduğu beyin fonksiyon bozukluğu)  
• Muhtemelen eklem ağrısı ve ateş birlikte oluşan ve kırmızı pullu lekelere neden olan deri 
enflamasyonu (kutanöz lupus eritematöz)  
• Göğüs ağrısı, nefes darlığı, baş dönmesi, bayılma, düzensiz kalp atışı ile kendini gösteren 
kalp hastalığı (stres kardiyomiyopati)  
• Bağırsak duvarında hava  
• Zor nefes alma, kusma ve kas krampları ile beraber karın ağrısı ile kendini gösteren ciddi durum  (laktik asidoz)  
• Baş ağrısı, zihin bulanıklığı, nöbet ve görme bozuklukları ile karakterize durum (posterior reversible ensefalopati sendromu (PRES)  
• Kanser hücrelerinin hızlı bir şekilde yıkılmasıyla ortaya çıkan yüksek düzeyde ürik asit, 
potasyum ve fosfata neden olan ciddi komplikasyon (tümör lizis sendromu)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması     
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki  bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. FLUOROURACİL -KOÇAK’ın saklanması:  
FLUOROURACİL -KOÇAK’ı çocukların göremeyeceği, erişemeyeceği yerlerde ve 
ambalajında saklayınız. 
25° C altındaki oda sıcaklığında, ışıktan korunarak ve ambalajında saklanmalıdır. 
Kullanımdan hemen önce çözelti şişeden çekilmelidir.   
FLUOROURACİL -KOÇAK’ı dondurmayınız ya da soğutmayınız. 
11 
 Eğer ürün düşük ısıya maruz kalırsa çökeltiler görülebilir. Bu çökeltiler 60o C’de hafif ısıtma 
ve çalkalamayla çözülebilir. Bu durumda kullanmadan önce vücut sıcaklığına gelecek şekilde 
soğutulmalıdır.    
 
Son kullanma tarihiyle uyumlu olarak kullanınız.   
 
Ambalajdaki son kullanma tarihinden sonra FLUOROURACİL -KOÇAK’ı kullanmayınız. 
 
Eğer üründe ve/veya ambalajında bozukluklar fark ederseniz FLUOROURACİL -KOÇAK’ı  
kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ,  Şehircilik İklim 
değişikliği Bakanlığınca belirlenen toplama sistemine veriniz.  
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR  ve bu atıkların yönetimi 2/4/2015 tarihli ve 29314 sayılı 
Resmi Gazetede yayımlanan Atık Yönetimi Yönetmeliğine göre yapılır.  
 
Ruhsat sahibi  : Koçak Farma İlaç ve Kimya Sanayi A.Ş.  
Mahmutbey Mah. 2477. Sok. No:23 Bağcılar / İstanbul  
Telefon: 0212 410 39 50  
Faks  : 0212 447 61 65 
Üretim yeri   :  Koçak Farma İlaç ve Kimya Sanayi A.Ş.  
                          Çerkezköy Organize Sanayi Bölgesi  
                          Kapaklı / Tekirdağ  
 Telefon: 0282 758 11 12  
Faks  : 0282 758 11 14 
 Bu kullanma talimatı …/…/… tarihinde onaylanmıştır.  
 
 
AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR.  
Pozoloji/ uygulama sıklığı ve süresi:  
Uygun doz ve tedavi rejimi seçimi hastanın genel durumuna, tedavi edilen karsinoma tipine ve 
FLUOROURACİL -KOÇAK’ın tek başına veya bir başka tedavi ile kombine verilmesine 
bağlıdır. Trombosit ve lökosit sayılarının her gün izlenmesi önerilmektedir ve trombosit sayısı 
100.000/mm
3 veya lökosit sayısı 3000/mm3’ün altına düşerse tedavi kesilmelidir. 
 
Şişmanlık, ödem veya karında asit gibi anormal sıvı birikmesi şekillerinden herhangi biri 
12 
 olmadıkça hastanın gerçek vücut ağırlığına göre doz hesaplanır. Bu durumda ideal vücut 
ağırlığı, hesaplamada baz olarak kullanılır.  
 
Kolon ve rektum adenokarsinomu için önerilen doz:  
Tek başına lökovorin ile kombinasyon halinde veya lökovorin ve oksaliplatin veya irinotekan 
ile kombinasyon halinde bir infüzyon rejiminde önerilen fluorourasil dozu, 1. günde intravenöz bolus olarak 400 mg/m
2, ardından 2400 mg/m2 ila 3000 mg/m2, her iki haftada bir 46 saat 
boyunca sürekli intravenöz infüzyon şeklindedir.  
 
Lökovorin ile kombinasyon halinde bolus  doz rejiminde uygulandığında önerilen fluorourasil 
dozu, 8 haftalık döngülerin 1, 8, 15, 22, 29 ve 36. günlerinde intravenöz bolus yoluyla 500 
mg/m2'dir. 
 
Meme adenokarsinomu için önerilen doz:  
Siklofosfamid  bazlı çoklu ilaç rejiminin bir bileşeni olarak uygulanan önerilen fluorourasil 
dozu, 6 siklus boyunca her 28 günde bir 1. ve 8. günlerde intravenöz olarak 500 mg/m2 veya 
600 mg/m2'dir. 
 
Mide adenokarsinomu için önerilen doz:  
Platin içeren çoklu ilaç kemoterapi rejiminin bir bileşeni olarak önerilen fluorourasil dozu, 24 
saat boyunca sürekli intravenöz infüzyon olarak 200 mg/m2- 2600 mg/m2'dir. Her döngüdeki 
dozlama sıklığı ve her döngünün uzunluğu, fluorourasil dozuna ve uygulanan spesifik rejime 
bağlı olacaktır.  
 
Pankreas adenokarsinomu için önerilen doz:  
Lökovorin ile kombinasyon halinde bir infüzyon rejimi olarak veya lökovorin içeren çoklu ilaç 
kemoterapi rejiminin bir bileşeni olarak önerilen fluorourasil dozu, iki haftada bir günde 400 
mg/m2 intravenöz bolus ve ardından sürekli 46 saatlik intravenöz infüzyon olarak 2400 
mg/m2’dir. 
 
Diğer uygulama yöntemleri  
 
İntra -arteriyel infüzyon  
24 Saat sürekli intra -arteriyel infüzyonla günlük 5- 7,5 mg/kg (200- 300 mg/m2) verilebilir. Özel 
durumlarda, primer tümörün veya metastazların tedavisi için bölgesel infüzyon uygulanabilir. 
 
Uygulama şekli:  
FLUOROURACİL -KOÇAK, kanser kemoterapötik ajanları kullanımında tecrübeli uzman bir 
doktor tarafından veya onun sıkı gözetimi altında uygulanmalıdır. 
 
FLUOROURACİL -KOÇAK, prep aratın güvenli kullanımı konusunda eğitimli profesyoneller 
tarafından hazırlanmalıdır. Hazırlama işlemi yalnızca aseptik bir kabinde veya sitotoksikler 
için ayrılmış bir odada yapılmalıdır.  
13 
  
Preparatın dökülmesi olasılığına karşı personel, eldiven, yüz maskesi, göz koruyucusu ve 
atılabilir önlük giymeli ve dökülen materyali bu alanda muhafaza edebilen absorban bir madde 
ile süpürmelidir. Daha sonra alan temizlenmeli ve kontamine madde sitotoksik atık torbası veya kutusuna aktarılmalı ve insinerasyon için mühürlenmelidir. 
Gebeler ilaca dokunmamalıdır veya ilacı kullanmamalıdır  
 
Kontaminasyon FLUOROURACİL -KOÇAK iritan  bir maddedir, deri ve mukoz membranla temasından 
kaçınılmalıdır. Deri ve göz ile teması halinde, temas eden alan bol suyla yıkanmalıdır. Derinin acısını iyileştirmek için yumuşak bir krem kullanılabilir. Gözler etkilenirse veya prep arat 
solunur veya yutulursa medikal tavsiye alınmalıdır. 
 
Hazırlama talimatları 
• Kemoterapötik ilaçlar yalnızca prep aratın güvenli kullanımı konusunda eğitimli uzmanlar 
tarafından uygulanmalıdır. 
• Hazırlama işlemi yalnızca aseptik bir kabinde veya sitotoksikler için ayrılmış bir odada 
yapılmalıdır.  
• İşlemi gerçekleştiren personel koruyucu  elbise, eldiven, yüz maskesi kullanmalıdır. 
• Hamile olan hastane personeli kemoterapötik ilaçlara dokunmamalıdır veya ilacı kullanmamalıdır.  
 Çözücüler  
FLUOROURACİL -KOÇAK parenteral  kullanımdan hemen önce %5’lik glukoz çözeltisinde 
veya %0 ,9’luk serum fizyolojik içinde sulandırılır. Kalan çözelti kullanımdan sonra 
atılmalıdır, çoklu doz yapılmamalıdır.  
 
Raf ömrü ve saklanması  
Açılmamış flakonlar  
24 ay. Tek kullanımlıktır. Kullanılmayan çözelti atılır.  
 
25o C’nin altındaki oda sıcaklığında, ışıktan korunarak saklanmalıdır. Kullanmadan hemen önce 
çözelti şişeden çekilmelidir.  
FLUOROURACIL -KOÇAK’ı dondurmayınız ya da soğutmayınız. 
Eğer ürün düşük ısıya maruz kalırsa çökeltiler görülebilir. Bu çökeltiler 60 oC’de hafif ısıtma ve 
çalkalamayla çözülebilir. Bu durumda kullanmadan önce vücut sıcaklığına gelecek şekilde 
soğutulmalıdır.    
 
Atılım  
Sitostatiklerin atıkları konusundaki talimatlar geçerlidir.  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmeliği”ne uygun olarak imha edilmelidir.  
