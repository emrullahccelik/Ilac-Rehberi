KISA ÜRÜN BİLGİSİ
1. BEŞERİ TIBBİ ÜRÜNÜN ADI
FERİMAX® FORT film kaplı tablet
2. KALİTATİF VE KANTİTATİF BİLEŞİM
Etkin madde:
100 mg elementer demire eşdeğer demir III hidroksit polimaltoz kompleksi 333.333 mg
Folik asit 0.350 mg
Yardımcı maddeler:
Yardımcı maddeler için Bölüm 6.1’e bakınız.
3. FARMASÖTİK FORM
Film kaplı tablet.
Kiremit renkli, yuvarlak, bikonveks, film kaplı tablet.
4. KLİNİK ÖZELLİKLER
4.1. Terapötik endikasyonlar
Özellikle hamilelik ve laktasyon dönemindeki demir ve folik asit desteği olmak üzere değişik
kökenli tüm demir eksiklikleri ile demir eksikliği anemisinin tedavi ve profilaksisinde kullanılır.
4.2. Pozoloji ve uygulama şekli
Pozoloji:
FERİMAX® FORT yemekler sırasında veya hemen yemekten sonra alınmalıdır. Normal dozu
günde 1 film tablettir.
Uygulama sıklığı ve süresi:
Hekimin gerekli gördüğü durumlarda günde 2 tablet alınabilir. Hekimin önereceği süre kadar
kullanılmalıdır. Demir eksikliği belirtilerinin ortadan kalkmasından sonra depoların dolması için
en az bir ay daha kullanılmalıdır.
Uygulama şekli:
Sadece ağızdan kullanım içindir.
FERİMAX® FORT yetişkinlerde yemek sırasında ya da yemekten hemen sonra, günde bir tablet
bir bardak su ile yutularak alınır.
Özel popülasyonlara ilişkin ek bilgiler:
Böbrek/Karaciğer yetmezliği:
FERİMAX® FORT’un böbrek ve karaciğer yetmezliği olan hastalardaki güvenilirliği ve
etkinliği incelenmemiştir.
Pediyatrik popülasyon:
FERİMAX® FORT’un çocuklardaki güvenilirlik ve etkinliği incelenmemiştir.
Geriyatrik popülasyon:
FERİMAX® FORT’un yaşlılardaki güvenilirlik ve etkinliği incelenmemiştir.
Sayfa 14.3. Kontrendikasyonlar
Demir yüklenmesi bulunanlarda veya demirin kullanımında bir bozukluğun söz konusu olduğu
durumlarda (ör. hemokromatoz, hemosideroz, kurşun anemisi, sideroakrestik anemi ve talasemi),
demire karşı aşırı duyarlılık durumlarında ve demir eksikliğinin neden olmadığı anemilerde (ör.
B12 vitamini eksikliğine bağlı megaloblastik anemi, hemolitik anemi), düzenli olarak devamlı
kan transfüzyonları yapılan hastalarda kullanılmamalıdır. HIV infeksiyonlu hastalarda, demir
eksikliğine bağlı anemi klinik olarak kesinleştirilmedikçe günlük demir desteği tedavisi
yapılmamalıdır.
4.4. Özel kullanım uyarıları ve önlemleri
Mide ülseri bulunan hastalara dikkatle verilmelidir. Oral demir preparatlarının kullanım sırasında
dışkının rengi koyulaşabilir, bu durum normal olup, herhangi bir önlem gerektirmez. Dışkıda
gizli kan aranması sırasında yanılgıya neden olmaz. Bu nedenle bu inceleme sırasında tedavinin
kesilmesine gerek yoktur.
4.5. Diğer tıbbi ürünler ile etkileşimler ve diğer etkileşim şekilleri
Demir (III) hidroksit polimaltoz kompleksindeki demir (III) kompleks yapmış olduğundan,
yiyeceklerdeki bileşenlerle (fitin, oksalat, tannin) ve birlikte uygulanan ilaçlarla (tetrasiklin
antiasidler) iyonik etkileşme görülmez. Buna karşın demir iyonları (ferröz tuzları) yukarıda
sayılan maddelerle çözünmeyen kelatlar oluşturarak demir emilimini azaltırlar.
Dışkıda gizli kan aranması sırasında yanılgıya neden olmaz. Bu nedenle bu inceleme sırasında
tedavinin kesilmesine gerek yoktur.
Demir emilimini bozan süt, çay ve kepekli gıdaların demir preparatları ile birlikte alınmaması, C
vitamininden zengin portakal suyu gibi emilimi artırıcı besinlerle verilmesi önerilmektedir.
Özel popülasyonlara ilişkin ek bilgiler
Özel popülasyonlara ait etkileşim çalışması bulunmamaktadır.
Pediyatrik popülasyon:
Pediyatrik popülasyona ait etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: A
Çocuk doğurma potansiyeli bulunan kadınlar/Doğum kontrolü
Deneysel üreme çalışmalarında yeterli veri bulunmamaktadır.
Gebelik dönemi
Gebe kadınlarda yapılan kontrollü çalışmalarda gebeliğin ilk üç ayında ve sonrasında
kullanıldığında anne ve fetüste olumsuz bir etkisinin olmadığı gösterilmiştir.
Laktasyon dönemi
Anne sütü doğal olarak laktoferrine bağlı demir ve folik asit içermektedir. Annesini emen
bebekte istenmeyen bir etkiye sahip olması muhtemel değildir. Laktasyon süresince bebeğe olası
etkileri göz önüne alınarak dikkatli kullanılmalıdır.
Üreme yeteneği/Fertilite
Üreme yeteneği üzerinde etkisi tespit edilmemiştir.
Sayfa 24.7. Araç ve makine kullanımı üzerindeki etkiler
İlacın araç ve makine kullanımına etkisine dair bir bilgiye rastlanmamıştır
4.8. İstenmeyen etkiler
Klinik çalışmalar ve satış sonrası gözetim çalışmalarından elde edilen verilere göre istenmeyen
etkiler aşağıda organ sistem sınıflamasına ve sıklıklarına göre sunulmuştur.
Sıklıklar şöyle tanımlanabilir: Çok yaygın (≥1/10); yaygın (≥1/100 ila <1/10); yaygın olmayan
(≥1/1.000 ila <1/100), seyrek (≥ 1/10.000 ila <1/1.000), çok seyrek (<1/10.000) bilinmiyor
(eldeki verilerden hareketle tahmin edilemiyor).
Gastrointestinal hastalıklar
Yaygın:
Emilmeyen demir nedeniyle, demir preparatlarının oral kullanımı ile birlikte dışkı renginde
koyulaşma.
Seyrek:
Gastrointestinal iritasyon, epigastrik dolgunluk, bulantı, diyare, kabızlık
4.9. Doz aşımı ve tedavisi
Aşırı miktarda alınması akut demir zehirlenmesine neden olabilir. Doz aşımı durumunda
başlangıçta epigastrik ağrı, ishal ve kusma oluşabilir ve daha ileri durumlarda metabolik asidoz,
konvülsiyonlar, ve koma görülebilir.
Zehirlenme halinde desferroksamin ve kalsiyum disodyum EDTA kullanılır.
Desferroksamin teratojenik etkiye sahiptir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antianemik preparatlar
ATC kodu: B03 AC02
FERİMAX® FORT, demir eksikliğinin tedavi ve profilaksisi için geliştirilmiştir. Polinüklear
Demir (III) Hidroksit çekirdekleri yüzeysel olarak non-kovalent bağlanmış polimaltoz
molekülleri ile çevrilidir.
Demir (III) hidroksit polimaltoz kompleksi stabildir ve fizyolojik koşullarda iyonik demiri
salmamaktadır. Polinüklear çekirdeklerde demir fizyolojik olarak oluşan ferritine benzer yapıda
bağlanmaktadır ve aktif olarak emilmektedir.
Demir (III) hidroksit polimaltozun eksikliğinin prooksidatif özellikleri yoktur. VLDL, LDL gibi
lipoproteinlerin oksidasyona eğilimi azalır.
Demir vücutta bütün hücrelerde bulunur ve hayati işlevlere sahiptir. İyonik demir enerji
transferinde rol oynayan enzimlerin (sitokrom oksidaz, ksantin oksidaz, süksinik dehidrojenaz
gibi) yapısında mevcuttur. Demir eksikliği durumunda bu hayati işlevlerin eksiklikleri ortaya
çıkmaktadır.
Gebelik ve laktasyon süresince demir uygulaması ile anne ve bebeğin artan demir ihtiyacı
karşılanmakta veya eksiklik oluşmuş ise tedavi edilmektedir.
Sayfa 3Folik asit (vitamin B9) vücutta tetrahidrofolata çevrilerek pürin ve pirimidin nükleotidleri ve
bağlı olarak DNA sentezi de dahil olmak üzere çeşitli metabolik işlemlerde ve bazı aminoasit
çevrilmelerinde ve format oluşması ve kullanılmasında rol oynar.
Önerilen günlük alım miktarları (RDA):
Yaş grubu Demir (mg) Folat (mikro g/gün)
Çocuklar
0-6 ay 6 65
7-12 ay 10 80
1-3 yaş 10 150
4-6 yaş 10 200
7-10 yaş 10 200-300
Erkekler
11-14 yaş 12 300
15-18 yaş 12 400
19-50 yaş 10 400
51+ 10 400
Kadınlar
11-14 yaş 15 300
15-18 yaş 15 400
19-50 yaş 15 400
51+ 10 400
Hamileler 30 600
Emziren anneler 15 500
1 mikro g folat, 0.6 mikro g folik aside eşittir.
Günlük maksimum müsaade edilebilecek toplam miktar:
Yaş grubu Folat (mikro g/gün)
Çocuklar
0-6 ay ST
7-12 ay ST
1-3 yaş 300
4-6 yaş 400
7-10 yaş 400-600
Erkekler ve kadınlar
11-14 yaş 600
15-18 yaş 800
19-50 yaş 1000
51+ 1000
Hamileler
≤ 18 yaş 800
19-50 yaş 1000
Sayfa 4Emziren anneler
≤ 18 yaş 800
19-50 yaş 1000
ST: Saptanmamış
1 mikro g folat, 0.6 mikro g folik aside eşittir.
5.2. Farmakokinetik özellikler
Demir
Genel özellikler
Emilim:
Emilim çalışmaları; hemoglobin ve myoglobin sentezi baz alındığında demir (III) hidroksit
polimaltoz kompleksinin ve demir (II) tuzlarının fizyolojik ve terapötik dozlarında demir
emiliminin benzer olduğunu göstermiştir. Demir emilimi başlıca duodenum ve üst jejunum
bölgesinden olmaktadır. Hidroklorik asit, askorbik asit gibi diğer indirgeyici maddeler de
absorbsiyona yardımcı olurken; fosfatlar, fitatlar, tannat, antasitler absorbsiyonu olumsuz yönde
etkiler. 1 gram’a kadar C vitamini (askorbik asit) demir emilimini sadece %10 artırır. 100 mg
gibi düşük dozlar demir emilimi üzerine belirgin etki yapmamaktadırlar. Vücut gebelik,
laktasyon dönemi, büyüme ve demir eksikliği anemisi gibi ihtiyacın arttığı durumlarda demir
emilimini arttırma kapasitesine sahiptir, kısaca demir depoları ile demir emilimi arasında ters
orantı bulunmaktadır. Ferik demir emilimi plazma ferritini ile ilişki halindedir. Emilen demir
miktarı kişinin demir eksikliği miktarına ve dozaja bağlıdır.
Dağılım:
Demir barsaklardan emilince mukozal hücrelerden kana geçer, transferin proteini ile kemik
iliğinde gelişmekte olan eritrositlere taşınır. Kemik iliği, karaciğer ve dalak olmak üzere başlıca
retiküloendotelyal hücrelerde depolanır.
Biyotransformasyon:
Absorbe olan demir vücutta transferrin adı verilen protein ile taşınır. Transferrin demiri
depolanmak üzere spesifik alıcılara taşır. Demir buralarda ya hemoglobine katılır ya da oksitlenir
ve apoferritin ile birlikte ferritin olarak depolanır. Transferrin sonunda yine kullanılabilir hale
gelir.
Eliminasyon:
Oral yoldan aşırı miktarda alınan demir genelde emilmeden feçesle atılır ve konstipasyona neden
olabilir.
Doğrusallık/Doğrusal olmayan durum:
Demirin doğrusallık/doğrusal olmayan durumu konusunda yeterli çalışma bulunmamaktadır.
Folik Asit:
Genel özellikler
Folik asit B grubu vitaminlerin bir üyesidir. Folik asit, vücutta tetrahidrofolata indirgenir.
Tetrahidrofolat pürin ve pirimidin nükleotidlerinin dolayısı ile DNA sentezi dahil çeşitli
metabolik işlemlerin bir koenzimidir; ayrıca bazı amino asit dönüşümlerinde ve format
oluşumunda ve kullanımıda rol alır. Eksikliği megaloblastik anemi ile sonuçlanır.
Emilim: Folik asit gastrointestinal sistemden esas olarak duodenum ve jejenumdan hızla emilir
ve değişmeden portal dolaşıma dahil olur.
Sayfa 5Dağılım: Plazma ve karaciğerde metabolik olarak aktif şekli olan 5-metiltetrahidrofolata çevrilir.
Folat metabolitleri enterohepatik dolaşıma girer. Folat anne sütüne geçer.
Eliminasyon: Vücut ihtiyacının fazlası folat metabolitleri idrarla değişmeden atılır.
Doğrusallık/Doğrusal olmayan durum:
Folik asitin doğrusallık/doğrusal olmayan durumu konusunda yeterli çalışma bulunmamaktadır.
5.3. Klinik öncesi güvenlilik verileri
Demir III hidroksit polimaltoz kompleksi ve folik asit kombinasyonu antianemik olarak uzun
yıllardır klinikte kullanılmakta olup, etkinlik ve emniyeti bilinmektedir.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz PH 101
Povidon K-30
Krospovidon
Magnezyum stearat
Opadry II 85F26485 Maroon*
*Opadry II 85F26485 Mar:
Polivinil alkol
PEG 3350
Titanyum dioksit
Talk
Sarı demir oksit
Kırmızı demir oksit
6.2. Geçimsizlikler
FERİMAX FORT’un herhangi bir ilaç ya da madde ile geçimsizliği olduğuna dair bir kanıt
bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
30ο C’nin altında, oda sıcaklığında ışıktan koruyarak ambalajında saklanmalıdır.
6.5. Ambalajın niteliği ve içeriği
30 tablet içeren Al-PVC/PVDC blister
Uygun sayıda film kaplı tablet içeren blisterler, hasta kullanma talimatı ile birlikte karton kutuda
ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler yada atık materyaller “Tıbbi Atık Kontrolü Yönetmeliği” ve
“Ambalaj ve Ambalaj Atıkları Kontrol Yönetmeliği”ne uygun olarak imha edilmelidir.
7. RUHSAT SAHİBİ
Bilim İlaç San. ve Tic. A.Ş.
34398 Maslak / İSTANBUL
Sayfa 68. RUHSAT NUMARASI
220/80
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:29.12.2009
Ruhsat yenileme tarihi:-
10. KÜB’ÜN YENİLENME TARİHİ
-
Sayfa 7