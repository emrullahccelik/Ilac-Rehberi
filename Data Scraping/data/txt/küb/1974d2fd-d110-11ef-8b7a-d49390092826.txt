KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
XYREM 500 mg/ml oral çözelti
2. KALİTATİF VE KANTİTATİF BİLEŞİM
Etkin madde:
Her 1 ml çözeltide:
Sodyum oksibat 500 mg
Yardımcı maddeler:
Yardımcı maddeler için 6.1’ e bakınız.
3. FARMASÖTİK FORM
500 mg/ml oral çözelti.
Berrak veya hafif opak renkte çözelti.
4. KLİNİK ÖZELLİKLER
4.1. Terapötik endikasyonlar
XYREM, yetişkin hastalarda katapleksili narkolepsi tedavisinde kullanılır.
4.2. Pozoloji ve uygulama şekli
Pozoloji
Uyku bozuklukları tedavisinde uzman olan bir hekim tarafından Polisomnografi ve MSLT
testleri ile tanı konulduktan sonra tedavi başlatılmalıdır. Hastada obstrüktif uyku apne
sendromu olmadığı polisomnografi ile teyit edilmeli, eğer hastada obstrüktif uyku apne
sendromu var ise tedavi edildikten sonra XYREM tedavisine başlanılmalıdır. Sodyum
oksibatın iyi bilinen suistimal potansiyeli olduğundan, tedaviye başlamadan önce hekim
hastayı ilaç suistimali öyküsü veya yatkınlığı açısından da değerlendirmelidir. Tedavi
sırasında, hastalar sodyum oksibatı, keyif verici, yanlış kullanma ve suistimal etme
risklerinden dolayı izlenmelidir (bkz. Bölüm 4.4). Hekimin hastayı, sodyum oksibatın
kullanılmaya başlanmasını takip eden ilk 3 ay 2 haftada bir, sonrasında 3 ayda bir kontrol
etmesi gerekmektedir.
Önerilen başlangıç dozu olan 4,5 g/gün, iki eşit doza (2,25 g/gün) bölünür. Uygulanan dozun
etkililik ve tolerabiliteye dayanarak etkili olabilmesi için (bkz. Bölüm 4.4) günde 1,5 g’lık artış
veya azaltmalarla (yani 0,75 g/doz) maksimum 9 g/gün’e (4,5 g/doz'luk iki eşit doza
Sayfa 1/20bölünerek) kadar titre edilmesi gerekmektedir. Doz artışları arasında minimum bir ila iki hafta
olması önerilir. 18 g/gün veya üzerindeki dozlarda şiddetli belirtilerin ortaya çıkma olasılığı
nedeni ile 9 g/gün'lük dozun üzerine çıkılmaması önerilir (bkz. Bölüm 4.4).
Sodyum oksibat ve valproat eş zamanlı kullanıldığında (bkz. Bölüm4.5), sodyum oksibat
dozunun %20 oranında düşürülmesi önerilir. Valproat ile eşzamanlı kullanımda sodyum
oksibatın önerilen başlangıç dozu, yaklaşık 1,8 g’lık eşit iki doza bölünmüş olarak her gece
oral yoldan alınan toplam 3,6 g/gün’dür. Bu iki ilacın birlikte kullanımına izin verildiğinde,
hasta cevabı ve tolerabilitesi izlenmeli ve doz buna göre adapte edilmelidir (bkz. Bölüm 4.4).
Uygulama sıklığı ve süresi
XYREM derecelendirilmiş ölçekli bir enjektör ve iki adet 90 ml’lik dozlama kabı ile birlikte
sunulmaktadır. Her XYREM dozu alınmadan önce dozlama kabının içinde 60 ml su ile
seyreltilmelidir.
Hasta daha önceden bu doz seviyesine titre edilmedikçe, 4,5 g’lık tek doz verilmemelidir.
Yiyecekler sodyum oksibatın biyoyararlanımını belirgin olarak azalttığı için, hastalar yatmadan
ve sodyum oksibatın ilk dozunu almadan en az birkaç (2-3) saat önce yemek yemiş olmalıdır.
Hastalar genellikle XYREM aldıktan sonra 5 – 15 dakika içinde uykuya dalarlar. Hastaların
ikinci dozu almaları için alarm kurmaları gerekli olabilir. Hastalar, yemek saatlerine bağlı
olarak dozlama zamanında değişiklik yapmaktan mümkün olduğu kadar kaçınmalıdır. Dozlar
hazırlandıktan sonra 24 saat içinde alınmalıdır, aksi takdirde dozun geri kalanı atılmalıdır.
Uygulama şekli
XYREM oral yoldan yatarken ve yattıktan 2,5 ile 4 saat sonra tekrar alınmalıdır. Hastalar ilk
ve ikinci dozlarının sindirimi sırasında yatakta kalmalıdır. XYREM’ in her iki dozunun da
yatmadan önce hazırlanması önerilir.
XYREM derecelendirilmiş ölçekli enjektör ve iki adet 90 ml’lik çocuk emniyet kapaklı
dozlama kapları ile birlikte kullanıma sunulmaktadır. XYREM’ in ölçülen her bir dozu
dozlama kabının içinde dağıtılmalı ve doz alınmadan önce 60 ml su ile seyreltilmelidir.
Sodyum oksibat tedavisinin kesilmesinin etkileri, kontrollü klinik çalışmalarda sistematik
olarak değerlendirilmemiştir (bkz. Bölüm 4.4).
Eğer hasta tedaviyi 14 ardışık günden daha uzun bir süre için kesmişse, titrasyon en düşük
dozdan tekrar başlatılmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Karaciğer yetmezliği olan hastalarda başlangıç dozu yarıya düşürülmelidir ve hastanın doz
artışlarına verdiği cevap yakından izlenmelidir (bkz, Bölüm 4.4 ve 5.2).
Böbrek yetmezliği olan hastalar sodyum alımını azaltıcı önerileri dikkate almalıdır (bkz.
Bölüm 4.4).
Sayfa 2/20Pediyatrik popülasyon:
0-18 yaş aralığındaki çocuklarda ve adolesanlarda XYREM’in güvenlilik ve etkililiği
gösterilmemiştir. Elde edilmiş veri yoktur. Bu nedenle 18 yaş altı hastalarda kullanılamaz.
Geriyatrik popülasyon:
XYREM’i kullanan yaşlı hastalarda motor ve/veya kognitif fonksiyonlarda bozulma olup
olmadığı yakından takip edilmelidir (bkz. Bölüm 4.4).
4.3. Kontrendikasyonlar
XYREM,
- Sodyum oksibat veya yardımcı maddelerden herhangi birine karşı aşırı duyarlılığı
olanlarda,
- Majör depresyonu olan hastalarda,
- Süksinik semialdehit dehidrogenaz eksikliği olan hastalarda,
- Opioidler veya barbituratlar (sedatif hipnotik ajanlar) ile tedavi edilen hastalarda,
- Alkol veya diğer SSS depresanları kullanan hastalarda kontrendikedir.
4.4. Özel kullanım uyarıları ve önlemleri
XYREM suistimal potansiyeli olan bir santral sinir sistemi depresanıdır. Alkol veya
diğer SSS depresanları ile birlikte kullanılmamalıdır.
Sodyum oksibat, suistimal potansiyeli bilinen bir gama hidroksibütirattır (GHB).
Suistimale, bazı önemli SSS advers olayları (ölüm dahil) eşlik eder. Hatta önerilen
dozlarda, kullanımı ile birlikte konfüzyon, depresyon ve diğer nöropsikiyatrik
olaylar görülür. XYREM solunum depresyonunu indükleme potansiyeline sahiptir.
Klinik çalışmalarda solunum depresyonu bildirimleri olmuştur. Klinik çalışmalar
sırasında sodyum oksibat alan hemen hemen tüm hastalar SSS stimülanı
almışlardır. GHB’nin suistimaline eşlik eden önemli SSS advers olayları arasında
koma ve ölüm vakaları ile birlikte nöbet, solunum depresyonu ve bilinçlilik
düzeyinde önemli azalmalar görülmüştür.
XYREM solunum depresyonunu indükleme potansiyeline sahiptir.
Sayfa 3/20Suistimal potansiyeli ve bağımlılık:
XYREM’ in etkin maddesi; iyi bilinen suistimal potansiyeli olan santral sinir sistemi
depresanı olan GHB’nin sodyum tuzu olan sodyum oksibattır. GHB’nin yasadışı kullanımı ve
suiistimali rapor edildiği için hekimler hastaları ilaç suistimali öyküsü veya yatkınlığı
açısından değerlendirmeli ve bu gibi hastaları GHB’nin yanlış kullanımı veya suistimali
belirtileri (örneğin, doz miktarı veya sıklığında artış, ilaç arama davranışı, sahte katapleksi)
açısından gözlemleyerek yakından takip etmelidir. Şüpheli suistimal vakası olduğunda
sodyum oksibat ile tedavi kesilmelidir.
GHB’ nin yasadışı olarak terapötik doz aralığından daha yüksek ve sık tekrarlanan dozlarda
(18-250 g/gün) kullanılmasından sonra bağımlılık vakaları bildirilmiştir. GHB’nin sodyum
tuzu olan sodyum oksibat, hipnotik ve pozitif subjektif güçlendirici etkiler dahil olmak üzere
doza bağımlı santral sinir sistemi etkilerine neden olur. Etki başlangıcı hızlıdır ve suistimal
veya yanlış kullanım potansiyelini arttırır. Özellikle alkol ile birlikte kullanıldığı zaman,
sodyum oksibatın amnestik özellikleriyle eşleşen hızlı sedasyon başlangıcının gönüllü ve
istemsiz kullanıcılar (örneğin saldırı kurbanı) için tehlikeli olduğu kanıtlanmıştır.
XYREM’in önerilen doz rejiminden çok daha yüksek dozlarda yasadışı kullanımdan sonra
gelişen tolerans semptomlarına ilişkin bazı vaka raporları olmuştur. Alkolü bırakma
tedavisinde sodyum oksibata ait klinik çalışmalar alkol ile potansiyel bir çapraz-tolerans
ortaya koymaktadır. XYREM’in alkolü bırakma tedavisinde güvenliliği ve etkililiği
kanıtlanmamıştır. Yasadışı GHB, sosyal ortamlarda öncelikle genç yetişkinler tarafından
suistimal edilmektedir. Suistimal edildiği tahmin edilen dozların bazıları katapleksisi olan
hastaların tedavisinde kullanılana benzer bir doz aralığındadır. GHB, sınırlı bir doz aralığında
etanol ile bazı ortak özelliklere sahiptir ve etanol ile bazı çapraz toleranslar da rapor edilmiştir.
İlaç 24 saat boyunca alındığında GHB için ciddi bağımlılık ve şiddetli istek vakaları
bildirilmiştir. Bağımlılığı gösteren suistimal örnekleri şunları içermektedir: 1) giderek daha
yüksek dozlarda kullanım, 2) artan kullanım sıklığı ve 3) advers sonuçlara rağmen
kullanılmaya devam edilmesi.
Solunum ve SSS depresyonu:
XYREM solunum depresyonunu indükleme potansiyeline sahiptir. Aç, sağlıklı denekte 4,5 g
(önerilen başlangıç dozunun iki katı) tek doz uygulanmasını takiben apne ve solunum
depresyonu gözlenmiştir. Pazarlama sonrası gözetim sırasında, XYREM kullanımının
hastaları uyku esnasında boğulma hissi yaşamaya eğilimli hale getirebileceği gözlemlenmiştir.
Hastalar SSS veya solunum depresyonu bulguları açısından sorgulanmalıdır. Altta yatan
solunum hastalığı olanlara özel dikkat gösterilmelidir. Yüksek oranda uyku apnesi görülme
riskinden dolayı, vücut kitle indeksi ≥ 40 kg/m2 olan hastalar sodyum oksibat kullanırken
yakın takip edilmelidir.
Klinik çalışmalar sırasında sodyum oksibat alan hastaların yaklaşık % 80’i eşzamanlı SSS
stimülanı kullanmaya devam etmişlerdir. Bunun gece boyunca solunumu etkileyip
etkilemediği bilinmemektedir. XYREM dozunu arttırmadan önce (bkz. Bölüm 4.2), hekimler
Sayfa 4/20narkolepsisi olan hastaların %50’ye kadarında uyku apnesi görülebileceğini dikkate
almalıdırlar.
• Benzodiazepinler: Solunum depresyonunu artırma riski olasılığı olduğundan,
benzodiazepinlerin XYREM ile birlikte eş zamanlı kullanımından kaçınılmalıdır.
• Alkol ve SSS depresanları: XYREM’ in alkol veya herhangi bir santral sinir sistemi
depresanı ile beraber kullanımı sodyum oksibatın SSS depresan etkilerinde güçlü bir
artış ile sonuçlanabilir. Bu nedenle, XYREM ile alkol birlikte kullanılmamalıdır
• Gama hidroksibütirat dehidrogenaz inhibitörleri: Sodyum oksibat ile birlikte valproat
kullanımında farmakokinetik ve farmakodinamik etkileşimler gözlemlendiği için,
valproat ya da diğer GHB dehidrogenaz inhibitörleri ile eşzamanlı tedavi gören
hastalarda, dikkatli olunmalıdır (bkz. Bölüm 4.5). Bu iki ilacın birlikte kullanımına izin
verildiğinde, doz ayarlaması düşünülmelidir (bkz. Bölüm 4.2). Ek olarak, hasta cevabı
ve tolerabilitesi izlenmeli ve doz buna göre adapte edilmelidir.
• Topiramat: XYREM ve topiramat birlikte alındıktan sonra, koma ve plazma GHB
konsantrasyonunda yükselme oluştuğu klinik olarak gözlemlenmiştir. Bu nedenle
XYREM ile birlikte topiramat kullanımına karşı hastalar uyarılmalıdır (bkz. Bölüm
4.5).
Porfirili hastalar:
XYREM’ in porfirili hastalarda kullanımının güvenli olmadığı düşünülmektedir. Çünkü
hayvanlarda veya in vitro sistemlerde porfirojenik olduğu gösterilmiştir.
Nöropsikiyatrik olaylar:
Hastalarda XYREM ile tedavileri sırasında konfüzyon oluşabilir. Bu durumda, hasta tam olarak
değerlendirilmeli ve bireysel olarak uygun bir müdahale düşünülmelidir. Anksiyete, psikoz,
paranoya, halüsinasyonlar ve ajitasyon diğer nöropsikiyatrik olaylardır. Hastaların XYREM ile
tedavileri sırasında şiddet eylemi düşüncelerini (başkalarına zarar verme dahil) içeren düşünce
ve/veya davranış bozukluklarının ortaya çıkması hemen ve dikkatli bir değerlendirme
yapılmasını gerektirir.
XYREM ile tedavi edilen hastalarda depresyon görülmesi hemen ve dikkatli bir
değerlendirmeyi gerektirir. Özellikle önceden depresif hastalık ve/veya intihar girişimi öyküsü
olan hastalar, XYREM’ i kullanmaları sırasında depresif belirtilerin ortaya çıkması açısından
dikkatli bir şekilde izlenmelidir. XYREM, majör depresyonu olan hastalarda kontrendikedir
(bakınız Bölüm 4.3)
Eğer hastada XYREM tedavisi sırasında idrar veya dışkı tutamama görülürse, hekim altta yatan
etiyolojileri araştırmalıdır.
Sayfa 5/20Klinik çalışmalarda XYREM ile tedavi edilen hastalarda uyurgezerlik bildirilmiştir. Bu
epizodların bazılarının veya tamamının gerçek somnambylizm (REM-dışı uyku sırasında
meydana gelen parasomni) ile veya diğer spesifik tıbbi rahatsızlıklar ile ilgisi kesin değildir.
Uyurgezer hastalarda kendine zarar verme veya yaralanma riski akılda tutulmalıdır. Bu
nedenle, hastanın uyurgezerlik epizodları tam anlamıyla değerlendirilmeli ve uygun
girişimlerde bulunulmalıdır.
Geriyatrik popülasyon:
XYREM’in yaşlı hastalarda kullanımı ile ilgili deneyim çok sınırlıdır. XYREM’i kullanan
yaşlı hastalar, motor ve/veya kognitif fonksiyon bozukluğu açısından yakından takip
edilmelidirler.
Başka bir popülasyonda gerçekleştirilen kontrollü çalışmalarda, 874 hastanın 39’u (%5’i) 65
yaş ve üzerindedir. Advers reaksiyonlara bağlı olarak tedavinin kesilmesi yaşlılarda genç
yetişkinlere göre artmıştır (%21’e %19). Yaşlılarda baş ağrısı sıklığı önemli derecede artış
göstermiştir (%39’a %19). En sık görülen advers reaksiyonlar her iki yaş kategorisinde de
benzer olmuştur. Genel olarak, yaşlı bir hasta için doz seçimi, genellikle dozlama aralığının alt
sınırından başlanarak; karaciğer, böbrek veya kalp fonksiyonunda azalmanın ve eşlik eden
hastalıkların veya diğer ilaç tedavisinin daha yüksek sıklıkta olduğu göz önünde
bulundurularak dikkatle yapılmalıdır.
Epileptik hastalar:
Sodyum oksibat ile tedavi edilen hastalarda nöbetler görülmüştür. Sodyum oksibatın epilepsi
hastalarında güvenlilik ve etkililiği saptanmamıştır, bu nedenle bu hastalarda kullanımı
önerilmez.
Geri çekilme etkisi ve yoksunluk sendromu:
Sodyum oksibat tedavisinin kesilmesinin etkileri kontrollü klinik çalışmalarda sistematik
olarak değerlendirilmemiştir. Bazı hastalarda XYREM tedavisinin kesilmesini takiben
katapleksi tekrar daha yüksek sıklıkla görülebilir ise de, bu hastalığın normal değişkenliğine
de bağlı olabilir. XYREM tedavisi, dozun kademeli olarak azaltılmasına gerek duyulmadan
kesilebilir. Sodyum oksibat tedavisinin kesilmesinin etkileri, kontrollü klinik çalışmalarda
sistematik olarak değerlendirilmemiştir
Terapötik doz aralığı aşıldığında, sık tekrarlanan dozlarda (günde 18 g ila 250 g) yasadışı
GHB kullanımının kesilmesinden sonra hafif ila ciddi aralığında değişen yoksunluk vakaları
bildirilmiştir. GHB’nin aniden kesilmesini takip eden yoksunluk belirti ve semptomları;
uykusuzluk, huzursuzluk, anksiyete, psikoz, uyuşukluk, bulantı, terleme, kas krampları,
taşikardi, baş ağrısı, sersemlik, rebound yorgunluk ve uykululuk, konfüzyon ve özellikle
şiddetli yoksunluk durumunda, görsel halüsinasyonlar, ajitasyon ve deliryumu içermektedir.
Bu semptomlar genellikle 3 ila 14 gün içinde hafiflemiştir. Ciddi yoksunluk vakalarında
hastaneye yatış gerekebilir. Sodyum oksibat tedavisinin kesilmesinin etkileri kontrollü klinik
çalışmalarda sistematik olarak değerlendirilmemiştir. Narkolepsi/katapleksi hastalarında
terapötik dozlarda sodyum oksibat ile yapılan klinik çalışmada, klinik çalışmanın sona
Sayfa 6/20ermesiyle tedavinin aniden kesilmesini takiben iki hastada anksiyete ve bir hastada
uykusuzluk bildirmiştir; aynı zamanda, anksiyetesi olan iki hastada katapleksi belirgin şekilde
artmıştır.
Sodyum alımı:
XYREM kullanan hastalar, günlük 0,82 g’dan (4,5 g/gün XYREM dozu için) 1,6 g’a (9 g/gün
XYREM dozu için) kadar değişen aralıkta ek sodyum alımına maruz kalacaktır. Kalp
yetmezliği, hipertansiyon veya böbrek fonksiyon bozukluğu olan hastalarda sodyum alımını
azaltıcı diyet önerileri dikkatle değerlendirilmelidir (bkz. Bölüm 4.2 ve 4.9).
4.5. Diğer tıbbi ürünler ile etkileşimler ve diğer etkileşim şekilleri
XYREM’ in alkol ile birlikte kullanılması sodyum oksibatın SSS baskılayıcı etkilerinde güçlü
bir artış ile sonuçlanabilir. Bu nedenle, hastalar XYREM ile alkollü içecekleri birlikte
kullanmamalıdır.
XYREM sedatif hipnotikler veya diğer SSS depresanları ile birlikte kullanılmamalıdır.
Sedatif hipnotikler:
Sağlıklı yetişkinlerde yapılan ilaç etkileşim çalışmalarında sodyum oksibat (2,25 g’lık tek
doz) ile lorazepam (bir anksiyolitik [benzodiazepin] 2 mg’lık tek doz) ve zolpidem tartrat
(hipnotik [non-benzodiazepin] 5mg’lık tek doz) arasında farmakokinetik etkileşim gösterilme-
miştir. Sodyum oksibat (2,25g) ile lorazepamın (2 mg) eşzamanlı uygulanmasının ardından
uyku halinde bir artış gözlemlenmiştir. Zolpidem ile farmakodinamik etkileşim
değerlendirilmemiştir. Günde 9 g’a kadar çıkan sodyum oksibatın yüksek dozları,
hipnotiklerin yüksek dozları (önerilen dozlama aralığı içinde) ile birlikte uygulandığında, SSS
depresyonu ve/veya solunum depresyonu belirtileri ile ilişkili farmakodinamik etkileşimler
göz ardı edilemez (bkz. Bölüm 4.3)
Sodyum oksibatın opioid analjezikler, benzodiazepinler, yatıştırıcı antidepresanlar veya
antipsikotikler, yatıştırıcı antiepileptikler, genel anestezikler, kas gevşeticiler ve/veya yasadışı
SSS depresanları dahil ancak bunlarla sınırlı olmamak üzere diğer SSS depresanları ile birlikte
kullanımı solunum depresyonu, hipotansiyon, derin sedasyon, senkop ve ölüm riskini
artırabilir. Bu SSS depresanlarının sodyum oksibat ile kombine olarak kullanılması gerekirse
bir veya daha fazla SSS depresanının (sodyum oksibat dahil) dozunun azaltılması veya
kesilmesi düşünülmelidir. Ek olarak, kısa süreli bir opioid kullanımı (örneğin, postoperatif
veya perioperatif) gerekiyorsa sodyum oksibat ile tedaviye ara verilmesi düşünülmelidir.
Tramadol:
Sağlıklı yetişkinlerde yapılan bir ilaç etkileşim çalışması, sodyum oksibat (2,25g’lık tek doz)
ve tramadol (100 mg’lık tek doz) arasında farmakokinetik/ farmakodinamik etkileşim
olmadığını göstermiştir. Günde 9 g’a kadar çıkan sodyum oksibatın yüksek dozları,
opioidlerin yüksek dozları (önerilen dozlama aralığı içinde) ile birlikte uygulandığında, SSS
depresyonu ve/veya solunum depresyonu belirtileri ile ilişkili farmakodinamik etkileşimler
göz ardı edilemez (bkz. Bölüm 4.3)
Sayfa 7/20Antidepresanlar:
Sağlıklı yetişkinlerde yapılan ilaç etkileşim çalışmaları, sodyum oksibat (2,25 g’lık tek doz)
ile antidepresanlar protriptilin hidroklorür (10 mg’lık tek doz) ve duloksetin (kararlı durumda
60 mg) arasında farmokinetik etkileşimler olmadığını göstermiştir. Sodyum oksibatın tek
başına tek doz (2,25g) uygulamaları ile duloksetin (kararlı durumda 60 mg) ve sodyum
oksibatın (2,25g) birlikte uygulaması karşılaştırıldığında uykuya eğilimde ek bir etki
gözlemlenmemiştir. Antidepresanlar katapleksinin tedavisinde kullanılmıştır. Antidepresanlar
ve sodyum oksibatın olası aditif etkisi göz ardı edilemez. Sodyum oksibat trisiklik
antidepresanlar ile birlikte uygulandığı zaman advers reaksiyon görülme sıklığı artmıştır.
Modafinil:
Sağlıklı yetişkinlerde yapılan bir ilaç etkileşim çalışması, sodyum oksibat (4.5g’lık tek doz)
ile modafinil (bir stimülan; 200mg’lık tek doz) arasında farmokinetik etkileşimler olmadığını
göstermiştir. Narkolepside klinik çalışmalarda hastaların yaklaşık %80’inde sodyum oksibat
SSS uyarıcı ajanlar ile eşzamanlı olarak uygulanmıştır. Bu durumun gece boyunca solunumu
etkileyip etkilemediği bilinmemektedir.
Omeprazol:
Omeprazolün (gastrik pH’ı değiştiren bir ilaç) sodyum oksibat ile birlikte uygulanması
sodyum oksibatın farmakokinetiği üzerine klinik açıdan anlamlı bir etkide bulunmamıştır. Bu
nedenle sodyum oksibat, proton pompası inhibitörleri ile birlikte verildiğinde doz
ayarlamasına gerek yoktur.
İbuprofen:
Sağlıklı yetişkinlerde yapılan ilaç etkileşimi çalışmalarında sodyum oksibat ve ibuprofen
arasında herhangi bir farmakokinetik etkileşim olmadığı gösterilmiştir.
Diklofenak:
Sağlıklı yetişkinlerde yapılan ilaç etkileşimi çalışmalarında sodyum oksibat ve diklofenak
arasında herhangi bir farmakokinetik etkileşim olmadığı gösterilmiştir. Psikometrik testler ile
ölçüldüğü üzere, sağlıklı yetişkinlerde sodyum oksibat ve diklofenak birlikte kullanımı,
XYREM’in tek başına verildiğinde neden olduğu dikkat eksikliğini azaltmıştır.
GHB dehidrogenaz inhibitörleri:
Sodyum oksibat, GHB dehidrogenaz ile metabolize olduğundan bu enzimi inhibe veya stimüle
eden ilaçlarla potansiyel etkileşim riski vardır (örn; valproat, fenitoin veya etosüksimid) (bkz.
Bölüm 4.4).
Sodyum oksibat (6 g/gün) valproat ile (1250 mg/gün) ile birlikte verildiğinde, sodyum
oksibata sistemik maruziyet yaklaşık %25 artmış ancak C ’ta önemli bir değişiklik
maks
olmamıştır. Valproatın farmakokinetiğinde herhangi bir değişiklik gözlemlenmemiştir.
Kognitif fonksiyonlarda artan bozulma ve uykululuk dahil olmak üzere sonuçta oluşan
farmakodinamik etkiler, tek tek alınmalarına kıyasla, birlikte uygulandıklarında daha fazladır.
Sayfa 8/20Bu iki ilacın birlikte kullanımına izin verilirse, hasta cevabı ve tolerabilitesi izlenmeli ve
gerekli olduğunda doz ayarlamaları yapılmalıdır (bkz. Bölüm 4.2).
Topiramat:
Sodyum oksibat ve topiramatın birlikte kullanıldığı hastalarda klinik gözlem olarak koma ve
plazma GHB konsantrasyonunda yükselme rapor edilmiştir, bu nedenle bu iki ilaç eşzamanlı
kullanıldığında olası farmakodinamik ve farmakokinetik etkileşimler dışlanamaz (bkz. Bölüm
4.4).
İnsan karaciğer mikrozomları ile yapılan in vitro çalışmalarda sodyum oksibatın insan
izoenzimlerinin aktivitelerini belirgin bir şekilde inhibe etmediği görülmüştür (bkz. Bölüm
5.2)
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Sodyum oksibatın çocuk doğurma potansiyeli bulunan kadınlar üzerindeki etkisine dair
herhangi bir klinik çalışma yapılmamıştır.
Gebelik dönemi
Hayvan çalışmalarında teratojenisite kanıtı bulunmamış fakat hem sıçan hem de tavşan
çalışmalarında embriyoletalite görülmüştür (bkz. Bölüm 5.3).
Gebeliğinin ilk üç ayında ilaca maruz kalmış sınırlı sayıdaki hamile kadından elde edilen
veriler spontan düşük riskininin arttığını göstermiştir. Bugüne kadar başka ilgili epidemiyolojik
veri elde edilememiştir. Hamileliğin ikinci üç ayı ve son üç ayında, hamile hastalardan elde
edilen sınırlı verilerde sodyum oksibat ile malformatif veya föto/neonatal toksisite
gösterilmemiştir.
Sodyum oksibatın hamilelik süresince kullanılması önerilmez.
Laktasyon dönemi
Sodyum oksibat ve/veya metabolitleri anne sütüne geçmektedir. Sodyum oksibat kullanan
annelerin sütü ile beslenen bebeklerin uyku düzeninde değişiklikler gözlemlenmiştir ki bu
durum sodyum oksibatın sinir sistemi üzerindeki etkileri ile tutarlı olabilir. Bu nedenle
emziren kadınlarda XYREM kullanılmamalıdır.
Sayfa 9/20Üreme yeteneği / Fertilite
Sodyum oksibatın üreme yeteneği üzerindeki etkisine dair herhangi bir klinik veri
bulunmamaktadır. 1000 mg/kg/gün’e çıkan GHB dozlarında dişi ve erkek sıçanlarda yapılan
çalışmalar, fertilite üzerinde advers etki olduğuna dair bir kanıt göstermemiştir.
4.7. Araç ve makine kullanımı üzerindeki etkiler
Sodyum oksibatın araç veya makine kullanma üzerinde önemli bir etkisi vardır.
Hastalar XYREM’i aldıktan sonra en az 6 saat boyunca makine ve araç kullanma gibi zihin
açıklığı veya motor koordinasyon gerektiren aktivitelerde bulunmamalıdırlar.
Hastalar XYREM’i ilk almaya başladığında, sonraki gün üzerlerinde ilacın artık etkisi olup
olmadığını görene kadar; araba ve ağır makineleri kullanırken veya tehlikeli olabilecek veya
tam bir zihin açıklığı gerektirecek işleri yaparken çok dikkatli olmalıdırlar.
4.8. İstenmeyen etkiler
En yaygın olarak bildirilen advers ilaç etkileri; sersemlik hissi, mide bulantısı ve baş ağrısıdır.
Bu advers ilaç etkilerinin tümü hastaların %10 ila 20’sinde görülmüştür. En ciddi advers
reaksiyonlar intihar girişimi, psikoz, solunum depresyonu ve konvülsiyondur.
Sodyum oksibatın narkolepsi semptomlarının tedavisindeki etkililiği ve güvenliliği; çok
merkezli, randomize, çift-kör, plasebo kontrollü, paralel gruplu hasta alımı için katapleksi şartı
olmayan bir çalışma haricinde toplam dört çalışmada katapleksili narkolepsi hastalarında
gösterilmiştir. İki Faz 3 ve bir Faz 2 çift kör, paralel gruplu, plasebo kontrollü çalışmalar
sodyum oksibatın fibromiyalji endikasyonunu değerlendirmek için yapılmıştır. Ek olarak,
randomize, çift kör, plasebo kontrollü, ibuprofen, diklofenak ve valproat ile çapraz ilaç-ilaç
etkileşim çalışmaları sağlıklı deneklerde gerçekleştirilmiş ve bölüm 4.5’te özetlenmiştir.
Klinik çalışmalar sırasında rapor edilen advers reaksiyonlara ek olarak, pazarlama sonrası
deneyimde de advers reaksiyonlar rapor edilmiştir. Tedavi edilecek popülasyonda, bunların
güvenilir şekilde insidansını belirlemek her zaman mümkün değildir.
MedDRA Sistem Organ Sınıflandırmasına göre istenmeyene etkiler listelenmiştir.
İstenmeyen etkilerin sıklık sıralaması aşağıdaki gibidir:
Çok yaygın (≥ 1/10); yaygın (≥ 1/100 ila <1/10); yaygın olmayan (≥1/1.000 ila < 1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor)
Her grup içinde, advers reaksiyonlar azalan ciddiyete göre sıralanmıştır.
Enfeksiyon ve enfestasyonlar
Yaygın: Nazofarenjit, sinüzit
Sayfa 10/20Bağışıklık sistemi hastalıkları
Yaygın olmayan: Aşırı duyarlılık
Metabolizma ve beslenme hastalıkları
Yaygın: Anoreksi, iştah azalması
Bilinmiyor: Dehidratasyon, iştah artışı
Psikiyatrik hastalıklar
Yaygın: Depresyon, katapleksi, anksiyete, anormal rüyalar görme, konfüzyonel durum,
oryantasyon bozukluğu, kabuslar, uyurgezerlik, uyku bozukluğu, uykusuzluk, orta dönemde
uykusuzluk, sinirlilik
Yaygın olmayan: İntihar girişimi, psikoz, paranoya, halüsinasyon, anormal düşünceler,
ajitasyon, başlangıç dönemi uykusuzluğu
Bilinmiyor: İntihar düşüncesi, cinayet düşüncesi, saldırganlık öforik durum, uyku ilişkili yeme
bozuklukları, panik atak, mani/bipolar bozukluk, delüzyon, bruksizm, irritabilite, libido artışı
Sinir sistemi hastalıkları
Çok yaygın: Sersemlik hissi, baş ağrısı
Yaygın: Uyku felci, somnolans, tremor, denge bozukluğu, dikkat dağınıklığı, hipoestezi,
parestezi, sedasyon, tat alma bozukluğu
Yaygın olmayan: Miyoklonus, amnezi, huzursuz bacak sendromu
Bilinmiyor: Konvülsiyon, bilinç kaybı, diskinezi
Göz hastalıkları
Yaygın: Bulanık görme
Kulak ve iç kulak hastalıkları
Yaygın: Vertigo
Bilinmiyor: Tinnitus
Kardiyak hastalıklar
Yaygın: Palpitasyonlar
Vasküler hastalıklar
Yaygın: Hipertansiyon
Solunum, göğüs bozuklukları ve mediastinal hastalıklar
Yaygın: Dispne, horlama, nazal konjesyon
Bilinmiyor: Solunum depresyonu, uyku apnesi, boğulma hissi
Gastrointestinal hastalıklar
Çok yaygın: Mide bulantısı (mide bulantısının görülme sıklığı erkeklere göre kadınlarda daha
yüksektir).
Sayfa 11/20Yaygın: Kusma, üst karın ağrısı, diyare
Yaygın olmayan: Fekal inkontinans
Bilinmiyor: Ağız kuruluğu
Deri ve deri altı doku hastalıkları
Yaygın: Hiperhidroz, döküntü
Bilinmiyor: Ürtiker, anjiyoödem, sebore
Kas -iskelet bozuklukları, bağ doku ve kemik hastalıkları
Yaygın: Artralji, kas spazmları, sırt ağrısı
Böbrek ve idrar yolu hastalıkları
Yaygın: Enürezis noktürna, üriner inkontinans
Bilinmiyor: Pollaküri/miktürisyon aciliyeti, noktüri
Genel bozukluklar ve uygulama bölgesine ilişkin hastalıklar
Yaygın: Asteni, yorgunluk, içkili gibi hissetme, periferik ödem
Araştırmalar
Yaygın: Kan basıncında artış, kilo verme
Yaralanma, zehirlenme
Yaygın: Düşme
Bazı hastalarda sodyum oksibat tedavisinin kesilmesini takiben katapleksi tekrar daha yüksek
sıklıkla görülebilir ise de bu, hastalığın normal değişkenliğine de bağlı olabilir.
Narkolepsi/ katapleksi hastalarında terapötik dozlarda sodyum oksibat ile yapılan klinik
çalışmalarda yoksunluk sendromuna dair net bir bulgu olmamasına rağmen, seyrek olarak bazı
vakalarda GHB’ nin kesilmesinden sonra uykusuzluk, baş ağrısı, anksiyete, sersemlik hissi,
uyku bozukluğu, somnolans, halüsinasyon ve psikotik bozukluklar gibi advers olaylar
gözlemlenmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Sodyum oksibatın doz aşımına ilişkin belirti ve bulgular ile ilgili bilgi sınırlıdır. Verilerin çoğu
GHB’ nin yasa dışı kullanımından kaynaklanmaktadır. Sodyum oksibat GHB’ nin sodyum
tuzudur. Yoksunluk sendromu ile ilişkili olaylar terapötik doz aralığının dışında gözlenmiştir.
Sayfa 12/20Semptomlar:
Hastalarda ataksi ve koma ile konfüzyonel ajite olmuş saldırgan durum arasında hızlı
dalgalanmalı değişen düzeylerde bilinç depresyonu görülmüştür. Kusma (bilinç bozukluğu ile
birlikte), fazla terleme, baş ağrısı ve psikomotor becerilerde bozukluk gözlenebilir. Bulanık
görme bildirilmiştir. Daha yüksek dozlarda, asidozun yanı sıra, artan derinlikte koma
gözlemlenmiştir. Miyoklonus ve tonik-klonik nöbetler bildirilmiştir. Solunum derinliğinde ve
hızında bozukluk, entübasyon ve ventilasyon gerektiren hayatı tehdit eden solunum depresyonu
bildirilmiştir. Cheyne-Stokes solunumu ve apne gözlemlenmiştir. Bilinç kaybına bradikardi ve
hipotermi hatta kas hipotonisi eşlik edebilir, fakat tendon refleksleri korunur. Bradikardi
intravenöz atropin uygulamasına cevap verir. NaCl infüzyonu ile eşzamanlı kullanımda,
metabolik alkaloz ile birlikte hipernatremi olayları görülmüştür.
Tedavi:
Eş zamanlı alınan maddelerden şüpheleniliyorsa gastrik lavaj düşünülmelidir. Bilinç bozukluğu
varlığında kusma görülebileceğinden entübasyon ile havayolunun korunması ve uygun vücut
duruşu (sol lateral yatar pozisyon) sağlanması gerekebilir. Ağır komatöz hastalarda öğürme
refleksinin olmayabilmesine rağmen, bilinci açık olmayan hastalar bile entübasyona karşı
koyabileceklerinden hızlı sekansla indüksiyon (sedatif kullanmadan) düşünülmelidir.
Flumazenil uygulanmasının sodyum oksibatın santral depresan etkilerini geri çevirmesi
beklenmez. GHB ile doz aşımı tedavisinde naloksonun kullanımını önermek için yeterli veri
bulunmamaktadır. Sodyum oksibat doz aşımında, hemodiyaliz ve ekstrakorporeal ilaç
uzaklaştırmanın diğer formlarının kullanımı araştırılmamıştır, fakat GHB doz aşımına bağlı
asidoz vakalarında bildirilmiştir. Ancak, sodyum oksibatın hızla metabolize olması nedeniyle,
bu önlemler desteklenmeyebilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer Sinir Sistemi İlaçları
ATC kodu: N07XX04
Etki mekanizması:
Sodyum oksibat narkolepsili hastalarda, gün içinde aşırı uykuya eğilimi ve katapleksiyi azaltan
ve gece boyu uykudaki bölünmeleri azaltarak uyku yapısını değiştiren bir santral sinir sistemi
depresanıdır. Sodyum oksibatın narkolepsi üzerindeki etkisini açıklayan kesin mekanizma
bilinmemektedir, bununla birlikte, XYREM’ in bu etkiyi yavaş (delta) dalga uykusunu uzatarak
ve gece boyu uykuyu düzenleyerek oluşturduğu düşünülmektedir. Gece uykusundan önce
uygulanan XYREM uyku başlangıç REM periyotlarının (SOREMP) sıklığını azaltırken, 3. ve
4. evre uykusunu ve uyku latensini arttırır. Diğer mekanizmalar da etkili olabilir bu nedenle
araştırılması gerekir.
Klinik çalışma veri tabanında, hastaların %80’inden fazlası eşzamanlı stimülan kullanımına
devam etmiştir.
Sayfa 13/20Sodyum oksibatın narkolepsi semptomlarının tedavisindeki etkililiği, katapleksisi olan
narkolepsili hastalarda (çalışma 2 hariç, bu grupta katapleksi çalışmaya alınma kriteri değildir)
dört çok-merkezli, randomize, çift-kör, plasebo-kontrollü, paralel grup çalışmada (Çalışmalar 1,
2, 3 ve 4) kanıtlanmıştır. Eşzamanlı stimülan kullanımına tüm çalışmalarda izin verilmiştir
(çalışma 2'nin aktif tedavi fazı hariç). Çalışma 2 hariç tüm denemelerde aktif tedavi öncesi
antidepresanların kullanımı kesilmiştir. Her bir denemede günlük doz 2 eşit doza bölünmüştür.
Her gece ilk doz yatma zamanı alınmıştır ve ikinci doz 2,5-4 saat sonra alınmıştır.
Tablo 1: Narkolepsi Tedavisinde Sodyum Oksibat Kullanımı ile Yapılan Klinik Çalışmaların
Özeti
Çalışma Primer N = Sekonder Etkililik Süre Aktif Tedavi
Etkililik ve Dozu
(g/gün)
Çalışma 1 EDS 246 MWT/Uyku Yapısı/ 8 hafta XYREM
(ESS); Katapleksi/Naps/FOSQ 4,5-9
CGIc
Çalışma 2 EDS 231 Uyku yapısı/ESS/CGIc/Naps 8 hafta XYREM 6-9
(MWT) Modafinil
200-600mg
Çalışma 3 Katapleksi 136 EDS (ESS)/CGIc/Naps 4 hafta XYREM 3-9
Çalışma 4 Katapleksi 55 Yok 4 hafta XYREM 3-9
EDS- Gün içinde aşırı uykuya eğilim; ESS-Epworth Uykuya eğilim skalası; MWT- Uyanıklık İdamesi
Testi; Naps- elde olmayan gün içi uyuklamaların sayısı; CGIc- Klinik Global Değişiklik İzlenimi;
FOSQ- Uyku Anketinin Fonksiyonel Sonuçları
Çalışma 1, narkolepsili 246 hastayı kapsamaktadır ve 1 haftalık titrasyon periyodunu dahil
etmiştir. Etkililiğin primer ölçütleri; Epworth Uykuya Eğilim Skalası (ESS) ile ölçülen gün
içinde aşırı uykuya eğilimde değişiklikler ve Klinik Global Değişiklik İzlenimi (CGIc)
kullanılarak araştırmacı tarafından değerlendirilen hastanın narkolepsi belirtilerinin genel
şiddetindeki değişikliktir.
Tablo 2: Çalışma 1'de ESS Özeti
Epworth Uykuya Eğilim Skalası (ESS: aralık 0-24)
ÇALIŞMA 1
Doz Grubu [g/gün Başlangıç Son nokta Başlangıca Plaseboya kıyasla
(n)] göre ortanca başlangıca göre
değişiklik değişim (p-değeri)
Plasebo (60) 17,3 16,7 - 0,5 -
4,5 (68) 17,5 15,7 - 1,0 0,119
6 (63) 17,9 15,3 - 2,0 0,001
9 (55) 17,9 13,1 - 2,0 < 0,001
Sayfa 14/20Tablo 3: Çalışma 1'de CGI-c Özeti
Klinik Global Değişiklik İzlenimi (CGI-c)
Doz Grubu [g/gün (n)] Yanıt Verenler * Plaseboya kıyasla
N (%) Başlangıca göre değişim (p-
değeri)
Plasebo (60) 13 (21,7) -
4,5 (68) 32 (47,1) 0,002
6 (63) 30 (47,6) < 0,001
9 (55) 30 (54,4) < 0,001
* CGI-c verileri iyileşmiş veya çok iyileşmiş hastalar olan yanıt verenlerin tanımlanması ile analiz edilmiştir.
Çalışma 2, narkolepside gün içinde uykuya eğilimin tedavisinde, oral uygulanan sodyum
oksibat, modafinil ve sodyum oksibat + modafinilin etkilerini plasebo ile karşılaştırmıştır. 8
haftalık çift-kör periyodu boyunca, hastalar, belirlenen dozda modafinil veya eşdeğeri
plaseboyu almışlardır. İlk 4 hafta boyunca sodyum oksibat dozu veya eşdeğeri plasebo 6
g/gün'dür ve kalan 4 hafta boyunca 9 g/gün'e arttırılmıştır. Etkililiğin primer ölçütü MWT’ de
objektif yanıt olarak ölçülen gün içinde aşırı uykuya eğilimdir.
Tablo 4: Çalışma 2'de MWT Özeti
ÇALIŞMA 2
Doz Grubu Başlangıç Son Nokta Başlangıca Plaseboya kıyasla son
göre ortalama nokta
değişiklik
Plasebo (56) 9,9 6,9 - 2,7 -
Sodyum oksibat 11,5 11,3 0,16 < 0,001
(55)
Modafinil (63) 10,5 9,8 - 0,6 0,004
Sodyum oksibat + 10,4 12,7 2,3 < 0,001
Modafinil (57)
Çalışma 3, başlangıçta hafiften şiddetliye doğru katapleksisi (hafta başına ortalama 21
katapleksi atağı) olan 136 narkoleptik hastayı dahil etmektedir. Bu çalışmada primer etkililik
ölçütü katapleksi ataklarının sıklığıdır.
Sayfa 15/20Tablo 5: Çalışma 3 Sonuçlarının Özeti
Dozaj Denek Sayısı Katapleksi
Atakları
Çalışma 3 Başlangıç Başlangıca Plaseboya kıyasla
göre Ortanca başlangıca göre
Değişiklik değişim (p-
değeri)
Ortanca ataklar / hafta
Plasebo 33 20,5 - 4 -
3 g/gün 33 20 - 7 0,5235
6 g/gün 31 23 - 10 0,0529
9 g/gün 33 23,5 - 16 0,0008
Çalışma 4, 7-44 ay boyunca açık etiket sodyum oksibat alan 55 narkoleptik hastayı dahil
etmektedir. Hastalar stabil dozlarında sodyum oksibat veya plasebo ile devam eden tedaviye
randomize edilmiştir. Çalışma 4, sodyum oksibatın uzun süreli kullanımının ardından
etkililiğini değerlendirmek için özel olarak tasarlanmıştır. Bu çalışmada primer etkililik ölçütü
katapleksi ataklarının sıklığıdır.
Tablo 6: Çalışma 4 Sonuçlarının Özeti
Çalışma grubu Denek sayısı Katapleksi atakları
Çalışma 4 Başlangıç Başlangıca Plaseboya kıyasla
göre Ortanca başlangıca göre
Değişiklik değişim (p-değeri)
Ortanca ataklar / 2 hafta
Plasebo 29 4 21 -
Sodyum oksibat 26 1,9 0 p< 0,001
Çalışma 4'de yanıt, 6-9 g/gün dozları ile tedavi edilen hastalar için sayısal olarak benzerdir
fakat 6 g/gün'den daha az dozlar ile tedavi edilen hastalarda bir etki görülmemiştir.
5.2 Farmakokinetik özellikler
Genel özellikler:
XYREM oral uygulamayı takiben tamamen olmasa da hızla emilir; yüksek oranda yağ içeren
yiyeceklerle emilim gecikir ve azalır. 0,5 ile 1 saat arasında bir yarılanma ömrü ile esas olarak
metabolize edilerek elimine edilir.
Doz 4,5 g’dan 9 g’a yani iki katına çıkarıldığında, zamana karşı plazma konsantrasyon eğrisi
altında kalan alan 3,8 kat artmaktadır bu nedenle farmakokinetiği doğrusal değildir. Tekrarlı
dozlama ile farmakokinetik değişmemektedir.
Sayfa 16/20Emilim:
XYREM oral uygulamayı takiben yaklaşık %88'lik bir mutlak biyoyararlanım ile hızla emilir.
Günlük dozun (9 g) iki eşit doza bölünerek, 4 saat ara ile uygulanmasından sonra ortalama
doruk plazma konsantrasyonlarının (1. ve 2. doruk) sırasıyla 78 ve 142 mcg/ml olduğu
belirlenmiştir. Sekiz farmakokinetik çalışmada doruk plazma konsantrasyonuna kadar geçen
ortalama sürenin (T ) 0,5-2 saat olduğu görülmüştür. Oral uygulamayı takiben, sodyum
maks
oksibatın plazma düzeyleri doz artışına göre orantısaldan daha fazla artış göstermektedir. 4,5
g’dan daha yüksek tek dozlar çalışılmamıştır. Yüksek oranda yağ içeren yiyeceklerin
alınmasını takiben XYREM’ in hemen uygulanması emilimde gecikmeye (ortalama T 0,75
maks
saatten 2 saate kadar uzamıştır) ve doruk plazma düzeylerinde (C ) %58 oranında ve
maks
sistemik maruziyette (EAA) % 37 oranında azalmaya neden olmuştur.
Dağılım:
Sodyum oksibat, ortalama olarak 190-384 ml/kg’lık dağılım hacmi olan hidrofilik bir bileşiktir.
3-300 mcg/ml arasında değişen sodyum oksibat konsantrasyonlarında %1’den azı plazma
proteinlerine bağlanır.
Biyotransformasyon:
Hayvan çalışmalarında sodyum oksibat için majör eliminasyon yolağının biyotransformasyon
olduğu gösterilmiştir. Trikarboksilik asit (Krebs) döngüsü ve ikincil olarak β-oksidasyon
yoluyla karbondioksit ve su üretilir. Birincil metabolik yolakta sitozolik NADP+-ilişkili enzim
olan GHB dehidrogenaz rol alır ve sodyum oksibatın süksinik semialdehite dönüşümünü
katalize eder, daha sonra süksinik semialdehit dehidrogenaz enzimi ile süksinik semialdehitin
süksinik asite biyotransformasyonu gerçekleşir. Süksinik asit Krebs döngüsüne girerek
karbondioksit ve suya metabolize edilir.
İkinci bir mitokondriyal oksidoredüktaz enzimi, bir transhidrogenaz da, α-ketoglutarat
varlığında süksinik semialdehite dönüşümü katalize eder. Biyotransformasyon için bir diğer yol
3,4-dihidroksibütiratın Asetil-CoA’ya β-oksidasyonudur, Asetil-CoA da sitrik asit döngüsüne
girer ve karbondioksit ve su oluşur. Aktif metabolit tanımlanmamıştır.
İnsan toplu karaciğer mikrozomları ile yapılan in vitro çalışmalarda, sodyum oksibatın 3 mM’
lık (378 mcg/ml) konsantrasyona kadar insan izoenzimlerinin (CYP1A2, CYP2C9, CYP2C19,
CYP2D6, CYP2E1 veya CYP3A) aktivitelerini anlamlı ölçüde inhibe etmediği gösterilmiştir.
Bu düzeyler, terapötik dozlar ile elde edilen düzeylerden oldukça yüksektir.
Eliminasyon:
Sodyum oksibatın klerensi yaklaşık olarak tamamının karbondioksite biyotransformasyonu ile
ve sonra bu karbondioksitin soluk verme sırasında eliminasyonu ile olmaktadır.
Ortalama olarak, değişmemiş ilacın %5’inden azı, dozlamadan sonra ki 6 ile 8 saat içinde
insan idrarında görülür. Dışkı ile atılım ihmal edilebilir düzeydedir.
Sayfa 17/20Doğrusallık/doğrusal olmayan durum:
Doz, 4,5 g’dan 9 g’a yani iki katına çıkarıldığında, zamana karşı plazma konsantrasyon eğrisi
altında kalan alan 3,8 kat artmaktadır bu nedenle farmakokinetiği doğrusal değildir.
Hastalardaki karakteristik özellikler:
Yaş:
Geriyatrik popülasyon: 65 yaşın üstündeki sınırlı sayıdaki hasta ile, 65 yaşın altındaki
hastalarda, XYREM’ in farmakokinetiğinde bir farklılık gözlenmemiştir.
Pediyatrik popülasyon: 18 yaşın altındaki pediyatrik hastalarda XYREM’ in farmakokinetiği
çalışılmamıştır.
Irk:
Irkın, sodyum oksibatın metabolizması üzerine etkisi değerlendirilmemiştir.
Böbrek yetmezliği:
Sodyum oksibatın atılımında böbrekler önemli bir rol oynamadığından böbrek fonksiyon
bozukluğu olan hastalarda farmakokinetik çalışma yapılmamıştır; böbrek fonksiyonunun
XYREM’ in farmakokinetiği üzerine bir etkisinin olması beklenmez.
Karaciğer yetmezliği:
Sodyum oksibat önemli ölçüde presistemik (hepatik ilk geçiş) metabolizasyona uğrar. 25
mg/kg’lık oral tek doz uygulamanın ardından EAA değerleri sirozlu hastalarda iki katına çıkar,
sağlıklı yetişkinlerde görünür oral klerens 9,1'den Sınıf A’da (asitsiz) 4,5 ml/dak/kg’a, Sınıf
C’de (asitli) 4,1 ml/dak/kg’a düşmüştür. Sınıf C ve Sınıf A hastalarında eliminasyon yarılanma
ömrü kontrol deneklerine göre anlamlı ölçüde daha uzundur (ortalama t 59 ve 32,
1/2
kontrollerde 22 dakika). Karaciğer yetmezliği olan hastalarda başlangıç dozu yarıya
düşürülmeli ve doz artışlarına verilen cevap yakından izlenmelidir (bkz. Bölüm 4.2).
5.3 Klinik öncesi güvenlilik verileri
Sıçanlarda (90 gün ve 26 hafta) ve köpeklerde (52 hafta) yapılan sodyum oksibatın tekrarlı
uygulamaları sonucunda makro- ve mikro-patoloji ve klinik kimyada anlamlı herhangi bir
bulguya rastlanmamıştır. Tedaviye bağlı klinik bulgular başlıca sedasyon, gıda tüketiminin
azalması ve vücut ağırlığındaki, kilo alımındaki ve organ ağırlıklarındaki sekonder değişimlere
bağlıdır. NOEL’ de sıçan ve köpek maruziyetleri insanlara göre düşük (~%50) bulunmuştur. In
vitro ve in vivo tayinlerde sodyum oksibatın mutajenik ve klastojenik olmadığı saptanmıştır.
GHB’ nin bir ön ilacı olan Gama butirolakton (GBL) , insanlarda beklenilene (1,21-1.64 katı)
benzer maruziyetlerde test edildiğinde NTP tarafından sıçanlarda non-karsinojenik, farelerde
ise, yüksek doz grubunda yüksek mortalite nedeniyle yorumlanması zor olan
feokromasitomalarda hafif bir artışa bağlı olarak şüpheli karsinojen olarak sınıflandırılmıştır.
Sıçanlarda oksibat ile yapılan bir karsinojenisite çalışmasında bileşiğe bağlı tümör
tanımlanmamıştır.
Sayfa 18/20GHB’ nin çiftleşme, genel olarak üreme veya sperm parametreleri üzerine etkisinin olmadığı ve
1000 mg/kg/gün (hamile olmayan hayvanlarda hesaplanan insan maruziyetinin 1,64 katı)
dozuna kadar embriyo-fetal toksisite oluşturmadığı belirlenmiştir. Yüksek doz verilen
hayvanların F1 (ilk) jenerasyonunda laktasyon periyodu sırasında ortalama yavru ağırlığı
azalmış ve perinatal mortalite artmıştır. Maternal toksisite ile bu gelişimsel etkiler arasında
ilişki saptanamamıştır. Tavşanlarda, düşük fetotoksisite gözlemlenmiştir.
İlaç ayrımı çalışmaları, GHB’ nin bazı açılardan alkol, morfin ve belirli GABA-mimetik
ilaçlarınkine benzer özgün bir ayırt edici uyarı oluşturduğunu göstermektedir. Sıçanlarda,
farelerde ve maymunlarda yapılan kendi kendine uygulama çalışmalarında çelişen sonuçlar
elde edilmiştir, kemirgenlerde GHB’ ye tolerans yanında alkol ve baklofene çapraz tolerans
açıkça gösterilmiştir.
6. FARMASÖTİK ÖZELLİKLER
6.1 Yardımcı maddelerin listesi
Saf su
Malik asit (pH ayarı için)
Sodyum hidroksit (pH ayarı için)
6.2 Geçimsizlikler
Bu tıbbi ürün diğer tıbbi ürünlerle karıştırılmamalıdır.
6.3 Raf ömrü
60 ay
İlk açıldıktan sonra: 40 gün
Dozlama kaplarında sulandırıldıktan sonra çözelti 24 saat içinde kullanılmalıdır.
6.4 Saklamaya yönelik özel tedbirler
25°C'nin altındaki oda sıcaklığında saklayınız.
Orijinal ambalajında saklayınız.
Ürünü, ilk açıldıktan sonra da 25°C'nin altındaki oda sıcaklığında saklayınız.
6.5 Ambalajın niteliği ve içeriği
Her bir kutu, çocuk emniyetli PE/PP vidalı kapaklı 180 ml oral çözelti içeren 240ml’lik amber
renkli PET şişe, basınçlı şişe adaptörü (PIBA) ile ölçülü enjektör ve 2 adet HDPE çocuk
emniyetli kapaklı flakon şeklinde PP dozlama kabından oluşur.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği” ne uygun olarak imha edilmelidir.
Sayfa 19/207. RUHSAT SAHİBİ
UCB Pharma A.Ş.
Palladium Tower Barbaros Mah. Kardelen Sok. No:2 Kat:24/80
34746 Ataşehir/İstanbul
8. RUHSAT NUMARASI
2014/63
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.02.2014
Ruhsat yenileme tarihi: 12.11.2019
10. KÜB'ÜN YENİLENME TARİHİ
Sayfa 20/20