KISA ÜRÜN BİLGİSİ
1. BEŞERİ TIBBİ ÜRÜNÜN ADI
KLOROBEN FORT 3mg/mL + 2mg/mL gargara
2. KALİTATİF VE KANTİTATİF BİLEŞİM
100 mL’ de;
Etkin madde:
Klorheksidin diglukonat 200 mg (%0.20)
Benzidamin hidroklorür 300 mg (%0.30)
Yardımcı madde (ler):
Sorbitol, sıvı, kristallize olmayan (%70) 10 g
Yardımcı maddeler için 6.1’ e bakınız.
3. FARMASÖTİK FORM
Gargara çözeltisi.
Yeşil renkli, tatlımsı buruk tada sahip, ferahlatıcı nane kokulu, berrak çözelti.
4. KLİNİK ÖZELLİKLER
4.1. Terapötik endikasyonlar
• Ağız ve boğaz antisepsisi gereken durumlar,
• Hastanın yutma fonksiyonunun rahatlatılması,
• Diş eti rahatsızlıklarında semptom giderici,
• Diş hekimliğinde işlemlerden önce proflaktik amaçlı kullanılabilir.
4.2. Pozoloji ve uygulama şekli
Pozoloji/uygulama sıklığı ve süresi:
KLOROBEN FORT’ un yetişkin dozu 15 ml’dir. Günde 2 kez uygulanır. Aralıksız olarak 7
günden fazla kullanılmamalıdır.
Uygulama şekli:
KLOROBEN FORT ağzı çalkalamak veya gargara yapmak içindir.KLOROBEN FORT seyreltilmeden kullanılır.
En az 30 saniye süreyle ağızda tutulur.
Kullanımdan sonra ağızdan atılır.
KLOROBEN FORT’un içeriğinde yer alan klorheksidin tedavi süresince plak ve gingivitte
azalma yapar. Eğer KLOROBEN FORT oral hijyen prosedürlerine alternatif olarak
kullanılıyorsa, ağız en az 1 dakika süreyle KLOROBEN FORT ile çalkalanmalıdır.
KLOROBEN FORT’daki klorheksidinin sebep olduğu renklenmeyi en aza indirmek için
kullanmadan önce dişleri fırçalamak uygundur.
Özel popülasyonlara ilişkin ek bilgiler:
Böbrek/Karaciğer yetmezliği:
Absorblanan benzidamin büyük oranda karaciğerde metabolize olduğu için şiddetli
karaciğer bozukluğu olan hastalarda sistemik etki olasılığı göz önünde bulundurulmalıdır.
Absorblanan benzidamin ve metabolitleri idrarla atıldığı için şiddetli böbrek bozukluğu olan
hastalarda sistemik etki olasılığı göz önünde bulundurulmalıdır.
Pediyatrik popülasyon :
6 yaş ve altında kullanılmamalıdır.
6 yaş üzeri ve 12 yaş altı çocuklarda, doktor tarafından tavsiye edilmedikçe ürün
kullanılmamalıdır.
12 yaş ve üzerinde çocuklarda kullanılır.
5-15 ml KLOROBEN FORT ile günde 2 kez 30 saniye süre ile gargara yapılır.
Yanma ve batma hissi oluşursa gargara su ile seyreltilmelidir.
Geriyatrik popülasyon:
Yaşlılarda herhangi bir doz değişikliği gerekmemektedir.
4.3. Kontrendikasyonlar
• Benzidamin ve klorheksidin bilinen hipersensitivitesi olan hastalarda kontrendikedir.
Formulasyon içindeki maddelerden herhangi birine hipersensitivitesi olanlarda,
• Gebelik ve emzirme dönemlerinde,
• 6 yaş ve altı çocuklarda,
KLOROBEN FORT kullanılmamalıdır.
2/104.4. Özel kullanım uyarıları ve önlemleri
Haricen kullanılır.
Aralıksız olarak 7 günden fazla kullanılmamalıdır.
Yalnızca ağız içinde kullanılır, gözler ve kulaklar ile temas ettirilmesinden kaçınılmalıdır.
Eğer gargara solüsyonu gözlerle temas ederse hemen su ile iyice yıkanmalıdır.
Ağız içinde, dil ve diş üzerinde geri dönüşümlü renk değişikliği yapabilir.
Ağızda ağrı, şişlik veya irritasyon durumlarında ilacın kullanımı durdurulmalı ve bir sağlık
personeline başvurulmalıdır.
KLOROBEN FORT yutulmamalı ve tükürmek suretiyle ağızdan uzaklaştırılmalıdır.
Seyreltilmeden kullanılır.
Boğaz ağrısı bakteriyel infeksiyonla oluşmuş veya infeksiyonla birlikte görülüyorsa
KLOROBEN FORT kullanımına ilave olarak antibakteriyel tedavi düşünülebilir.
Bozulmuş renal fonksiyon: Absorblanan benzidamin ve metabolitleri idrarla atıldığı için
şiddetli renal bozukluğu olan hastalarda sistemik etki olasılığı göz önünde
bulundurulmalıdır.
Bozulmuş karaciğer fonksiyonu: Absorblanan benzidamin yüksek oranda karaciğerde
metabolize olduğu için şiddetli karaciğer bozukluğu olan hastalarda sistemik etki olasılığı göz
önünde bulundurulmalıdır.
Bu tıbbi ürün, sorbitol içerdiği için, nadir kalıtımsal früktoz intolerans problemi olan
hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Klorheksidin;
Klorheksidin tuzları sabun ve diğer anyonik bileşiklerle geçimsizdir.
Klorheksidin tuzları katyonik ve noniyonik yüzey aktif maddelerle geçimlidir; ancak yüksek
konsantrasyonlarda beraber kullanıldıklarında miseller bağlanma sebebiyle klorheksidinin
aktivitesi azalabilir.
Setrimid ve lissapol NX gibi sürfaktanlarla ise çözünürlükleri arttırılabilir.
Arap zamkı, sodyum alginat, sodyum karboksi metil selüloz gibi anyonik polielektrolitlerle,
nişasta ve kitre zamkı ile geçimsizdir, aynı zamanda bu maddelerle etkileri de azalır.
3/10Brillant green, kloramfenikol, bakır sülfat, floressein sodyum, formaldehit, gümüş nitrat,
çinko sülfat gibi maddelerle de geçimsizdir.
Sert sularla seyreltildiğinde Ca+2 ve Mg+2 katyonları ile etkileştiğinden çözünmeyen tuzlar
halinde çökebilir.
Benzoatlarla, bikarbonatlarla, karbonatlarla, boratlarla, nitratlarla, fosfatlarla, sülfatlarla bir
araya gelen klorheksidin tuzlarının çözeltileri %0.05’ten daha derişikse çözünürlüğü daha az
tuzlar oluşturacağından çökelirler.
Klorheksidin diglukonat, setrimid ve benzalkonyum klorürle geçimlidir. Bunlar bakterisid
etkisini sinerjik olarak arttırırlar. Setrimid sert sularla klorheksidin çökmesini önler.
Klorheksidin diglukonat hariç klorheksidin ve tuzları alkolde suya göre daha iyi çözünür.
Klorheksidin diglukonat çözeltisi alkol üzerine ilave edildiğinde çökebilir.
Benzidamin; herhangi bir ilaç etkileşimi bildirilmemiştir.
Özel popülasyonlara ilişkin ek bilgiler
Özel popülasyonlar üzerinde etkileşim çalışması henüz yapılmamıştır.
Pediyatrik popülasyon:
Pediyatrik popülasyon üzerinde etkileşim çalışması henüz yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / doğum kontrolü (kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
KLOROBEN FORT’un kontrasepsiyona herhangi bir etkisi yoktur.
Gebelik dönemi:
KLOROBEN FORT’un gebelik döneminde kullanımı kontrendikedir.
4/10Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
Laktasyon dönemi:
Benzidamin ve klorheksidin diglukonatın insan ya da hayvan sütüyle atılıp atılmadığına
ilişkin herhangi bir veri mevcut değildir. Bu nedenle memedeki çocuk açısından bir risk
olduğu göz ardı edilemez. KLOROBEN FORT’ un emziren annelerde kullanımı
kontrendikedir.
Üreme yeteneği/ Fertilite:
Klorheksidin diglukonat ile üreme ve fertilite üzerine yapılmış çalışmalar mevcuttur.
Sıçanlarda fertilite üzerinde; yine sıçan ve tavşanlarda fetüs üzerinde zararlı etki
görülmemiştir. Benzidamin tedavisinin insanlarda fertiliteyi etkileyip etkilemediği
bilinmemektedir.
4.7. Araç ve makine kullanımı üzerindeki etkiler
Araç ve makine kullanımı üzerine hiçbir etkisi yoktur.
4.8. İstenmeyen etkiler
Rapor edilen istenmeyen etkiler aşağıdaki sıklık derecesine göre listelenmiştir. Çok yaygın
(≥1/10); yaygın (≥1/100 ila <1/10); yaygın olmayan (≥1/1000, ila <1/100); seyrek
(≥1/10.000, <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor.)
Bağışıklık sistemi hastalıkları:
Çok seyrek: Alerjik reaksiyonlar, hipersensitivite ve anaflaksi
Endokrin sistem hastalıkları:
Çok seyrek: Parotis bezinde geçici şişme
Sinir sistemi hastalıkları:
Çok yaygın: Ağızda geçici his azalması
Yaygın: Ağızda batma ve yanma hissi
5/10Bilinmiyor: Baş dönmesi, baş ağrısı, uyuşukluk
Solunum, göğüs bozuklukları ve mediastinal hastalıklar:
Çok seyrek: Laringospazm, bronkospazm
Bilinmiyor: Faringeal irritasyon, öksürük
Gastrointestinal hastalıklar:
Yaygın: Oral hissizlik, bulantı, kusma, öğürme
Bilinmiyor: Ağız kuruluğu
Deri ve deri altı doku hastalıkları:
Çok seyrek: İrritasyona bağlı cilt reaksiyonları, döküntü ile birlikte görülen kaşıntı, ürtiker,
fotodermatit, oral deskuamasyon
Genel bozukluklar ve uygulama bölgesine ilişkin hastalıklar:
Yaygın: Tat almada değişiklik, dişlerde ve diğer oral yüzeylerde lekelenme, kalkulus (tartar)
formasyonunda artış
Diş lekelenmesi zararsızdır ve uygulamadan önce diş fırçalamayla en aza indirilebilir.
Çok seyrek: Lokal kuruluk, susuzluk, sızlama, ağızda serinlik hissi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Klorheksidin ağız yolundan alındığında çok az absorbe olur. Fazla miktarda yutulduğunda
Destekleyici tedaviye ek olarak gastrik lavaj yapılabilir.
KLOROBEN FORT yanlışlıkla içilirse, semptomatik ve destekleyici tedavi yapılmalıdır.
Belirli bir antidotu yoktur.
6/105. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Orofarenks ilaçları, antiinfektif ilaçlar (topikal oral), oral
antiinflamatuvar ilaçlar (topikal oral)
ATC Kodu: A01AD11
Benzidamin yapı olarak steroid grubuyla ilişkili olmayan bir antiinflamatuvar analjezik
ajandır. Benzidamin baz oluşu açısından diğer non steroidal antiinflamatuvar ajanlardan
farklıdır.
Topikal tedavide kullanılan konsantrasyonlarda benzidamin lokal anestezik etki
göstermektedir. Benzidaminin analjezik aktivitesi deneysel inflamasyon içeren modellerde
non-inflamatuvar ağrıya kıyasla daha çok bildirilmiştir.
Klorheksidin bir biguanid antiseptiktir ve genel oral hijyene ara verildiği zaman plak ve
ginigivitis gelişimini azaltmaya yardımcı olur. Diş minesi hidroksiapatiti, diş yüzeyi, bakteri
ve tükürük proteinleri içeren oral yapılara affinitesi vardır. Klorheksidin dental plak
depozisyonunu ve beraberinde gingivada kırmızılık, şişlik veya kanamayla karakterize
gingivitisi azaltır. Aft ülserlerinin oluşma sıklığını azaltır ve periodontal cerrahi sonrasında
iyileşme oranını arttırır.
Benzidaminin antiinflamatuvar etki mekanizması hipotalamus-hipofiz-adrenal aks
salgılanmasıyla ilişkili değildir. Diğer non-steroidal antiinflamatuvar ajanlar gibi
benzidamin belirli koşullarda prostaglandin biyosentezini inhibe eder. Fakat bu özelliği tam
olarak açıklanamamıştır.
Selüler membranlar üzerindeki stabilize edici etkileri etki mekanizmasına bağlanabilir.
İlacın normal topikal uygulanmasından sonra klorheksidin uzatılmış bakteriyostatik etkisinin
arkasından bakteriyosidal etki gösterir. Klorheksidin gram(+), gram(-) bakteriler, maya ve
bazı mantar ve virüsler gibi mikroorganizmaların çoğuna etkilidir. Klorheksidin gecikmiş
yüzey etkisiyle bakteriyel üremeyi geciktirir. Mikrobiyal hücre duvarlarından absorbe olur
ve membran sızıntısına sebep olur.
5.2. Farmakokinetik özellikler
Emilim:
Klorheksidin diglukonat topikal oral solüsyonunun ağız gargarası olarak uygulanmasını
takiben sistemik emilimi olmadığı görülmektedir. Tarif edildiği gibi kullanıldığında oral
7/10gargara dozunun %4’ü yutulur ve bir kısmı emilir. Yutulan klorheksidin dozunun %90’ı
emilmez ve doğrudan feçes ile atılır.
Klorheksidin diglukonat %0.20 topikal oral solüsyonu ağız gargarası olarak uygulandığında
ilacın yaklaşık %30’u ağız boşluğunda kalır. Klorheksidin diglukonat 24 saat boyunca
kademeli olarak serbest bırakılır.
Benzidamin hidroklorürün topikal uygulamasını takiben, benzidamin iltihaplı oral mukoza
tarafından emilir ve uygulama bölgesinde antiinflamatuvar ve lokal anestezik etkisini
gösterir. Benzidaminin oral kullanımı sonrasında elde edilen plazma benzidamin seviyesi
düşüktür ve fiilen alınan miktarla doğru orantılıdır.
Dağılım:
KLOROBEN FORT lokal etkili bir ilaçtır. Bu nedenle tarife uygun kullanımda yutulmaması
gerekir.
Böylece sistemik emilim ve dağılım beklenmez. Ayrıca her iki bileşenin de gastrointestinal
mukozadan emilimi düşüktür.
Biyotransformasyon:
Klorheksidinin emilimi minimal düzeyde olduğu için plazmada ölçülemez. Benzidamin ise
genel olarak oksidasyon ve konjugasyon yolu ile metabolize olur.
Eliminasyon:
Klorheksidin vücutta birikmez ve sadece çok az miktarı metabolize olur. Yutulan
klorheksidinin yaklaşık %10’u, emilimi takiben böbrek yolu ile atılır; emilmeyen %90 ilaç
feçes ile atılır.
Sistemik dolaşıma katılan benzidamin ve metabolitleri büyük oranda idrarla atılır.
5.3. Klinik öncesi güvenlilik verileri
Klorheksidin diglukonatın oral LD50’si erkek ve dişi sıçanlarda 3 mg/kg’ı, erkek farelerde
2,5 mg/kg’ı, dişi farelerde 2,6 mg/kg’ı aşar; IV LD50’si erkek sıçanlarda 21 mg/kg, dişi
sıçanlarda
23 mg/kg, erkek farelerde 25 mg/kg, dişi farelerde 24 mg/kg’dır; subkütan LD50’si ise erkek
ve dişi sıçanlarda 1g/kg’dan, erkek farelerde 637 mg/kg’dan, dişi farelerde 632 mg/kg’dan
8/10fazladır. İnsanlarda klorheksidin diglukonatın oral LD50’si yaklaşık 2 g/kg’dır.
Benzidaminin akut çalışmalarda letal dozu tedavi dozunun çok üzerindedir. İnsanda
terapötik doz 0.7-1.0 mg/kg’dır. Farelerde LD50 değerleri (mg/kg) 33 i.v.; 110i.p.;218 s.c.;
ve 515 p.o; sıçanlarda 100 i.p. ve 1050 p.o. olarak belirlenmiştir.
Klorheksidin diglukonat ile üreme ve fertilite üzerine çalışmalar yapılmıştır. Sıçanlarda
fertilite üzerinden, yine sıçan ve tavşanlarda fetüs üzerinde zararlı etki görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Sorbitol, sıvı, kristallize olmayan (%70)
Polisorbat 20
Propilen glikol
Ecocool MP (aroma)
Sükraloz
Asetik asit
Sodyum asetat anhidrat
Nane esansı
Kinolin sarısı
Patent V mavisi
Saf su
6.2. Geçimsizlikler
Klorheksidin diglukonat çözeltisi alkol üzerine ilave edildiğinde çökebilir. Arap zamkı,
sodyum alginat, sodyum karboksi metil selüloz gibi anyonik polielektrolitlerle, nişasta ve
kitre zamkı ile geçimsizdir. Klorheksidin tuzları sabun ve diğer anyonik bileşiklerle
geçimsizdir. Brillant green, kloramfenikol, bakır sülfat, sodyum fluoressein, formaldehit,
gümüş nitrat, çinko sülfat gibi maddelerle de geçimsizdir.
6.3. Raf ömrü
24 ay
6.4. Saklamaya yönelik özel tedbirler
25oC altındaki oda sıcaklığında ve ışıktan koruyarak saklayınız.
9/10Çökelti görüldüğünde kullanmayınız.
Çocukların erişebileceği ve görebileceği yerlerden uzak tutulmalıdır.
6.5. Ambalajın niteliği ve içeriği
200 ml’lik amber renkli PET şişelerde ve 2.5, 3, 5, 7.5, 10 ve 15 ml’ye işaretli ölçeği ile
birlikte, karton kutuda.
Ürünümüzün her bir kutusunda 1 adet şişe bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘‘Tıbbi Atıkların Kontrolü Yönetmeliği’’
ve ‘‘Ambalaj Atıklarının Kontrolü Yönetmeliği’’ne uygun olarak imha edilmelidir.
7. RUHSAT SAHİBİ
DROGSAN İlaçları Sanayi ve Ticaret A.Ş.
Oğuzlar mahallesi 1370. Sokak 7/3
06520 Balgat- ANKARA
Tel: 0312 2877410
Fax: 0312 2876115
8. RUHSAT NUMARASI
2017 / 791
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12.10.2017
Ruhsat yenileme tarihi:
10. KÜB’ün YENİLENME TARİHİ
10/10