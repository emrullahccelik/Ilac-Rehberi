1  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçetelendirilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu ilacı 
kullandığınızı söyleyiniz.  
• Bu talimatta  yazılanlara  aynen uyunuz.  İlaç hakkında  size önerilen  dozun dışında  
yüksek  veya düşük  doz kullanmayınız.  KULLANMA  TALİMATI  
 
 
VALGANİR  450 mg film kaplı  tablet 
Ağızdan alınır.  
• Etkin  madde:  Her bir film  kaplı tablet  450 mg  valgansiklovir içerir.  
• Yardımcı maddeler: Mikrokristalize selüloz, povidon K -30, krospovidon, stearik asit ve 
Opadry pembe 15B24005 (HPMC 2910/Hipromelloz, titanyum dioksit, makrogol/PEG, 
kırmızı demir oksit ve polisorbat 80) içermektedir.  
 
 
 
Bu Kullanma  Talimatında:  
 
1. VALGANİR  nedir  ve ne için kullanılır?  
2. VALGANİR'i  kullanmadan  önce  dikkat  edilmesi  gerekenler  
3. VALGANİR  nasıl  kullanılır?  
4. Olası  yan etkiler  nelerdir?  
5. VALGANİR'in  saklanması  
 
Başlıkları yer  almaktadır.  
 
1. VALGANİR  nedir  ve ne için kullanılır?  
 
VALGANİR tablet 450 mg valgansiklovire eşdeğer miktarda 496,3 mg valgansiklovir 
hidroklorür  içerir.  VALGANİR  tabletler  oval,  biokonveks,  pembe  renkli  film kaplı  tabletlerdir.  
 
VALGANİR, virüslerin çoğalmasını önlemek için etkili bir ilaç grubuna aittir. Valgansiklovir 
alındıktan sonra vücutta gansiklovire dönüştürülür. Gansiklovir, sitomegalovirüs (CMV) adı 
verilen virüsün çoğalmasını ve sağlıklı hücreleri istila etmesini önler. Bağışıklık sistemi 
zayıflamış olan hastalarda CMV vücut organ larında enfeksiyona yol açabilir. Bu da yaşamı 
tehdit edebilir.  
 
VALGANİR  aşağıdaki  durumlarda  kullanılır;  2  • Edinilmiş bağışıklık yetmezliği sendromu (AİDS)  olan erişkin hastaların göz 
retinasındaki CMV  enfeksiyonlarının tedavisinde. Gözün retina tabakasındaki CMV 
enfeksiyonu görme problemlerine ve hatta körlüğe neden olabilir.  
• CMV bulaşmamış olan ancak CMV bulaşmış birinden organ nakli alan erişkinler ve 
çocuklarda CMV  enfeksiyonlarının  önlenmesinde.  
2. VALGANİR'i  kullanmadan  önce  dikkat  edilmesi  gerekenler 
VALGANİR'i aşağıdaki durumlarda KULLANMAYINIZ  
Eğer:  
• Valgansiklovire veya VALGANİR  içindeki  diğer bileşenlerden  herhangi  birine aşırı 
duyarlı (alerjik) iseniz.  
• Emziriyorsanız.  
VALGANİR'i  aşağıdaki  durumlarda  DİKKATLİ  KULLANINIZ  
 
Eğer:  
• Eğer asiklovir, pensiklovir, valasiklovir veya famsiklovire alerjiniz varsa. Bunlar viral 
enfeksiyonlarda kullanılan diğer ilaçlardır.  
•  Kanınızdaki akyuvar, alyuvar veya kan pulcuklarının (trombositlerin) sayısı düşükse. 
Doktorunuz VALGANİR almaya başlamanızdan önce size kan testleri yapacaktır ve  
ilacı aldığınız sürece de başka testler yapılacaktır.  
• Radyoterapi  veya  hemodiyaliz  tedavisi görüyorsanız.  
• Böbreklerinizde bir sorununuz varsa , doktorunuzun size ilacınızın daha düşük bir 
dozunu yazması ve tedavi boyunca sık sık kan testi kontrolü yapması gerekebilir.  
• Halihazırda gansiklovir kapsül kullanıyorsanız ve doktorunuz VALGANİR tablet 
kullanmanızı istiyorsa. Doktorunuz tarafından reçete e dilen dozdan fazlasını 
kullanmamanız çok önemlidir, aksi takdirde doz aşımı riski altına girebilirsiniz.  
Bu uyarılar,  geçmişteki  herhangi  bir dönemde  dahi olsa sizin  için geçerliyse  lütfen  doktorunuza 
danışınız.  
 
VALGANİR'in  yiyecek  ve içecek  ile kullanılması  
 
VALGANİR,  yemekle  birlikte  alınmalıdır.  Herhangi  bir nedenle  yemek  yiyemeyecekseniz  yine 
de her zamanki gibi VALGANİR dozunuzu almalısınız.  
 
Hamilelik  
 
İlacı kullanmadan  önce  doktorunuza  veya eczacınıza danışınız.  
 
• Hamile iseniz doktorunuz ön ermedikçe VALGANİR kullanmayınız. Hamileyken 
VALGANİR kullanmanız doğmamış bebeğinize zarar verebileceğinden, eğer 
hamileyseniz veya hamile kalmayı planlıyorsanız doktorunuza söyleyiniz.  
• Çocuk doğurma potansiyeline sahip kadınlar VALGANİR alırken ve tedavi bittikten 
sonra en az 30 gün boyunca etkili bir doğum kontrol yöntemi kullanmalıdır.  3  • Eşleri hamile kalabilecek erkeklerin VALGANİR alırken prezervatif kullanmaları ve 
tedavi bittikten sonraki 90 gün boyunca prezervatif kullanmayı s ürdürmeleri gerekir.  
 
Tedaviniz  sırasında  hamile  olduğunuz  fark ederseniz  hemen  doktorunuza  veya eczacınıza 
danışınız.  
 
Emzirme  
İlacı kullanmadan  önce  doktorunuza  veya eczacınıza danışınız.  
 
• Emziriyorsanız  VALGANİR  almamalısınız.  Doktorunuz  VALGANİR  tedavisine 
başlamanızı isterse, ilacınızı almaya başlamadan önce emzirmeyi kesmelisiniz.  
Araç  ve makine  kullanımı  
Bu ilacı alırken kendinizi sersemlemiş, yorgun, dalgın veya zihninizi karışık hissediyorsanız 
araç veya makine kullanmayınız.  
VALGANİ R'in içeriğinde  bulunan  bazı yardımcı maddeler  hakkında  önemli  bilgiler  
 
Herhangi  bir uyarı  gerekmemektedir.  
 
Diğer  ilaçlar  ile birlikte kullanımı  
 
VALGANİR alırken aynı zamanda başka ilaçlar da alırsanız, bunların birleşimi kan 
dolaşımınıza giren ilaç miktarını etkileyebilir veya zararlı etkilere yol açabilir. Eğer aşağıdaki 
maddelerden herhangi birini içeren bir ilaç almaktaysanız doktorunuza söyleyiniz:  
• İmipenem -silastatin (bir antibiyotik türü); bu ilacın VALGANİR ile birlikte alınması 
kasılmalara (n öbetler) yol açabilir.  
• Zidovudin, didanozin, stavudin, lamivudin, tenofovir, abakavir, emtrisitabin veya AIDS 
tedavisinde kullanılan benzer türde ilaçlar.  
• Probenesid (gut tedavisinde kullanılan ilaç); VALGANİR ile probenesidi aynı anda almak 
kan dolaşımınd aki gansiklovir miktarını artırabilir; doktorunuz daha düşük dozda 
VALGANİR yazabilir.  
• Mikofenolat  mofetil,  siklosporin  veya  takrolimus  (organ  nakillerinden  sonra  kullanılır)  
• Vinkristin, vinblastin, doksurubisin, hidroksiüre veya kanser tedavisinde kullanı lan benzer 
türde ilaçlar.  
• Trimetoprim,  trimetoprim ve  sulfa  kombinasyonları  ve dapson  (antibiyotik türleri)  
• Pentamidin  (parazit  ve akciğer  enfeksiyonlarını  tedavi  etmek  için kullanılan  ilaçlar)  
• Flusitozin,  amfoterisin B  (mantar  hastalıklarına  karşı etkili  bir ilaç) 
• Adefovir  ve Hepatit  B tedavisinde  kullanılan  diğer  ilaçlar  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
 
3. VALGANİR  nasıl  kullanılır?  
 
VALGANİR'i kullanırken her zaman doktorunuzun talimatlarına kesin olarak uyunuz. 
İlacınızın kullanımı hakkında emin olmadığınızda doktorunuza veya eczacınıza danışınız.  4  VALGANİR 450 mg film kaplı tablet kullanırken dikkatli olmalısınız. Tabletleri kırmayınız 
veya ezmeyiniz. Tabletler bütün olarak ve mümkünse yemek ile birlikte alınmalıdır. Zarar 
görmüş tabletlere yanlışlıkla dokunursanız ellerinizi sabun ve suyla iyice yı kayınız. Eğer 
gözünüze tablet tozu kaçarsa, gözlerinizi steril su ile veya steril suyunuz yoksa temiz su ile 
yıkayınız.  
 
Doz aşımı  riski  altına  girmemek  için doktorunuz  tarafından  reçete  edilen  dozdan  fazlasını 
kullanmayınız.  
 
Uygun  kullanım  ve doz/uygulam a sıklığı  için talimatlar:  
 
Yetişkinler:  
• Organ  nakli  hastalarında CMV  hastalığının  önlenmesi:  
Genel  olarak  verilen  doz, mümkün  olduğu  kadar  yiyecekle  birlikte  günde  bir kez alınan 
iki tablettir . Bu ilacı, organ naklinizden sonraki 10 gün içinde almaya başlamalısınız 
ve organ naklinizden sonraki 100. güne kadar devam etmelisiniz. Eğer böbrek nakli 
geçirdiyseniz doktorunuz bu ilacı 200. güne kadar kullanmanızı isteyebilir.  
• AIDS hastalarında etkin CMV retina tabakasının iltihabının tedavisi (indüksiyon yani 
başlatım tedavisi adı verilir):  
Genel olarak verilen doz, 21 gün (üç hafta) boyunca mümkün olduğu kadar yiyecekle 
birlikte  günde  iki kez alınan  iki tablettir . Doktorunuz  tarafından  başka  şekilde  tavsiye 
edilmediği  sürece  bu dozu  21 günden  fazla  kullanmayınız,  bu olası  yan etkilerin  riskini 
artırabilir.  
 
• CMV  retina  tabakasının  iltihabı olan  AIDS hastalarında  etkin  iltihabın tekrarlanmasını 
önlemek için uzun dönemli tedavi (idame tedavisi adı verilir):  
Mümkünse yiyecekle birlikte günde  bir kez alınan iki tablettir . Tabletler günün aynı 
saatinde alınmalıdır. Doktorunuz, ne kadar süre VALGANİR almaya devam etmeniz 
gerektiğini size bildirecektir. Bu dozu kullanırken hastalığınız (retinit) kötüleşirse, 
doktorunuz başlangıç tedavisini (lütfe n yukarıya bakınız) tekrar etmenizi isteyebilir 
veya  CMV  enfeksiyonunu  tedavi  etmek  için size farklı  bir ilaç vermeye  karar  verebilir.  
Uygulama  yolu ve  metodu:  
 
VALGANİR  tabletler  yemekle  birlikte  alınmalıdır.  
 
Değişik  yaş grupları:  
 
Çocuklarda  kullanımı : 
Çocuklar  nakilden  sonra  10 gün içinde  bu ilacı almaya  başlamalıdır.  Verilen  doz çocuğun  boyu 
ve kilosuna  bağlı  olacaktır  ve GÜNDE  BİR KEZ  alınmalıdır.  Doktorunuz,  çocuğunuzun  boyu, 
ağılığı ve böbreklerinin işlevine dayalı olarak en uygun doza karar verecektir. Bu doz ile 100. 
güne  kadar  devam  etmelisiniz.  Eğer  çocuğunuz  böbrek  nakli  geçirdiyse  doktorunuz  bu ilacın  
200. güne  kadar kullanılmasını  isteyebilir.  
 
Yaşlılarda kullanımı:  
Yaşlı  hastalarda  çalışılmamıştır.  
 5  Özel  kullanım  durumları:  
Böbrek  yetmezliği  
Böbrek fonksiyon bozukluğu durumlarında, doktorunuz günlük daha düşük bir dozda 
VALGANİR almanızı veya her hafta belirli günlerde almanızı söyleyebilir. Doktorunuz 
tarafından reçete edilen doza uymanız çok önemlidir.  
 
Karaciğer  yetmezliği:  
Karaciğerinde  problem  olan hastalarda  çalışılmamıştır.  
 
Eğer VALGANİR'in etkisinin çok güçlü veya zayıf olduğuna dair bir izlenimiz var ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla  VALGANİR  kullandıysanız:  
 
Kullanmanız gerekenden daha fa zla VALGANİR kullandıysanız ya da kullandığınızı 
düşünüyorsanız derhal doktorunuza danışınız veya size en yakın hastaneye başvurunuz. 
Önerilen dozdan fazla almak, özellikle kan değerlerinizi veya böbreklerinizi etkileyecek ciddi 
yan etkilere neden olabilir . Hastanede tedavi edilmeniz gerekebilir.  
 
VALGANİR'den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
VALGANİR'i  kullanmayı  unutursanız:  
 
VALGANİR dozunuzu almayı unutursanız, aklınıza gelir gelmez atladığınız dozu alınız ve 
sonraki dozu normal zamanında alınız.  
 
Unutulan dozları dengelemek için çift doz almayınız. 
VALGANİR ile tedavi sonlandırıldığında oluşabilecek etkiler 
Doktorunuz  söylemedikçe  VALGANİR  almayı  bırakmamalısınız.  
Bu ürünün  kullanımı  hakkında  başka  sorularınız  varsa,  lütfen  doktorunuza  veya  eczacınıza 
sorunuz.  
 
4. Olası  yan etkiler  nelerdir?  
 
Tüm  ilaçlar  gibi, VALGANİR'in  içeriğinde  bulunan  maddelere  duyarlı  olan kişilerde  yan 
etkiler olabilir.  
 
Alerjik  reaksiyonlar  
 
Her 1.000 insandan  1'inde  valgansiklovire  karşı  ani ve şiddetli  alerjik  reaksiyon  (anafilaktik  şok) 
olabilir.  
 
Aşağıdakilerden  biri olursa  VALGANİR  kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Giderek  artan,  kaşıntılı  cilt döküntüsü  (ürtiker)  6  • Boğaz,  yüz, dudaklar  ve ağızda  yutmayı veya  nefes  almayı  zorlaştıran  ani şişme  
• Eller,  ayaklar  veya  bileklerde  ani şişme  
Valgansiklovir veya gansiklovir ile tedavi sırasında ortaya çıkan diğer yan etkiler aşağıda 
verilmiştir.  
 
 
Çok yaygın  :10 hastanın  en az  1'inde  görülebilir.   
Yaygın  :10 hastanın  birinden  az, fakat  100 hastanın  birinden  fazla  görülebilir.    
Yaygın  olmayan       :100 hastanın  birinden  az, fakat  1.000  hastanın  birinden  fazla  görülebilir.  
Seyrek  :1.000 hastanın birinden az, fakat 10.000 hastanın birinden fazla görülelebilir . 
Çok seyrek  :10.000  hastanın  birinden  az görülebilir.  
Bilinmiyor  : Eldeki verilerle tahmin edilemiyor.  
Ciddi  yan etkiler 
Çok yaygın  
• Kandaki akyuvar sayısında düşüş – boğaz ağrısı, ağız ülserleri veya ateş gibi enfeksiyon  
belirtileri ile birlikte  
• Kandaki  alyuvar  sayısında  düşüş  – nefes  kesilmesi  veya  yorgunluk,  kalp çarpıntısı  veya 
solgunluk gibi belirtiler ile birlikte  
Yaygın  
• Kan enfeksiyonu  (sepsis)  - ateş, titreme,  çarpıntı,  konfüzyon  ve konuşma  bozukluğu  
belirtileri ile birlikte  
• Trombosit seviyesinde düşüş - normalden daha kolay kanama veya morarma, idrar veya  
dışkıda kan veya dişeti kanaması, şiddetli olabilen kanamalar gibi belirtiler ile  
• Ciddi  derecede  düşük  kan hücresi  sayısı  
• Pankreatit  – sırta yayılabilen  ciddi  karın  ağrısı belirtileri  ile 
• Nöbetler  
Yaygın  olmayan  
 
• Kemik  iliğinde  kan hücrelerinin  üretiminde  bozukluk.  
• Halüsinasyonlar  – gerçek olmayan  şeyleri  duymak veya  görmek  
• Anormal  düşünce  veya  duygular,  gerçeklikle  temas  kaybı  
• Böbrek  fonksiyonlarının  bozulması  
Bunların  hepsi  ciddi  yan etkilerdir.  Acil tıbbi müdahale  gerekebilir.  
 
Diğer  yan etkiler  
 
Aşağıdaki  yan etkilerden  herhangi  birini  fark ederseniz,  doktorunuza  bilgi veriniz:  
 
Çok yaygın  7  • Pamukçuk  ve ağızda  pamukçuk  
• Üst solunum  yolu enfeksiyonları  (ör. sinüzit,  tonsilit)  
• İştah  kaybı  
• Baş ağrısı  
• Öksürük  
• Nefes  darlığı  hissi 
• İshal  
• Mide  bulantısı veya  kusma  
• Karın  ağrısı  
• Egzama  
• Yorgunluk  hissi 
• Ateş 
 
Yaygın  
 
• Grip 
• İdrar  yolları  enfeksiyonu  - belirtiler  ateş, sık idrara  çıkma,  idrar  yaparken  ağrıyı  içerebilir  
• Deri ve deri altı  dokuların enfeksiyonu  
• Hafif  alerjik  reaksiyon - belirtiler  kırmızı,  kaşıntılı  deriyi içerebilir  
• Kilo kaybı  
• Depresif, endişe  hissi veya  kafa karışıklığı  
• Uyku sorunları  
• Dengeyi  etkileyebilen, eller  veya  ayaklarda  hissizlik  
• Dokunma  hissinde  değişiklikler,  karıncalanma,  kaşınma,  iğnelenme  veya  yanma  hissi 
• Tat almada  değişiklikler  
• Ürperme  
• Göz iltihabı (konjunktivit),  göz ağrısı  veya  görme  problemleri  
• Kulak  ağrısı  
• Baş dönmesi  veya  baygın  hissetmenize  yol açan düşük  kan basıncı  
• Yutkunma  sorunları  
• Kabızlık,  gaz, hazımsızlık,  karın  ağrısı, karın  şişmesi  
• Ağız  ülserleri  
• Karaciğer  ve böbrek laboratuvar  testlerinin  anormal sonuçları  
• Gece  terlemeleri  
• Kaşıntı,  döküntü  
• Saç dökülmesi  
• Sırt ağrısı,  kas veya  eklem  ağrısı,  kas tutulmaları  
• Baş dönmesi, düşkünlük veya  genelde iyi hissetmemek  
 
Yaygın  olmayan  
• Tedirginlik  hissi 
• Titreme  (tremor)  
• Sağırlık  
• Düzensiz  kalp atışları  8  • Kurdeşen,  cilt kuruluğu  
• İdrarda  kan 
• Erkeklerde  kısırlık  - bkz. 'üreme  yeteneği'  bölümü  
• Göğüs  ağrısı  
Gözün iç tabakasının ayrılması (retinal ayrılma), yalnızca CMV retiniti için VALGANİR ile 
tedavi edilen AIDS hastalarında bildirilmiştir.  
 
Bunlar  VALGANİR’in  hafif  yan etkileridir.  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildi riniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. VALGANİR'in  saklanması  
 
VALGANİR'i  çocukların  göremeyeceği, erişemeyeceği  yerlerde  ve ambalajında  saklayınız.  
 
Son kullanma  tarihiyle  uyumlu  olarak  kullanınız.  
 
Ambalaj  üzerinde  belirtilen  son kullanma  tarihinden  sonra  VALGANİR'i  kullanmayınız.  
Son kullanma tarihi kutu üstünde belirtilen ayın son günüdür . 
 
• 25°C  altındaki  oda sıcaklığında  saklayınız.  
• Orijinal  şişesinde  saklayınız.  
• Şişeyi  sıkıca  kapalı bir şekilde tutunuz.  
Son kullanma tarihi geçmiş veya kullanılmayan ilaçları çöpe atmayınız!  Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
Sanofi İlaç San. ve Tic. A.Ş.  
Şişli-İstanbul  
 
Üretim  yeri: 
Sanofi  İlaç San. ve Tic. A.Ş.  
Lüleburgaz  – Kırklareli  9  Bu kullanma  talimatı .../.../.... tarihinde onaylanmıştır.  