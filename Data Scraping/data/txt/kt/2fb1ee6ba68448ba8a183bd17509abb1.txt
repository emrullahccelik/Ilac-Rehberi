1 KULLANMA TALİMATI 
KALETRA 200 mg/50 mg film kaplı tablet 
Ağızdan alınır. 
Etkin maddeler : 50 mg ritonavir ve 200 mg lopinavir 
Yardımcı maddeler: Kopovidon, sorbitan laurat, kolloidal susuz silika (E551), sodyum 
stearil fumarat, hipromelloz, makrogol tip 400 (polietilen glikol 400), hidroksipropil 
selüloz, makrogol tip 3350 (polietilen glikol 3350), polisorbat 80, talk (E553), titanyum 
dioksit (E171), kırmızı demir oksit (E172). 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir . 
Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
Eğer ilave sorularınız olursa, lütfen doktorunuza veya eczacınıza danışınız. 
Bu ilaç kişisel olarak sizin için reçete edilmiştir, başkalarına vermeyiniz.  
Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz. 
Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
Bu Kullanma Talimatında:  
1.KALETRA nedir ve ne için kullanılır? 
2.KALETRA’yı kullanmadan önce dikkat edilmesi gerekenler 
3.KALETRA nasıl kullanılır? 
4.Olası yan etkiler nelerdir? 
5.KALETRA’nın saklanması 
Başlıkları yer almaktadır. 
1.KALETRA nedir ve ne için kullanılır? 
Her bir film tablet, 50 mg ritonavir ve 200 mg lopinavir içerir. 
Tabletler kırmızı renkte olup üzerinde ‘Abbott’ logosu ve “AL” harfleri basılıdır. 
KALETRA film tabletler, 120 tablet içeren plastik şişelerde sunulmaktadır. 
KALETRA, bir antiretroviral ilaçtır. Proteaz inhibitörleri adı verilen ilaç grubuna aittir. 
KALETRA, insan bağışıklık yetersizliği virüsünün (HIV) yeni hücrelere bulaşmasına 
sebep olan proteaz enzimini baskılamaktadır. 
HIV’in çoğalmak için ihtiyaç duyduğu proteaz enzimini ortadan kaldırarak veya 
engelleyerek HIV enfeksiyonunu kontrol eder. 
KALETRA, AIDS (Edinilmiş Bağışıklık Eksikliği Sendromu)’e neden olan HIV 
enfeksiyonu görülen yetişkinlerde, ergenlerde ve 2 yaşından büyük çocuklarda kullanılır.  
KALETRA, HIV enfeksiyonu veya AIDS için tamamen iyileştirici bir tedavi değildir. 
Doktorunuz vücudunuzdaki HIV enfeksiyonunu kontrol etmek için size KALETRA’yı 
reçete etmiştir. KALETRA bu etkisini, enfeksiyonun vücudunuzdaki yayılımını 
yavaşlatarak gösterir. 2 KALETRA başka antiretroviral (retrovirüs enfeksiyonlarına karşı kullanılan) ilaçlarla 
birlikte reçete edilir. Doktorunuz sizin için en iyi olan ilaca karar verecektir. 
2.  KALETRA’yı kullanmadan önce dikkat edilmesi gerekenler 
KALETRA’yı aşağıdaki durumlarda KULLANMAYINIZ: 
Eğer: 
Etkin maddeler lopinavir ve ritonavire ya da KALETRA’nın bileşimindeki yardımcı 
maddelerden (bu kullanma talimatının başında listelenmektedir) herhangi birisine karşı 
alerjiniz varsa, 
Şiddetli karaciğer sorunlarınız varsa, 
Doktorunuz tarafından başka türlü önerilmediği sürece, hamileyseniz ya da 
emziriyorsanız (bakınız, bölüm “Hamilelik” ve “Emzirme ”). 
Doktor tarafından özellikle önerilmediği durumlarda 2 yaşından küçük çocuklarda 
kullanılmamalıdır. 
KALETRA’yı aşağıdaki ilaçlarla birlikte kullanmayınız: 
Astemizol veya terfenadin (alerji belirtilerinin tedavisi için sık kullanılan ilaçlar - bu 
ilaçlar reçetesiz satılabilir). 
Ağız yoluyla alınan (oral) midazolam, triazolam (tedirginlik, kaygı ve/veya uyku 
sorunları için kullanılan ilaçlar) 
Pimozid (şizofreni tedavisinde kullanılır) 
Ketiapin (şizofreni, bipolar bozukluk ve major depresif bozukluk tedavisinde kullanılır) 
Lurasidon (depresyon tedavisinde kullanılır) 
Ranolazin (kronik göğüs ağrısı (anjina) tedavisinde kullanılır) 
Sisaprid (bazı mide sorunlarında kullanılır) 
Ergotamin, dihidroergotamin, ergonovin, metilergonovin (belirli tipte başağrılarını 
tedavi etmekte kullanılan ilaçlar) 
Amiodaron, dronedaron (anormal kalp atımı tedavisinde kullanılır) 
Lovastatin, simvastatin (kandaki kolestrolü düşürmek için kullanılır) 
Lomitapid (kandaki kolestrolü düşürmek için kullanılır) 
Alfuzosin (erkeklerde büyümüş prostatı tedavi etmek için kullanılır (BPH iyi huylu 
prostat büyümesi)) 
Fusidik asit (Stafilokok (Staphylococcus) bakterisi nedeni ile oluşan impetigo (iltihaplı 
isilik) veya enfekte dermatit (bulaşıcı bir deri hastalığı) gibi deri enfeksiyonlarının 
tedavisinde kullanılır.) Kemik veya eklem enfeksiyonlarının uzun dönemli tedavisinde 
fusidik asit doktor gözetiminde kullanılmalıdır (bakınız, bölüm “Diğer ilaçlar ile 
birlikte kullanımı”). 
Kolşisin (anti-gut ilacı) – böbrek veya karaciğer bozukluğu olan hastalarda (bakınız, 
bölüm “Diğer ilaçlar ile birlikte kullanımı”). 
Elbasvir/grazoprevir (kronik hepatit C virüsünün (HCV) tedavisinde kullanılır) 
Dasabuvir ile birlikte veya dasabuvir olmaksızın ombitasvir/paritaprevir/ritonavir 
(kronik hepatit C virüsünün (HCV) tedavisinde kullanılır) 
Neratinib (meme kanseri tedavisinde kullanılır) 
Avanafil veya vardenafil (genellikle erkeklerdeki sertleşme bozuklukları için kullanılır) 
Sildenafil (yalnızca pulmoner arteriyel hipertansiyon (akciğerde yüksek tansiyon) 
tedavisinde kullanıldığında) (Sildenafil erkeklerdeki sertleşme bozukluğunun 3 tedavisinde kullanıldığında doktor gözetimi altında uygulanabilir.) (bakınız, bölüm 
“Diğer ilaçlar ile birlikte kullanımı”). 
St. John’s wort içeren ilaçlar ( Hypericum perforatum, sarı kantaron)  
Ayrıca, özel dikkat gerektiren diğer ilaçlar ile kullanım için “Diğer ilaçlar ile birlikte 
kullanımı” başlığı altında yer alan ilaçların listesini okuyunuz. 
Eğer bu ilaçlardan herhangi birini kullanıyorsanız, diğer durumunuz ile ilgili veya 
antiretroviral tedavinizle ilgili herhangi bir değişiklik yapma konusunda doktorunuza 
danışınız. 
KALETRA’yı aşağıdaki durumlarda DİKKATLİ KULLANINIZ: 
KALETRA almadan önce doktorunuza danışınız. 
KALETRA alan hastalarda, HIV enfeksiyonu ve AIDS ile ilişkili enfeksiyonlar veya başka 
hastalıklar gelişebilir. Bu nedenle, KALETRA'yı kullanırken doktorunuzun gözetiminde 
kalmanız önemlidir. 
Hemofili tip A ve B hastası iseniz, KALETRA kanama riskini arttırabileceği için 
doktorunuzu bilgilendiriniz. 
KALETRA alan hastalarda diyabet (artmış kan şekeri olarak) bildirilmiştir. Böyle bir 
durum söz konusu ise, doktorunuzu bilgilendiriniz. 
Kronik hepatit B veya C ile birlikte, karaciğer hastalığı geçirmiş ve karaciğer problemi 
yaşamış hastalar, muhtemel ölümcül ve ciddi karaciğer yan etkileri bakımından yüksek risk 
taşımaktadır. Böyle bir durum söz konusu ise, doktorunuzu bilgilendiriniz. 
Kusma, bulantı, karın ağrısı, nefes almada zorluk, bacak ve kollarda ciddi kas zayıflığı 
yaşarsanız, bu belirtiler artmış laktik asit seviyelerini gösterebileceği için, doktorunuzu 
bilgilendiriniz. 
Susama, sıklıkla idrara çıkma, görme bulanıklığı veya kilo kaybı yaşarsanız, bu belirtiler 
kanda yükselmiş şeker seviyelerini gösterebileceği için, doktorunuzu bilgilendiriniz.  
Trigliserit (kandaki yağ) miktarında artışı gösteren, bulantı, kusma, karın ağrısı, pankreatit 
için (pankreas iltihaplanması) risk faktörü olabilir ve bu belirtiler, pankreatite neden 
olabilir. Böyle bir durum yaşarsanız doktorunuzu bilgilendiriniz. 
Yağ dağılımındaki değişikliğe bağlı olarak, vücut şeklinde değişiklik yaşarsanız 
doktorunuzu bilgilendiriniz. Bu durum, kol bacak ve yüzden yağ kaybı, abdomende (karın) 
ve diğer iç organlarda yağ artışı, meme büyümesi ve ensede yağ toplanması (sığır hörgücü) 
gibi değişiklikleri içerebilir. Bu durumların nedeni ve uzun dönemli sağlık etkileri henüz 
bilinmemektedir. 
İleri HIV enfeksiyonu ve fırsatçı enfeksiyon geçmişi olan bazı hastalarda, anti-HIV 
tedavisi başladıktan kısa bir süre sonra bile geçmiş enfeksiyonlara bağlı iltihabi belirti ve 
işaretler ortaya çıkabilir. Bu belirtilerin vücudun belirti vermeyen mevcut enfeksiyonlara 
karşı savaşmasını sağlayan bağışıklık cevabının gelişmesinden kaynaklandığına 
inanılmaktadır.  
HIV enfeksiyonunuzun tedavisine yönelik ilaçları kullanmaya başlamanızdan sonra, 
fırsatçı enfeksiyonlara ek olarak, otoimmun hastalıklar da (bağışıklık sistemi sağlıklı vücut 
dokusuna saldırdığında ortaya çıkan bir bozukluk) görülebilmektedir. Otoimmun 
hastalıklar, tedavinin başlamasından birkaç ay sonra ortaya çıkabilmektedir. Herhangi bir 
enfeksiyon belirtisi veya kas zayıflığı, el ve ayaklarda başlayan ve vücudun gövdesine 
doğru ilerleyen zayıflık, çarpıntı, titreme ya da hiperaktivite gibi başka belirtileri fark 4 etmeniz halinde, lütfen gerekli tedavinin uygulanması için derhal doktorunuza bilgi 
veriniz. 
Kemik problemleri: HIV tedavisinde birden fazla ilaç alan bazı hastalarda osteonekroz 
(kemiğe kan sağlanmasındaki kayıpla ortaya çıkan, kemik dokusunun ölmesi) denen bir 
kemik hastalığı gelişebilir. HIV ilaçları ile antiretroviral tedavinin kombinasyonunun 
süresi, kortikosteroid (steroid olarak da adlandırılan ve iltihabı azaltmaya yarayan ilaçlar) 
kullanımı, alkol tüketimi, ciddi bağışıklık baskılanması, yüksek vücut kitle indeksi, 
diğerleri arasında bu hastalığın ortaya çıkmasındaki risk faktörlerinin bir kısmı olabilir. 
Osteonekroz belirtileri, eklemlerde tutukluk, ağrı ve acı (özellikle kalça, diz ve omuzlarda) 
ve hareketlerde zorlanmadır. Bu belirtilerden herhangi birini fark ederseniz lütfen 
doktorunuzu bilgilendiriniz. 
Özellikle bu ilaçlar ile birlikte, kas ağrısı, hassasiyet veya güçsüzlük hissederseniz 
doktorunuzu bilgilendiriniz. Bazı seyrek durumlarda bu kas hastalıkları ciddi olabilir.  
Baş dönmesi, sersemlik, baygınlık veya anormal kalp atış hissi oluşursa doktorunuzu 
bilgilendiriniz. KALETRA kalp ritminizde ve kalbinizin elektriksel aktivitesinde 
değişikliklere neden olabilir. Bu değişiklikler EKG (elektrokardiyogram) ile görülebilir.  
Özellikle doktor tarafından önerilmediği takdirde 2 yaşın altındaki çocuklarda KALETRA 
kullanılmamalıdır. 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız. 
KALETRA’nın yiyecek ve içecek ile kullanılması 
KALETRA kullanan hastalar, etkisini durdurabileceği için, St John's wort(Hypericum 
perforatum – sarı kantaron otu) içeren ürünler kullanmamalıdır. KALETRA yiyeceklerle 
veya aç karnına alınabilir. 
Hamilelik 
İlacı kullanmadan önce doktorunuza veya eczacınıza danışınız. 
Hamileyseniz, hamile olabileceğinizi düşünüyorsanız veya hamile kalmayı planlıyorsanız 
hemen doktorunuza danışınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza
danışınız.
Doğum kontrolü 
Hamileliği önlemek için doğum kontrol hapı ya da doğum kontrol bantı kullanıyorsanız, 
KALETRA hap ve bant gibi doğum kontrol yöntemlerinin etkinliğini azaltabileceğinden, 
ilave veya farklı bir doğum kontrol yöntemi (örn., prezervatif) kullanmalısınız. 
Emzirme 
İlacı kullanmadan önce doktorunuza veya eczacınıza danışınız. 
Emziriyorsanız veya emzirmeyi düşünüyorsanız, bunu en kısa zamanda doktorunuzla 
görüşmelisiniz.  5 HIV ile yaşayan kadınların HIV’yi bebeklerine anne sütü ile geçirme riski olduğundan, 
bebeklerini emzirmemeleri önerilmektedir. 
Araç ve makine kullanımı
Araba veya makina kullanımı üzerine muhtemel etkileri bakımından KALETRA özel olarak 
test edilmemiştir. Eğer araç ve makine kullanımınızı etkileyebilecek bir yan etki 
hissediyorsanız (örn., bulantı), araç ya da makine kullanmayınız. Doktorunuz ile konuşunuz. 
KALETRA’nın içeriğinde bulunan bazı yardımcı maddeler hakkında önemli bilgiler 
KALETRA’nın içeriğinde bulunan yardımcı maddelere karşı aşırı bir duyarlılığınız yoksa, bu
maddelere bağlı olumsuz bir etki beklenmez. 
Bu tıbbi ürün her tablette 1 mmol'den (23 mg) daha az sodyum içerir, yani aslında "sodyum 
içermez". 
Diğer ilaçlar ile birlikte kullanımı 
KALETRA, reçetesiz aldığınız ilaçlar dahil diğer ilaçlarla etkileşebilir. Doktorunuzun 
KALETRA kullanırken, kullandığınız diğer ilaçların dozunu azaltması veya arttırması 
muhtemeldir.  
Eğer herhangi bir ilacı şu anda siz ya da çocuğunuz kullanıyorsanız, yakın zamanda 
kullandıysanız veya kullanacaksanız, doktorunuza veya eczacınıza söyleyiniz. 
Antibiyotikler (örn., rifabutin, rifampisin, klaritromisin),  
Antikanser ajanları (örn., abemasiklib, afatinib, apalutamid, seritinib, enkorafenib, 
ibrutinib, venetoklaks, dasatinib ve nilotinib gibi çoğu tirozin kinaz inhibitörleri, vinkristin 
ve vinblastin), 
Antikoagülanlar (örn., dabigatran eteksilat, edoksaban, rivaroksaban, vorapaksar ve 
varfarin (kanın seyreltilmesinde kullanılır)), 
Antidepresanlar (örn., trazodon, bupropion),  
Anti-epilepsi (sara) ilaçları (örn., karbamazepin, fenitoin, fenobarbital, lamotrijin ve 
valproat),  
Mantar ilaçları (örn., ketokonazol, itrakonazol, vorikonazol),  
Anti-gut ilaçları (örn., kolşisin) (Böbrek ve/veya karaciğer problemleriniz varsa 
KALETRA ile birlikte kolşisin almamalısınız) (bakınız, bölüm “KALETRA’yı aşağıdaki 
durumlarda KULLANMAYINIZ ”), 
Anti-tüberküloz ilaçları (bedakulin, delamanid), 
Yetişkinlerde kronik hepatit C tedavisinde kullanılan antiviral (Anti-HCV) ilaçlar (örn., 
glekaprevir/pibrentasvir, simeprevir, ve sofosbuvir/velpatasvir/voksilaprevir), 
Erektil disfonksiyon (erkeklerde sertleşme bozukluğu) ilaçları (örn., sildenafil, tadalafil),  
Kemik ve eklemlerde oluşan enfeksiyonların (örn., osteomyelit) uzun dönemli tedavisinde 
kullanılan fusidik asit, 
Digoksin, kalsiyum kanal antagonistleri (örn., felodipin, nifedipin, nikardipin) ve kalp 
ritmini düzenleyici ilaçlar (örn., bepridil, sistemik lidokain, kinidin) gibi kalp ilaçları, 
HIV CCR5-antagonisti (HIV'in hücrelere girmesini engeller) (örn., maravirok), 
HIV-1 integraz inhibitörü (virüsün kopyalanmasını sağlayan enzimi etkileyerek 
çoğalmasını engeller) (örn., raltegravir), 6 Düşük kan trombosit sayısının tedavisinde kullanılan ilaçlar (örn. fostamatinib); 
Levotiroksin (tiroid problemlerini tedavi etmek için kullanılır), 
Kandaki kolesterolü düşürücü ilaçlar (örn., lovastatin, simvastatin, rosuvastatin veya 
atorvastatin), 
Astım ve diğer kronik obstrüktif pulmoner hastalığı (COPD) gibi akciğer ile ilgili 
durumların tedavisinde kullanılan ilaçlar (örn., salmeterol), 
Pulmoner arteriyel hipertansiyon (pulmoner atardamarda yüksek kan basıncı) tedavisinde 
kullanılan ilaçlar (örn., bosentan, riosiguat, tadalafil, sildenafil), 
Bağışıklık sistemini etkileyen bazı ilaçlar (örn., siklosporin, sirolimus (rapamisin), 
takrolimus),  
Sigara kullanmayı bırakmak için kullanılan ilaçlar (örn., bupropion),  
Ağrı kesici ilaçlar (örn., fentanil),  
Morfin benzeri ilaçlar (şiddetli ağrıların tedavisinde kullanılan ilaçlar) (örn., metadon),  
Nükleozit olmayan ters transkriptaz inhibitörleri (HIV enfeksiyonu tedavisinde kullanılan 
virüsün kopyalanmasını engelleyen ilaçlar) (örn., efavirenz, nevirapin),  
Hamileliği önleyici doğum kontrol hapı veya doğum kontrol bantı kullanıyorsanız 
(bakınız, bölüm “Doğum kontrolü”), 
Proteaz (protein yıkımını sağlayan bir madde) inhibitörleri (örn., fosamprenavir, indinavir, 
ritonavir, sakinavir, tipranavir), 
Sedatif ajanlar (heyecanı azaltan ve sakinleştiren ilaçlar, örn., enjeksiyonla alınan 
midazolam),  
Steroidler (iltihabı azaltmaya yarayan ilaçlar, örn., budesonid, deksametazon, flutikazon 
propiyonat, etinil östradiol, triamsinolon),  
Flutikazon propiyonat (steroid türü genelde nefes alma problemlerinin tedavisinde 
kullanılan ilaç) kullanıyorsanız veya kullanmayı planlıyorsanız doktorunuzla görüşünüz. 
KALETRA ile birlikte flutikazon propiyonat kullanımı, kandaki flutikazon düzeylerini 
artırabilir ve ciddi yan etkilere neden olabilir. 
Erektil disfonksiyon ilaçları (avanafil, vardenafil, sildenafil, tadalafil) 
KALETRA ile birlikte avanafil ve vardenafil almayınız. 
Pulmoner arteriyel hipertansiyon tedavisi için kullanılan sildenafil ile birlikte KALETRA 
almayınız (bakınız, bölüm “KALETRA’yı aşağıdaki durumlarda 
KULLANMAYINIZ ”). 
KALETRA ile birlikte sildenafil veya tadalafil alıyorsanız, diğer ilaçlarla olası ilaç 
etkileşimleri ve yan etkiler konusunda doktorunuzla konuşunuz. Sildenafil veya tadalafil 
ile KALETRA'yı birlikte alırsanız kan basıncında düşme, kendinden geçme, görme 
değişiklikleri ve 4 saatten uzun süren penis ereksiyonu gibi yan etki riskleri vardır. Eğer bir 
ereksiyon, 4 saatten uzun sürerse peniste kalıcı hasarı önlemek için derhal tıbbi yardım 
gereklidir. Doktorunuz size bu durumu açıklayacaktır. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
3.  KALETRA nasıl kullanılır? 
Uygun kullanım ve doz/uygulama sıklığı için talimatlar: 
Yetişkinlerde kullanımı: 
KALETRA için önerilen genel yetişkin dozu, günde iki kere 2 tablettir (400/100 mg), yani 7 12 saatte bir diğer anti-HIV ilaçlarla birlikte olmak üzere.
Daha önce hiç anti-HIV ilacı kullanmamış olan yetişkin hastalarda, doktorunuz 
KALETRA’yı günde bir kere 4 tablet (800/200 mg) şeklinde diğer anti-HIV ilaçlarla 
birlikte reçete edebilir. Daha önce anti HIV ilacı kullanmış olan yetişkin hastalar, 
doktorları uygun görürse günde bir kere 800 mg/200 mg doz olacak şekilde KALETRA 
alabilirler. 
Ne sıklıkta ve kaç tablet KALETRA kullanacağınızı doktorunuz size söyleyecektir. 
KALETRA’yı her zaman doktorunuzun size anlattığı şekilde alınız. Kullanım şeklinden 
emin değilseniz doktorunuz veya eczacınıza danışınız.  
Tedaviye vereceğiniz cevaba göre, doktorunuz daha yüksek ya da daha düşük doz 
önerebilir. 
Önceden doktorunuza danışmadan, KALETRA’nın günlük dozunu aşmayınız, 
bırakmayınız veya değiştirmeyiniz. 
KALETRA efavirenz, nevirapin, karbamazepin, fenobarbital ve fenitoin ile günde tek doz 
olarak kullanılmamalıdır. 
Çocuklarda kullanımı: 
Çocuklar için, doktorunuz çocuğun boy ve kilosuna uygun olarak doğru doza karar 
verecektir.
Uygulama yolu ve metodu: 
KALETRA sadece ağızdan kullanım içindir.  
KALETRA gıdalarla birlikte veya tek başına alınabilir. Tableti bir bardak su ile yutunuz. 
KALETRA tabletin bütün olarak yutulması ve çiğnenmemesi, kırılmaması veya ezilmemesi 
önemlidir. 
Değişik yaş grupları: 
Çocuklarda kullanımı: 
Sınırlı güvenlilik ve etkililik verileri nedeniyle 2 yaşın altındaki çocuklarda KALETRA 
kullanımı önerilmemektedir. 
Doktorunuz çocuğunuzun boy ve kilosuna göre doğru doza (tablet sayısına) karar verecektir.  
Yaşlılarda kullanımı: 
Genel olarak, sıklıkla düşük karaciğer, böbrek veya kalp fonksiyonları gösteren ve 
beraberinde hastalığı olan veya diğer ilaç tedavileri gören yaşlı hastaların ilaç alımında ve 
lopinavir/ritonavirin izlenmesinde gerekli tedbirler alınmalıdır. 
Özel kullanım durumları: 
Böbrek yetmezliği/karaciğer yetmezliği: 
Karaciğer ya da böbrek yetmezliğiniz varsa dikkatle kullanınız. 
Şiddetli karaciğer yetmezliğiniz varsa kullanmayınız. 
Doktorunuz ayrı bir tavsiyede bulunmadıkça, bu talimatları takip ediniz. 
İlacınızı zamanında almayı unutmayınız. 8 Eğer KALETRA’nın etkisinin çok güçlü veya zayıf olduğuna dair bir izleminiz var ise 
doktorunuz veya eczacınız ile konuşunuz. 
Kullanmanız gerekenden daha fazla KALETRA kullandıysanız 
KALETRA’dan kullanmanız gerekenden fazlasını kullandığınızı düşünüyorsanız, hemen 
doktorunuzla konuşunuz. Doktorunuzla konuşamıyorsanız, hastaneye gidiniz.  
KALETRA’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
KALETRA’yı kullanmayı unutursanız: 
KALETRA’yı günde iki kez alıyorsanız: 
İlacınızı almayı unuttuğunuzu 6 saat içinde fark ederseniz unuttuğunuzu fark eder 
etmez bu dozu alın ve sonraki dozu her zamanki saatte alınız.  
Eğer, ilacı almayı unuttuğunuzu 6 saatten daha uzun bir süre sonra fark ederseniz, 
unutulan dozu almayınız. Bir sonraki dozu her zamanki saatte alınız. Unutulan dozu 
telafi etmek için çift doz almayınız.  
KALETRA’yı günde bir kez alıyorsanız: 
İlacınızı almayı unuttuğunuzu 12 saat içinde fark ederseniz unuttuğunuzu fark eder 
etmez bu dozu alın ve sonraki dozu her zamanki saatte alınız.  
Eğer, ilacı almayı unuttuğunuzu 12 saatten daha uzun bir süre sonra fark ederseniz, 
unutulan dozu almayınız. Bir sonraki dozu her zamanki saatte alınız. Unutulan dozu 
telafi etmek için çift doz almayınız.  
Unutulan dozları dengelemek için çift doz almayınız.
KALETRA ile tedavi sonlandırıldığında oluşabilecek etkiler: 
Doktorunuz tarafından belirtilmedikçe, KALETRA tedavisini durdurmayınız veya günlük 
dozu değiştirmeyiniz. Kendinizi ne kadar iyi hissederseniz hissedin, HIV’yi kontrol etmek 
için KALETRA her gün alınmalıdır. Çünkü KALETRA’yı önerildiği şekilde kullanmanız, 
ürüne direnç gelişmesini erteleme şansını size kazandırır. Eğer bir yan etki sizi KALETRA 
almaktan alıkoyuyorsa, size söylendiği gibi derhal doktorunuza söyleyiniz. Bitmemesi için 
her zaman yeterli KALETRA’yı elinizde bulundurunuz. Seyahat ederken veya hastanedeyken, 
yeni bir kutu alana kadar elinizde yeterli miktar KALETRA’yı bulundurunuz. Doktorunuz 
aksini söyleyene kadar ilacı almaya devam ediniz.  
4.Olası yan etkiler nelerdir? 
Tüm ilaçlar gibi, KALETRA’nın içeriğinde bulunan maddelere duyarlı olan kişilerde yan 
etkiler olabilir, ancak bu yan etkiler herkeste ortaya çıkmamaktadır. KALETRA’nın sebep 
olduğu yan etkileri, aynı zamanda aldığınız diğer ilaçlardan oluşan yan etkilerden ve HIV 
enfeksiyonunun komplikasyonlarından ayırmak zor olabilir. Sağlığınızdaki herhangi bir 
değişimde doktorunuzu bilgilendirmeniz önemlidir. 9 HIV tedavisi süresince kiloda, kan lipidleri ve glikoz seviyelerinde artış meydana gelebilir. 
Bu tür değişiklikler hastalık kontrolü ve yaşam tarzıyla ilişkili olabilir. Bazı durumlarda lipid 
artışına HIV ilaçları sebep olur. Doktorunuz bu değişiklikleri test edecektir. 
KALETRA’nın kullanılması sonucunda aşağıda belirtilen yan etkiler ortaya çıkabilir: 
Yan etkiler aşağıdaki kategorilerde gösterildiği şekilde sıralanmıştır.  
Çok yaygın:  10 hastanın en az 1’inde görülebilir.  
Yaygın:  10 hastanın 1’inden az, fakat 100 hastanın 1’inden fazla görülebilir.  
Yaygın olmayan:  100 hastanın 1’inden az, fakat 1.000 hastanın 1’inden fazla görülebilir.  
Seyrek:  1.000 hastanın birinden az fakat 10.000 hastanın birinden fazla 
görülebilir. 
Çok seyrek:  10.000 hastanın 1’inden az görülebilir.  
Bilinmiyor:  Eldeki verilerden hareketle tahmin edilemiyor. 
Aşağıdakilerden biri olursa KALETRA kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz: 
Ürtiker de dahil olmak üzere alerjik reaksiyonlar ve ağızda iltihap ortaya çıkması 
halinde doktorunuza bilgi veriniz. 
Ciddi ya da yaşamı tehdit eden deri döküntüleri ve kabartıları (Stevens-Johnson 
sendromu ve eritema multiforme). 
İmmun rekonstitüsyon inflamatuvar sendromu (Vücudunuzda mevcut olan inaktif (aktif 
olmayan) bir enfeksiyonla ilişkili belirtilerin alevlenmesi)  
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
KALETRA'ya karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir. 
Aşağıdakilerden herhangi birini fark ederseniz, doktorunuza söyleyiniz: 
Çok yaygın  
İshal 
Bulantı 
Üst solunum yolu enfeksiyonu 
Yaygın 
Pankreas iltihabı 
Kusma, karın genişlemesi, midenin alt ve üst kısmında ağrı, mide gazı, hazımsızlık, 
iştahta azalma, ağrıya neden olabilecek şekilde, midenizden yemek borunuza doğru geri 
akış 
-Pankreas iltihabının belirtisi olabilecek bulantı, kusma ya da karın ağrısı gibi 
belirtilerin ortaya çıkması halinde doktorunuza bilgi veriniz. 
Mide, ince bağırsak ve kalın bağırsakta şişme ya da iltihap 
Kan kolesterol düzeylerinizde artış, kan trigliserid (bir yağ çeşidi) düzeylerinizde artış, 
yüksek kan basıncı 
Diabetes mellitus (şeker hastalığı) da dahil olmak üzere, vücudunuzun şeker işleme 
kapasitesinde azalma, kilo kaybı 
Kırmızı kan hücresi sayısının düşük olması, çoğunlukla enfeksiyonla mücadele için 
kullanılan beyaz kan hücresi sayısının düşük olması 10 Deri döküntüsü, egzama, yağlı deride biriken pullanmalar 
Baş dönmesi, endişe hali, uykuya dalmada güçlük 
Yorgunluk, güç ve enerji eksikliği hissi, migren de dahil olmak üzere baş ağrısı 
Hemoroid (basur) 
Karaciğer enzimlerinde artış da dahil olmak üzere karaciğer iltihabı 
Kurdeşen ve ağızda iltihaplanma dahil alerjik reaksiyonlar 
Alt solunum yolu enfeksiyonu 
Lenf düğümlerinin büyümesi 
İktidarsızlık, anormal derecede yoğun ya da uzun süreli adet görme ya da adet 
görememe 
Zayıflık ve kasılma gibi kas rahatsızlıkları, eklemler, kaslar ve sırtta ağrı 
Periferik sinir sistemi (vücudumuzda merkezi sinir sistemini iç organlara, kaslara ve 
cilde bağlayan sinirleri içerir) sinirlerinin hasarı 
Gece terlemeleri, kaşıntı, deri üzerinde oluşan şişlikleri içeren döküntü, deri 
enfeksiyonu, deri ya da kıl gözeneklerinde iltihap, hücreler ya da dokularda sıvı birikimi 
Kolesterol ve trigliserit artışına ilişkin ek bilgiler 
Artmış trigliserid ve kolesterolün kalp krizi veya inme gibi komplikasyonları üzerine 
uzun dönemli riskleri henüz bilinmemektedir. 
Eğer gerekli ise, doktorunuz sizi gözlemleyecek ve size diğer ilaçları reçeteleyecektir. 
Trigliseritlerin (kanda bulunan yağlar) fazla miktarda artmasının pankreatit (pankreas 
iltihabı) için bir risk faktörü olduğu düşünülmektedir. 
Yağ dağılımındaki değişikliklere bağlı olarak vücut şeklinde ortaya çıkan değişiklikler 
KALETRA’yı da içerebilen antiretroviral tedavi kombinasyonu, yağ dağılımındaki 
değişikliklere bağlı olarak vücut şeklinde değişiklikler ortaya çıkmasına neden olabilmektedir. 
Bu değişiklikler, bacak, kol ve yüzde yağ kaybı, karında ve diğer iç organlarda yağ artışını, 
meme büyümesi ve ensede yağ toplanmasını (‘bufalo hörgücü’) içerebilmektedir. Bu 
durumların nedeni ve uzun dönemli sağlık etkileri henüz bilinmemektedir. 
Yağ dağılımındaki değişikliklere bağlı olarak vücut şeklinizde herhangi bir değişiklik 
olduğunu fark etmeniz halinde, doktorunuza bilgi veriniz. 
Yaygın olmayan 
Anormal rüyalar 
Tat alma duygusunun kaybı ya da tat alma değişikliği 
Saç dökülmesi 
Elektrokardiyogramınızda, atrioventriküler blok adı verilen bir anormallik 
Arterlerinizde (atar damarlarınızda), kalp krizine ve inmeye yol açabilen plak oluşumu 
Kan damarları ve kılcal damarlarda iltihap 
Safra kanalı iltihabı 
Vücutta kontrol edilemeyen titreme 
Konstipasyon (kabızlık) 
Kan pıhtısıyla ilişkili derin ven (toplardamar) iltihabı 
Ağız kuruluğu 
Bağırsaklarınızın kontrolünde yetersizlik 11 İnce bağırsağın mideden hemen sonraki ilk bölümünde iltihap, sindirim kanalında yara 
ya da ülser, intestinal (bağırsak) kanal ya da rektumda (kalın bağırsağın son bölümü) 
kanama; 
İdrarda kırmızı kan hücreleri 
Deri ya da göz aklarının sarı renk alması (sarılık) 
Karaciğerde yağ birikimi, karaciğerin büyümesi 
Testislerde işlev eksikliği 
Vücudunuzda mevcut olan inaktif (aktif olmayan) bir enfeksiyonla ilişkili belirtilerin 
alevlenmesi (immun rekonstitüsyon inflamatuvar sendromu) 
İştah artışı 
Kanda anormal derecede yüksek bilirubin (kırmızı kan hücrelerinin yıkımı sonucunda 
oluşan bir pigment) düzeyi 
Cinsel istekte azalma 
Böbreklerde iltihaplanma 
Bölgedeki kan akımının yetersiz olmasından kaynaklanan kemik ölümü 
Ağızda yaralar ya da ülserasyonlar (yara oluşumu), mide ve bağırsak iltihabı 
Böbrek yetmezliği 
Kas lifi içeriğinin (miyoglobin) kan dolaşımına salınmasına yol açan kas lifi bozukluğu; 
Bir kulakta ya da her iki kulakta duyulan uğultu, çınlama ya da ıslık gibi sesler 
Tremor (titreme) 
Kapakçıklardan birinin (kalbinizdeki triküspid kapakçık) kapanışında anormallik 
Vertigo (baş dönmesi hissi) 
Göz hastalığı, görme anormalliği 
Vücut ağırlığı artışı 
Seyrek 
Ciddi ya da yaşamı tehdit eden deri döküntüleri ve kabartıları (Stevens-Johnson 
sendromu ve eritema multiforme). 
Bilinmiyor 
Böbrek taşı 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz . 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
5.  KALETRA’nın saklanması  
KALETRA’yıçocukların göremeyeceği, erişemeyeceği yerlerde ve ambalajında saklayınız.  
25C altındaki oda sıcaklığında saklayınız. 12 Son kullanma tarihiyle uyumlu olarak kullanınız. 
Son kullanma tarihi belirtilen ayın son günüdür. 
Kutusunda belirtilen son kullanma tarihinden sonra KALETRA’yı kullanmayınız. 
Herhangi bir renk değişikliği fark ederseniz bu ilacı kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
Ruhsat sahibi: 
AbbVie Tıbbi İlaçlar Sanayi ve Ticaret Limited Şirketi 
Ataşehir/İstanbul/Türkiye 
Üretim yeri: 
AbbVie Deutschland GmbH & Co. KG 
Knollstrasse, 67061 Ludwigshafen/Almanya 
Bu kullanma talimatı ..........  tarihinde onaylanmıştır.