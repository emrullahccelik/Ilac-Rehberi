KISA ÜRÜN BİLGİSİ
1. BEŞERİ TIBBİ ÜRÜNÜN ADI
CARDİOKET® RETARD 40 mg Tablet
2. KALİTATİF VE KANTİTATİF BİLEŞİMİ
Etkin madde:
İsosorbid dinitrat 40.0 mg
Yardımcı maddeler:
Laktoz monohidrat 162.70 mg
Yardımcı maddeler için bölüm 6.1'e bakınız.
3. FARMASÖTİK FORMU
Retard tablet
Üst yüzü düz, üzerinde"40" işareti bulunan, çentikli; alt yüzü kavisli, beyaz, yuvarlak tablet
4. KLİNİK ÖZELLİKLERİ
4.1 Terapötik endikasyonları
• Koroner arter hastalığında anjina ataklarının önlenmesinde,
• Kalp yetersizliğinin semptomatik tedavisinde glikozit, diüretik ve arteryel
vazodilatörlerle kombine halinde kullanılır.
CARDİOKET RETARD kullanılır.
4.2 Pozoloji ve uygulama şekli
Pozoloji / Uygulama sıklığı ve süresi:
Günde 1 tablet kullanılır.
Nitrat ihtiyacı daha yüksek olan hastalarda doz günde 2 defa alınacak 1 tablete yükseltilebilir.
İkinci/müteakip doz ilk dozdan 6 ila 8 saat sonra verilmelidir.
1Uygulama şekli:
Ağızdan kullanım içindir.
Tabletler çiğnenmeden bir bardak su ile yutulmalıdır.
Özel Popülasyonlara İlişkin Ek Bilgiler
Böbrek / Karaciğer yetmezliği:
Yapılan çalışmalar isosorbid dinitrat farmakokinetiğinin böbrek yetmezliğine bağlı olarak
değiştiğini göstermemiştir.
İsosorbid dinitrat konsantrasyonları sirozlu hastalarda yükselebilir.
Ciddi karaciğer ve böbrek hastalıklarında dikkatli kullanılmalıdır.
Pediyatrik popülasyon
Çocuklarda CARDİOKET RETARD kullanımının güvenlilik ve etkililiği henüz belirlenmemiştir.
Geriyatrik popülasyon:
Yaşlılarda doz ayarlanması yapılmasına gerek olduğunu gösterir kanıt yoktur, doktor tarafından
önerilen doza göre kullanılır.
4.3 Kontrendikasyonları
CARDİOKET RETARD şu durumlarda kullanılmamalıdır:
• İsosorbit dinitrat, diğer nitrat bileşenleri veya yardımcı maddelere karşı aşırı duyarlılığı olan
kişilerde
• Akut dolaşım yetmezliğinde (şok, kollaps)
• Kardiyojenik şok (uygun önlemlerle yeterli bir diyastol-sonu basıncın sağlanamadığı
durumda)
• Hipertrofik obstrüktif kardiomiyopati
• Konstriktif perikardit
• Kardiyak tamponad
• Şiddetli hipotansiyon (sistolik kan basıncının 90 mmHg'nın altında olması)
• Şiddetli hipovolemi
• Şiddetli anemi
• Serebral hemoraji
2• Kafa travması
• Kapalı açılı glokom
• Nitrat tedavisi sırasında fosfodiesteraz inhibitörleri (örneğin sildenafil, tadalafil, vardenafil)
kullanılmamalıdır (Bkz. Bölum 4.4 ve 4.5)
4.4 Özel kullanım uyarıları ve önlemleri
CARDİOKET RETARD şu durumlarda sadece özel dikkatle ve tıbbi gözetim altında
kullanılmalıdır:
• Düşük dolum basınçları örneğin, akut miyokard enfarktüsü, sol ventrikül fonksiyonunda
bozukluk (sol ventriküler yetmezliği). Sistolik kan basıncının 90mmHg’nın altına
düşmesinden kaçınımalıdır.
• Aortik ve/veya mitral stenoz
• İntrakraniyel basıncın artmasıyla ilintili hastalıklar. (Ancak şimdiye kadar intrakranial
basıncın artışı sadece gliseril trinitratın yüksek IV dozlarını takiben görülmüştür)
• Ortostatik bozukluk
• Ciddi karaciğer ve böbrek hastalıkları
• Hipotroidi, hipotermi, malnutrisyon
• Bazı hastalarada postural hipotansiyon ve senkop yapabilir
Tolerans gelişmesinin (etkinlikte düşüş) yanı sıra diğer nitrat tipi ilaçlarla çapraz toleransın (başka
bir nitratlı ilaçla önceden yapılan tedavi nedeniyle etkinin azalması) gelişmesi tanımlanmıştır.
Etkinin azalmasını veya yok olmasını önlemek için, sürekli olarak yüksek dozların alınmasından
kaçınılmalıdır.
CARDİOKET RETARD tedavisi alan hastalara fosfodiesteraz inhibitörleri (örneğin sildenafil,
tadalafil, vardenafil) içeren ürünler kullanmamaları gerektiği hakkında bilgi verilmelidir.
CARDİOKET RETARD tedavisi fosfodiesteraz inhibitörleri (örneğin sildenafil, tadalafil,
vardenafil) içeren ürünler almak üzere kesilmemelidir, zira bunu yapmakla bir anjina pektoris
atağının meydana gelme riski yükselebilir (bkz. Bölüm 4.3. ve 4.5).
Son zamanlarda fosfodiesteraz inhibitörü (örneğin sildenafil, tadalafil, vardenafil) alan
hastalarda CARDİOKET RETARD ile akut terapi yapılmaz.
3CARDİOKET RETARD ile akut terapi alan hastalar fosfodiesteraz inhibitörü (örneğin sildenafil,
tadalafil, vardenafil) içeren ürünler almamaları konusunda uyarılmalıdır.
CARDİOKET RETARD laktoz içermesi sebebiyle, nadir kalıtımsal galaktoz intoleransı, Lapp-
laktaz yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir
4.5 Diğer tıbbi ürünlerle etkileşimler ve diğer etkileşim şekilleri
Beta-blokerler, kalsiyum kanal antagonistleri, vazodilatörler, vb. ve/veya alkol gibi kan
basıncını düşürme potansiyeli olan ilaçların eşzamanlı olarak alınması CARDİOKET
RETARD'ın hipotansif etkisini güçlendirebilir. Bu durum nöroleptikler ve trisiklik
antidepresanlarla da meydana gelebilir.
Fosfodiesteraz inhibitörleri (örneğin sildenafil, tadalafil, vardenafil) ile kullanıldığı takdirde
CARDİOKET RETARD'ın kan basıncını düşürücü etkisi artacaktır (bkz. Bölüm 4.3. ve 4.4).
Bu durum hayatı tehdit edici boyutta kardiyovasküler komplikasyonlara yol açabilir. Bu
yüzden, CARDİOKET RETARD tedavisi görmekte olan hastalar fosfodiesteraz
inhibitörleri (örneğin sildenafil, tadalafil, vardenafil) kullanmamalıdır.
Son zamanlarda fosfodiesteraz inhibitörü (örneğin sildenafil, tadalafil, vardenafil) alan
hastalara CARDİOKET RETARD ile akut tedavi uygulanmamalıdır.
Birlikte uygulandığında CARDİOKET RETARD'ın dihidroergotaminin kandaki seviyelerini ve
etkisini artırabileceği bildirilmiştir.
Özel popülasyonlara ilişkin ek bilgiler
Pediatrik popülasyon
Pediatrik hastalarda etkileşim çalışması yapılmamıştır.
4.6 Gebelik ve laktasyon
Genel Tavsiye:
Gebelik Kategorisi: C
4Çocuk Doğurma Potansiyeli Bulunan Kadınlar / Doğum Kontrolü (Kontrasepsiyon)
Rat ve tavşanlarda yapılan üreme çalışmalarında, CARDİOKET RETARD’ın maternal toksisite
dozlarında fetus üzerine zararlı etkisi olduğuna dair kanıt yoktur. Bununla birlikte hamile
kadınlarda yapılmış yeterli çalışma yoktur.
Gebelik Dönemi:
Hayvan çalışmaları her zaman insan cevabını öngöremez, CARDİOKET RETARD hamilelikte
gerçekten gerekli ise ve sadece doktor tavsiyesi ve gözetiminde kullanılmalıdır
Laktasyon Dönemi:
Emzirme sırasında kullanıldığında bebek üzerindeki riski belirlemede eldeki kanıtlar yetersizdir.
Nitratların anne sütü ile atıldığı ve methemoglobinemiye neden olabileceğini gösteren datalar
mevcuttur. İsosorbit dinitrat ve metabolitlerinin anne sütü ile atılım derecesi tespit edilmemiştir.
Bununla birlikte, laktasyonda gerekli olmadıkça kullanılmamalıdır.
Üreme Yeteneği (Fertilite):
Rat ve tavşanlarda yapılan üreme çalışmalarında, CARDİOKET RETARD’in maternal toksisite
dozlarında fetus üzerine zararlı etkisi olduğuna dair kanıt yoktur.
4.7 Araç ve makine kullanımı üzerindeki etkiler
CARDİOKET RETARD hastanın tepkiselliğini, araba veya makine kullanma yeteneğini aksatacak
kadar etkileyebilir. Bu etki alkolle kombine olduğunda daha da artar. Hastalar araç ve makine
kullanırken dikkatli olmaları konusunda uyarılmalıdır.
4.8 İstenmeyen etkiler
Bildirilen, istenmeyen etkiler aşağıdaki sıklık derecesine göre listelenmiştir.
Çok yaygın (≥l/10); yaygın (≥l/100, < 1/10); yaygın olmayan (≥1/1000, <1/100); seyrek (≥
1/10.000, <1/1000); çok seyrek (<1/10.000), bilinmiyor (eldeki verilerden harektle tahmin
edilemiyor).
Isosorbid dinitrat kullanımı sırasında aşağıdaki istenmeyen etkiler görülebilir.
5Sinir sistemi bozuklukları
Çok yaygın: Başağrısı
Yaygın: Baş dönmesi, uyuşukluk, sersemlik hali
Kardiyak bozukluklar
Yaygın: Taşikardi
Yaygın olmayan: Artmış anjina pektoris semptomları
Vasküler bozukluklar
Yaygın: Ortostatik hipotansiyon
Yaygın olmayan: Dolaşım kollapsı (bazen bradiaritmi ve senkop ile beraber)
Bilinmeyen: Hipotansiyon
Gastrointestinal bozukluklar
Yaygın olmayan: Bulantı, kusma
Çok seyrek: Mide yanması
Deri ve deri altı doku bozuklukları
Yaygın olmayan: Allerjik deri reaksiyonları (örneğin döküntü), kızarıklık
Çok seyrek: Anjiyoödem, Stevens Johnson sendromu,
Bilinmiyor: Eksfoliyatif dermatit
Genel bozukluklar ve uygulama bölgesine ilişkin hastalıklar
Yaygın: Kuvvetsizlik
Organik nitratların kullanımında, aralarında bulantı kusma, huzursuzluk, benizde solukluk ve
aşırı terleme bulunmak üzere hipotansif yanıtlar bildirilmiştir.
CARDİOKET RETARD ile tedavi sırasında, hipoventile alveolar bölgelerdeki kan akışının
göreceli olarak redistribüsyonu nedeniyle geçici bir hipoksemi yaşanabilir. Özellikle koroner
arter hastalığı olan hastalarda bu durum miyokardiyal hipoksiye yol açabilir.
64.9 Doz aşımı ve tedavisi
Hayvan deneyimleri:
Farelerde, tek intravenöz doz olarak verilen 33,4mg/kg ile anlamlı letalite (LD ) gözlenmiştir.
50
İnsan deneyimleri:
Semptomlar:
• Kan basıncında düşüş < 90 mmHg
• Solgunluk
• Terleme
• Zayıf nabız
• Taşikardi
• Postural baş dönmesi
• Baş ağrısı
• Halsizlik, güçsüzlük
• Baş dönmesi
• Bulantı
• Kusma
• Diyare
• Diğer organik nitratları alan hastalarda methemoglobinemi geliştiği bildirilmiştir.
İsosorbid mononitrat biyotransformasyonu sırasında, methemoglobinemi ve siyanoz ile
müteakip hızlı solunum (taşipne), anksiyete, bilinç kaybı ve kalp sektesine yol açabilecek
nitrit iyonları salıverilir. İsosorbit dinitrat ile doz aşımının bu advers reaksiyona yol
açabileceği göz ardı edilemez.
• Çok yüksek dozlarda intrakraniyel basınçta yükselme meydana gelebilir. Bu da serebral
semptomlara yol açabilir.
Genel prosedür:
• İlaç kesilir.
• Nitratla ilintili hipotansiyon durumunda uygulanacak genel prosedürler
- Hasta, başı aşağıda ve bacakları yükseltilmiş olarak yatay vaziyette tutulmalıdır
- Oksijen verilir
- Plazma hacmi artırılır (i.v. sıvılar)
7- Özel şok tedavisi uygulanır (hasta yoğun bakıma alınır)
Özel prosedür:
• Kan basıncı çok düşükse kan basıncını yükseltmek
• Vazopressör kullanımı sadece uygun sıvı resüsitasyonuna yanıt vermeyen hastalarda
uygulanmalıdır.
• Methemoglobinemi tedavisi
- C vitamini, metilen-mavisi veya toluidin-mavisi'nden birini seçerek indirgeme
tedavisi
- Oksijen verilir (gerekirse)
- Suni solunum yaptırılır
- Hemodiyaliz (gerekirse)
• Canlandırma tedbirleri
Solunum veya dolaşımın durması halinde, yeniden canlandırma (resusitasyon) tedbirleri derhal
uygulanır.
5 FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grup: Kalp hastalıklarında kullanılan vazodilatörler - Organik nitratlar
ATC Kodu: C01DA08
Farmakodinamik etkiler:
İsosorbid dinitrat vasküler düz kasta gevşemeye neden olarak vazodilatasyonu tetikler.
Hem periferik arterler hem de venler isosorbid dinitrat ile gevşer. Venodilatasyon venöz yatakta
göllenmeyi artırmak ve venöz kanın kalbe dönüşünü azaltmak suretiyle ventriküler diyastol sonu
basıncını ve hacmini (ön yük) düşürür.
Arteriyel ve yüksek dozlarda da arterioller üzerindeki etkisi sistemik damar direncini (art yük)
azaltır. Bu da sonuçta kardiyak işin azalmasına yol açar.
Gerek ön yük, gerekse art yük üzerindeki etkiler, sonuçta kalbin oksijen tüketiminde azalmaya
8yol açar.
Ayrıca , koroner dolaşım arteriyosklerotik lezyonlar tarafından tıkandığı zaman, isosorbid dinitrat
kan akışının kalbin subendokardiyel bölgelerine redistribüsyonuna yol açar. Bu son etki olasılıkla
geniş koroner damarların selektif şekilde genişlemesi sonucu meydana gelir. Kolateral arterlerin
nitratla indüklenen genişlemesi poststenotik miyokardiyumun perfüzyonunu iyileştirebilir.
Nitratlar eksantrik stenozları genişletebildiği gibi, aynı zamanda koroner daralma bölgesindeki
vasküler düz kasa etki eden olası vazokonstriktör faktörlere karşı da etki de gösterebilir. Ayrıca,
koroner spazmlar nitratlar tarafından gevşetilebilir.
Nitratların konjestif kalp yetmezliği olan hastalardaki dinlenme ve egzersiz hemodinamiğini de
iyileştirdikleri kanıtlanmıştır. Bu yararlı etkide, aralarında valvüler geri kaçışın düzelmesi
(ventriküler genişlemedeki azalmaya bağlı olarak) ve miyokardiyal oksijen ihtiyacının azalması
gibi bir çok mekanizma görev almaktadır.
Oksijen gereksinimini azaltmak ve oksijen sunumunu artırmak suretiyle miyokard hasarın alanı
küçültülür. Bu yüzden, isosorbid dinitrat miyokard enfarktüs geçirmiş belirli hastalarda yararlı
olabilir.
Diğer organ sistemleri üzerindeki etkileri arasında bronşiyal kasın, gastrointestinal, safra ve
üriner yol kaslarının gevşemesi yer almaktadır. Rahim düz kaslarının gevşemesi de bildirilmiştir.
Etki Mekanizması:
Tüm organik nitratlar gibi, isosorbid dinitrat da nitrik oksidin (NO) bir donoru gibi etki gösterir.
NO, guanilil siklazın uyarılması ve buna müteakip hücre içi siklik guanozin monofosfat (cGMP)
konsantrasyonunun artması suretiyle vasküler düz kasın gevşemesine neden olur. Böylelikle
cGMP'ye bağlı bir protein kinaz uyarılır ve bunun sonucunda da düz kas hücresi içindeki
çeşitli proteinlerin fosforilasyonunda değişikliklere yol açılır. Bu da en sonunda miyozin hafif
zincirinin defosforilasyonuna ve de kasılma yeteneğinde azalmaya neden olur.
5.2 Farmakokinetik özellikler
Uzatılmış salımlı olmayan tablet ile kaşılaştırıldığında, ISDN retard’ın bağıl biyoyararlanımı oral
verilişi takiben %80’den daha fazladır.
9Emilim:
İsosorbid dinitratın ağız mukozasından absorbsiyonu hızlı bir şekilde gerçekleşir.. Etkinin
başlaması 1-2(-5) dakika, maksimum plazma seviyelerine ulaşılması ise 6 - 10 (-15) dakika alır.
Gastrointestinal absorpsiyonu daha yavaştır.
Dağılım:
Etkinin başlaması 15 - 30 dakika, maksimum plazma seviyelerine ulaşılması ise 15 dakika ila 1-2
saat arasında zaman alır.
Biyotransformasyon:
İlk geçiş etkisi oral yoldan verildiğinde daha yüksektir. İsosorbit dinitrat, isosorbid 2-mononitrat
ve isosorbid 5-mononitrata metabolize olur. Her iki metabolit de farmakolojik açıdan aktiftir.
Eliminasyon:
İdrar ve feçes yolu ile vücuttan atılır. Metabolitleri olan isosorbid 2-mononitrat ve isosorbid 5-
mononitratın yarılanma ömürleri sırasıyla 2-2.5 saat ve 4 - 6 saat arasındadır.
Doğrusallık / Doğrusal olmayan durum:
Yapılan deneysel çalışmalar isosorbid dinitratın doğrusal bir farmakokinetiği olduğunu
göstermiştir.
5.3 Klinik öncesi güvenlilik verileri
Akut toksisite:
Akut toksisite üzerinde yapılan araştırmalar belirli bir risk ortaya çıkarmamıştır.
Kronik toksisite:
Sıçanlar ve köpekler üzerinde yürütülen kronik toksisite çalışmalarında, isosorbid dinitrat
sırasıyla günde 480 ve 90 mg/kg . dozlarında verildiğinde merkezi sinir sistemi ile ilgili
semptomları ve karaciğerde ağırlık artışı gibi toksik etkiler ortaya çıkarılmıştır.
10Üreme çalışmaları:
Hayvanlar üzerinde yapılan çalışmalarda isosorbid dinitratın teratojenik ettkileri olduğuna dair
herhangi bir kanıt bulunmamıştır.
Mutajenite:
Gerek in vitro gerekse in vivo olarak gerçekleştirilen çok sayıdaki testlerde mutajen etkilere dair
herhangi bir kanıt bulunmamıştır.
Karsinojenite:
Sıçanlar üzerinde yapılan uzun süreli bir çalışma karsinojeniteye dair herhangi bir kanıt ortaya
çıkarmamıştır.
6 FARMASÖTİK ÖZELLİKLER
6.1 Yardımcı maddelerin listesi
• Laktoz monohidrat
• Talk
• Magnezyum stearat
• Polivinil asetat
• Patates nişastası
6.2 Geçimsizlikler
Bilinen bir geçimsizliği yoktur.
6.3 Raf ömrü
60 ay
6.4 Saklamaya yönelik özel tedbirler
25°C'nin altındaki oda sıcaklığında, kuru yerde ve ışıktan uzakta saklayınız.
Orijinal ambalajında saklayınız.
6.5 Ambalajın niteliği ve içeriği
50 veya 100 tablet PVC / Aluminyum blisterde
116.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler yada atık materyaller ‘Tıbbi atıkların kontrolü yönetmeliği’ ve
‘Ambalaj ve Amblaj Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
UCB Pharma GMBH
Alfred Nobel Strasse 10 40789 Monheim-ALMANYA
Lisansı ile;
ADEKA İLAÇ SANAYİ VE TİCARET A.Ş.
Necipbey Cad. No. 88
55020 – SAMSUN
Tel: (0362) 431 60 45
(0362) 431 60 46
Fax: (0362) 431 96 72
8. RUHSAT NUMARASI
25.05.2012 – 242/58
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 25.05.2012
Ruhsat yenileme tarihi: 25.05.2012
10. KÜB'ÜN YENİLENME TARİHİ
12