  1/5 KULLANMA TALİMATI   
FURACEPT  % 0,2 merhem  
Haricen kullanılır.  
• Etkin madde:  Her 100 gram merhem 0,2 gram nitrofurazon içerir.  
• Yardımcı maddeler:  Polietilen glikol 4000, polietilen glikol 1500, polietilen glikol 400,    
 propilen glikol   
  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.   
     •   Bu kullanma talimatını saklayınız. Daha sonra tekrar okumaya ihtiyaç duyabilirsiniz.   
• Eğer ilave sorularınız olursa, lütfen doktorunuza veya eczacınıza danışınız.   
• Bu ilaç kişisel olarak sizin için reçete edilmiştir, başkalarına vermeyiniz.   
• Bu ilacın k ullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.   
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız.   
  
Bu Kullanma Talimatında:    
  
1. FURACEPT  nedir ve ne için kullanılır?   
2. FURACEPT ’i kullanmadan önce dikkat edilmesi gerekenler   
3. FURACEPT  nasıl kullanılır?   
4. Olası yan etkiler nelerdir?  
5. FURACEPT ’in saklanması  
  
Başlıkları yer almaktadır.  
  
1. FURACEPT  nedir ve ne için kullanılır?  
  
FURACEPT  cilt üzerine uygulanan ve sarı renkli bir merhemdir.  
  
FURACEPT  30 ve 56 g’lık ambalajda kullanıma sunulmaktadır.   
  
FURACEPT , ameliyat yaralarının enfeksiyondan korunmasında, duyarlı mikroorganizmaların 
(mikropların) oluşturduğu piyoderma (cilt teki sivilceli durum), dermatoz (deride oluşan hastalık) 
gibi cilt enfeksiyonlarında, kesik, yara, yanık ve ülser (derideki bir tür yara) enfeksiyonların ve 
otitis eksterna (dış kulak iltihabı) tedavisinde kullanılır.  
 
 
  
   2/5 2. FURACEPT ’i kullanmadan önce dikkat edilmesi gerekenler  
  
FURACEPT ’i aşağıdaki durumlarda KULLANMAYINIZ   
Eğer;  
Nitrofurazona karşı veya FURACEPT ’in içeriğindeki diğer bileşenlerden herhangi birine alerjik 
(aşırı duyarlı) iseniz (Bkz. Yardımcı maddeler).  
  
FURACEPT ’i aşağıdaki durumlarda DİKKATLİ KULLANINIZ   
  
Eğer;  
• Yiyecekler, boyalar, koruyucular veya herhangi bir ilaca karşı bir alerjiniz varsa 
doktorunuza veya eczacınıza bildiriniz.   
• Böbrek yetmezliği durumlarında bu ilacı dikkatli kullanınız. FURACEPT ’in bileşiminde 
bulunan polietilen glikol, derisi kalkmış vücut bölgelerinden emilerek böbrek 
bozukluğunuzu arttırabilir.  
• Cildinizdeki yanık ya da yara düzelmezse veya daha kötüleşirse doktorunuza 
başvurunuz.  
• Cildinizde yerel hassasiyet ve tahriş belirtiler i oluştuysa ilacın kullanımına son veriniz 
ve doktorunuza bildiriniz.   
• Cilt üzerine kullanılan antibakteriyel ilaçlar ile, seyrek olarak ilaca duyarlı olmayan 
mantarların da içinde olduğu bir grup mikroorganizma (mikrop) tarafından enfeksiyon oluşabilir. Eğer böyle bir durum oluşursa derhal doktorunuza bildiriniz.  
  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.   
  
FURACEPT ’in yiyecek ve içecek ile kullanılması   
FURACEPT  haricen cilde uygulanan bir merhem olduğundan yiyecek ve içeceklerle etkileşmez.    
  
Hamilelik  
İlacı kullanmadan önce doktorunuza veya eczacınıza danışınız.  
  
FURACEPT ’in hamilelerde kullanımı ile ilgili yeterli bilgi mevcut değildir. Ancak yarar/zarar 
ilişkisi hekimce etraflı olarak değerlendirilmek koşulu ile kullanılmalıdır.  
  
Tedaviniz sırasında hamile olduğ unuzu fark ederseniz hemen doktorunuza veya eczacınıza 
danışınız.  
  
Emzirme  
İlacı kullanmadan önce doktorunuza veya eczacınıza danışınız.  
  
Emziriyorsanız FURACEPT  kullanmayınız.   
   3/5 Araç ve makine kullanımı  
FURACEPT ’in araç sürme ve makine kullanma konusunda bir etki yaratması olası değildir.  
  
FURACEPT ’in içeriğinde bulunan bazı yardımcı maddeler hakkında önemli bilgiler  
Bileşiminde bulunan polietilen glikol, derisi kalkmış ve geniş vücut bölgelerinden emilerek 
böbrek bozukluğuna ve vücutta asitlerin biriktiği bir durum olan metabolik asidoza neden olabil ir 
veya mevcut böbrek bozukluğunuzu arttırabilir.   
 
Bu ilaç her 1 gramda 52,25 mg propilen glikol içerir. Deride irritasyona neden olabilir. 
  
Diğer ilaçlar ile birlikte kullanımı  
FURACEPT ’in diğer ilaçlarla bilinen bir etkileşimi bulunmamaktadır.   
Eğer  reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
  
3. FURACEPT  nasıl kullanılır?  
  
Uygun kullanım ve doz/uygulama sıklığı için talimatlar:  
FURACEPT ’i doktorunuzun önerdiği süre ve miktarda uygulayınız. FURACEPT , uygulama ya 
da pansuman şekline göre, günlük olarak veya birkaç günde bir enfeksiyonlu bölgeye iyileşme 
sağlanıncaya dek uygul anır. Tedaviye 7- 10 gün devam edilmesi önerilir.  
  
Uygulama yolu ve metodu:  
FURACEPT  cilt yüzeyine haricen uygulanır.  
Lezyonların üzerine doğrudan doğruya bir gazlı bez veya spatül ile uygulanır. Geniş yanık 
alanlarına steril gazlı bez üzerine yayıldıkt an sonra uygulanır.   
Postoperatif (ameliyat sonrası) vakalarda FURACEPT ’in üzerine vazelinli gazlı bez konması 
pansumanın yapışmasını önler ve bu şekilde pansumanın 5- 7 gün açılmadan bırakılması 
mümkün olur. Pansuman çıkarılırken gazlı bezin serum fizyolojikle ıslatılması, çıkarılmasını 
kolaylaştırır.  
  
Değişik yaş grupları:  
  
Çocuklarda kullanımı: FURACEPT ’in çocuklarda kullanımı ve miktarı doktorunuz 
tarafından belirlenmelidir.  
    
Yaşlılarda kullanımı:  
Yaşlılarda doz ayarlaması ile ilgili bir çalışma yapılmamıştır. FURACEPT ’in yaşlılarda 
kullanımı için herhangi bir kısıtlama yoktur.  
 
 
   4/5 Özel kullanım durumları:  
  
Böbrek veya karaciğer yetmezliği:  
Böbrek yetmezliğiniz varsa bu durumu doktorunuza söylemelisiniz. Böbrek yetmezliği 
durumlarında kullanımında dikkatli olunuz. FURACEPT ’in bileşiminde bulunan polietilen 
glikol, derisi kalkmış vücut bölgelerinden emilerek böbrek bozukluğunuzu arttırabilir.  
  
Karaciğer fonksiyon bozukluğu olan hastalarda doz ayarlaması bildirilmemiştir.  
  
Eğer FURACEPT ’in etkisinin çok güçlü veya zayıf olduğuna dair bir izleniminiz var ise, 
doktorunuz veya eczacınız ile konuşunuz.  
  
Kullanmanız gerekenden daha fazla FURACE PT kullandıysanız:   
FURACEPT ’ten kullanmanız gerekenden fazlasını kullanmışsanız, bir doktor veya eczacı ile 
konuşunuz.  
  
FURACEPT ’ i kullanmayı unutursanız,  
Unutulan dozları dengelemek için çift doz uygulamayınız.  
  
Eğer FURACEPT  uygulamayı unutursanız, hatırladığınızda derhal uygulayınız. Ancak, gelecek 
uygulamaya yakın bir zamanda hatırlarsanız, kaçırdığınız uygulamayı yapmadan düzenli uygulama şeklinize devam ediniz.   
  
FURACEPT  ile tedavi sonlandırıldığındaki oluşabilecek etk iler   
Tedavinizi doktorunuza bildirmeden, kendi kendinize sonlandırmayınız.  
  
4. Olası yan etkiler nelerdir?  
  
Tüm diğer ilaçlar gibi, FURACEPT ’in içeriğinde bulunan maddelere duyarlı olan kişilerde yan 
etkiler olabilir.  
  
Aşağıdakilerden biri olursa, FURACEPT ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
  
• Cilt döküntüsü, kaşıntı ve lokal ödem (şişlik) gibi değişik derecelerde kontakt  dermatit 
(temasla ortaya çıkan deri hastalığı) reaksiyonları   
• Deride süperenfeksiyon (nitrofurazon kullanımına bağlı mantar ve bazı mikroorganizmaların (Pseudomonas da dahil olmak üzere) çoğalması ile birlikte mevcut enfeksiyonun dışında yeni enfeksiyonl ar)   
  
Bunların hepsi çok ciddi yan etkilerdir.   
Eğer bunlardan biri sizde mevcut ise, sizin FURACEPT ’e karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.    5/5 Bu çok ciddi yan etkilerin hepsi oldukça seyre k görülür.  
  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
  
Yan etkilerin raporlanması    
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç yan Etki Bildirimi” ikonuna tıklaya rak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamı ş olacaksınız.  
  
5. FURACEPT ’in saklanması  
  
FURACEPT ’i çocukların göremeyeceği, erişemeyeceği yerlerde ve ambalajında saklayınız.  
FURACEPT ’i 25ºC altındaki oda sıcaklığında saklayınız.  
Güneş ışığıyla, floresan ışığıyla, alkali maddelerle ve 40ºC’den yüksek ısılarla doğrudan 
temasından kaçınılmalıdır.   
  
Son kullanma tarihiyle uyumlu olarak kullanınız.   
Ambalajdaki son kullanma tarihinden sonra FURACEPT ’i kullanmayınız.  
  
Eğer üründe v e/veya ambalajında bozukluklar fark ederseniz FURACEPT ’i kullanmayınız.  
  
Son kullanma tarihi geçmiş veya kullanılmayan ilaçları çöpe atmayınız!  Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
  
Ruhsat sahibi:  
İstanbul İlaç San. ve Tic. A.Ş. 
Kartal/İstanbul  
 Üretim yeri:  
Pharma Plant İlaç San. ve Tic. A.Ş.  
Kadıköy / İSTANBUL  
  
Bu kullanma talimatı --/ --/---- tarihinde onaylanmıştır.  