1 
 KULLANMA TALİMATI  
 
EXEVİS  6 mg efervesan tablet  
Ağızdan alınır.  
 
• Etkin madde:  Her bir efervesan tablet 6 mg rivastigmine  eşdeğer miktarda 9,593 mg 
rivastigmin hidrojen tartarat içermektedir.  
• Yardımcı madde (ler):   Sitrik asit anhidr, sodyum hidrojen karbonat, maltodekstrin, sorbitol  
(E 420), sukraloz (E955), polietilenglikol ve portakal aroması  içermektedir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. 
 
 Bu Kullanma Talimatında:  
1. EXEVİS  nedir ve ne için kullanılır?  
2. EXEVİS  kullanmadan önce dikkat edilmesi gerekenler 
3. EXEVİS  nasıl kullanılır?  
4. Olası yan etkiler nelerdir? 
5 EXEVİS ’in saklanması  
 Başlıkları yer almaktadır.   2 
 1. EXEVİS  nedir ve ne için kullanılır?  
EXEVİS ’in etkin maddesi rivastigmindir . 
EXEVİS , 30 efervesan tablet içeren plastik tüp / silikajelli plastik kapak ambalajlarda 
piyasaya sunulmaktadır.  
EXEVİS , beyaz renkli, yuvarlak efervesan tabletler şeklindedir.  
EXEVİS  efervesan tablet kolinesteraz  inhibitörleri isimli bir madde sınıfına aittir  
EXEVİS  Alzheimer hastalığı veya Parkinson hastalığı bulunan hastalardaki bellek 
bozukluklarının tedavisi için kullanılır. 
 
2. EXEVİS ’i kullanmadan önce dikkat edilmesi gerekenler  
EXEVİS  Efervesan Tableti aşağıdaki durumlarda KULLANMAYINIZ  
Eğer:  
• Rivastigmine veya EXEVİS ’in içeriğinde yer alan yardımcı maddelere karşı aşırı 
duyarlılığınız varsa.  
• EXEVİS  ile aynı tipteki ilaçlara kar şı alerjik tepkiniz var ise,  
• Ağır karaciğer  yetmezliğiniz varsa.  
Eğer yukarıdakilerden herhangi biri durumunuza uyuyorsa ilacı almayınız. Eğer emin 
değilseniz EXEVİS ’i doktorunuz veya eczacınızla konuşmadan almayınız. 
 
EXEVİS ’i, aşağıdaki durumlarda DİKKATLİ KULLANINIZ  
Eğer : 
• Böbrek veya karaciğer fonksiyon bozukluğunuz varsa ya da geçmişte bu tip bir durum 
yaşadınızsa, 
• Kalp atımlarınız düzensizse ya da geçmişte bu tip bir durum yaşadı nızsa, 
• Aktif mide ülseriniz varsa ya da geçmişte bu tip bir durum yaşadı nızsa, 
• Astım veya şiddetli solunum yolu hastalığınız varsa ya da ge çmişte bu tip bir durum 
yaşadınızsa, 
• İdrar yapmada zorluk çekiyorsanız ya da geçmişte bu tip bir durum yaşadı nızsa, 
• Nöbetler (krizler ya da konvülziyonlar) geçiriyorsanız ya da geçmişte bu tip bir durum 
yaşadınızsa, 
• Bulantı ve kusma geçiriyorsanız. 
• Vücut ağırlığınız düşükse. 
• Titreme şikayetiniz varsa.  
• 18 yaşın altındaysanız. Bu yaş grubunda EXEVİS  kullanımı önerilmemektedir.  3 
 “Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.” 
 
EXEVİS ’in yiyecek ve içecek ile kullanılması 
EXEVİS ’i yemekle rle birlikte alınız . 
Hamilelik  
İlacı kullanmadan önce doktorunuza veya eczacınıza danışınız.  
Gerekli olmadığı takdirde gebelik süresince EXEVİS  kullanılmamalıdır . 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
EXEVİS  kullanan kadınlar emzirmemelidir . 
Araç ve makine kullanımı  
Hastalığınız sebebiyle araç süreme ve makine kullanma yetileriniz bozulabil ir, doktorunuz 
tarafından güvenli olduğu belirtilmedikçe araç süremeyiniz ve makine kullanmayınız.  
EXEVİS  özellikle tedavi başlangıcında ya da doz artırımı sırasında  baş dönmesine ve 
sersemliğe neden olabilir. Eğer başınız dönüyor veya kendinizi sersem gibi hissediyorsanız 
araç sürmeyiniz, makine kullanmayınız ya da dikkat gerektiren herhangi bir işle 
uğraşmayınız.  
 
EXEVİS ’in içeriğinde bulunan bazı yardımcı maddeler hakkında önemli bilgiler  
EXEVİS  6 mg  efervesan tabletin her bir dozunda 50 mg sorbitol (E 420) vardır. Eğer daha 
önceden doktorunuz tarafından bazı şekerlere karşı intoleransınız olduğu söylenmişse bu tıbbi 
ürünü almadan önce doktorunuzla temasa geçiniz .  
EXEVİS  6 mg  efervesan tablet in her bir dozunda 132,5 mg sodyum ihtiva eder. Bu durum 
kontrolü sodyum diyetinde olan hastalar için göz önünde bulundurulmalıdır. 
 
Diğer ilaçlar ile birlikte kullanımı 
Eğer EXEVİS  kullanımı sırasında cerrahi operasyon geçirmek zorundaysanız size herhangi 
bir anestezik verilmeden önce doktorunuza haber vermelisiniz. EXEVİS  anestezi sırasında 
bazı ka s gevşeticilerin etkilerinin arttırabilir.  4 
 EXEVİS  benzer etkilere sahip ilaçlarla (kolinomimetik ilaçlar) veya antikolinerjik ilaçlar la 
(Parkinson hastalığında mide kramplarını veya spazmlarını rahatlatmak için kullanılan ilaçlar)  
birlikte kullanılmamalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. EXEVİS  nasıl kullanılır?  
Bu kullanma talimatı nda yer alan bilgilerden farkl ı bile olsalar doktorunuz taraf ından size 
verilen tüm talimatlar ı dikkatle izleyiniz.  
Uygun kullan ım ve doz/uygulama s ıklığı için talimatlar:  
• Doktorunuz, düşük doz ile başlayarak ve tedaviye nası l yanıt verdiğinize bağlı olarak, dozu 
giderek artt ırarak, ne kadar EXEVİS  kullanaca ğınızı size söyleyecektir.  
• En yüksek doz günde 2 kez olmak üzere 6 mg olmal ıdır. 
• İlacınızdan yararlanmak için her gün kullanmalı sınız. 
• EXEVİS ’i kullandığı nızı sağlık görevlisine söyleyiniz. Ayr ıca ilacı  birkaç gün almad ıysanız 
da ilgiliyi haberdar ediniz.  
• Bu ilacın reçete edilmesi uzman  tavsiyesini ve tedavinin yararlar ının periyodik 
değerlendirmesini gerektirir.  
• Doktorunuz siz bu ilac ı alırken ağırlığınızı ayrıca takip edecektir . 
Uygulama yolu ve metodu: 
• EXEVİS ’i bir defa kahvalt ınız ile ve bir defa akşam yeme ğiniz ile birlikte olmak üzere 
günde iki kez almal ısınız. 
• Efervesan tableti bir bardak suda çözdürdükten sonra bekletmeden alınız. Efervesan 
tabletler çiğnenmemeli ve yutulmamalıdır.  
Değişik  yaş grupları:  
Çocuklarda  kullanımı:  
On sekiz yaş altındaki hastalarda EXEVİS ’in kullanımı önerilmemektedir.  
Yaşlılarda kullanımı:  
Özel bir kullanımı yoktur.  
 
 5 
 Özel kullanım durumları:  
Böbrek yetmezliği:  
EXEVİS’in böbrek yetmezliği durumunda dikkatle kullanılması önerilir  
Karaciğer yetmezliği:  
EXEVİS  ağır karaciğer yetmezliği olan hastalarda kullanılmamalıdır  
Eğer  EXEVİS ’in etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuş unuz. 
 
Kullanmanız gerekenden daha fazla EXEVİS  kullandıysanız:  
Yanlışlıkla çok fazla miktarda EXEVİS  alan bazı hastalarda bulantı, kusma, ishal, 
hipertansiyon ve halüsinasyon görülmüştür. Kalp atı mında yavaşlama ve bayılma da 
görülebilir.  
EXEVİS’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
EXEVİS ’i kullanmayı unutursanız:  
İlacı almayı unuttuysanız  bekleyiniz ve bir sonraki dozunuzu zamanında alınız . 
Unutulan dozları dengelemek için çift doz almayınız . 
EXEVİS  ile tedavi sonlandırıldığındaki oluşabilecek  etkiler:  
Eğer, EXEVİS  kullanmayı  kesmek isterseniz, doktorunuzla konuş unuz. 
 
4. Olası yan etkiler nelerdir? 
Tüm ilaçlar gibi EXEVİS ’in içeriğinde bulunan maddelere duyarlı olan kişilerde yan etkiler 
olabilir.  
Aşağıdakilerden biri olursa, EXEVİS ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Bilinç bulanıklığı  
• Bayılma  
• Beyni ilgilendiren ani dolaşım bozukluğu (hareketlerde eşgüdüm kaybı, konuşma ve 
nefes alma güçlüğü ve beyinle ilgili  bozukluk bulguları)  
• Kalp atım düzeni ile ilgili problemler (düzensiz, hızlı veya yavaş kalp atımı)  
• Göğüs ağ rısı 6 
 • Mide-bağırsak kanaması (dışkıda veya kusma sırasında kan).  
• Pankreas iltihab ı (çoğunlukla bulantı  ve kusmayla şiddetli üst mide ağ rısı) 
• Yemek bo rusunun hasar görmesine sebebiyet verebilecek şiddetli kusma  
• Nöbetler (krizler veya konvülziyonlar) 
Bunların hepsi çok ciddi yan etkilerdir. Acil tıbbi müdahaleye veya hastaneye yatırılmanıza 
gerek olabilir. Bu çok ciddi yan etkilerin hepsi oldukça seyrek görülür. 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
• Mide ülseri  
• Huzursuzluk (ajitasyon) 
• İdrar yolu enfeksiyonu  
• Deri döküntüsü 
• Grip benzeri belirtiler  
• İshal  
• Kusma  
• Karın ağrısı  
• Bulantı.  
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
Aşağıdakilerden herhangi birini fark ederseniz, doktorunuza söyleyiniz:  
• Ruhsal çöküntü 
• Varsanılar  
• Saldırgan tavır  
• Sersemlik h ali 
• Uykusuzluk 
• Titreme  
• Terleme  
• Nezle 
• Genel bir rahatsızlık hissi  
• İştahsızlık  
• Mide ağrısı  7 
 • Midede gaz  
• Geğirme  
• Kabızlık  
• Hasta olma hali  
• Baş ağrısı  
• Kilo kaybı  
• Güçsüzlük 
• Yorgunluk 
• Endişe hali . 
Bunlar EXEVİS ’in hafif yan etkileridir.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. EXEVİS ’in saklanması  
EXEVİS’i çocukların göremeyeceği, erişemeyeceği yerlerde ve ambalajında saklayınız. 
25 ºC’nin altındaki oda sıcaklığında ve kuru yerde saklayınız . 
 
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra EXEVİS ’i kullanmayınız. 
Eğer üründe ve/veya ambalajında bozukluklar fark ederseniz, EXEVİS ’i kullanmayınız.  
 
Ruhsat Sahibi:  Celtis  İlaç San. ve Tic. A.Ş.  
Tozkoparan Mahallesi General  
Ali Rıza Gürcan Cad. Merter İş Merkezi  
Bağımsız Bölüm No:2/6 Güngören/İSTANBUL  
    Telefon: 0 212 481 40 98 
    Faks: 0 212 481 40 98 
    e- mail: info@celtisilac.com.tr  
  
Üretim Yeri:   Neutec İlaç San. Tic. A.Ş.  
1.OSB. 1.Yol No:3 Adapazarı / SAKARYA  
Bu kullanma talimatı 10.08.2011 tarihinde onaylanmıştır.  