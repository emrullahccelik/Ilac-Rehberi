 
 
 
KULLANMA TALİMATI  
 
BENPAİN TRİO %0.15+%0.12+%0.05 g argara  
Ağız çalkalamak için.  
 
Etkin  Madde : Her 1 mL’de 1,5 mg benzidamin  HCl,  1,2 mg klorheksidin  diglukonat  ve 0,5 
mg setilpiridin yum klorür içerir.  
 
Yardımcı  Madde (ler): Etil alkol  (%96),  gliserin,  sorbitol  (%70),  polisorbat  80, nane esansı,  
mentol,  azorubin (E122)  ve deiyonize su içerir.  
 
 
 
Bu Kullanma  Talimatında : 
1.  BENPAİN TRİO  nedir  ve ne  için kullanılır?  
2. BENPAİN TRİO’yu  kullanmadan  önce dikkat edilmesi  gerekenler  
3. BENPAİN TRİO nasıl kullanılır ? 
4. Olası  yan etkiler  nelerdir?  
5. BENPAİN TRİO’nun saklanması  
 Başlıkları  yer almaktadır. 
 
1. BENPAİN TRİO  nedir ve ne için kullanılır?  
BENPAİN TRİO;  temiz,  berrak,  pembe -kırmızı renkte  bir çözeltidir.  200 m L çözelti içeren 
pet şişe nin bulunduğ u karton kutularda işaretli ölçü kabı ile birlikte kullanıma sunulmuştur.  
BENPAİN TRİO, ağız  içi bölgesel  tedavisinde kullanılan bir  ağız  preparatıdır.  
BENPAİN TRİO, antimikrobiyal  (mikropları  öldüren veya çoğalmasını  durduran)  etkide  
bir madde  olan klorheksidin diglukonat  ile non-steroidal  antiinflamatuar  ilaçlar  olarak  
isimlendirilen  gruba  ait, ağrı ve inflamasyonun (iltihap)  tedavisinde  kullanılan,  ayrıca  
yüzeysel  olarak  uygulandığında  lokal  anestezik  (uygulandığı  bölgede  hissizleşmeyi  
sağlayan)  etki gösteren  benzidamin  HCl ve antiseptik  (hastalık  yapıcı  
mikroorganizmaların  yok edilmesi) etki gösteren  setilpiridin yum klorür içermektedir.  
 BENPAİN TRİO;  
• Ağız veya boğaz  mukozasında  iltihap  ve ağrıyla  seyreden  diş eti iltihabı  (gingivit), 
ağız içi yüzeyi  iltihabı  (stomatit),  yutak  iltihabı  (farenjit),  bademcik  iltihabı (tonsilit) Bu ilacı kullanmaya  başlamadan  önce bu KULLANMA TALİMATINI  dikkatlice  
okuyunuz,  çünkü  sizin  için önemli  bilgiler içermektedir.  
• Bu kullanma  talimatını  saklayınız.  Daha  sonra tekrar  okumaya  ihtiyaç  
duyabilirsiniz.  
• Eğer  ilave sorularınız olursa, lütfen  doktorunuza veya eczacınıza  danışınız. 
• Bu ilaç kişisel  olarak  sizin için  reçete edilmiştir,  başkalarına  vermeyiniz.  
• Bu ilacın  kullanımı  sırasında,  doktora veya hastaneye  gittiğinizde  doktorunuza 
bu ilacı  kullandığınızı  söyleyiniz.  
• Bu talimatta  yazılanlara  aynen  uyunuz. İlaç hakkında size önerilen dozun dışında 
yüksek  veya  düşük doz kullanmayınız.  
1  
 
 
ve ağız  içinde görülen yaralarda (aftöz  lezyonlarda),  
• Ağız  ve boğazda  iltihap  oluşturan  mikrobik  hastalıkların  önlenmesinde,  yutma  
fonksiyonunun rahatlatılmasında  ve diş eti rahatsızlıklarının  belirtilerinin  
giderilmesinde,  
• Dişleri çevreleyen  dokulardaki  işlemlerden  önce  ve sonra,  
• Işın tedavisi  (radyoterapi)  ve kanser  hastalığında  ilaç tedavisi  (kemoterapi)  sonrası  
veya diğer  nedenlere bağlı  ağız içi tabakasının  iltihaplanmasın da (mukozitlerde),  
• Dişlerin  etrafında bakteri  ve yiyecek  artıklarının  oluşturduğu tabakanın  (dental  plaka) 
önlenmesinde kullanılır.  
 
2. BENPAİN TRİO’yu  kullanmadan  önce dikkat  edilmesi  gerekenler  
BENPAİN TRİO’yu  aşağıdaki  durumlarda  KULLANMAYINIZ  
Eğer,  
• Bileşimindeki  maddelerden  herhangi  birine  karşı  önceden oluşmuş  aşırı duyarlılık  
durumları  var ise.  
• Hamilelik  ve emzirme dönemlerinde iseniz . 
BENPAİN TRİO’yu  aşağıdaki  durumlarda  DİKKATLİ  KULLANINIZ  
Eğer,  
• Ağır karaciğer ve böbrek bozukluğunuz  varsa 
• Yalnızca ağız içinde  kullanınız, gözler  ve kulaklar  ile temas  ettirilmesinden  
kaçınınız.  Göz  ile temas  ederse derhal  bol su ile  iyice  yıkayınız.  
• Ağız  içinde,  dil ve  diş üzerinde  geri dönüşümlü renk değişikliği yapabilir.  
• BENPAİN TR İO yutulmamalı ve tükürmek suretiyle  ağızdan  uzaklaştırılmalıdır.  
Seyreltilmeden  kullanılır.  
• Boğaz  ağrısı  bakteriyel  enfeksiyonla  oluşmuş  veya enfeksiyonla  birlikte  görülüyorsa  
BENPAİN TRİO kullanımına  ilave  olarak  doktorunuz  antibakteriyel  tedavi  
düşünebilir.  
• Klinik  çalışmaların  yeterli  sayıda  olmaması sebebiyle   BENPAİN TRİO’nun , 12 yaşın  
altındaki  çocuklarda kullanımı  tavsiye edilmez.  
Bu uyarılar , geçmişteki  herhangi  bir dönemde  dahi olsa sizin için geçerliyse lütfen  
doktorunuza  danışınız.  
 
BENPAİ N TRİO’nun  yiyecek  ve içecek  ile kullanılması   
BENPAİN TRİO’nun  yiyecek  ve içeceklerle etkileşimi  yoktur.   
Hamilelik  
İlacı kullanmadan  önce doktorunuza veya  eczacınıza  danışınız.  
Hamile iseniz   BENPAİN TRİO’yu  kullanmayınız.  
Tedaviniz  sırasında hamile  olduğunuzu  fark ederseniz  hemen  doktorunuza veya eczacınıza  
danışınız.  
Emzirme  
İlacı kullanmadan  önce doktorunuza veya  eczacınıza  danışınız.  
Emziriyorsanız  BENPAİN TRİO’yu  kullanmayınız.  
2  
 
 
 
Araç ve  makine kullanımı  
BENPAİN TRİO’nun  araç ve  makine  kullanma üzerine herhangi  bir etkisi  yoktur.  
BENPAİN TRİO’nun  içeriğinde bulunan  bazı yardımcı  maddeler hakkında  önemli  
bilgiler  
Bu tıbbi ürün her ölçekte (15 mL ) 1.35 g  etil alkol  içermektedir.  Bu alkol  bağımlılığı  olan  
kişiler için zararlı  olabilir.  Hamile veya emziren kadınlar, çocuklar ve karaciğer hastalığı  ya 
da epilepsi gibi yüksek risk grubundaki hastalarda dikkate alınmalıdır. 
Bu tıbbi ürün bileşiminde sorbitol içerir.  Eğer daha önceden doktorunuz tarafından bazı 
şekerlere karşı intoleransınız olduğu söylenmişse bu tıbbi ürünü almadan önce doktorunuzla 
temasa geçiniz.  
Bu tıbbi ürün bileşiminde azorubin E122 içerdiğinden alerjik reaksiyonlara sebep olabilir.  
 
Diğer ilaçlar ile  birlikte  kullanımı  
BENPAİN TRİO’nun  bilinen  önemli bir  ilaç etkileşi mi yoktur.  
BENPAİN TRİO’nun  içerdiği etken  maddelerden  klorheksidinin tuzları,  sabun  ve diğer  
eksi yüklü (anyonik)  bileşiklerle,  kloramfenikol  (antibiyotik  türü), bazı inorganik tuzlar  
ve organik  bileşikler  ile geçimsizdir;  benzidaminle  herhangi  bir ilaç etkileşimi  
bildirilmemiştir.  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son 
zamanlarda kullandınız  ise lütfen  doktorunuza veya eczacınıza  bunlar  hakkında bilgi 
veriniz.  
 
3. BENPAİN TRİO  nasıl kullanılır?  
Uygun  kullanım  ve doz/  uygulama sıklığı için talimatlar:  
BENPAİN TRİO, günde iki kez (sabah ve akşam) dişleri fırçaladıktan sonra 30 saniye süre 
ile 10 -15 mL (bir ölçü kabı ) kadar alınarak ağız çalkalanır ve boğazda gargara yapılır. Tedavi 
süresi ortalama 4 -5 gündür. Bu süre içinde olumlu sonuç alınmadığı takdirde hekime 
danışılmalıdır. Kullandıktan sonra 30 dakika süresince ağız su ile çalkalanmamalıdır.  
 
Uygulama yolu ve  metodu: 
Dişleri fırçaladıktan sonra 30 saniye süre ile 10- 15 mL (bir ölçü kabı ) kadar alınarak ağız 
çalkalanır ve boğazda gargara yapılır. Sonra ağız içindeki kalan kısım dışarı atılır, yutulmaz. 
Haricen ve sulandırılmadan kullanılır. 
 
Değişik  yaş grupları:  
Çocuklarda  kullanımı:  
Klinik çalışmaların yeterli sayıda olmaması nedeniyle 12 yaşın altındaki çoc uklarda 
kullanılması önerilmez.  
 
Yaşlılarda kullanımı : 
Yaşlılarda özel kullanımı  yoktur. Yetişkinlerdeki  kullanım  önerilir.  
  
3  
 
 
Özel  kullanım  durumları:   
Böbrek /Karaciğer yetmezliği  
Benzidamin yüksek oranda karaciğerde metabolize olduğu ve idrar yolu ile atı ldığı için ağır 
karaciğer ve böbrek bozukluğu olan hastalarda sistemik etki olasılığı göz önünde 
bulundurulmalıdır.  
Eğer    BENPAİN TRİO’nun  etkisinin  çok güçlü veya zayıf  olduğuna dair bir izleniminiz  var 
ise doktorunuz  veya  eczacınız  ile konuşunuz.  
 
Kullanmanız gerekenden  daha  fazla BENPAİN TRİO  kullandıysanız:  
10 kg ve daha hafif  çocuklar  30 mL veya  daha  fazla  BENPAİN TRİO’yu  kazara  
içerlerse;  konuşma  yeteneğinde azalma,  sendeleyerek  yürüme  gibi alkol  zehirlenme  
belirtileri görülebilir.  Semptomatik  tedavi  yapılmalıdır  ve hasta  bir süre izlenmelidir.  
Gerektiğinde  gastrik  lavaj uygulanabilir.  
BENPAİN TRİO’dan  kullanmanız  gerekenden  fazlasını  kullanmışsanız  bir doktor  veya 
eczacı  ile konuşunuz. 
 BENPAİN TRİO’yu  kullanmayı  unutursanız:  
Unutulan  dozları dengelemek için  çift doz almayınız. 
 BENPAİN TRİO ile tedavi  sonlandırıldığındaki oluşabilecek  etkiler:  
Tedaviyi  önerilen zamandan  önce  keserseniz  tedaviniz  yetersiz  kalacaktır.  BENPAİN 
TRİO’yu  doktorunuzun size  tavsiye ettiği  süre  zarfınca kullanınız . 
 
4. Olası yan etkiler  nelerdir?  
Tüm  ilaçlar  gibi   BENPAİN TRİO’nun  içeriğinde  bulunan maddelere duyarlı  olan kişilerde  
yan etkiler olabilir.  
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın: 10 hastanı n en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir. Seyrek: 1.000 hastanın birinden az görülebilir.  Çok s eyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Aşağıdakilerden  biri olursa, BENPAİN TRİO’yu  kullanmayı  durdurunuz  ve DERHAL  
doktorunuza  bildiriniz  veya size en  yakın  hastanenin acil  bölümüne  başvurunuz : 
• Ani gelişen  nefes  darlığı,  ciltte döküntü, yüzde ve/veya  dilde  şişme  
• Aşırı  duyarlılık  reaksiyonları  
• Alerjik  reaksiyon  
Bunlar ın hepsi  çok ciddi  yan etkilerdir .  
Eğer bunlardan biri sizde  mevcut  ise, sizin   BENPAİN TRİO’ya  karşı  alerjiniz  var 
demektir. Acil tıbbi müdahale ye veya hastaneye  yatırılmanıza  gerek  olabilir.  
Bu çok ciddi  yan etkiler in hepsi  oldukça seyrek  görülür.  
4  
 
 
Aşağıdakilerden  herhangi  birini  fark ederseniz,  hemen  doktorunuza  bildiriniz  veya 
size en yakın  hastanenin  acil bölümüne  başvurunuz : 
• Tahrişe bağlı  cilt reaksiyonları  
• Ağızda meydana gelen  döküntü 
• Boğaz  tahrişi ve  öksürük  
• Tükürük  bezinde  büyüme  
• İritasyona bağlı  cilt reaksiyonları  
• Döküntü ile birlikte  görülen kaşıntı,  ürtiker,  fotodermatit, oral deskuamasyon  
(ağızda meydana gelen  döküntü)  
Bunlar ın hepsi  ciddi  yan etkilerdir.  Acil  tıbbi müdahale gerekebilir.  
Ciddi  yan etkiler  çok seyrek  görülür. 
Aşağıdakilerden  herhangi birini  fark ederseniz,  doktorunuza  söyleyiniz : 
• Ağız  dokusunda  hissizleşme  
• Ağızda iğne batmas ı ve yanma hissi  
• Baş dönmesi, baş  ağrısı,  uyuşukluk  
• Bulantı,  kusma,  öğürme,  
• Ağız  kuruluğu  veya susuzluk hissi  
• Ağızda serinlik  hissi  
• Tat almada değişiklik  
• Dişlerde ve diğer  ağız  içi yüzeylerde lekelenme  
• Diş taşı oluşumunda  artış  
Bunlar BENPAİ N TRİO’nun hafif  yan etkileridir.  
Bu yan etkiler  doz azaltıldığında veya  tedavi  kesildiğinde kaybolur.  
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu veya  eczacınızı  bilgilendiriniz.  
 
5. BENPAİN TRİO’nun  saklanması  
BENPAİN TRİO’yu  çocukların  göremeyeceği,  erişemeyeceği  yerlerde ve ambalajında  
saklayınız.  
25°C  altındaki  oda sıcaklığında saklayınız.  
Son kullanma  tarihi  ile uyumlu olarak  kullanınız.  
Ambalajdaki  son kullanma tarihin den sonra   BENPAİN TRİO’yu  kullanmayınız. 
Son kullanma  tarihi  geçmiş  veya kullanılmayan  ilaçları  çöpe atmayınız!  Çevre ve Şehircilik  
Bakanlığınca belirlenen toplama sistemine veriniz.  
Eğer ambalajın hasar gördüğünü fark ederseniz,  BENPAİN TRİO’yu  kullanmayınız.  
 
Ruhsat Sahibi:  Avixa İlaç San. ve Tic. Ltd. Şti.  
Başakşehir/İstanbul  
Üretim  yeri: Pharma Plant  İlaç San.  ve Tic. A.Ş.  
                 Kadıköy  / İstanbul  
 
Bu kullanma talimatı 12/08/2022  tarihinde  onaylanmıştır.  
5 