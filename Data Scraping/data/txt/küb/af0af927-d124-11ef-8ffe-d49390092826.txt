KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZİAXE 250 mcg/5 ml I.V. enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde: Palonosetron (hidroklorür olarak).
5 mL’lik flakon 250 mikrogram palonosetrona eşdeğer 280 mikrogram palonosetron
hidroklorür içerir. (Her 1 mL çözelti, 50 mikrogram palonosetrona eşdeğer 56 mikrogram
palonosetron hidroklorür içerir).
Yardımcı maddeler:
5 ml’lik çözeltide;
Mannitol………….....................207,5 mg
Disodyum edetat........................2,5 mg
Trisodyum sitrat dihidrat ….….18,5 mg
Sitrik asit monohidrat………….7,8 mg
Sodyum hidroksit….… k.m (pH ayarlayıcı olarak kullanılır.)
Hidroklorik asit….…... k.m (pH ayarlayıcı olarak kullanılır.)
Yardımcı maddeler için bölüm 6.1’e bakınız.
3. FARMASÖTİK FORM
Enjeksiyonluk çözelti
Berrak, renksiz çözelti
4. KLİNİK ÖZELLİKLER
4.1. Terapötik endikasyonlar
ZİAXE yetişkinlerde;
• İleri derecede emetojenik kanser kemoterapisi ile bağlantılı akut bulantı ve kusmanın
önlenmesinde
• Orta derecede emetojenik kanser kemoterapisi ile bağlantılı bulantı ve kusmanın
önlemesinde endikedir.
ZİAXE, 1 aylık ve daha büyük pediatrik hastalarda;
 İleri derecede emetojenik kanser kemoterapisi ile bağlantılı akut bulantı ve kusmanın
önlenmesinde ve orta derecede emetojenik kanser kemoterapisi ile bağlantılı bulantı
ve kusmanın önlemesinde endikedir.
1 / 154.2. Pozoloji ve uygulama şekli
Pozoloji / uygulama sıklığı ve süresi:
ZİAXE yalnızca kemoterapiden önce kullanılmalıdır. Bu tıbbi ürün, bir sağlık profesyoneli
tarafından ve uygun tıbbi gözetim altında uygulanmalıdır.
Yetişkinlerde;
ZİAXE tek bir intravenöz bolus olarak, kemoterapi başlamadan yaklaşık 30 dakika önce
uygulanır.
ZİAXE’nin ileri derecede emetojenik kemoterapinin neden olduğu bulantı ve kusmayı önleme
etkinliği, kemoterapiden önce uygulanan bir kortikosteroid ilavesi yoluyla arttırılabilir.
Uygulama şekli:
İntravenöz kullanım içindir. ZİAXE 30 saniye içinde enjekte edilmelidir.
Özel popülasyonlara ilişkin ek bilgiler:
Böbrek /Karaciğer yetmezliği:
Böbrek fonksiyon bozukluğu olan hastalarda doz ayarlaması gerekmez. Hemodiyalize devam
eden son safha böbrek hastaları için herhangi bir veri yoktur.
Karaciğer fonksiyon bozukluğu olan hastalarda doz ayarlaması gerekmez.
Pediyatrik popülasyon:
Çocuklar ve adolesanlarda (1 aylıktan 17 yaşına kadar):
20 mikrogram/kg (maksimum toplam doz 1500 mikrogramı geçmemelidir) palonosetron,
kemoterapiye başlanmadan yaklaşık 30 dakika öncesinden 15 dakikalık tek bir intravenöz
infüzyon olarak uygulanır.
1 aylıktan küçük çocuklarda palonosetronun güvenlilik ve etkililiği kanıtlanmamıştır. Mevcut
veri bulunmamaktadır. 2 yaşından küçük çocuklarda bulantı ve kusmanın önlenmesinde
palonosetron kullanımına ilişkin sınırlı veri bulunmaktadır.
Geriyatrik popülasyon:
Yaşlılarda hiçbir doz ayarlaması yapılmasına gerek yoktur.
4.3. Kontrendikasyonlar
Etkin madde ya da yardımcı maddelerinden herhangi birine karşı aşırı duyarlılığı olanlarda
kontrendikedir (bkz. bölüm 6.1).
4.4. Özel kullanım uyarıları ve önlemleri
Palonosetron kalın barsak geçiş zamanını arttırabileceğinden, konstipasyon hikayesi olan ya da
subakut intestinal obstrüksiyon belirtileri olan hastalar uygulama sonrası takip edilmelidir.
2 / 15Palonosetron 750 mikrogram kullanımına bağlı, hastane bakımı gerektiren fekal etkili iki
konstipasyon vakası rapor edilmiştir.
Test edilen tüm dozlarda, palonosetron klinik açıdan önemli QTc aralığının uzamasına neden
olmamaktadır. Palonosetronun QT/QTc üzerine etkisini kanıtlayan kesin veriler için sağlıklı
gönüllülerde spesifik bir QT/QTc çalışması yürütülmüştür (bkz. 5.1 Farmakodinamik
özellikler).
Ayrıca, diğer 5-HT reseptör antagonistlerinde olduğu gibi, QT aralığı uzaması olan veya QT
3
aralığı uzaması oluşumu eğilimi görülen hastalarda palonosetron kullanılırken dikkatli
olunmalıdır. Bu koşullar, kendisinde veya ailesinde QT uzaması geçmişi bulunan hastaları,
elektrolit bozuklukları, konjestif kalp yetmezliği, bradiaritmi, iletim bozuklukları bulunan
hastaları ve anti-aritmik ajanları ya da QT uzamasına ya da elektrolit anormalliklerine neden
olan diğer tıbbi ürünleri alan hastaları içermektedir. 5-HT antagonisti uygulanmadan önce
3
hipokalemi ve hipomagnezemi durumu düzeltilmelidir.
Tek başına veya diğer serotonerjik ilaçlar [Selektif serotonin gerialım inhibitörleri (SSRI) ve
serotonin noradrenalin gerialım inhibitörleri (SNRI) dahil] ile birlikte 5-HT antagonistleri
3
kullanımı sonucu serotonin sendromu vakaları bildirilmiştir. Serotonin sendromu gibi belirtiler
için hastanın uygun şekilde gözlenmesi önerilir.
ZİAXE başka bir kemoterapi uygulaması ile ilişkili değilse, kemoterapiyi takip eden günlerde
bulantı ve kusmayı önlemek ya da tedavi etmek amacıyla kullanılmamalıdır.
Bu tıbbi ürün her bir flakonunda 1 mmol (23 mg)’dan daha az sodyum ihtiva eder; yani esasında
“sodyum” içermez.
ZİAXE 207,5 mg mannitol içermektedir, ancak bu miktar herhangi bir uyarı
gerektirmemektedir.
4.5. Diğer tıbbi ürünlerle etkileşimler ve diğer etkileşim şekilleri
Palonosetron, CYP3A4 ve CYP1A2 izoenzimlerinin minör katılımı ile, esas olarak CYP2D6
tarafından metabolize edilir. İn vitro çalışmaları baz alındığında, klinikte kullanılan
konsantrasyonlarda palonosetron sitokrom P450 izoenzimini indüklemez ya da inhibe etmez.
Kemoterapötik ajanlar: Preklinik çalışmalarda, palonosetron test edilen 5 kemoterapötik ajanın
antitümör aktivitesini inhibe etmemiştir (sisplatin, siklofosfamid, sitarabin, doksorubisin ve
mitomisin C).
Metoklopramid: Klinik bir çalışmada, palonosetronun intravenöz tek bir dozu ile bir CYP2D6
inhibitörü olan oral metoklopramidin kararlı durum konsantrasyonunda önemli bir
farmakokinetik etkileşim görülmemiştir.
3 / 15CYP2D6 indükleyiciler ve inhibitörler: Farmakokinetik analiz yapılan popülasyonda, CYP2D6
indükleyicileri (deksametazon ve rifampisin) ve inhibitörler (amiodaron, selekoksib,
klorpromazin, simetidin, doksorubisin, fluoksetin, haloperidol, paroksetin, kinidin, ranitidin,
ritonavir, sertralin ya da terbinafin) ile birlikte uygulandığında, palonosetron klerensi üzerinde
hiçbir önemli etki görülmemiştir.
Kortikosteroidler: Palonosetron, kortikosteroidler ile birlikte güvenli olarak uygulanabilir.
Serotonerjik ilaçlar (SSRI ve SNRI gibi): 5-HT antagonistleri ile birlikte diğer serotonerjik
3
ilaçların (SSRI ve SNRI dahil) kullanımı sonucu serotonin sendromu vakaları bildirilmiştir.
Diğer İlaçlar: Palonosetron analjezikler, antiemetik, antispazmodikler ve antikolinerjik ilaçlar
ile güvenli olarak uygulanabilir.
4.6. Gebelik ve laktasyon
Genel tavsiye:
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanıldığında üreme kapasitesini etkileyip
etkilemediği bilinmemektedir.
Gebelik dönemi:
Doktor tarafından gerekli görülmediği sürece ZİAXE gebe kadınlarda kullanılmamalıdır.
Gebe kadınlara verilirken tedbirli olunmalıdır.
Palonosetron için gebeliklerde maruz kalmaya ilişkin yeterli klinik veri mevcut değildir.
Hayvan çalışmaları, gebelik, embriyonal/fetal gelişim, doğum ya da doğum sonrası gelişim ile
ilgili olarak doğrudan ya da dolaylı zararlı etkiler olduğunu göstermemektedir. Plasental
transfer ile ilgili olarak, hayvan çalışmalarından sadece sınırlı veriler elde edilmiştir (bkz.
Bölüm 5.3). Gerekli olmadıkça kullanılmamalıdır.
Laktasyon dönemi:
Palonosetronun insan sütüyle atılıp atılmadığı bilinmemektedir. Bu sebeple ZİAXE ile tedavi
sırasında emzirme durdurulmalıdır.
Üreme yeteneği / Fertilite:
Palonosetronun fertilite üzerine etkisi ile ilgili veri bulunmamaktadır.
4.7. Araç ve makine kullanımı üzerindeki etkiler
Araç ve makine kullanımı üzerindeki etkileri ile ilgili hiçbir çalışma yapılmamıştır.
4 / 15Palonosetron, baş dönmesine, uyku hali ya da halsizliğe sebep olduğundan, hastalar araç ve
makine kullanırken ya da işletirken dikkatli olmaları konusunda uyarılmalıdır.
4.8. İstenmeyen etkiler
250 mikrogramlık bir dozda 633 hasta üzerinde yapılan klinik çalışmalarda, en sık rastlanan
advers etkiler, baş ağrısı (% 9) ve konstipasyon (% 5) olarak gözlenmiştir.
Klinik çalışmalarda aşağıdaki advers etkiler ZİAXE ile ilgili muhtemel ya da olası olarak
gözlenmiştir.
Sıklık kategorileri aşağıdaki şekildedir:
Çok yaygın (≥1/10)
Yaygın (≥1/100 ila <1/10)
Yaygın olmayan (≥1/1.000 ila <1/100)
Seyrek (≥1/10.000 ila <1/1.000)
Çok seyrek (<1/10.000)
Bağışıklık sistemi hastalıkları
Çok seyrek: Aşırı duyarlılık*, anafilaksi*, anafilaktik/anafilaktoid reaksiyonlar* ve şok*
Metabolizma ve beslenme hastalıkları
Yaygın olmayan: Hiperkalemi, hipokalemi, metabolik bozukluklar, hipokalsemi, anoreksi,
hiperglisemi, iştah azalması
Psikiyatrik hastalıklar
Yaygın olmayan: Anksiyete, öfori hali
Sinir sistemi hastalıkları
Yaygın: Baş ağrısı, baş dönmesi
Yaygın olmayan: Uyku hali, uykusuzluk, parestezi, aşırı uyku hali, periferal sensoryal nöropati
Göz hastalıkları
Yaygın olmayan: Gözde iritasyon, göz tembelliği
Kulak ve iç kulak hastalıkları
Yaygın olmayan: Hareket hastalığı (taşıt tutması), kulak çınlaması
Kardiyak hastalıklar
Yaygın olmayan: Taşikardi, bradikardi, ekstrasistol, miyokard iskemisi, sinüs taşikardisi, sinüs
aritmisi, supraventriküler ekstrasistol
Vasküler hastalıklar
Yaygın olmayan: Hipotansiyon, hipertansiyon, damar renginin değişmesi, damarda ödem
5 / 15Solunum, göğüs ve mediastinal hastalıkları
Yaygın olmayan: Hıçkırık
Gastrointestinal hastalıklar
Yaygın: Konstipasyon, diyare
Yaygın olmayan: Dispepsi, karın ağrısı, karnın üst bölümünde ağrı, ağız kuruluğu, flatulans
Hepato-bilier hastalıklar
Yaygın olmayan: Hiperbilirubinemi
Deri ve deri altı doku hastalıkları
Yaygın olmayan: Alerjik dermatit, pruritik döküntü
Kas-iskelet bozukluklar, bağ doku ve kemik hastalıkları
Yaygın olmayan: Artralji
Böbrek ve idrar yolu hastalıkları
Yaygın olmayan: Üriner retansiyon, glikozüri
Genel bozukluklar ve uygulama bölgesine ilişkin hastalıkları
Yaygın olmayan: Asteni, pireksi, yorgunluk, sıcak basması, grip benzeri hastalık
Çok seyrek: Enjeksiyon bölgesi reaksiyonu (yanma, endurasyon, rahatsızlık ve ağrı)
Araştırmalar
Yaygın olmayan: Yükselmiş transaminaz seviyeleri, elektrokardiyogramda QT uzaması
*Pazarlama sonrası çalışmalardan elde edilmiştir.
Pediyatrik popülasyon
Orta derecede veya ileri derecede emetojenik kanser kemoterapisi ile bağlantılı bulantı ve
kusmanın önlenmesi için yapılan pediyatrik klinik çalışmalarda, 402 hasta tek doz olarak (3, 10
veya 20 mikrogram/kg) palonosetron almıştır. Aşağıda yaygın veya yaygın olmayan advers
reaksiyonlar palonosetron için bildirilmiştir, hiçbiri %1 görülme sıklığından fazla
bildirilmemiştir.
Sinir sistemi hastalıkları
Yaygın: Baş ağrısı
Yaygın olmayan: Baş dönmesi, diskinezi
Kardiyak hastalıklar
Yaygın olmayan: Elektrokardiyogramda QT uzaması, iletim bozukluğu, sinüs taşikardi
6 / 15Solunum, göğüs ve mediastinal hastalıkları
Yaygın olmayan: Öksürük, dispne, epistaksis (burun kanaması)
Deri ve deri altı doku hastalıkları
Yaygın olmayan: Alerjik dermatit, kaşıntı, cilt problemi, ürtiker
Genel bozukluklar ve uygulama bölgesine ilişkin hastalıkları
Yaygın olmayan: Pireksi, infüzyon bölgesinde ağrı, infüzyon bölgesi reaksiyonu, ağrı
Advers reaksiyonlar, 4 kemoterapi siklusuna kadar palonosetron alan pediyatrik hastalarda
değerlendirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensupları herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99)
4.9. Doz aşımı ve tedavisi
Hiçbir aşırı doz vakası rapor edilmemiştir.
Yetişkin klinik çalışmalarda 6 mg’a kadar olan dozlar kullanılmıştır. En yüksek doz grubu,
diğer doz grupları ile karşılaştırıldığında advers reaksiyonların insidansı benzer bulunmuştur ve
hiçbir doz cevabı etkisi gözlenmemiştir. ZİAXE ile muhtemel olmayan aşırı doz vakasında
destekleyici bir tedavi uygulanmalıdır. Diyaliz çalışmaları gerçekleştirilmemiştir, ancak, büyük
dağılım hacmi sebebiyle, diyalizin ZİAXE doz aşımında etkili bir tedavi olması muhtemel
değildir.
Pediyatrik popülasyon
Pediyatrik klinik çalışmalarında hiçbir aşırı doz vakası rapor edilmemiştir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grup: Antiemetikler ve Bulantıyı Önleyiciler, Serotonin (5HT )
3
Antagonistleri
ATC Kodu: A04AA05
Palonosetron, 5HT reseptörünün seçici yüksek afiniteli reseptör antagonistidir.
3
Sisplatin ≤ 50 mg/m2, karboplatin, siklofosfamid ≤ 1500 mg/m2 ve doksorubisin >25 mg/m2
içeren, orta derecede emetojenik kemoterapi alan 1132 hasta ile gerçekleştirilen iki randomize,
çift kör çalışmada, 1. gün, intravenöz uygulanan 250 mikrogram ve 750 mikrogram
7 / 15palonosetron ile 32 mg ondansetron (yarı ömrü 4 saat) ya da 100 mg dolasetron (yarı ömrü 7.3
saat), deksametazon olmaksızın karşılaştırılmıştır.
Sisplatin ≥ 60 mg/m2, siklofosfamid >1500 mg/m2 ve dakarbazin içeren ileri derecede
emetojenik kemoterapi alan 667 hasta ile gerçekleştirilen randomize, çift kör çalışmada, 1. gün
intravenöz uygulanan 250 mikrogram ve 750 mikrogram palonosetron, 32 mg ondansetron ile
karşılaştırılmıştır. Deksametazon, hastaların %67’sine kemoterapiden önce profilaktik olarak
uygulanmıştır.
Ön çalışmalar, palonosetronun etkinliğini gecikmiş başlayan bulantı ve kusmada
değerlendirmek için tasarlanmamıştır. Antiemetik aktivite 0-24 saat, 24-120 saat ve 0-120 saat
süresince gözlenmiştir. Orta ve ileri derecede emetojenik kemoterapi üzerindeki çalışma
sonuçları ve aşağıdaki tablolarda özetlenmiştir.
Palonosetron, emezisin akut fazında etkinlik bakımından karşılaştırılan diğer ilaçlardan farklı
değildir.
Palonosetronun çoklu sikluslarda karşılaştırmalı etkinliği kontrollü klinik çalışmalarda
gösterilmemesine rağmen, üç faz 3 çalışmasına dahil olan 875 hasta açık uçlu güvenlik
çalışmasına devam etmiştir ve 9 ilave kemoterapi siklusunda 750 mikrogram palonosetron ile
tedavi edilmiştir. Bütün sikluslar süresince tam emniyet sürdürülmüştür.
Tablo 1: Ondansetrona karşı Orta Emetojenik Kemoterapi tedavisine yanıt veren grup
ve fazdaki hastaların yüzdesia
ZİAXE Ondansetron Delta
250 mikrogram 32 miligram
(n=189) (n=185)
% % %
Tam Cevap ( Bulantı yok ve kurtarma tedavisi yok) % 97.5 Clb
0- 24 saat 81.0 68.6 12.4 (% 1.8, % 22.8)
24- 120 saat 74.1 55.1 19.0 (% 7.5, % 30.3)
0- 120 saat 69.3 50.3 19.0 (% 7.4, % 30.7)
Tam kontrol (Tamamlanmış cevap ve hafif bulantıdan daha fazlası değil) p- değeric
0- 24 saat 76.2 65.4 10.8 NS
24- 120 saat 66.7 50.3 16.4 0.001
0- 120 saat 63.0 44.9 18.1 0.001
Bulantı yok (Likert skalası) p-değeric
0- 24 saat 60.3 56.8 3.5 NS
24- 120 saat 51.9 39.5 12.4 NS
0- 120 saat 45.0 36.2 8.8 NS
a Tedavi etme amaçlı grup
b Çalışma etkinliğin farklı olmadığını göstermek için tasarlanmıştır. ZİAXE ve karşılaştırılan
ilaç arasında farklı olmayan etkinliğin alt sınırı % -15’den büyüktür.
c Ki-kare testi. Anlamlılık seviyesi α =0.05.
8 / 15Tablo 2: Dolasetron karşı Orta Emetojenik Kemoterapi tedavisine yanıt veren grup ve
fazdaki hastaların yüzdesia
ZİAXE Dolasetron Delta
250 mikrogram 100 miligram
(n=185) (n=191)
% % %
Tam Cevap ( Bulantı yok ve kurtarma tedavisi yok) % 97.5 Clb
0- 24 saat 63.0 52.9 10.1 (% 1.7, % 21.9)
24- 120 saat 54.0 38.7 15.3 (% 3.4, % 27.1)
0- 120 saat 46.0 34.0 12.0 (% 0.3, % 23.7)
Tam kontrol (Tamamlanmış cevap ve hafif bulantıdan daha fazlası değil) p-
değeric
0- 24 saat 57.1 47.6 9.5 NS
24- 120 saat 48.1 36.1 12.0 0.018
0- 120 saat 41.8 30.9 10.9 0.027
Bulantı yok (Likert skalası) p-değeric
0- 24 saat 48.7 41.4 7.3 NS
24- 120 saat 41.8 26.2 15.6 0.001
0- 120 saat 33.9 22.5 11.4 0.014
a Tedavi etme amaçlı grup
b Çalışma etkinliğin farklı olmadığını göstermek için tasarlanmıştır. ZİAXE ve karşılaştırılan
ilaç arasında farklı olmayan etkinliğin alt sınırı % -15’den büyüktür.
c Ki-kare testi. Anlamlılık seviyesi α =0.05.
Tablo 3: Ondansetrona karşı Orta Emetojenik Kemoterapi tedavisine yanıt veren grup
ve fazdaki hastaların yüzdesia
ZİAXE Ondansetron Delta
250 mikrogram 32 miligram
(n=223) (n=221)
% % %
Tam Cevap ( Bulantı yok ve kurtarma tedavisi yok) % 97.5 Clb
0- 24 saat 59.2 57.0 2.2 (% -8.8, % 13.1)
24- 120 saat 45.3 38.9 6.4 (% -4.6, % 17.3)
0- 120 saat 40.8 33.0 7.8 (% -2.9, % 18.5)
Tam kontrol (Tamamlanmış cevap ve hafif bulantıdan daha fazlası değil) p- değeric
0- 24 saat 56.5 51.6 4.9 NS
24- 120 saat 40.8 35.3 5.5 NS
0- 120 saat 37.7 29.0 8.7 NS
Bulantı yok (Likert skalası) p-değeric
0- 24 saat 53.8 49.3 4.5 NS
24- 120 saat 35.4 32.1 3.3 NS
0- 120 saat 33.6 32.1 1.5 NS
a Tedavi etme amaçlı grup
b Çalışma etkinliğin farklı olmadığını göstermek için tasarlanmıştır. ZİAXE ve karşılaştırılan
ilaç arasında farklı olmayan etkinliğin alt sınırı % -15’den büyüktür.
c Ki-kare testi. Anlamlılık seviyesi α =0.05.
9 / 15Palonosetronun kan basıncı, kalp atışı ve QTc’ yi de içeren EKG parametrelerine olan etkisi
ondansetron ve dolasetron etkileri ile karşılaştırılabilirdir. Klinik-dışı çalışmalarda
palonosetronun, ventriküler depolarizasyon ve repolarizasyonla ilişkili iyon kanallarını bloke
etme ve potansiyel aksiyon süresini uzatma özelliği gösterilmiştir.
Palonosteronun QTc aralığı üzerine etkisi, yetişkin kadın ve erkeklerde, çift-kör, randomize,
paralel, plasebo ve pozitif (moksifloksasin) kontrollü çalışma ile değerlendirilmiştir.
Çalışmanın amacı, 221 sağlıklı bireyde, 0.25, 0.75 veya 2.25 mg’ lık tek dozlarda IV olarak
uygulamanın EKG etkilerini değerlendirmektir. Çalışma, 2.25 mg’ lık dozlara kadar diğer EKG
aralıklarında olduğu gibi QT/QTc aralığına hiçbir etkinin olmadığını kanıtlamıştır. Kalp
atışında, atrioventriküler (AV) iletimde ve kardiyak repolarizasyonunda hiçbir önemli
değişiklik gözlenmemiştir.
Pediyatrik popülasyon
Kemoterapinin neden olduğu bulantı ve kusmanın önlenmesinde
İntravenöz olarak tek doz uygulanan 3 mikrogram/kg ve 10 mikrogram/kg palonosetronun
güvenliği ve etkinliği orta ya da yüksek emetojenik kemoterapi alan aşağıdaki yaş gruplarındaki
72 hastada yapılan ilk klinik çalışmada araştırılmıştır: > 28 günlük ila 23 aylık (12 hasta), 2 yaş
ila 11 yaş (31 hasta), ve 12 yaş ila 17 yaş (29 hasta). Hiçbir doz seviyesinde güvenlik ile ilgili
sorun görülmemiştir. Primer etkinlik değişkeni, kemoterapi uygulamasının başlamasından
sonraki ilk 24 saat boyunca tam yanıt (CR, herhangi bir kusma durumunun görülmemesi ve
herhangi bir tedavi edici ilaç kullanılmaması olarak tanımlanır) veren hastaların oranıydı. l0
mikrogram/kg palonosetron uygulanması sonrasında etkinlik, 3 mikrogram/kg palonosetron
uygulanmasına kıyasla sırasıyla % 54.1 ve % 37.1 idi.
Pediyatrik kanser hastalarında kemoterapiye bağlı bulantı ve kusmanın önlenmesi için
palonosetronun etkililiği, palonosetronun tek bir intravenöz infüzyonuna karşı i.v. ondansetron
rejiminin karşılaştırıldığı ikinci bir merkezi ‘‘non-inferiority’’ (etkinlik bakımından farklı
olmadığının gösterildiği) çalışmada ispat edilmiştir. Orta derecede (%69.2) veya ileri derecede
(%30.8) emetojenik kemoterapi alan, 64 günlükten 16.9 yaşına kadar, toplamda 493 pediyatrik
hasta, siklus 1 sırasında emetojenik kemoterapinin başlamasından 30 dakika öncesinde,
palonosetron 10 mikrogram/kg (maksimum 0.75 mg), palonosetron 20 mikrogram/kg
(maksimum 1.5 mg) veya ondansetron (3 x 0.15 mg/kg, maksimum toplam doz 32 mg) ile
tedavi edilmiştir. Tüm tedavi grupları boyunca, hastaların çoğu (%78.5) daha önce kemoterapi
almıştı. Doksorubisin, siklofosfamid (<1500 mg/m2), ifosfamid, sisplatin, daktinomisin,
karboplatin ve daunorubisin dahil emetojenik kemoterapiler uygulanmıştır. Deksametazon
dahil adjuvan kortikosteroidler, hastaların %55’ine kemoterapi ile birlikte uygulanmıştır.
Kemoterapinin ilk siklusunun akut fazında, kemoterapiye başlanmasından sonraki ilk 24 saatte
kusma, öğürme görülmemesi ve yardımcı ilaç kullanılmaması olarak tanımlanan tam yanıt
(CR), birincil etkinlik bitiş noktasıdır. Etkinlik, intravenöz palonosetronun etkinliğinin
intravenöz ondansetronun etkinliğinden farklı olmadığının gösterilmesine dayanır. Eğer
intravenöz palonosetron ile intravenöz ondansetronun tam yanıt oranlarındaki fark için % 97.5
güven aralığının alt sınırı % -15'den büyük ise ʽʽnon-inferiorityʼʼ kriteri karşılanmıştır.
Palonosetron 10 μg/kg, 20 μg/kg ve ondansetron gruplarında, CR0-24saat olan hastaların oranı
10 / 15%54.2, %59.4 ve %58.6 idi. Palonosetron 20 μg/kg ve ondansetron grupları arasında CR0-
24saat ‘de farkın %97.5 güven aralığı (stratum ayarlı Mantel-Haenszel test) [% -11.7, % 12.4]
olduğundan, 20 mikrogram/kg palonosetron dozunun ondansetron ile etkinlik bakımından
farklı olmadığı gösterilmiştir.
Bu çalışmada pediyatrik hastalarda kemoterapi ile bağlantılı bulantı ve kusmanın önlenmesinde
yetişkinlerde gerekli palonosetron dozundan daha yüksek bir doz gerektiği gösterilirken,
güvenlik profili, yetişkinlerde yerleşmiş güvenlik profili (Bkz. bölüm 4.8) ile birbirini
tutmaktadır. Farmakokinetik bilgi bölüm 5.2’de sunulmaktadır.
Post-operatif bulantı ve kusmanın önlenmesi:
İki pediyatrik çalışma yapılmıştır. İntravenöz olarak tek doz uygulanan 1 mikrogram/kg ve 3
mikrogram/kg palonosetronun güvenliği ve etkinliği elektif ameliyat geçiren aşağıdaki yaş
gruplarındaki 150 hastada yapılan ilk klinik çalışmada karşılaştırılmıştır: > 28 günlük ila 23
aylık (7 hasta), 2 yaş ila 1l yaş (96 hasta) ve 12 yaş ila 16 yaş (47 hasta). Hiçbir tedavi grubunda
güvenlik ile ilgili sorun görülmemiştir. Ameliyat sonrası 0-72 saatlerinde kusma görülmeyen
hastaların oranı l mikrogram/kg veya 3 mikrogram/kg palonosetron uygulanması sonrası
benzerdi (% 88'e kıyasla %84).
İkinci pediyatrik çalışma, i.v. palonosetrona (1 μg/kg, maksimum 0.075 mg) karşı i.v.
ondansetronun karşılaştırıldığı, çok merkezli, çift-kör, çift-plasebo, randomize, paralel gruplu,
aktif kontrollü, tek dozlu ʽʽnon-inferiorityʼʼ (etkinlik bakımından farklı olmadığının
gösterildiği) çalışmasıydı. 30 günlükten 19.9 yaşına kadar, toplamda 670 pediyatrik cerrahi
hasta çalışmaya katıldı. Ameliyat sonrası ilk 24 saat sırasında, primer etkinlik bitiş noktası, Tam
Cevap ( CR: herhangi bir kusma ve öğürme durumunun görülmemesi ve herhangi bir tedavi
edici ilaç kullanılmaması olarak tanımlanır) palonosetron grubundaki hastaların %78.2’sinde
ve ondansetron grubundaki hastaların %82.7’sinde elde edilmiştir. Önceden belirlenen % -
10’luk ʽʽnon-inferiorityʼʼ sınırı göz önünde bulundurulduğunda, stratum ayarlı Mantel-
Haenszel istatistiksel ʽʽnon-inferiorityʼʼ güven aralığı, tam yanıt (CR), birincil etkinlik bitiş
noktasında fark için [% -10.5, 1.7] bulunmuştur. Bu nedenle ʽʽnon-inferiorityʼʼ, etkinlik
bakımından faklı olmadıkları, gösterilememiştir. Her iki tedavi grubunda da yeni bir güvenlik
endişesi ortaya çıkmamıştır.
Pediyatrik kullanım hakkında bilgi için bölüm 4.2’ye bakınız.
5.2. Farmakokinetik özellikler
Genel özellikler:
Palonosetron hidroklorür beyazdan kirli beyaza renkli kristalize tozdur. Suda ve propilen
glikolde çözünür, etanol ve 2-propanolde az çözünür. ZİAXE enjeksiyonluk solüsyon, steril,
berrak, renksiz, pirojensiz, izotonik, tamponlanmış bir çözeltidir. Çözeltinin pH değeri 4-6’dır.
11 / 15Emilim:
İntravenöz uygulamayı takiben, plazma konsantrasyonlarındaki başlangıçtaki ani azalmayı
takiben yaklaşık 40 saatlik eliminasyon yarı ömrü ile vücuttan yavaş bir şekilde atılır. Ortalama
maksimum plazma konsantrasyonu (C ) ve konsantrasyon-zaman eğrisinin altında kalan alan
maks
(EAA ) genellikle doz ile orantılı olup, sağlıklı gönüllülerde ve kanser hastalarında 0.3-90
0-∞
mikrogram/kg doz aralığındadır.
Gün aşırı 3 doz 0.25 mg palonosetronun 11 testis kanseri hastasına intravenöz uygulanmasını
takiben 1. gün ila 5. gün arasındaki ortalama plazma konsantrasyonu artışı % 42 ± % 34'dü. 3
gün boyunca günde bir kez 0.25 mg palonosetronun 12 sağlıklı gönüllüye intravenöz
uygulanmasını takiben 1. gün ila 3. gün arasındaki ortalama plazma palonoseton
konsantrasyonu artışı % 110 ± %45'ti.
Farmakokinetik simülasyonlar ardışık üç gün boyunca günde bir kez 0.25 mg intavenöz
palonosetron uygulamasına genel maruz kalımın (EAA ) 0.75 mg intravenöz tek doz
0-∞
palonosetron uygulaması ile benzer olduğunu, ancak 0.75 mg tek doz uygulamanın C 'ının
maks
daha yüksek olduğunu göstermektedir.
Dağılım:
Palonosetron önerilen dozlarda vücutta yaygın olarak dağılır ve dağılım hacmi yaklaşık 6.9- 7.9
L/kg’dır. Palonosetron’un yaklaşık % 62’si plazma proteinlerine bağlanır.
Biyotransformasyon:
Palonosetron, yaklaşık % 40’ı böbrek yoluyla, yaklaşık % 50’si palonosetron’un 5HT reseptör
3
antagonist aktivitesinin %1’den daha azına sahip olan iki primer metabolite dönüştüğü ikili bir
yol ile elimine edilir. In vitro metabolizma çalışmaları palonosetronun CYP2D6 ve daha az
olmak üzere, CYP3A4 ve CYP1A2 izoenzimleri ile metabolize edildiğini göstermiştir. Klinik
farmakokinetik parametreler, CYP2D6 substratlarının yavaş ve hızlı metabolize edicileri
arasında anlamlı derecede farklılık göstermemektedir. Palonosetron klinik olarak kullanılan
konsantrasyonlarda sitokrom P450 izoenzimlerini inhibe etmez ya da indüklemez.
Eliminasyon:
10 mikrogram/kg [14C]-palonosetron’un tek bir intravenöz dozundan sonra, dozun yaklaşık %
80’i 144 saat içinde idrar yoluyla değişmemiş aktif madde olarak atılmıştır. Bu da verilen dozun
% 40’ına eşdeğerdir. Sağlıklı deneklere tek doz intravenöz bir bolus uygulamasından sonra,
palonosetronun toplam vücut klerensi 173 ± 73 mL/dk. ve renal klerens 53 ± 29 mL/dk’dır.
Toplam vücut klerensinin düşük ve dağılım hacminin büyük olması, plazmada yaklaşık 40
saat’lik eliminasyon yarı-ömür ile sonuçlanır. Hastaların %10’u 100 saatten daha fazla bir
ortalama eliminasyon yarı ömrüne sahiptir.
Doğrusallık/ Doğrusal olmayan durum:
Veri bulunmamaktadır.
12 / 15Hastalardaki karakteristik özellikler
Yaşlılarda: Yaş, palonosetron’un farmakokinetiğini etkilemez. Yaşlı hastalarda doz
ayarlamasına gerek yoktur.
Cinsiyet: Cinsiyet palonosetron’un farmakokinetiğini etkilemez. Cinsiyet baz alınarak doz
ayarlamasına gerek yoktur.
Pediyatrik popülasyon: Tek dozluk i.v. palonosetronun farmakokinetik verileri, 10
mikrogram/kg veya 20 mikrogram/kg ilaç alan pediyatrik kanser hastalarının (n=280) bir alt
kümesinden elde edilmiştir. Doz 10 mikrogram/kg’ dan 20 mikrogram/kg’ a çıkarıldığı zaman,
ortalama AUC’ de dozla orantılı bir artış gözlemlenmiştir. Palonosetronun 20 mikrogram/kg’
ın sonraki tek dozluk intravenöz infüzyonunda, 15 dakikalık infüzyonun bitiminde raporlanan
plazma pik konsantrasyonları (CT), tüm yaş gruplarında bir hayli değişkendi ve 6 yaşından
küçük hastalarda, daha büyük pediyatrik hastalarda olduğundan daha düşük olma
eğilimindeydi. Ortalama yarı-ömür tüm yaş gruplarında 29.5 idi ve 20 mikrogram/kg’ lık
uygulamadan sonra yaş grupları arasında yaklaşık 20 ila 30 saat arasında değişmekte idi.
12 ila 17 yaşlarındaki hastalardaki toplam vücut klerensi (L/saat/kg), sağlıklı yetişkinlerdekine
benzerdi. Dağılma hacminde, L/kg olarak ifade edildiğinde, belirgin farklılıklar yoktu.
Tablo 4: 15 dakika boyunca 20 mikrogram/kg palonosetronun intravenöz infüzyonu sonrasında
pediyatrik kanser hastalarında ve intravenöz bolus ile 3 ve 10 mikrogram/kg palonosetron
dozları alan yetişkin kanser hastalarında farmakokinetik parametreler
Pediyatrik Kanser Hastalarıa Yetişkin Kanser Hastalarıb
2 yaşından 2-6 yaş 6-12 yaş 12-17 3.0 10
küçük arası arası yaş arası mikrogram/kg mikrogram/kg
N= 3 N= 5 N= 7 N= 10 N= 6 N= 5
AUC , saat* 69.0 103.5 98.7 124.5 35.8 81.8
0-∞
mikrogram/L (49.5) (40.4) (47.7) (19.1) (20.9) (23.9)
t , saat
1/2
N= 6 N= 14 N= 13 N= 19 N= 6 N= 5
Klerensc , 0.31 0.23 0.19 0.16 0.10 0.13
L/saat/kg (34.7) (51.3) (46.8) (27.8) (0.04) (0.05)
Dağılım 6.08 5.29 6.26 6.20 7.91 9.56
Hacmic,d , L/kg (36.5) (57.8) (40.0) (29.0) (2.53) (4.21)
a Orta değer olan t1/2 hariç, PK parametreleri Geometrik Ortalamaya (CV) göre ifade edilmiştir.
b PK parametreleri Aritmetik ortalamaya (SD) göre ifade edilmiştir.
c Pediyatrik hastalarda Klerens ve Dağılım hacmi, hem 10 mikrogram/kg hem de 20
mikrogram/kg doz gruplarında ağırlığa göre ayarlanarak hesaplanmıştır. Yetişkinlerde, farklı
doz seviyeleri sütun başlıklarında belirtilmiştir.
d Yetişkin kanser hastaları için Vz (Dağılım hacmi) raporlanırken, pediyatrik kanser hastaları
için Vss (Kararlı hal dağılım hacmi) raporlanmıştır.
13 / 15Böbrek yetmezliği: Hafiften ortaya böbrek yetmezliği palonosetron farmakokinetik
parametrelerini önemli ölçüde etkilemez. Ciddi böbrek yetmezliği renal klerensi düşürür, ancak
bu hastalarda total vücut klerensi sağlıklı gönüllülerle benzerdir. Böbrek yetmezliği olan
hastalarda doz ayarlamasına gerek yoktur. Hemodiyaliz hastalarında farmakokinetik veri
mevcut değildir.
Karaciğer yetmezliği: Hepatik yetmezlik, sağlıklı gönüllüler ile karşılaştırıldığında
palonosetron total vücut klerensini önemli ölçüde etkilemez. Ciddi karaciğer yetmezliği olan
kişilerde, palonosetronun yarılanma ömrü ve ortalama sistemik maruziyeti artar ancak bu doz
ayarlamasını gerektirmez.
5.3 Klinik öncesi güvenlilik verileri
Non-klinik çalışmalardaki etkiler, sadece klinik kullanım ile az ilişki gösteren maksimum insan
maruziyetini aşmanın yeterli olduğu maruziyette gözlendi.
Klinik olmayan çalışmalar, sadece çok yüksek konsantrasyonlardaki palonosetronun
ventrikülün de- ve re-polarizasyon ve aksiyon potansiyel süresine katkısı olan iyon kanallarını
bloke edebileceğini göstermiştir.
Hayvan çalışmaları, gebeliğe, embriyonal/fötal gelişmeye, doğum ya da postnatal gelişmeye
dair direkt ya da indirekt zararlı etkilerin olmadığını göstermiştir. Plasenta geçişi konusunda,
hayvan çalışmalarında sadece sınırlı veriler mevcuttur (bkz. Bölüm 4.6).
Palonosetron mutajenik değildir. Yüksek dozda palonosetron (her doz insan terapötik
maruziyetinin en az 30 katına neden olur) iki yıl süresince günlük olarak uygulanmıştır ve
sıçanlarda karaciğer tümörleri oranında artış görülmüş, endokrin neoplazmlar (tiroid, hipofiz,
pankreas ve adrenal medullada bulunan) ve deri tümörlerine sebep olmuş fakat farelerde böyle
bir etki görülmemiştir. Mekanizmanın temeli tam olarak anlaşılamamıştır, ancak uygulanan
yüksek dozlar sebebiyle ve ZİAXE’nin insanlarda tek bir uygulama için kullanılması, bu
bulguların klinik kullanım ile ilgili olmadığını düşündürmektedir.
6. FARMASÖTİK ÖZELLİKLER
6.1. Yardımcı maddelerin listesi
Mannitol
Disodyum edetat
Trisodyum sitrat dihidrat
Sitrik asit monohidrat
Enjeksiyonluk su
Sodyum hidroksit çözeltisi (pH ayarı için)
Hidroklorik asit çözeltisi (pH ayarı için)
6.2. Geçimsizlikler
ZİAXE enjeksiyon sırasında diğer tıbbi ilaçlar ile karıştırılmamalıdır.
14 / 156.3. Raf ömrü
36 ay
6.4. Saklamaya yönelik özel tedbirler
ZİAXE 25oC'nin altındaki oda sıcaklığında, ışıktan ve nemden korunarak saklanmalıdır.
Ürün kesinlikle dondurulmamalıdır. Ürün donmuş ise çözüp kullanılmamalıdır.
Bu ürün ve/veya ambalajı herhangi bir bozukluk içeriyorsa kullanılmamalıdır.
Flakon açıldıktan sonra kullanılmayan kısmı saklanmamalıdır. (bkz. Bölüm 6.6).
6.5. Ambalajın niteliği ve içeriği
5 mL Tip 1 flakon; 20 mm Tip 1 Kırmızı renk Tıpa; 20mm mavi Flip Off kapak.
6.6. Beşeri tıbbi üründen arta kalan maddelerin imhası ve diğer özel önlemler
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik
Bakanlığınca belirlenen toplama sistemine veriniz.
Sadece tek bir kullanım içindir, kullanılmamış çözeltiler atılmalıdır.
7. RUHSAT SAHİBİ
POLİFARMA İLAÇ SANAYİ VE TİC. A.Ş.
Vakıflar OSB Mahallesi,
Sanayi Caddesi, No:22/1
Ergene/TEKİRDAĞ
Tel: 0 282 675 14 04
Faks: 0 282 675 14 05
8. RUHSAT NUMARASI
2016/383
9. İLK RUHSAT TARİHİ/RUHSAT YENİLEME TARİHİ
09.05.2016
10. KÜB’ÜN YENİLENME TARİHİ
15 / 15