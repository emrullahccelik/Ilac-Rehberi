KISA ÜRÜN BİLGİSİ
1. BEŞERİ TIBBİ ÜRÜNÜN ADI
FUROMİD 20 mg/2 mL I.M./I.V. enjeksiyonluk çözelti içeren ampul
Steril
2. KALİTATİF VE KANTİTATİF BİLEŞİM
Her bir 2 mL’lik ampul çözelti,
Etkin madde:
Furosemid 20 mg
Yardımcı maddeler:
Sodyum klorür 15 mg
Sodyum hidroksit 6 mg
Diğer yardımcı maddeler için bölüm 6.1’ e bakınız.
3. FARMASÖTİK FORM
Enjeksiyonluk çözelti
Berrak çözelti
4. KLİNİK ÖZELLİKLER
4.1 Terapötik endikasyonlar
 Kronik konjestif kalp yetmezliği ile bağıntılı sıvı retansiyonu (eğer diüretik tedavi
gerekiyorsa)
 Akut konjestif kalp yetmezliği ile bağıntılı sıvı retansiyonu
 Kronik böbrek yetmezliği ile bağıntılı sıvı retansiyonu
 Gebelik veya yanıklara bağlı olan dahil, akut böbrek yetmezliğinde sıvı atılımının idame
ettirilmesi
 Nefrotik sendromlara bağıntılı sıvı retansiyonu (eğer diüretik tedavisi gerekiyorsa)
 Karaciğer hastalığı ile bağıntılı sıvı retansiyonu (eğer aldosteron antagonistleriyle
tedavinin desteklenmesi gerekiyorsa)
 Hipertansiyon
 Hipertansif kriz (destekleyici önlem olarak),
 Zorlu diürez desteği
1 / 214.2 Pozoloji ve uygulama şekli
Pozoloji/uygulama sıklığı ve süresi:
İstenen etkiyi sağlamak için yeterli olan en düşük doz kullanılmalıdır.
FUROMİD yalnızca oral uygulamanın mümkün veya etkili olmadığı durumlarda (örn.
bağırsak emilimi bozukluğunda) ya da eğer hızlı etki gerekiyorsa intravenöz yoldan verilir.
Eğer intravenöz tedavi kullanılıyorsa, mümkün olan en kısa sürede oral tedaviye geçilmesi
önerilmektedir.
Optimum etkinlik elde etmek ve kontr-regülasyonu baskılamak için, tekrarlanan bolus
enjeksiyonları yerine genellikle devamlı FUROMİD infüzyonu tercih edilmektedir.
Bir veya birkaç akut bolus dozundan sonra takip tedavisi için devamlı FUROMİD
infüzyonunun uygulanamadığı durumlarda, uzun aralarla yüksek bolus dozlarının verildiği bir
rejim yerine, kısa aralarla (yaklaşık 4 saat) düşük dozların verildiği bir takip rejimi tercih
edilmelidir.
Erişkinlerde, hem intravenöz hem oral uygulama için önerilen maksimum günlük FUROMİD
dozu 1500 mg'dır.
Tedavi süresi endikasyona göre değişmektedir ve hekim tarafından bireysel hasta bazında
belirlenir.
Uygulama şekli:
İntravenöz enjeksiyon/infüzyon:
İntravenöz FUROMİD yavaş enjeksiyon veya infüzyon yoluyla uygulanmalıdır; 4 mg/dakika
hızı aşılmamalıdır. Şiddetli böbrek fonksiyon bozukluğu olan hastalarda (serum kreatinin > 5
mg/dl), 2,5 mg/dakika infüzyon hızının aşılmaması önerilmektedir.
FUROMİD’in 10 mg/ml konsantrasyonunun 1 mg/ml konsantrasyona kadar seyreltilebilmesi
için enjeksiyonluk %0,9’luk sodyum klorür çözeltisi veya enjeksiyonluk Ringer Laktat
çözeltisi direkt olarak kullanılması uygundur. Seyreltilen çözeltilerin en kısa zamanda
kullanılması önerilmektedir. İnfüzyon çözeltisi aseptik koşullarda ve profesyonel sağlık
çalışanları tarafından hazırlanmalıdır. FUROMİD akan bir infüzyon çözeltisine ilave
edilmemeli ve herhangi başka bir ilaçla infüzyonu şeklinde kullanılmamalıdır. Ürün bilgisinde
yer alan koşullar ve seyrelticiler dışında farklı bir uygulama yöntemiyle veya farklı bir veya
daha fazla ilaçla beraber veya eklenerek verilmemelidir.
İntramüsküler enjeksiyon:
İntramüsküler uygulama, oral veya intravenöz uygulamanın mümkün olmadığı istisnai
olgularla sınırlı olmalıdır. İntramüsküler enjeksiyonun pulmoner ödem gibi akut hastalıkların
tedavisi için uygun olmadığına dikkat edilmelidir.
2 / 21FUROMİD ampul enjektörde başka ilaçlarla karıştırılmamalıdır.
FUROMİD, tamponlama kapasitesi olmayan yaklaşık 9 pH değerine sahip bir çözeltidir. Bu
nedenle, etkin madde 7'nin altındaki pH değerlerinde çökelebilir. Dolayısıyla, eğer bu çözelti
seyreltilecek olursa, seyreltilen çözeltinin pH'sının zayıf alkalen ila nötral aralıkta olmasına
dikkat edilmelidir.
Seyreltilmiş çözeltilerin mümkün olan en kısa zamanda kullanılması önerilmektedir.
Özel popülasyonlara ilişkin ek bilgiler:
Böbrek yetmezliği:
Kronik böbrek yetmezliği ile bağıntılı sıvı retansivonu:
FUROMİD’e natriüretik yanıt, böbrek yetmezliğinin derecesi ve sodyum dengesi gibi birçok
faktöre bağlı olarak değişir ve bu nedenle bir dozun etkisinin tam olarak öngörülmesi
mümkün değildir. Kronik böbrek yetmezliği olan hastalarda, başlangıçtaki sıvı kaybının
kademeli olması için dozun dikkatlice titre edilmesi gerekir. Erişkinler için bu, günde yaklaşık
2 kg vücut ağırlığı (yaklaşık 280 mmol Na+) kaybına yol açan bir doz anlamına gelmektedir.
Önerilen oral başlangıç dozu, günde 40 mg - 80 mg'dır. Bu doz, gerektiğinde yanıta göre
ayarlanabilir. Günlük toplam doz, tek doz ya da ikiye bölünmüş dozlar halinde verilebilir.
Diyaliz hastalarında, olağan oral idame dozu günde 250 mg - 1500 mg'dır.
İntravenöz tedavide, FUROMİD dozu, 0,1 mg/dakika devamlı intravenöz infüzyonla başlanıp,
daha sonra infüzyon hızı yanıta göre her yarım saatte bir kademeli olarak arttırılarak
belirlenebilir.
Akut böbrek yetmezliğinde sıvı atılımının idame ettirilmesi:
FUROMİD’e başlamadan önce hipovolemi, hipotansiyon ve anlamlı elektrolit ve asit-baz
dengesizliği düzeltilmelidir. Mümkün olan en kısa sürede intravenöz uygulama yolundan oral
uygulama yoluna geçilmesi önerilmektedir.
Önerilen başlangıç dozu 40 mg olup, intravenöz enjeksiyon olarak verilir. Bu dozun sıvı
atılımında arzu edilen artışı sağlamaması halinde, FUROMİD, 50 mg - 100 mg/saat hızında
başlanan devamlı intravenöz infüzyon yoluyla verilebilir.
Nefrotik sendromla bağıntılı sıvı retansiyonu:
Önerilen oral başlangıç dozu, günde 40 mg - 80 mg'dır. Bu doz, gerektiğinde yanıta göre
ayarlanabilir. Günlük toplam doz, tek doz ya da bölünmüş birkaç doz halinde verilebilir, (bkz.
bölüm 4.4)
3 / 21Karaciğer yetmezliği:
Karaciğer hastalığıyla bağıntılı sıvı retansiyonu:
FUROMİD, aldosteron antagonistleri tek başına kullanıldığında yetersiz kaldığı olgularda
aldosteron antagonistleriyle tedaviyi desteklemek için kullanılır. Ortostatik intolerans veya
elektrolit ve asit-baz dengesizlikleri gibi komplikasyonlardan kaçınmak için, doz dikkatlice
titre edilerek başlangıçtaki sıvı kaybının kademeli olması sağlanmalıdır. Erişkinler için bu,
günde yaklaşık 0,5 kg vücut ağırlığı kaybına yol açan bir doz anlamına gelmektedir.
Önerilen oral başlangıç dozu, günde 20 mg - 80 mg'dır. Bu doz, gerektiğinde yanıta göre
ayarlanabilir. Günlük doz, tek doz ya da bölünmüş dozlar halinde verilebilir. Eğer intravenöz
tedavi mutlaka gerekiyorsa, başlangıç tek dozu 20 mg - 40 mg'dır.
Diğer:
Kronik konjestif kalp yetmezliği ile bağıntılı sıvı retansiyonu
Önerilen oral başlangıç dozu, günde 20 mg - 80 mg'dır. Bu doz, gerektiğinde yanıta göre
ayarlanabilir. Günlük dozun iki veya üçe bölünmüş dozlar halinde verilmesi önerilmektedir.
Akut konjestif kalp yetmezliği ile bağıntılı sıvı retansiyonu
Önerilen başlangıç dozu, intravenöz bolus enjeksiyonu yoluyla verilen 20 mg – 40 mg'dır. Bu
doz, gerektiğinde yanıta göre ayarlanabilir.
Hipertansiyon
FUROMİD tek başına ya da diğer antihipertansif ajanlarla kombinasyon halinde kullanılabilir.
Olağan oral idame dozu günde 20 mg - 40 mg'dır. Kronik böbrek yetmezliği ile bağıntılı
hipertansiyonda daha yüksek dozlar gerekebilir.
Hipertansif kriz
Önerilen başlangıç dozu 20 mg - 40 mg olup, intravenöz bolus enjeksiyonu yoluyla verilir.
Bu doz, gerektiğinde yanıta göre ayarlanabilir.
Zehirlenmede zorlu diürez desteği
FUROMİD, elektrolit çözeltileri infüzyonlarına ek olarak intravenöz yoldan verilir. Doz,
FUROMİD’e yanıta göre değişir. Tedaviden önce ve tedavi sırasında sıvı ve elektrolit
kayıpları düzeltilmelidir. Asit veya alkalen maddelerle zehirlenme durumunda, idrarın
sırasıyla alkalizasyon veya asidifikasyonu yoluyla eliminasyon daha da arttırılabilir.
Önerilen başlangıç dozu 20 mg - 40 mg olup, intravenöz enjeksiyon yoluyla verilir.
Pediyatrik popülasyon:
Bebeklerde ve 15 yaşından küçük çocuklarda FUROMİD sadece istisnai olarak hayatı tehdit
edici durumlarda parenteral yolla kullanılmalıdır. Parenteral uygulama için ortalama günlük
doz 0,5 mg/kg vücut ağırlığıdır. İstisnai olarak furosemid 1 mg/kg vücut ağırlığına kadar
intravenöz olarak uygulanabilir.
4 / 21Geriyatrik popülasyon:
Demansı olan yaşlı hastalarda doz ayarı dikkatli yapılmalıdır.
4.3 Kontrendikasyonlar
FUROMİD aşağıdaki durumlarda kullanılmamalıdır:
 Furosemide ya da FUROMİD'in herhangi bir yardımcı maddesine aşırı duyarlılığı olan
hastalarda (bkz. Bölüm 6.1). Sulfonamidlere (örn. sulfonamid antibiyotikler veya
sulfonilüreler) alerjik olan hastalar furosemide çapraz duyarlılık gösterebilir.
 Hipovolemi veya dehidratasyonu olan hastalarda.
 Furosemide yanıt vermeyen anürik böbrek yetmezliği olan hastalarda.
 Nefrotoksik veya hepatotoksik ajanlarla zehirlenme sonucu gelişen böbrek yetmezliği olan
hastalarda.
 Hepatik koma ile ilişkili böbrek yetmezliği olan hastalarda.
 Şiddetli hipopotasemisi olan hastalarda (bkz. Bölüm 4.8).
 Şiddetli hiponatremisi olan hastalarda.
 Hepatik ensefalopatiyle bağıntılı pre-komatöz ve komatöz durumları olan hastalarda.
 Emziren kadınlarda.
Gebelik sırasında kullanım için, bkz. bölüm 4.6
4.4 Özel kullanım uyarıları ve önlemleri
İdrar çıkışından emin olunmalıdır. Kısmi idrar çıkışı obstrüksiyonu olan hastalar (örn. mesane
boşalma bozukluğu, prostat hiperplazisi veya üretra daralması olan hastalarda) artan idrar
üretimi şikayetlere neden olabilir ya da şiddetlendirebilir. Dolayısıyla bu hastalar özellikle
tedavinin başlangıç evreleri sırasında dikkatli izleme gerektirir.
FUROMİD ile tedavi düzenli tıbbi gözetimi gerekli kılmaktadır. Aşağıdaki durumlarda
dikkatli takip gereklidir:
 Hipotansiyonu olan hastalarda,
 Kan basıncında belirgin düşmenin özellikle risk altına sokacağı hastalarda, örn., koroner
arter ya da beyni besleyen kan damarlarında belirgin stenozu olan hastalar,
 Latent veya manifest diabetes mellitusu olan hastalarda (kan şekeri seviyesi düzenli olarak
takip edilmelidir)
 Gut ve hiperürisemi hastalarında (serum ürik asit düzeyi düzenli takip edilmelidir),
 Miksiyon bozukluğu (örn. prostat hipertrofisi, hidronefroz, üreter stenozu) olan hastalarda,
 Hepatorenal sendromu, yani, şiddetli karaciğer hastalığıyla bağıntılı fonksiyonel böbrek
yetmezliği olan hastalarda (örn. Karaciğer sirozu),
 Hipoproteinemisi olan hastalarda (ör. nefrotik sendromla bağıntılı olarak (furosemidin
etkisi zayıflayabilir ve ototoksisitesi artabilir), dikkatli doz titrasyonu gerekir.
 Prematüre bebeklerde (olası nefrokalsinozis/nefrolitiazis gelişimi; böbrek fonksiyonları
takip edilmeli, ultrasonografı uygulanmalıdır.
5 / 21 Lityum tuzları ile eş zamanlı kullanımında (lityum seviyeleri takip edilmelidir, bkz. bölüm
4.5),
 Akut porfiri durumunda (diüretiklerin akut porfiri durumunda kullanımının güvenli
olmadığı düşünülmektedir ve böyle bir durumda dikkatli olunmalıdır).
Solunum güçlüğü sendromu olan prematüre bebeklerde, yaşamlarının ilk haftalarında
FUROMİD ile diüretik tedavi, patent duktus arteriyozus riskini arttırabilir.
Özellikle yaşlılar, hipotansiyona neden olabilen başka ilaçlar kullanan ve hipotansiyon
açısından risk taşıyan tıbbi durumları olan hastalar başta olmak üzere, FUROMİD ile tedavi
edilen hastalarda baş dönmesi, bayılma veya bilinç kaybına sebep olan semptomatik
hipotansiyon gelişebilir.
Miksiyon bozuklukları olan hastalarda (örn., prostat hiperplazisi olan hastalar) FUROMİD
tedavisi, sadece serbest idrar akışı sağlanabilmişse kullanılmalıdır. Çünkü ürenin ani olarak
yüksek miktarlarda atılımı, mesanenin aşırı genişlemesi ile beraber üre tutulumuna neden
olabilir.
FUROMİD, sodyum ve klorürün atılımında artışa ve dolayısıyla su atılımında artışa neden
olur. Diğer elektrolitlerin (özellikle potasyum, kalsiyum ve magnezyumun) atılımında da artış
söz konusudur. FUROMİD tedavisi sırasında, artan elektrolit atılımına bağlı olarak vücut sıvı
dengesinde bozukluklar ve elektrolit imbalansı sıkça gözlendiğinden, serum elektrolitlerinin
düzenli olarak takip edilmesi gerekir.
Bilhassa uzun süreli FUROMİD tedavisi sırasında, serum elektrolitleri (özellikle potasyum,
sodyum, kalsiyum), bikarbonat, kreatinin, üre ve ürik asit ve aynı zamanda kan şekeri düzenli
olarak takip edilmelidir.
Elektrolit bozuklukları gelişme riski yüksek olan hastalarda veya ciddi sıvı kaybı
durumlarında (örn., kusma, diyare veya aşırı terlemeye bağlı) özellikle yakın takip gereklidir.
Belirgin elektrolit bozuklukları ve asit-baz dengesinde bozulmanın yanı sıra hipovolemi ve
dehidratasyon da düzeltilmelidir. Bu, FUROMİD tedavisinin geçici olarak durdurulmasını
gerektirebilir.
Elektrolit bozukluklarının olası gelişimi altta yatan hastalıklardan (örn. karaciğer sirozu, kalp
yetmezliği), eş zamanlı ilaç kullanımından (bkz. Bölüm 4.5) ve diyetten etkilenmektedir.
Artan idrar atılımının neden olduğu kilo kaybı, idrar atılımının miktarından bağımsız olarak,
1 kg/günü geçmemelidir.
Nefrotik sendromda yan etkilerin görülme riskinde artış olabileceğinden, doz dikkatle
belirlenmelidir.
NSAİİ’ler FUROMİD'in ve diğer diüretiklerin diüretik etkisini azaltabilir. NSAİİ’lerin
diüretikler ile birlikte kullanılması nefrotoksisite riskini arttırabilir.
6 / 21Sorbitol ve FUROMİD'in eş zamanlı uygulanması dehidratasyonda artışa neden olabilir.
Sorbitol diyareyi tetikleyerek daha fazla sıvı kaybına neden olabilir.
FUROMİD ile tedavi sırasında fotosensitivite reaksiyonu vakaları bildirilmiştir. Tedavi
sırasında fotosensitivite reaksiyonu gelişirse tedavinin durdurulması önerilir. Yeniden
uygulama gerekli görülürse, güneşe veya yapay UVA ışığına maruz olan bölgelerin
korunması önerilir.
Risperidon ile birlikte kullanım:
Demansı olan yaşlı hastalarda yapılan risperidon plasebo-kontrollü çalışmalarda, sadece
furosemid ile tedavi edilen hastalar (67-90 yaşları arası, ortalama 80 yaş; %4,1) veya sadece
risperidon ile tedavi edilen hastalara (70-96 yaşları arası, ortalama 84 yaş; %3,1) kıyasla,
furosemid ve risperidon ile tedavi edilen hastalardaki (75-97 yaşları arası, ortalama 89 yaş;
%7,3) mortalite insidansında artış gözlenmiştir. Diğer diüretikler (özellikle düşük dozlardaki
tiyazid diüretikleri) ile birlikte risperidon kullanımı benzer bulgular ile ilişkili değildir.
Bu bulguyu açıklayan hiç bir patolojik mekanizma ve ölüme sebep olan tutarlı bir sebep
bulunmamaktadır. Bununla birlikte, gerekli tedbirler alınmalı ve bu kombinasyonun veya
diğer etkili diüretikler ile bir arada tedavinin risk ve yararı, kullanıma karar verileceği zaman
öncelikli olarak göz önünde bulundurulmalıdır. Risperidon ile diğer diüretiklerin birlikte
kullanımı sonucu hastalardaki mortalite insidansında hiçbir artış görülmemiştir. Tedaviye
bakılmaksızın, dehidratasyon mortalite için yüksek bir risk faktörüdür ve bu yüzden demansı
olan yaşlı hastalarda dikkatli olunmalıdır (bkz. Bölüm 4.3).
Sistemik lupus eritematozusun aktivasyonu veya alevlenmesi olasılığı bulunmaktadır.
FUROMİD kullanımı doping testlerinden pozitif yanıt verebilir. Ayrıca, FUROMİD’in
doping ajanı olarak kötüye kullanılması sağlık için tehlike oluşturabilir.
Anafilaktik şok durumunda genellikle aşağıdaki acil önlemlerin alınması önerilir:
Terleme, bulantı, siyanoz gibi ilk belirtiler ortaya çıktığında enjeksiyona derhal son verilir.
İğne vende bırakılır veya damar yolunun açık tutulması için vene uygun bir kanül yerleştirilir.
Mutad olarak alınan diğer önlemlerle birlikte hasta başı aşağıya gelecek şekilde yatırılır ve
solunum yolları açık tutulur.
Derhal uygulanması gereken ilaçlar:
i.v. yoldan derhal epinefrin (adrenalin) uygulanır:
Piyasada mevcut 1/1000 lik bir epinefrin çözeltisinin 1 ml’si 10 ml’ye seyreltilir ve bunun
1ml’si (0,1 mg epinefrin) nabız ve kan basıncı kontrol edilerek yavaş bir şekilde enjekte edilir
(ritm bozukluklarına dikkat!). Epinefrin enjeksiyonları gerekirse tekrarlanabilir (kullanma
talimatına bakınız).
7 / 21Daha sonra i.v. yoldan glukokortikoidler, mesela 250-1000 mg metilprednizolon-21 - hidrojen
süksinat uygulanır. Gerekirse glukokortikoid dozları tekrarlanır (bu tür ilaçların Kısa Ürün
Bilgisi’ne bakınız).
Bunu takiben i.v. yoldan plazma ekspander, Human albumin, tam elektrolit çözeltisi gibi
solüsyonlar kullanılarak volüm sübstitüsyonu yapılır.
Diğer tedavi önlemleri:
Yapay solunum, oksijen inhalasyonu, kalsiyum ve antihistaminiklerin uygulanmasıdır. Daha
önceden mevcut olan bir metabolik alkaloz (mesela dekompanze karaciğer sirozunda),
FUROMİD ile tedavisi sırasında kötüleşebilir.
Bu tıbbi ürün her ampulde 1 mmol (23 mg)'dan daha az sodyum ihtiva eder; yani aslında
“sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
Besinler:
Besinlerle birlikte alındığında FUROMİD’in emiliminin etkilenip etkilenmediği ve ne ölçüde
etkilendiği farmasötik formülasyona bağlıdır. Oral FUROMİD formülasyonlarının aç karnına
alınması önerilmektedir.
Önerilmeyen birlikte kullanımlar:
İzole olgularda, kloral hidrat aldıktan sonra 24 saat içinde intravenöz FUROMİD uygulaması
yüz kızarması, terleme atakları, huzursuzluk, bulantı, kan basıncında artış ve taşikardiye yol
açabilir. Bu nedenle, FUROMİD’in kloral hidratla birlikte kullanılması önerilmemektedir.
FUROMİD ile aynı anda kullanılmaları durumunda, aminoglikozidler (örn. kanamisin,
gentamisin, tobramisin) ve diğer ototoksik ilaçların ototoksisitesini arttırabilir. Bu durum geri
dönüşsüz hasara yol açabileceğinden, bu ilaçlar ancak zorlayıcı tıbbi nedenler varsa
FUROMİD ile birlikte kullanılmalıdır.
Kullanım için önlemler:
Sisplatin ve FUROMİD’in eş zamanlı verilmesi halinde ototoksik etki riski bulunmaktadır.
Ayrıca, sisplatin tedavisi sırasında zorlu diürez sağlamak amacıyla kullanıldığında,
FUROMİD’n düşük dozlarda (örn., normal böbrek fonksiyonu olan hastalarda 40 mg) ve
pozitif sıvı dengesiyle verilmemesi halinde sisplatinin nefrotoksisitesi artabilir.
Oral FUROMİD ve sukralfat en az 2 saat arayla kullanılmalıdır, zira sukralfat FUROMİD’in
bağırsaktan emilimini ve dolayısıyla etkisini azaltır.
FUROMİD lityum tuzlarının atılımını azaltır ve serum lityum düzeylerinde artışa neden
olabilir ve bu da lityumun kardiyotoksik ve nörotoksik etkilerinde artış riski dahil olmak üzere
8 / 21lityum toksisitesi riskinde artışla sonuçlanabilir. Bu nedenle, bu kombinasyonu alan
hastalarda lityum düzeylerinin dikkatle izlenmesi önerilmektedir.
Eğer diğer antihipertansif ajanlar, diüretikler veya kan basıncını düşürme potansiyeli olan
ilaçlar furosemid ile aynı anda kullanılıyorsa, kan basıncında belirgin bir düşüş beklenmelidir.
Özellikle bir anjiotensin dönüştürücü enzim inhibitörü (ACE inhibitörü) ya da anjiotensin II
reseptör antagonisti ilk kez verildiğinde ya da artırılmış bir dozda ilk kez olarak verildiğinde,
kan basıncında şiddetli düşüş ve hatta şok ve böbrek fonksiyonunda kötüleşme (izole
vakalarda akut böbrek yetmezliği) gözlenmiştir. Bir ACE inhibitörü veya anjiotensin II
reseptör antagonisti ile tedaviye başlamadan ya da dozunu arttırmadan önce FUROMİD
uygulamasına geçici olarak ara verilmesi ya da en azından FUROMİD dozunun üç gün
süreyle azaltılması düşünülmelidir.
Risperidon: Gerekli tedbirler alınmalı ve bu kombinasyonun veya diğer etkili diüretikler ile
bir arada tedavinin risk ve yararı, kullanıma karar verileceği zaman öncelikli olarak göz
önünde bulundurulmalıdır, (bkz. Bölüm 4.4; furosemid ile kombine risperidon kullanan,
demansı olan yaşlı hastalarda mortalite artışı ile ilgili uyarılar)
Levotiroksin: Yüksek dozlardaki furosemid, tiroid hormonlarının taşıyıcı proteinlere
bağlanmasını engelleyebilir ve dolayısıyla serbest tiroid hormonlarında başlangıç olarak bir
geçici artışa ve bunu takiben toplam tiroid hormon seviyelerinde bir genel düşüşe neden olur.
Tiroid hormonu seviyeleri takip edilmelidir.
Dikkate alınması gereken noktalar:
Asetilsalisilik asit dahil olmak üzere, non-steroid antiinflamatuvar ilaçların birlikte
uygulanması FUROMİD’in etkisini azaltabilir. Dehidratasyon veya hipovolemisi olan
hastalarda, non-steroid antiinflamatuvar ilaçlar akut böbrek yetmezliğine neden olabilir.
Salisilatlarla aynı zamanda FUROMİD kullanılırsa, salisilatların yüksek dozlarda toksisitesi
artabilir.
Fenitoinin birlikte uygulanmasını takiben FUROMİD’in etkisinde zayıflama görülebilir.
FUROMİD ile glukokortikoidler, karbenoksolon veya laksatiflerin eş zamanlı kullanımı
hipokalemi gelişme riski ile beraber potasyum deplesyonunda artışa neden olabilir. Bu açıdan,
büyük miktarlarda meyan kökü karbenoksolon gibi davranabilir.
Kardiyak glikozidler ile eş zamanlı verildiğinde FUROMİD tedavisi sırasında hipokalemi
ve/veya hipomagnezemi gelişmesi durumunda, kardiyak glikozitlere karşı miyokard
hassasiyetinin artacağı göz önünde bulundurulmalıdır. Elektrolit bozukluklarının varlığında,
FUROMİD ve QT aralığı uzama sendromuna yol açan ilaçlar (örn. terfenadin, bazı sınıf I ve
sınıf III antiaritmik ajanlar) eş zamanlı kullanılırsa, ventriküler aritmi (torsades de pointes
dahil) riski daha yüksek olacaktır.
9 / 21Antihipertansif ajanlar, diüretikler veya kan basıncını düşürme potansiyeli olan diğer ilaçların
FUROMİD ile birlikte verilmesi halinde, kan basıncında daha belirgin bir düşüş
beklenmelidir.
Probenesid ve metotreksat gibi, anlamlı renal tübüler sekresyona uğrayan diğer ilaçlar
FUROMİD’in etkisini azaltabilir.
Öte yandan, FUROMİD bu ilaçların böbrek yoluyla atılımını azaltabilir. Yüksek dozla tedavi
(özellikle de, hem FUROMİD hem diğer ilaçların yüksek dozu) söz konusu olduğunda bu
durum, ilaçların serum düzeylerinde artışa ve FUROMİD’e veya birlikte kullanılan ilaca bağlı
advers etki riskinde bir artışa yol açabilir.
FUROMİD ile birlikte kullanıldıklarında antidiyabetik ilaçların ve kan basıncını artıran
sempatomimetiklerin (örn., epinefrin, norepinefrin) etkileri azalabilir.
Kürar-tipi kas gevşeticilerinin veya teofilinin etkileri FUROMİD ile artabilir.
FUROMİD ile birlikte kullanıldıklarında nefrotoksik ilaçların (örn. aminoglikozidler,
sefalosporinler, polimiksinler gibi antibiyotikler) böbrek üzerindeki zararlı etkileri artabilir.
Belli sefalosporinlerin yüksek dozları ve FUROMİD ile eş zamanlı tedavi gören hastalarda
böbrek fonksiyon bozukluğu gelişebilir.
Siklosporin A ve FUROMİD’in eş zamanlı kullanımı, FUROMİD’in yol açtığı
hiperürisemiye ve siklosporinin renal ürat atılımını bozmasına sekonder olarak gut artriti
riskinde artışla bağıntılıdır.
FUROMİD ile tedavi edilen, radyokontrast nefropatisi açısından yüksek risk altındaki
hastaların radyokontrast aldıktan sonra böbrek fonksiyonunda bozulma insidansı,
radyokontrast almadan önce yalnızca intravenöz hidrasyon alan yüksek riskli hastalara kıyasla
daha yüksek bulunmuştur.
Karbamazepin veya aminoglutetimidin FUROMİD ile eş zamanlı kullanımı hiponatremi
riskini arttırabilir.
FUROMİD ve tiyazidlerin etkileşimi sonucu diürezde sinerjetik etki oluşur.
Metformin kan seviyeleri FUROMİD ile artış gösterebilir. Buna karşılık, metformin
FUROMİD konsantrasyonunu düşürebilir. Bu risk, fonksiyonel böbrek yetmezliği durumunda
laktik asidoz oluşumunda artış ile ilişkilidir.
Aynı zamanda kullanılmaları durumunda (özellikle hipoalbuminemide), FUROMİD ve fibrik
asit türevlerinin (örn., klofibrat ve fenofibrat) kandaki seviyeleri yükselebilir. Bu durumun
etkisinin/toksisitesinin artışı takip edilmelidir.
10 / 214.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlarda kullanımına ilişkin veri bulunmamaktadır.
Gebelik dönemi
Furosemidin gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan araştırmalar üreme toksisitesinin olduğunu göstermiştir (bkz. bölüm 5.3).
İnsanlara yönelik potansiyel risk bilinmemektedir.
Furosemid plasentayı geçtiğinden, gebelik esnasında beklenen yararın olası risklere karşı çok
dikkatlice değerlendirmesinden sonra ve yalnızca kısa dönemler için kullanılmalıdır.
Diüretikler plasentanın perfüzyonunu ve dolayısıyla intrauterin büyümeyi bozdukları için,
gebelikte hipertansiyon ve ödemin rutin tedavisi için uygun değildir.
Ancak maternal kalp yetmezliği veya renal yetmezlik için FUROMİD kullanılması gerekliyse,
elektrolitler ve hematoktrit ve aynı zamanda fetüsün gelişimi doğru bir şekilde takip
edilmelidir. Hiperbilirubinemi durumunda furosemid ile ilişkili olarak bilirubinin albuminden
ayrılması sonucu kernikterus riskinde artış görülmüştür.
Fetüste idrar üretimi uterusta stimüle edilebilir.
Prematüre bebeklerin furosemid ile tedavisini takiben ürolityazis ve nefrokalsinoz
gözlenmiştir.
Fare, sıçan, kedi, tavşan ve köpek gibi çeşitli memeli türlerinde furosemid ile tedavi
sonrasında anlamlı embriyotoksik veya teratojenik etkiler saptanmamıştır. Gebeliğin 7-11 ve
14-18. günlerinde 75 mg/kg vücut ağırlığı furosemid ile tedavi edilen sıçan neslinde böbrek
matürasyonunda gecikme - diferansiyel glomerül sayısında azalma - tarif edilmiştir.
Furosemid plasental bariyeri geçer ve göbek kordonu kanında maternal serum
konsantrasyonlarının %100’üne ulaşır. Bugüne değin, insanlarda furosemid ile ilişkili
olabilecek hiçbir malformasyon saptanmamıştır. Bununla birlikte, embriyo/fetüs üzerinde
olası zararlı etkilerin kesin olarak değerlendirilmesine olanak verecek yeterli deneyim
bulunmamaktadır.
Laktasyon dönemi
Furosemid anne sütüne geçer ve laktasyonu inhibe edebilir. Anne sütüyle alınan furosemidin
bebek üzerindeki etkilerini değerlendirmek üzere herhangi bir araştırma yapılmamıştır.
11 / 21FUROMİD ile tedavi edilen kadınlar bebeklerini emzirmemelidir. Eğer gerekliyse, emzirmeyi
durdurmalıdırlar (bkz. Bölüm 4.3).
Üreme yeteneği/Fertilite
Furosemid, oral yoldan günde 90 mg/kg vücut ağırlığı dozlarda erkek ve dişi sıçanların ve
günde 200 mg/kg vücut ağırlığı dozlarda dişi farelerin fertilitesini bozmamıştır.
4.7 Araç ve makine kullanımı üzerindeki etkiler
Doğru bir şekilde kullanıldığı zaman bile bu tıbbi ürün, araç ve makine kullanımı veya bir
koruma olmaksızın çalışabilme becerisini bozacak kadar hareketleri etkileyebilir. Bu durum
özellikle tedavinin başlangıcında, dozun arttırılmasında veya başka bir preparata geçerken ya
da ilacı alkol ile birlikte alırken geçerlidir.
Bazı advers etkiler (örn. kan basıncında istenmeyen ölçüde belirgin bir düşüş) hastanın
konsantre olma ve tepki verme yeteneğini bozabilir ve dolayısıyla bu yeteneklerin özellikle
önemli olduğu durumlarda (örn., bir araç veya makine kullanma) risk oluşturabilir.
4.8 İstenmeyen etkiler
Sıklıklar, furosemidin çeşitli dozlarda ve endikasyonda verildiği toplam 1387 hasta üzerinde
gerçekleştirilen çalışmaları referans alan literatür verisine dayanmaktadır. Aynı istenmeyen
etki için farklı bir sıklık kategorisi elde edilmesi durumunda, sıklığı en yüksek olan kategori
seçilmiştir.
Uygulanabilir olduğunda, aşağıdaki sıklık aralığı kullanılır.
Çok yaygın (≥1/10); yaygın (≥1/100, < 1/10); yaygın olmayan (≥1/1.000, < 1/100); seyrek
(≥1/10.000, < 1/1.000), çok seyrek (< 1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Yaygın: Hemokonsantrasyon (diürez aşırı ise)
Yaygın olmayan: Trombositopeni
Seyrek: Lökopeni, eozinofili
Çok seyrek: Agranülositoz, aplastik anemi veya hemolitik anemi (Agranülositoz belirtileri
titreme ile birlikte ateş, mukozal değişiklikler ve boğaz ağrısı olabilir).
Bağışıklık sistemi hastalıkları
Yaygın olmayan: Mukokütanöz reaksiyonlar (Deri ve deri altı doku hastalıklarına bakınız)
Seyrek: Şiddetli anafilaktik veya anafilaktoid reaksiyonlar (örn. şokla birlikte) (tedavisi için
bkz. Bölüm 4.9)
12 / 21Şokun ilk belirtileri kızarma, ürtiker gibi deri reaksiyonları, huzursuzluk, baş ağrısı, terleme,
bulantı ve siyanozu içerir.
Metabolizma ve beslenme hastalıkları
Çok yaygın: Elektrolit bozuklukları (semptomatik olanlar dahil), özellikle yaşlı hastalarda
hipovolemi ve dehidratasyon, kan kreatininde artış, serum trigliserid düzeylerinde artış
Yaygın: Hiponatremi, hipokloremi (özellikle sodyum klorür alımı kısıtlıysa) hipokalemi
(özellikle potasyum alımı eş zamanlı olarak azaldığında ve/veya potasyum kaybı artmış
hastalarda (örn. kusma veya kronik diyare ile)) ve kan kolesterolünde artış, serum ürik asit
artışı ve gut atakları
Yaygın olmayan: Glukoz toleransında azalma ve hiperglisemi. Diabetes mellitus hastalarında
bu durum metabolik kontrolün bozulmasına yol açabilir; latent diabetes mellitus manifest
olabilir.
Bilinmiyor: Hipokalsemi, hipomagnezemi, kanda üre artışı, metabolik alkaloz, kötüye
kullanım ve/veya uzun süreli kullanım çerçevesinde Pseudo-Bartter sendromu.
Hiponatreminin yaygın olarak gözlenen semptomları apati, baldırda kramplar, anoreksi,
asteni, sersemlik, kusma ve konfüzyondur.
Hipokalemi, nöromüsküler (kas güçsüzlüğü, parestezi, parezi), intestinal (kusma,
konstipasyon, meteorizm), renal (poliüri, polidipsi) ve kardiyak (impuls oluşumu ve iletim
bozuklukları) semptomlar halinde kendini gösterebilir. Ciddi potasyum kayıpları paralitik
bağırsak tıkanıklığı, bilinç bozukluğu ve hatta komaya neden olabilir.
Hipokalsemi nadir vakalarda tetaniyi tetikleyebilir.
Hipomagnezemi sonucu, nadir vakalarda tetani veya kardiyak aritmi oluşumu gözlenmiştir.
Sinir sistemi hastalıkları
Yaygın: Hepatoselüler yetersizliği olan hastalarda hepatik ensefalopati
Seyrek: Parestezi, vertigo, uyuklama, konfüzyon, kafada basınç hissi
Bilinmiyor: Baş dönmesi, bayılma ve bilinç kaybı, baş ağrısı
Göz hastalıkları
Seyrek: Miyopun ilerlemesi, bulanık görme, hipovolemi belirtileri ile beraber görme
bozuklukları
Kulak ve iç kulak hastalıkları
Yaygın olmayan: Özellikle de böbrek yetmezliği, hipoproteinemi (örn., nefrotik sendromda)
olan hastalarda ve/veya intravenöz furosemid çok hızlı verildiğinde, çoğunlukla geçici
olmakla birlikte işitme bozuklukları. Furosemidin oral veya intravenöz uygulaması
sonrasında, bazen geri dönüşümsüz olabilen sağırlık olguları bildirilmiştir.Seyrek: Tinnitus
13 / 21Vasküler hastalıklar
Çok yaygın (intravenöz uygulama için): Ortostatik hipotansiyonu içeren hipotansiyon
Seyrek: Vaskülit
Bilinmiyor: Tromboz (özellikle yaşlı hastalarda)
Diürezin çok yoğun olması durumunda, özellikle yaşlı hastalarda ve çocuklarda olmak üzere,
dolaşım şikayetleri (dolaşım kollapsı dahil) oluşabilir. Bu şikayetler çoğunlukla baş ağrısı, baş
dönmesi, görme bozuklukları, ağız kuruluğu ve susuzluk, hipotansiyon ve ortostatik
disregülasyon olarak kendini gösterir.
Gastrointestinal hastalıklar
Yaygın olmayan: Bulantı
Seyrek: Kusma, diyare
Çok seyrek: Akut pankreatit
Hepatobiliyer hastalıklar
Çok seyrek: İntrahepatik kolestaz, kolestatik sarılık, hepatik iskemi, hepatik transaminazlarda
artış
Deri ve deri altı doku hastalıkları
Yaygın olmayan: Kaşıntı, ürtiker, döküntü, büllöz dermatit, eritema multiforme, pemfigoid,
eksfolyatif dermatit, purpura, fotosensitivite reaksiyonu
Seyrek: Lupus eritamatöz atağı veya aktivasyonu
Bilinmiyor: Stevens-Johnson sendromu, toksik epidermal nekroliz, AJEP (akut jeneralize
ekzantem püstülöz ) ve DRESS (eozinofili ve sistemik semptomlar ile birlikte ilaç döküntüsü)
Kas-iskelet bozuklukları, bağ doku ve kemik hastalıkları
Seyrek: Bacak kası krampları, asteni, kronik artrit
Bilinmiyor: Çoğu zaman ciddi hipokalemi şeklinde olmak üzere rabdomiyoliz vakaları
bildirilmiştir (bkz. Bölüm 4.3).
Böbrek ve idrar yolu hastalıkları
Çok yaygın: Kan kreatininde artış
Yaygın: İdrar miktarında artış
Seyrek: Tübülointerstisyel nefrit
Bilinmiyor: İdrarda sodyum artışı, idrarda klorür artışı, kanda üre artışı, üriner obstrüksiyon
belirtileri (örn. prostatik hipertrofi, hidronefroz, üreterik stenoz hastalarında) ve hatta ikincil
komplikasyonlarla beraber idrar retansiyonu (bkz. Bölüm 4.4), prematüre bebeklerde
nefrokalsinozis ve/veya nefrolitiyazis, böbrek yetmezliği
Konjenital ve kalıtımsal/genetik hastalıklar
Bilinmiyor: Furosemidin prematüre bebeklere yaşamın ilk haftası içinde uygulanması halinde,
patent duktus arteriyozusun devam etme riskinde artış
14 / 21Genel bozukluklar ve uygulama bölgesine ilişkin hastalıklar
Seyrek: Ateş
Bilinmiyor: İntramüsküler enjeksiyonu takiben ağrı gibi lokal reaksiyonlar
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0800 314 0008; faks: 03122183599)
4.9 Doz aşımı ve tedavisi
Belirtiler:
Akut veya kronik doz aşımında klinik tablo esas olarak elektrolit ve sıvı kaybının derecesine
ve sonuçlarına bağlı olarak değişir. Doz aşımı, hipotansiyon, ortostatik disregülasyon,
elektrolit bozuklukları (hipokalemi, hiponatremi, hipokloremi) veya alkoloza neden olabilir.
Daha ciddi sıvı kaybı durumunda, belirgin hipovolemi, dehidratasyon, dolaşım kollapsı ve
tromboz gelişme eğilimi gösteren hemokonsantrasyon gelişebilir. Hızlı su ve elektrolit
kayıplarında deliryum gözlenebilir. Nadir vakalarda anafilaktik şok (semptomları; terleme,
bulantı, siyanoz, kan basında ciddi düşüş, bilinç bulanıklığı ve hatta koma) görülebilir.
Tedavi
Elektrolit ve sıvı dengesinde klinik açıdan anlamlı bozukluklar düzeltilmelidir. Bu
bozukluklardan kaynaklanan ciddi komplikasyonların ve vücut üzerindeki diğer etkilerin
önlenmesi ve tedavisiyle birlikte, bu düzeltici girişim genel ve spesifik yoğun tıbbi izleme ve
terapötik önlemleri gerekli kılabilir. Hemodiyaliz furosemid eliminasyonunu hızlandırmaz.
Doz aşımında veya hipovolemi belirtileri durumunda (hipotansiyon, ortostatik disregülasyon)
FUROMİD tedavisi derhal durdurulmalıdır.
Yaşamsal bulguların takibine ilave olarak, su ve elektrolit dengesi, asit-baz eşitliği, kan şekeri
ve idrardaki nitrojen içeren bileşikler için yinelenen kontroller yapılmalı ve gerektiğinde
deviasyonlar düzeltilmelidir.
Miksiyon bozuklukları olan hastalarda (örn. prostat hiperplazisi olan hastalar) serbest idrar
akışı sağlanmalıdır çünkü idrarın ani olarak yüksek miktarlarda akışı mesanenin aşırı
gerilmesi ile beraber üriner retansiyona neden olabilir.
Hipovolemi tedavisi; volüm replasmanı
Hipokalemi tedavisi; potasyum replasmanı
15 / 21Dolaşım kollapsı tedavisi; Bacaklar havaya gelecek şekilde supin pozisyonu, eğer gerekliyse
şok tedavisi
Anafilaktik şok durumunda alınacak acil önlemler:
İlk belirtiler ortaya çıktığında (örn. kızarma, ürtiker gibi deri reaksiyonları, huzursuzluk, baş
ağrısı, terleme, bulantı, siyanoz) aşağıdakiler uygulanmalıdır:
 Enjeksiyon/infüzyon durdurulur, damar yolu açık tutulur.
 Genel acil durum önlemlerinin yanı sıra, hasta bacaklar yukarıda olacak şekilde sırtüstü
pozisyonda yatırılır, solunum yolları açık tutulur ve oksijen verilir.
 Eğer gerekli ise acil yoğun bakım önlemleri uygulanır (adrenalin (epinefrin), volüm
replasman sıvıları, glukokortikoidler dahil).
1/1000’lik bir adrenalin çözeltisinin 1 ml’si 10 ml’ye seyreltilir ve bu çözeltinin 1 ml’si (0,1
mg adrenalin) nabız ve kan basıncı kontrol edilerek ve olası aritmi durumu takip edilerek
yavaş bir şekilde enjekte edilir. Adrenalin uygulaması gerekirse tekrarlanabilir.
Daha sonra intravenöz yolla bir glukokortikoid (örn. 250 mg metilprednisolon) uygulanır.
Gerekirse glukokortikoid dozları tekrarlanır.
Çocuklarda, yukarıda belirtilen dozlar vücut ağırlığına göre ayarlanır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Yüksek tavanlı diüretikler, Sülfonamidler (yalın)
ATC kodu:C03CA01
Etki mekanizması:
Furosemid, nispeten güçlü ve kısa ömürlü hızlı başlangıçlı diürez sağlayan bir kıvrım
diüretiktir. Furosemid, henle kıvrımının kalın çıkan kolunun luminal hücre membranında yer
alan transport sistemini bloke eder; dolayısıyla, furosemidin salüretik etkisinin etkililiği, ilacın
bir anyon transport mekanizması yoluyla tübüler lümene ulaşmasına bağlıdır.
Diüretik etki, henle kıvrımının bu kesiminde sodyum klorür reabsorbsiyonunun
inhibisyonundan kaynaklanmaktadır. Bunun bir sonucu olarak, fonksiyonel sodyum atılımı
glomerüler sodyum filtrasyonunun %35'ine varabilir. Artmış sodyum atılımı sonucu ozmotik
su tutulumunun ikincil etkileri, idrar atılımında artış ve distal tübüler potasyum
sekresyonunda artıştır. Kalsiyum ve magnezyum iyonlarının atılımı da artar.
Furosemid, makula densa'da tübülo-glomerüler feed-back mekanizmasını kesintiye uğratır ve
bunun sonucu da, salüretik aktivitede hiçbir azalma olmamasıdır. Furosemid renin-
anjiotensin-aldosteron sisteminin doza bağlı stimülasyonuna neden olur.
Kalp yetmezliğinde, furosemid, venöz kapasitans damarları gevşeterek kardiyak preload' da
akut bir azalmaya neden olur. Bu erken vasküler etkinin prostaglandin aracılığıyla oluştuğu ve
16 / 21renin-anjiotensin-aldosteron sistemi ve bozulmamış prostaglandin sentezinin aktivasyonu ile
yeterli böbrek fonksiyonunu gerekli kıldığı düşünülmektedir. Bunun yanı sıra, natriüretik
etkisinden dolayı, furosemid hipertansif hastalarda katekolaminlere karşı artmış vasküler
reaktiviteyi düşürmektedir.
Furosemidin antihipertansif etkisi sodyum atılımında artışa, kan hacminde azalmaya ve
vasküler düz kasın vazokonstriktör uyaranlara duyarlılığında azalmaya bağlanabilir.
Farmakodinamik özellikler:
Furosemidin diüretik etkisi, intravenöz dozdan sonra 15 dakika içinde ve oral dozdan sonra 1
saat içinde görülür.
10 mg ila 100 mg dozlarda furosemid alan sağlıklı bireylerde diürez ve natriürezde doza bağlı
bir artış olduğu gösterilmiştir. Sağlıklı kişilerde etki süresi, 20 mg intravenöz furosemid
dozundan sonra yaklaşık 3 saat ve 40 mg oral dozdan sonra 3-6 saattir.
Hastalarda, bağlanmamış (serbest) furosemidin intratübüler konsantrasyonları (idrarda
furosemid atılım hızı kullanılarak tahmin edilir) ile natriüretik etkisi arasındaki ilişki bir
sigmoid eğri biçiminde olup, furosemidin minimal etkili atılım hızı yaklaşık 10
mikrogram/dakikadır. Bu nedenle, furosemidin devamlı infüzyonu tekrarlanan bolus
enjeksiyonlarından daha etkilidir. Bunun yanı sıra, ilacın belirli bir bolus dozunun üzerinde,
etkide anlamlı bir artış söz konusu değildir. İlacın tübüler sekresyonu ya da intra-tübüler
albümin bağlanmasının düşmesi halinde furosemidin etkisi azalır.
5.2 Farmakokinetik özellikler
Genel özellikler
Emilim:
Furosemid gastrointestinal yoldan hızla emilir. İlacın emilimi geniş bireyler arası ve birey içi
değişkenlik gösterir. Sağlıklı gönüllülerde furosemidin biyoyararlanımı, tabletler için yaklaşık
%50 - %70 ve oral çözelti için %80'dir. Hastalarda, ilacın biyoyararlanımı altta yatan
hastalıklar dahil çeşitli faktörlerden etkilenir ve %30'a kadar düşebilir (örn., Nefrotik
sendromda).
Besinlerle birlikte alındığında furosemidin emiliminin etkilenip etkilenmediği ve ne ölçüde
etkilendiği farmasötik formülasyona bağlıdır.
Dağılım:
Furosemidin dağılım hacmi kg vücut ağırlığı başına 0,1 - 0,2 litredir. Dağılım hacmi altta
yatan hastalığa bağlı olarak daha yüksek olabilir.
Furosemid plazma proteinine, esas olarak albümine güçlü (%98 üzerinde) bağlanır.
17 / 21Biyotransformasyon:
İdrarda geri alınan maddelerin %10 ila %20' si furosemidin bir glukuronit metabolitinden
oluşmaktadır.
Eliminasyon:
Furosemidin eliminasyonu büyük ölçüde değişmemiş ilaç olarak, esas olarak proksimal tübüle
sekresyon yoluyla gerçekleşir. İntravenöz uygulamadan sonra furosemid dozunun %60 ila
%70'i bu yolla atılır. Kalan doz, muhtemelen safra sekresyonunu takiben feçes yoluyla atılır.
Normal renal fonksiyonda furosemidin eliminasyon yarılanma ömrü yaklaşık 1 saattir;
terminal renal yetmezlikte ise 24 saate kadar uzayabilir.
Furosemid anne sütünde atılır. Furosemid plasental bariyeri geçer ve fetüse yavaş yavaş
taşınır. Fetüs veya yeni doğan bebekte anne ile aynı konsantrasyonda bulunur.
Hastalardaki karakteristik özellikler
Böbrek/ Karaciğer yetmezliği:
Böbrek yetmezliğinde, furosemidin eliminasyonu yavaşlar ve yarılanma ömrü uzar; şiddetli
böbrek yetmezliği olan hastalarda terminal yarılanma ömrü 24 saate varabilir.
Nefrotik sendromda azalmış plazma protein konsantrasyonu daha yüksek bağlanmamış
(serbest) furosemid konsantrasyonuna yol açar. Öte yandan, intratübüler albümine bağlanma
ve düşmüş tübüler sekresyondan dolayı bu hastalarda furosemidin etkinliği azalır.
Furosemid hemodiyaliz, periton diyalizi ve CAPD uygulanan hastalarında düşük düzeyde
diyalize olur.
Karaciğer yetmezliğinde, esas olarak daha geniş bir dağılım hacminden dolayı furosemidin
yarılanma ömrü %30-%90 oranında artar. Ayrıca, bu hasta grubunda tüm farmakokinetik
parametrelerde geniş bir değişiklik vardır.
Diğer:
Konjestif kalp yetmezliği, şiddetli hipertansiyon ve geriyatrik popülasyon:
Konjestif kalp yetmezliği, şiddetli hipertansiyonu olan hastalarda ya da yaşlılarda, böbrek
fonksiyonunda azalmadan dolayı furosemid eliminasyonu yavaşlar.
Prematüre ve miadında doğan bebekler:
Böbreğin matürite durumuna bağlı olarak, furosemidin eliminasyonu yavaşlayabilir. Eğer
bebeğin glukuronizasyon kapasitesi bozuksa, ilacın metabolizması da yavaşlar. Konsepsiyon
sonrası yaşı 33 haftanın üzerinde olan bebeklerde terminal yarılanma ömrü 12 saatin
altındadır. İki aylık ve daha büyük bebeklerde, terminal klirens erişkinlerdeki ile aynıdır.
18 / 215.3 Klinik öncesi güvenlilik verileri
Akut toksisite:
Çeşitli kemirgen türleri ve köpeklerde oral ve intravenöz furosemid uygulamasıyla yapılan
araştırmalar düşük oranda akut toksisite ortaya koymuştur. Furosemidin LD 'si fare ve
50
sıçanlarda 1050 - 4600 mg/kg vücut ağırlığı arasında ve kobaylarda 243 mg/kg vücut
ağırlığıdır. Köpeklerde, oral LD yaklaşık 2000 mg/kg vücut ağırlığıdır ve i.v. LD 400
50 50
mg/kg vücut ağırlığından fazladır.
Kronik toksisite:
Sıçan ve köpeklerde 6 ve 12 aylık uygulamadan sonra, en yüksek dozaj gruplarında
(insanlardaki terapötik dozun 10 -20 katı) renal değişiklikler (fokal fibroz, kalsifikasyon
dahil) görülmüştür.
Ototoksisite:
Furosemid, iç kulağın stria vaskülarisinde transport süreçlerini engelleyebilir ve muhtemelen
(genellikle geri dönüşlü olan) işitme bozukluğuna yol açar.
Karsinojenite:
Furosemid dişi fare ve sıçanlara yaklaşık 2 yıl süreyle diyetleri içinde günde yaklaşık 200
mg/kg vücut ağırlığı (14.000 ppm) miktarında uygulanmıştır. Farelerde meme
adenokarsinomu insidansında bir artış gözlenmiş, ancak sıçanlarda gözlenmemiştir. Bu doz
insanlarda uygulanan terapötik dozdan dikkate değer ölçüde daha yüksektir. Bunun yanı sıra,
bu tümörler kontrol hayvanlarının %2 ila %8'inde gözlenen spontan olarak oluşan tümörlerle
morfolojik olarak tamamen aynıdır.
Dolayısıyla, bu tümör insidansının insanların tedavisinde geçerli olması olası
görülmemektedir. Nitekim furosemid kullanımını takiben insan meme adenokarsinomu
insidansmda artış olduğuna ilişkin hiçbir bulgu yoktur. Epidemiyolojik araştırmalara
dayanarak, insanlarda furosemid için bir karsinojeniklik sınıflandırması mümkün değildir.
Bir karsinojeniklik araştırmasında, sıçanlara günde 15 ve 30 mg/kg vücut ağırlığı dozlarda
furosemid uygulanmıştır. 15 mg/kg doz kategorisindeki erkek sıçanlar (ancak 30 mg/kg doz
kategorisindekiler değil) nadir tümörlerde marjinal bir artış göstermiştir. Bu bulguların
tesadüfi olduğu kabul edilmektedir.
Sıçanlarda nitrosamin ile oluşturulan mesane karsinojenezi, furosemidin hızlandırıcı bir faktör
olduğuna ilişkin herhangi bir kanıt sağlamamıştır.
Mutajenite:
Bakteri ve memeli hücrelerindeki in vitro testlerde, hem pozitif hem negatif sonuçlar elde
edilmiştir. Ancak, gen ve kromozom mutasyonları indüksiyonu yalnızca furosemidin
sitotoksik konsantrasyonlara ulaştığı durumlarda gözlenmiştir.
19 / 21Üreme toksisitesi:
Furosemid, oral yoldan günde 90 mg/kg vücut ağırlığı dozlarda erkek ve dişi sıçanların ve
günde 200 mg/kg vücut ağırlığı dozlarda dişi farelerin fertilitesini bozmamıştır.
Fare, sıçan, kedi, tavşan ve köpek gibi çeşitli memeli türlerinde furosemid ile tedavi
sonrasında anlamlı embriyotoksik veya teratojenik etkiler saptanmamıştır. Gebeliğin 7- 11 ve
14-18. günlerinde 75 mg/kg vücut ağırlığı furosemid ile tedavi edilen sıçan neslinde böbrek
matürasyonunda gecikme - diferansiyel glomerül sayısında azalma tarif edilmiştir.
Furosemid plasental bariyeri geçer ve göbek kordonu kanında maternal serum
konsantrasyonlarının %100'üne ulaşır. Bugüne değin, insanlarda furosemid etkilenimiyle
bağlantılı olabilecek hiçbir malformasyon saptanmamıştır. Bununla birlikte, embriyo/fetüs
üzerinde olası zararlı etkilerin kesin olarak değerlendirilmesine olanak verecek yeterli
deneyim elde edilmemiştir. Fetüste idrar üretimi uterusta stimüle edilebilir.
Prematüre bebeklerin furosemid ile tedavisini takiben ürolityazis ve nefrokalsinoz
gözlenmiştir.
Anne sütüyle alınan furosemidin bebek üzerindeki etkilerini değerlendirmek üzere herhangi
bir araştırma yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Hidroklorik asit çözeltisi
Sodyum hidroksit
Sodyum klorür
Enjeksiyonluk su
6.2 Geçimsizlikler
Yoktur.
6.3 Raf ömrü
60 ay
6.4 Saklamaya yönelik özel tedbirler
25oC altındaki oda sıcaklığında ve ışıktan koruyarak saklayınız.
20 / 216.5 Ambalajın niteliği ve içeriği
Tip I camdan (dayanma gücü yüksek borosilikat cam) yapılmış, halkalı 2 ml’lik amber renkli
ampuller.
Her bir karton kutu; 5 adet 2 ml’lik ampul içermektedir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller Tıbbi Atıkların Kontrolü Yönetmeliği ve
Ambalaj Atıklarının Kontrolü Yönetmeliğine uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
No:1 34303 Küçükçekmece-İSTANBUL
Tel: 0212 692 92 92
Faks: 0212 697 00 24
E-mail: deva@devaholding.com.tr
8. RUHSAT NUMARASI(LARI)
129/12
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 16.07.1980
Ruhsat yenileme tarihi: 30.03.2006
10. KÜB’ÜN YENİLENME TARİHİ
21 / 21