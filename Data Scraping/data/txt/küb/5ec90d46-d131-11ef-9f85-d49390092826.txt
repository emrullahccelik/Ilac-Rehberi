KISA ÜRÜN BİLGİSİ
1. BEŞERİ TIBBİ ÜRÜNÜN ADI
REVOXİN® 50 mg Film Tablet
2. KALİTATİF VE KANTİTATİF BİLEŞİMİ
Etkin madde:
Fluvoksamin maleat 50,00 mg
Yardımcı maddeler:
Sodyum stearil fumarat 1.80 mg
Yardımcı maddeler için, bkz. Bölüm 6.1
3. FARMASÖTİK FORM
Film tablet
Beyaz renkli, yuvarlak, bikonveks, bir yüzü düz diğer yüzü çentikli film kaplı tablet.
4. KLİNİK ÖZELLİKLER
4.1. Terapötik endikasyonlar
• Major depresif bozukluğun tedavisinde
• Obsesif-kompulsif bozuklukların tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Depresyon tedavisinde:
Yetişkinler:
Tavsiye edilen doz günlük 100 mg’ dır. Akşamları bir defa alınan 50 mg ya da 100 mg’lık
dozlar ile başlanmalıdır. Tedavinin başlamasından sonra 3-4 hafta içinde ve daha sonra klinik
değerlendirmede ihtiyaç duyulması halinde doz gözden geçirilmeli ve ayarlanmalıdır. Daha
yüksek dozlarda istenmeyen etki potansiyelinin artabilmesine rağmen, tavsiye edilen dozun
birkaç hafta uygulanmasından sonra yetersiz yanıt alınması durumunda, bazı hastalarda günde
1 / 20maksimum 300 mg’ a kadar kademeli olarak artırılan doz faydalı olabilir (bakınız bölüm 5.1).
150 mg’ a kadar olan dozlar tercihen akşam olmak üzere tek doz halinde verilebilir. 150 mg’
dan fazla olan toplam günlük dozun 2 veya 3’e bölünerek verilmesi tavsiye edilmektedir.
Hastanın etkili en düşük dozu almasını sağlayacak şekilde bireysel doz ayarlamaları dikkatlice
yapılmalıdır.
Depresyon hastaları, semptomlardan tamamen kurtulmaları için en az 6 ay olmak üzere yeterli
bir süre boyunca tedavi edilmelidir.
Obsesif kompulsif bozukluk tedavisinde:
Yetişkinler:
Tavsiye edilen doz günlük 100-300 mg' dır. Başlangıç olarak günlük 50 mg’lık doz önerilir.
Daha yüksek dozlarda istenmeyen etki potansiyelinin artabilmesine rağmen, tavsiye edilen
dozun birkaç hafta verilmesinden sonra yetersiz yanıt alınması durumunda, bazı hastalarda
günde maksimum 300 mg’ a kadar kademeli olarak artırılan doz faydalı olabilir (bakınız
bölüm 5.1). 150 mg’ a kadar olan dozlar tercihen akşam olmak üzere tek doz halinde
verilebilir. 150 mg’ dan fazla olan toplam günlük dozun 2 veya 3’e bölünerek verilmesi
tavsiye edilmektedir. Terapötik yanıt iyi ise, tedaviye hastaya göre ayarlanmış dozlarda
devam edilebilir.
Obsesif kompulsif bozukluk durumunda REVOXİN® tedavisine ne kadar süreyle devam
edileceği konusu sistematik olarak araştırılmamasına rağmen, hastalığın kronik niteliği
nedeniyle yanıt alınan hastalarda tedaviye 10 haftadan daha sonra da devam edilmesi mantıklı
bir yaklaşım olacaktır. Hastanın etkili en düşük dozu almasını sağlayacak şekilde bireysel doz
ayarlamaları dikkatlice yapılmalıdır. Düzenli aralarla tedaviye devam edip etmeme konusu
değerlendirilmelidir. Bazı hekimler ilaç tedavisine iyi yanıt veren hastalarda, ilaç tedavisi ile
birlikte bilişsel davranışcı psikoterapi yapılmasını gerekli bulmaktadır. Obsesif kompulsif
bozuklukta uzun dönemli (24 haftadan fazla) etkililik kanıtlanmamıştır.
Fluvoksamin tedavisinin kesilmesiyle görülen kesilme semptomları:
Tedavi aniden kesilmemelidir. Fluvoksamin ile yapılan tedavi kesilirken, kesilme
reaksiyonları riskinin azaltılması için en az bir veya iki haftalık bir dönem boyunca doz
kademeli olarak azaltılmalıdır (bakınız bölüm 4.4 ve 4.8). Dozun düşürülmesi veya tedavinin
kesilmesinden sonra tolere edilemeyen semptomların ortaya çıkması halinde, daha önce
2 / 20uygulanan doza dönülmesi düşünülmelidir. Hekim daha sonra, daha kademeli olmak üzere
dozu azaltmaya devam edebilir.
Uygulama şekli:
Tabletler çiğnenmeden bir miktar su ile yutulmalıdır.
Özel popülasyonlara ilişkin ek bilgiler :
Böbrek / Karaciğer yetmezliği:
Karaciğer ve böbrek yetmezliği olan hastalarda düşük dozlarda başlanmalı ve tedavi sırasında
hastalar dikkatle izlenmelidir.
Pediyatrik popülasyon:
Depresyon tedavisinde:
REVOXİN®, majör depresif bozukluğun tedavisinde 18 yaş altındaki çocuklarda ve
adolesanlarda kullanılmamalıdır. Pediyatrik majör depresif bozukluğun tedavisinde
fluvoksaminin etkililiği ve güvenliliği belirlenmemiştir (bakınız bölüm 4.4).
Obsesif-kompulsif bozukluk tedavisinde:
8 yaşın üzerindeki çocuklarda ve adoleslanlarda, 10 hafta boyunca günde iki kez 100 mg’ a
kadar olan dozda veriler sınırlıdır. Başlangıç dozu günde 25 mg’ dır. Etkili doza ulaşılana
kadar, doz, hasta tarafından tolere edilebiliyorsa her 4-7 günde bir 25 mg’ lık artışlarla
artırılır. Çocuklardaki maksimum doz günde 200 mg’ ı geçmemelidir. (Daha fazla bilgi için
bakınız bölüm 5.1 ve 5.2). 50 mg’ dan fazla toplam günlük dozun ikiye bölünerek verilmesi
tavsiye edilmektedir. İkiye bölünen dozların eşit olmaması halinde, daha büyük olan doz
yatmadan önce verilmelidir.
Geriyatrik popülasyon:
Yaşlılarda elde edilen veriler, normal günlük dozlarda, genç hastalara kıyasla klinik açıdan
önemli farklılıkları işaret etmemektedir. Yine de, yaşlılarda yüksek dozlara geçiş daha yavaş
olmalı ve dozlama her zaman dikkatle yapılmalıdır.
4.3. Kontrendikasyonlar
• REVOXİN® tabletin tizanidin ve monoaminoksidaz inhibitörü ilaçlarla (MAOI) birlikte
kullanımı kontrendikedir (bkz. Bölüm 4.5).
3 / 20• İrreversible monoaminoksidaz inhibitörü ilaçlarla yapılan bir tedavi kesildikten sonra
REVOXİN®
tedavisine başlamak için en az iki hafta geçmelidir.
Moklobemid gibi reversible monoaminoksidaz inhibitörü ilaçlarla yapılan bir tedavinin
kesildiği günün ertesi günü REVOXİN® tedavisine başlanabilir.
• REVOXİN® tedavisini keserek herhangi bir monoaminoksidaz inhibitörü ilaç tedavisine
başlamak için en az bir hafta süre geçmelidir.
• REVOXİN® bileşimindeki yardımcı maddelerden herhangi birine veya etkin maddeye
karşı aşırı duyarlılığı olan hastalarda kontrendikedir.
4.4. Özel kullanım uyarıları ve önlemleri
"Antidepresan ilaçların çocuklar ve 24 yaşına kadar olan gençlerdeki kullanımlarının ,
intihar düşünce ya da davranışlarını artırma olasılığı bulunmaktadır. Bu nedenle
özellikle tedavinin başlangıcı ve ilk aylarında, ilaç dozunun artırılma/azatılma ya da
kesilme dönemlerinde hastanın gösterebileceği huzursuzluk, aşırı hareketlilik gibi
beklenmedik davranış değişiklikleri ya da intihar olasılığı gibi nedenlerle hastanın gerek
ailesi gerekse tedavi edicilerce yakinen izlenmesi gereklidir."
İntihar/intihar düşüncesi veya klinik kötüleşme
Depresyonlu hastalarda, intihar düşüncesi, kendine zarar verme ve intihara ilişkin artmış bir
risk söz konusudur (intihar-ilişkili davranışlar). Bu risk, hastalıkta önemli derecede bir
düzelme oluşana kadar devam edebilir. Eğer tedavinin ilk birkaç haftasında veya daha sonra
bir gelişme gözlenmezse, iyileşme görülünceye kadar hasta yakından izlenmelilerdir. Klinik
deneyimler genel olarak intihar riskinin, iyileşmenin erken safhalarında artabileceğini
göstermektedir.
Fluvoksaminin reçete edildiği diğer psikiyatrik durumlarda da intihara girişim riski artabilir.
İntihar eğilimi ayrıca, majör depresif bozuklukla ilişkili olabilir. Bu nedenle, majör depresif
bozukluğu olan hastalar tedavi edilirken alınan önlemler, diğer psikiyatrik bozuklukları olan
hastalar tedavi edilirken de alınmalıdır.
4 / 20İntihar girişimi hikayesi bulunan hastaların veya önemli derecede intihar fikri taşıdığını
gösteren kişilerin, tedavi başlamadan önce intihar düşüncesi veya girişimi açısından daha
büyük bir risk altında oldukları bilinmektedir ve tedavi sırasında dikkatlice izlenmelidir.
Antidepresan ilaçların psikiyatrik rahatsızlığı olan yetişkin hastalarda kullanımına ilişkin
plasebo-kontrollü klinik araştırmalara ait bir meta analiz, 25 yaşın altındaki hastalarda
antidepresanlarla tedavinin, plasebo ile kıyaslandığında, intiharla ilişkili davranışlar açısından
artmış bir risk taşıdığını göstermiş.
Hastaların yakından izlenmesi ve özellikle yüksek risk altında olanların, özellikle tedavinin
erken safhasında ve doz değişikliklerinden sonra ek bir ilaç tedavisi alması gereklidir.
Hastalar (ve hasta bakıcıları), klinik açıdan herhangi bir kötüleşme, intiharla ilgili davranış
veya düşünceler ve davranışlardaki alışıldık olmayan değişikliklerin izlenmesi ve bu
semptomların açığa çıkması durumunda acilen medikal destek almaları gerektiği konusunda
uyarılmalıdır.
Pediyatrik popülasyon
®
REVOXİN obsesif kompulsif bozukluk dışında, 18 yaş altındaki adolesanlarda ve
çocukların tedavisinde kullanılmamalıdır. Yapılan karşılaştırmalı klinik çalışmalarda intihar
ilişkili davranışlar (intihar girişimi ve intihar düşüncesi) ve düşmanlık duygusu (ağırlıklı
olarak agresyon, muhalif davranışlar ve kızgınlık) antidepressanlarla tedavi edilenlerde,
plasebo ile tedavi edilen adolesanlar ve çocuklardan daha yüksek sıklıkta gözlenmiştir. Buna
rağmen, klinik gereklilik olarak tedavi kararı alındığında, hasta, intihar semptomlarının ortaya
çıkması açısından dikkatle izlenmelidir.
Buna ek olarak, çocuklarda ve adolesanlarda büyüme, olgunlaşma ve bilişsel davranış
gelişimine ilişkin uzun dönemli güvenilirlik verisi bulunmamaktadır.
Geriyatrik popülasyon
Yaşlılarda elde edilen veriler, normal günlük dozlarda, daha genç hastalara kıyasla klinik
açıdan önemli farklılıkları işaret etmemektedir. Yine de, yaşlılarda yüksek dozlara geçiş daha
yavaş olmalı ve dozlama her zaman dikkatle yapılmalıdır.
Karaciğer ve böbrek yetmezliği
5 / 20Karaciğer veya böbrek yetmezliği olan hastalarda tedaviye düşük dozda başlanmalı ve
hastalar yakından izlenmelidir.
Seyrek olarak REVOXİN® tedavisi sırasında karaciğer enzim düzeylerinde genellikle klinik
belirtilerin eşlik ettiği bir yükselme görülebilir. Böyle durumlarda tedaviye son verilmelidir.
Fluvoksamin tedavisinin kesilmesiyle görülen kesilme semptomları
Tedavi, özellikle aniden kesildiğinde kesilme belirtileri yaygın şekilde görülür (bakınız bölüm
4.8). Klinik çalışmalarda, fluvoksamin ile tedavi edilen hastaların yaklaşık %12’sinde
tedavinin kesilmesiyle advers olay gerçekleşmiştir ve bu plasebo alan hastalarda görülen oran
ile benzerdir. Kesilme semptomu riski, tedavinin süresi, dozu ve doz azaltma hızını da içeren
bir çok faktöre bağlı olabilir.
Baş dönmesi, duyusal bozukluklar (parestezi, görme bozuklukları ve elektrik şoku hissi
dahil), uyku bozuklukları (insomni ve yoğun rüyalar dahil), ajitasyon ve anksiyete, irritabilite,
konfüzyon, duygusal instabilite, bulantı ve/veya kusma ve diyare, terleme ve palpitasyon, baş
ağrısı ve tremor en yaygın olarak bildirilen reaksiyonlardır. Genellikle bu semptomlar, hafif
ila orta şiddetlidir, ancak bazı hastalarda şiddetli olabilir. Bu reaksiyonlar, genellikle tedavinin
kesilmesinden sonraki birkaç günde ortaya çıkar, ancak kazara bir doz almayı unutan
hastalarda bu türden semptomların ortaya çıktığı da çok nadiren bildirilmiştir.
Genellikle bu semptomlar, kendi kendini sınırlayan türdendir ve bazı hastalarda daha uzun
olmasına (2-3 ay veya daha fazla) rağmen genellikle 2 hafta içinde düzelir. Bu nedenle, tedavi
durdurulurken, hastanın ihtiyaçlarına göre, fluvoksaminin birkaç haftalık veya aylık bir süre
boyunca kademeli olarak azaltılması önerilir (bakınız ‘Fluvoksamin tedavisinin kesilmesiyle
görülen kesilme semptomları’, bölüm 4.2).
Psikiyatrik Bozukluklar
Fluvoksamin, mani/hipomani öyküsü olan hastalarda dikkatli kullanılmalı ve manik faza giren
her hastada kesilmelidir.
Akatizi/ psikomotor acelecilik
Fluvoksamin kullanımı, kişisel bir memnuniyetsizlik veya sıkıntı verici bir acelecilikle ve
çoğu zaman oturamama veya ayakta duramamanın eşlik ettiği sürekli olarak hareket etme
6 / 20ihtiyacı ile karakterize olan akatizi gelişimiyle ilişkilendirilmektedir. Bu daha çok tedavinin
ilk birkaç haftası içerisinde ortaya çıkmaktadır. Bu semptomların görüldüğü hastalarda dozun
artırılması zarar verici olabilir.
Sinir sistemi bozuklukları
Hayvan çalışmalarında fluvoksaminin pro-konvülsif özelliklerinin olmadığı görülse bile
anamnezinde konvülsiyon hikayesi bulunan hastalara uygulanırken dikkatli olunması önerilir.
®
REVOXİN ’i stabil olmayan epilepsi hastalarında kullanmaktan kaçınmalı ve kontrol
altındaki epilepsi hastaları dikkatle izlenmelidir. Eğer nöbetler oluşur veya nöbet sıklığında
artış olursa REVOXİN® ile tedavi kesilmelidir.
Nadir durumlarda serotonin sendromu veya nöroleptik malign sendromu–benzer olaylar
özellikle diğer serotonerjik ve/ veya nöroleptik ilaçlarla kombine verildiğinde fluvoksamin
tedavisi ile birlikte rapor edilmiştir. Bu sendromlar potansiyel olarak hayat tehdit edici
durumlarla sonuçlanabildiği gibi eğer bu tür olaylar (hipertermi, rijidite, miyoklonus, yaşam
belirtilerinin olası hızlı dalgalanması ile otonomik instabilite, konfüzyon, irritabilite, delirium
ve koma oluşturabilen aşırı ajitasyonu da içeren mental durum değişiklikleri gibi semptom
kümesi ile karakterize) olursa REVOXİN® ile tedavi kesilmeli ve destekleyici semptomatik
tedavi başlanmalıdır.
Metabolizma ve beslenme bozuklukları
Diğer SSRI’larla tedavide de görüldüğü gibi, hiponatremi nadir olarak rapor edilmekte ve bu
durum fluvoksamin kesildiğinde düzelmektedir. Bazı vakaların uygun olmayan antidiüretik
hormon sekresyon sendromu nedeniyle olması muhtemeldir. Raporların büyük çoğunluğu
yaşlı hastalara aittir.
Glisemik kontrol, özellikle tedavinin erken safhalarında bozulabilir (örneğin, hiperglisemi,
®
hipoglisemi, glukoz toleransında azalma). Bilinen diyabet öyküsü olan hastalara REVOXİN
verildiğinde, anti-diyabetik ilaçların dozunun ayarlanması gerekebilir.
Fluvoksamin tedavisi sırasında en sık gözlenen belirti bazen kusmanın da eşlik edebildiği
bulantıdır. Bu yan etki genellikle tedavinin ilk iki haftası içinde giderek azalır.
Göz bozuklukları
7 / 20Fluvoksamin gibi SSRI’ lar ile ilişkili olarak midriyazis bildirilmiştir. Bu nedenle, intraoküler
basıncı yüksek veya akut dar-açılı glokom riski taşıyan hastalara fluvoksamin reçetelenirken
dikkatli olunmalıdır.
Hematolojik bozukluklar
SSRI’ların kullanılması sırasında, gastrointestinal kanama, jinekolojik hemoraji ve diğer
kutanöz veya mukoz kanama gibi hemorajik bozukluklar rapor edilmiştir. SSRI alan özellikle
yaşlı hastalarda ve beraberinde, trombosit fonksiyonlarını etkilediği bilinen (örn. atipik
antipsikotikler ve fenotiazinler, çoğunlukla trisiklik antidepressanlar, aspirin, steroid olmayan
antienflamatuar ilaçlar) veya kanama riskini artıran ilaçları kullanan hastalarda, kanama
bozukluğu hikayesi olan ve kanamaya yatkınlık gösteren (örn.trombositopenisi veya
pıhtılaşma bozukluğu olanlarda) hastalarda dikkatli olunması önerilmektedir.
Kardiyak bozukluklar
®
REVOXİN ile kombine edildiğinde artabilen terfenadin, astemizol veya sisaprid plazma
konsantrasyonları QT uzaması/Torsade de Pointes’in oluşma riskini arttırır. Bu nedenle,
REVOXİN®
bu ilaçlarla eş zamanlı olarak verilmemelidir.
Klinik deneyimin bulunmamasından dolayı, akut miyokard enfarktüsü sonrası özel dikkat
gösterilmesi tavsiye edilir.
Elektrokonvülzif tedavi (ECT)
Fluvoksamin ve ECT’ nin eşzamanlı uygulanmasına ilişkin klinik deneyim sınırlı olduğundan
dikkatli olunmalıdır.
Bu ürün her dozunda 1 mmol (23 mg)’dan daha az sodyum ihtiva eder. Sodyuma bağlı
herhangi bir olumsuz etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
®
REVOXİN , monoaminoksidaz inhibitörü ilaçlarla birlikte kullanılmamalıdır (ayrıca bakınız
Bölüm 4.3).
Fluvoksamin, CYP1A2’ nin güçlü bir inhibitörü olup, CYP2C ve CYP3A4 ise fluvoksamin
ile daha az oranda inhibe edilmektedir. Bu izoenzimlerle büyük oranda metabolize olan ilaçlar
8 / 20REVOXİN®
ile birlikte verildiğinde daha yavaş elimine edilir ve daha yüksek plazma
konsantrasyonlarına ulaşabilir. Bu durum özellikle terapötik indeksi dar olan ilaçlar için
önemlidir. Hastalar dikkatle izlenmeli ve gerektiğinde bu ilaçların doz ayarlaması
yapılmalıdır.
Fluvoksaminin, CYP2D6 üzerinde marjinal inhibitör etkileri vardır ve oksidatif olmayan
metabolizmayı veya renal atılımı etkilemediği görülmektedir.
Selektif Serotonin Geri Alım İnhibitörü (SSRI), Selektif Serotonin /Norepinefrin Geri Alım
İnhibitörü (SNRI) grubu ilaçların, migren baş ağrısı olanlarda, 5-Hidroksitriptamin reseptör
agonisti ile birlikte kullanımı serotonerjik sendroma neden olabilir.
CYP1A2
Sitokrom P450 1A2 ile büyük oranda metabolize olan bu trisiklik antidepresanlar (örneğin,
klomipramin, imipramin, amitriptilin) ve nöroleptiklerin (örneğin, klozapin ve olanzapin,)
daha önceden stabil olan plazma seviyelerinde fluvoksamin ile birlikte verildiğinde artış
bildirilmiştir. Eğer
REVOXİN®
ile tedaviye başlanıyorsa, bu ürünlerin dozlarının azaltılması
düşünülmelidir.
Fluvoksamin ve CYP1A2 ile metabolize olan dar terapötik indeksli (takrin, teofilin, metadon,
meksiletin, gibi) ilaçların birlikte uygulanması durumunda, hastalar dikkatle izlenmeli ve
gerekirse bu ilaçların doz ayarlaması yapılmalıdır.
Fluvoksamin, tioridazin ile kombine edildiğinde, izole kardiyak toksisite vakaları
bildirilmiştir.
Propranololün plazma konsantrasyonları, fluvoksamin ile kombinasyon halinde arttığı için,
propranolol dozunun düşürülmesi gerekebilir.
Fluvoksamin ile birlikte eş zamanlı olarak verildiğinde kafein plazma seviyelerinin artması
beklenir. Bu nedenle, yüksek oranda kafein içeren içecek tüketen hastalar REVOXİN®
aldıkları zaman ve kafeinin istenmeyen etkileri (tremor, çarpıntı, bulantı, huzursuzluk,
uykusuzluk gibi) gözlendiğinde bu içecekleri azaltmalıdır.
9 / 20REVOXİN®
ile kombine kullanılınca ropinirolün plazma konsantrasyonları artabilir ve bu doz
aşımı riskini artırabilir. Bu nedenle,
REVOXİN®
tedavisi sırasında ve kesilmesinden sonra,
ropinirolün dozunda takip ve azaltma gerekebilir.
CYP2C
Fluvoksamin ve CYP2C ile metabolize olan terapötik indeksi dar ilaçlar (örneğin fenitoin)
birlikte uygulandığında hastalar dikkatli şekilde izlenmeli ve gerektiğinde bu ilaçların doz
ayarlaması yapılmalıdır.
Varfarin
Fluvoksamin ile verildiğinde, varfarin plazma konsantrasyonları önemli derecede artar ve
protrombin zamanı uzar.
Varfarinin metabolizmasında yer alan sitokrom P-450 izozimleri, 2C9, 2C19, 2C8, 2C18,
1A2, ve 3A4’ü içerir. 2C9 muhtemelen, varfarinin in vivo antikoagülan aktivitesini
düzenleyen insan karaciğerindeki P-450’ nin temel formudur.
CYP3A4
Terfenadin, astemizol, sisaprid, (ayrıca bakınız bölüm 4.4).
Fluvoksamin ve CYP3A4 ile metabolize olan terapötik indeksi dar ilaçlar (örneğin
karbamazepin ve siklosporin) birlikte uygulandığında hastalar dikkatli şekilde izlenmeli ve
gerektiğinde bu ilaçların doz ayarlaması yapılmalıdır.
Oksidatif yolla metabolize olan benzodiazepinlerin (örneğin, triazolam, midazolam,
alprazolam ve diazepam) plazma seviyelerinin, fluvoksamin ile birlikte uygulandığında
artması beklenir. Bu benzodiazepinlerin dozu, fluvoksamin ile birlikte uygulama sırasında
azaltılmalıdır.
Glukronidasyon
Fluvoksamin digoksinin plazma konsantrasyonlarını etkilememektedir.
Renal atılım
Fluvoksamin, atenololün plazma konsantrasyonlarını etkilememektedir.
10 / 20Farmakodinamik etkileşimler
REVOXİN® ’in serotonerjik etkileri, diğer serotonerjik ajanlar (triptanlar, SSRI’ ler ve St.
John Wort karışımları dahil olmak üzere) ile kombinasyon halinde kullanıldığında
artabilmektedir (ayrıca bakınız Bölüm 4.4 Özel kullanım uyarıları ve önlemleri).
Fluvoksamin ilaca dirençli ağır hastaların tedavisinde lityum ile kombinasyon halinde
kullanılmıştır. Ancak, lityum (ve muhtamelen triptofan da) fluvoksaminin serotonerjik
etkilerini arttırmaktadır. Kombinasyon, ilaca karşı dirençli ağır depresyon hastalarında
dikkatli kullanılmalıdır.
Oral antikoagülanlar ve REVOXİN® alan hastalarda, hemoraji riski artabilir ve bu nedenle bu
hastalar yakın şekilde izlenmelidir.
Diğer psikotropik ilaçlar ile olduğu gibi,
REVOXİN®
alınırken hastaların alkolden uzak
durması tavsiye edilmektedir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Herhangi bir veri bulunmamaktadır.
Gebelik dönemi
Epidemiolojik veriler, Selektif Serotonin Geri Alım İnhibitörü (SSRI) grubu ilaçların
hamilelik süresince alımında, özellikle hamileliğin son dönemlerinde yeni doğanda dirençli
pulmoner hipertansiyon riskini (PPHN) artırabileceğini göstermiştir. Risk, 1000 gebelikte
yaklaşık 5 vaka olarak gözlenmiştir. Genel popülasyonda, 1000 gebelikte 1-2 PPHN vakası
meydana gelmektedir.
Hayvanlarda yapılan üreme toksisitesi çalışmaları, embriyotoksisitede tedaviye bağlı artışlar
ortaya koymuştur (embriyofetal ölüm, fetal göz anormallikleri). Bu bulgunun insanlar için
geçerliliği bilinmemektedir. Bu etkiler, insanlardaki terapötik dozların iki katı düzeyindeki
maruziyetlerde gözlenmiştir.
11 / 20Hastanın klinik durumu, fluvoksamin tedavisini gerektirmedikçe gebelik sırasında
fluvoksamin kullanılmamalıdır.
Gebeliğin son döneminde fluvoksamin kullanımı sonrasında yenidoğan bebeklerde ilaç
kesilmesine bağlı belirtilere ilişkin izole vakalar tanımlanmıştır.
SSRI’lara üçüncü üç aylık dönemden sonra maruz kalan bazı yenidoğanlarda, beslenme ve/
veya solunum güçlükleri, nöbetler, ısı dengesizliği, hipoglisemi, tremor, anormal kas tonusu,
sinirlilik, siyanoz, irritabilite, letarji, somnolans, kusma, uyumada güçlük ve sürekli ağlama
gibi belirtiler görüldüğü bildirilmiş olup, bu gibi durumlarda daha uzun süreli hastane bakımı
gerekebilmektedir.
Laktasyon dönemi
Fluvoksamin az miktarlarda anne sütüne geçmektedir. Bu nedenle bu ilaç emziren kadınlar
tarafından kullanılmamalıdır.
Üreme yeteneği / Fertilite
Hayvanlarda yapılan üreme toksisitesi çalışmaları, fluvoksaminin erkek ve dişi fertilitesini
bozduğunu göstermiştir. Bu etkinin güvenlilik marjini tanımlanmamıştır. Bu bulgunun
insanlar için geçerliliği bilinmemektedir (bakınız bölüm 5.3).
Hayvanlardan elde edilen veriler, fluvoksaminin sperm kalitesini etkileyebildiğini göstermiştir
(bakınız bölüm 5.3). Bazı SSRI’ ları kullanan insanlardan alınan vaka raporları, sperm kalitesi
üzerinde meydana gelen etkinin geri dönüşümlü olduğunu göstermiştir. Şu ana kadar insan
fertilitesi üzerine herhangi bir etki gözlenmemiştir.
Hastanın klinik durumu fluvoksamin tedavisini gerektirmedikçe gebe kalmayı planlayan
hastalarda fluvoksamin kullanılmamalıdır.
4.7. Araç ve makine kullanımı üzerindeki etkiler
150 mg’ a kadar fluvoksaminin, araç ve makine kullanımı üzerine etkisi yoktur ya da etkisi
önemsizdir. Sağlıklı gönüllülerde, araç ve makine kullanımına ilişkin psikomotor becerileri
etkilemediği görülmüştür. Bununla birlikte, fluvoksamin ile tedavi sırasında uyku hali
12 / 20bildirilmiştir. Bu nedenle, ilaca bireysel cevap belirlenene kadar önlem alınması tavsiye
edilmektedir.
4.8. İstenmeyen etkileri
Klinik çalışmalar sırasında görülen aşağıdaki istenmeyen olaylar çoğunlukla hastalıkla
ilgilidir ve tedaviyle ilişkili olmayabilir.
Sıklık tahmini: Çok yaygın ( ≥ 1/10); Yaygın ( ≥1/100 - <1/10); Yaygın olmayan ( ≥1/1.000 -
< 1/100); Seyrek ≥(1/ 10.000 - < 1/1.000); Çok seyrek (< 1/10.000), bilinmiyor (eldeki
verilerden hareketle tahmin edilemiyor).
MedDra sistem Yaygın Yaygın olmayan Seyrek Çok seyrek
organ sınıfı ≥1/100, <1/10 ≥1/1.000, <1/100 ≥1/10.000, <1/10.000 izole
<1/1.000 bildirimler dahil
Kan ve lenf
sistemi
hastalıkları
Endokrin
hastalıklar
Metabolizma ve Anoreksi
beslenme
hastalıkları
Psikiyatrik Halüsinasyon, Mani
hastalıklar konfüzyonel
aşama
Sinir sistemi Ajitasyon, Ekstrapiramidal Konvülsiyon
hastalıkları sinirlilik, bozukluk, ataksi
endişe, insomni,
somnolans,
tremor,
baş ağrısı,
baş dönmesi
Kardiyak Çarpıntı/
hastalıkları taşikardi
Vasküler (Ortostatik)
hastalıklar hipotansiyon
Gastrointestinal Karın ağrısı,
hastalıklar kabızlık,
diyare, ağızda
13 / 20kuruluk,
dispepsi,
bulantı,
kusma
Hepato-bilier Karaciğer
hastalıklar fonksiyonlarında
anormallik
Deri ve deri altı Hiperhidrozis Deride aşırı Fotosensitivite
doku duyarlılık reaksiyonu
Terleme
hastalıkları reaksiyonları
(anjiyonörotik
ödem, döküntü,
kaşıntı dahil)
Kas-iskelet Artralji, miyalji
bozuklukları,
bağ doku ve
kemik
hastalıkları
Böbrek ve idrar
hastalıkları
Üreme sistemi Anormal Galaktore
ve göğüs (gecikmiş)
hastalıkları ejekülasyon
Genel Asteni, malazi
bozukluklar ve
uygulama
bölgesine ilişkin
hastalıklar
Klinik çalışmalar sırasında bildirilen bu yan etkilere ek olarak, fluvoksaminin pazarlama
sonrası kullanımı sırasında spontan olarak aşağıdaki yan etkiler bildirilmiştir. Kesin bir sıklık
verilemediği için ‘bilinmeyen’ olarak sınıflandırılmıştır.
Kan ve lenf sistemi hastalıkları: Hemoraji (örn. gastrointestinal hemoraji, ekimoz, purpura)
Endokrin hastalıklar: Hiperprolaktinemi, antidiüretik hormon salınımı bozukluğu
Metabolizma ve beslenme hastalıkları: Hiponatremi, kilo artışı, kilo kaybı
Sinir sistemi hastalıkları: Serotonin sendromu, nöroleptik malign sendromu-benzeri olaylar,
parestezi, disguzi ve SIADH (Uygunsuz ADH Salınımı Sendromu) bildirilmiştir (ayrıca
bakınız bölüm 4.4).
14 / 20Göz hastalıkları: Midriyazis
Böbrek ve idrar hastalıkları: Miksiyon bozuklukları (üriner retansiyon, üriner inkontinans,
pollaküri, noktüri ve enürezis gibi)
Üreme sistemi ve göğüs hastalıkları: Anorgazmi, menstrüel bozukluklar (amenore,
hipomenore, metroraji, menoraji gibi)
Genel bozukluklar ve uygulama bölgesine ilişkin hastalıklar: Neonatal ilaç kesilme sendromu
da dahil olmak üzere ilaç kesilme sendromu (bakınız bölüm 4.6)
Psikomotor huzursuzluk/akatizi (bakınız bölüm 4.4)
Fluvoksamin tedavisi sırasında veya tedavinin kesilmesinden hemen sonra intihar düşüncesi
ve intiharla ilişkili davranış vakaları bildirilmiştir (bakınız bölüm 4.4).
OKB’li çocuklar ve ergenlerde yapılan 10 haftalık plasebo kontrollü bir çalışmada, plaseboya
göre daha yüksek oranda, sıklıkla rapor edilen advers olaylar şunlar olmuştur: insomni, asteni,
ajitasyon, hiperkinezi, somnolans ve dispepsi. Bu çalışmadaki ciddi advers olaylar ajitasyon
ve hipomaniyi içermektedir. Klinik çalışmalar dışındaki kullanımı sırasında çocuklarda ve
ergenlerde konvülsiyon rapor edilmiştir.
Fluvoksamin tedavisinin kesilmesiyle görülen kesilme semptomları
Fluvoksamin ile yapılan tedavinin (özellikle aniden) kesilmesi, yaygın şekilde kesilme
semptomlarına neden olmaktadır. Baş dönmesi, duysal bozukluklar (parestezi, görme
bozuklukları ve elektrik şoku hissi dahil), uyku bozuklukları (insomnia ve yoğun rüyalar
dahil), ajitasyon ve anksiyete, irritabilite, konfüzyon, duygusal instabilite, bulantı ve/veya
kusma, diyare, terleme, palpitasyon, baş ağrısı ve tremor en yaygın olarak bildirilen
reaksiyonlardır. Genellikle bu olaylar, hafif ila orta şiddetlidir ve kendi kendini sınırlayan
türdendir, ancak bazı hastalarda şiddetli olabilir ve/veya uzun sürebilir. Bu nedenle
fluvoksamin tedavisine artık ihtiyaç duyulmadığında, tedavi dozun azaltılması yoluyla
kademeli olarak kesilmelidir (bakınız bölüm 4.2 ve 4.4).
15 / 20Sınıf etkileri: Başlıca 50 yaş ve üzeri hastalarda yürütülen epidemiyolojik çalışmalar SSRI ve
trisiklik antidepresan alan hastalarda kemik kırıkları riskinin arttığını göstermektedir. Bu riske
sebep olan mekanizma bilinmemektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0800 314 00 08; faks: 0312 218 35 99)
4.9. Doz aşımı ve tedavisi
Gözlenen Belirtiler
Doz aşımı halinde en sık olarak mide-barsak sistemiyle ilgili belirtiler (bulantı, kusma ve
diyare) ile uykuya meyil ve baş dönmesi görülür. Kardiyak belirtiler (taşikardi, bradikardi,
hipotansiyon), karaciğer fonksiyon bozuklukları, konvülsiyon ve koma da bildirilmiştir.
Fluvoksamin, doz aşımında geniş güvenilirlik sınırına sahiptir. Pazara sunulmasından bu
yana, tek başına fluvoksaminin aşırı dozuna bağlı bildirilen ölümler çok az sayıdadır. Hasta
tarafından alınmış olan ve belgelenen en yüksek fluvoksamin dozu 12 gramdır. Bu hasta,
tamamen iyileşmiştir.
Zaman zaman, fluvoksaminin bilerek diğer ilaçlarla kombinasyon halinde aşırı dozda alındığı
durumlarda daha ciddi komplikasyonlar gözlenmiştir.
Tedavi
REVOXİN®’e özel bir antidot yoktur. Aşırı fluvoksamin alan hastaların midesi en kısa
zamanda boşaltılarak belirtilere yönelik tedavi uygulanmalıdır. Eğer gerekli ise ozmotik
laksatif ile birlikte, hastaya birkaç kez aktif karbon verilmesi de tavsiye edilir. Zorlu diürez
ve diyaliz faydası söz konusu değildir.
5. FARMAKOLOJİK ÖZELLİKLER
5.1 Farmakodinamik özellikler
16 / 20Farmakoterapötik grup: Antidepresan, selektif serotonin geri alım inhibitörü
ATC kodu: N06AB08
Fluvoksaminin etki mekanizmasının, beyin nöronlarındaki selektif serotonin geri alım
inhibisyonuna bağlı olduğu düşünülmektedir. Noradrenerjik prosesler ile etkileşim minimum
seviyededir. Reseptör bağlanma çalışmaları, fluvoksaminin, alfa adrenerjik, beta adrenerjik,
histaminerjik, muskarin kolinerjik, dopaminerjik ya da serotonerjik reseptörlere bağlanma
yeteneğinin ihmal edilebilecek düzeyde az olduğunu göstermiştir.
8 ila 17 yaş arasındaki 120 OKB hastası ile yapılan plasebo kontrollü bir çalışmada, 10
haftada fluvoksamin lehine toplam popülasyonda istatistiksel olarak anlamlı iyileşme
görülmüştür. Yapılan ilave alt grup analizinde, adolesanlarda herhangi bir etki görülmezken
çocuklarda C-YBOCS değerlendirme skalasında bir iyileşme gösterilmiştir. Ortalama doz
sırasıyla günde 158 mg ve 168 mg’ dır.
Doz yanıtı
Fluvoksaminin doz yanıtının araştırıldığı herhangi bir resmi klinik çalışma yapılmamıştır.
Ancak, klinik deneyime dayanılarak bazı hastalarda dozun artırılarak titre edilmesi faydalı
olabilir.
5.2 Farmakokinetik özellikler
Genel özellikler
Absorbsiyon:
Fluvoksamin oral yoldan alındıktan sonra tamamen emilir. En yüksek plazma düzeylerine
ilacın alınması ile birlikte 3–8 saat içinde ulaşılır. İlk geçiş metabolizması nedeniyle, ortalama
mutlak biyoyararlanım % 53’ dür.
Fluvoksaminin farmakokinetiği, eş zamanlı besin alımından etkilenmemektedir.
Dağılım:
Fluvoksaminin in vitro plazma proteinine bağlanma oranı % 80’ dir. İnsanlardaki dağılım
hacmi 25 L/kg’ dır.
Metabolizma:
17 / 20Fluvoksamin yoğun şekilde karaciğerde metabolize olur. Fluvoksamin metabolizmasında yer
alan in vitro esas izoenzim CYP2D6 olmasına rağmen, CYP2D6 için yavaş metabolize
edicilerle plazma konsantrasyonları, hızlı metabolize edicilerdekinden daha yüksek değildir.
Fluvoksaminin ortalama plazma yarılanma süresi, tek bir dozunun alınmasından sonra
yaklaşık 13–15 saat, tekrarlayan dozlarından sonra ise biraz daha uzundur (17 – 22 saat).
Sabit plazma seviyelerine genellikle 10–14 gün içerisinde ulaşılır.
Atılım:
Fluvoksamin esas olarak oksidatif demetilasyonla yoğun hepatik transformasyona uğrar ve
böbrekler yoluyla vücuttan atılan en az dokuz metabolit oluşur. En önemli iki metabolitinin
farmakolojik etkinliği ihmal edilebilir düzeydedir ve diğer metabolitlerinin de farmakolojik
açıdan etkili olması beklenmemektedir. Fluvoksamin CYP1A2 üzerinde güçlü, CYP2C ve
CYP3A4 üzerinde orta derecede inhibitör etkiye sahiptir; CYP2D6 üzerinde ise yalnızca
marjinal inhibitör etki gösterir.
Fluvoksamin doğrusal tek-doz farmakokinetiği göstermektedir. Kararlı-hal konsantrasyonları,
tek-doz verilerinden hesaplanandan daha fazladır ve daha yüksek günlük dozlarda orantısız
olarak daha fazladır.
Hastalardaki karakteristik özellikler
Fluvoksaminin farmakokinetiği, sağlıklı yetişkinler, yaşlı hastalar ve renal yetmezliği olan
hastalarda benzerdir. Fluvoksamin metabolizması, karaciğer hastalığı olan hastalarda bozulur.
Fluvoksaminin kararlı-hal plazma konsantrasyonlarının, çocuklarda (6-11 yaş) adolesanlara
(12-17) göre iki kat daha yüksek olduğu görülmüştür. Adolesanlardaki plazma
konsantrasyonları, yetişkinlerdekine benzerdir.
5.3 Klinik öncesi güvenlilik verileri
Karsinojenezis ve mutajenezis
Fluvoksaminin karsinojenik veya mutajenik etkisi olduğuna dair herhangi bir bulgu
saptanamamıştır.
Fertilite ve üreme toksisitesi
18 / 20Erkek ve dişi doğurganlığı üzerinde yapılan hayvan çalışmaları, insan maruziyetinden daha
yüksek seviyelerde, çiftleşme performasının düştüğünü, sperm sayısı ve fertilite indeksinin
azaldığını ve yumurtalık ağırlıklarının arttığını göstermiştir.
Sıçanlar üzerinde yapılan üreme toksisitesi çalışmaları, fluvoksaminin embriyotoksik
olduğunu göstermiştir (artan embriyofetal ölüm [resorpsiyon], artan fetal göz anormallikleri
[katlanmış retina], azalan fetal ağırlık ve gecikmiş kemikleşme). Fetal ağırlık ve kemikleşme
üzerindeki etkiler muhtemelen maternal toksisiteye bağlıdır (azalan maternal vücut ağırlığı ve
vücut ağırlığı artışı)
Buna ilaveten doğum öncesi ve sonrası çalışmalarda perinatal yavru mortalitesinde artmış bir
oran görülmüştür.
Bu etkiler, insanlardaki terapötik dozların iki katı düzeyindeki maruziyetlerde gözlenmiştir.
Fiziksel ve fizyolojik bağımlılık
Kötüye kullanma, tolerans ve fiziksel bağımlılık potansiyeli, insan dışında primat bir modelde
çalışılmıştır. Bağımlılık olgusuna dair herhangi bir kanıt bulunmamıştır.
6. FARMASÖTİK ÖZELLİKLER
6.1. Yardımcı maddelerin listesi
Çekirdek:
Mannitol
Mısır nişastası
Prejelatinize nişasta
Sodyum stearil fumarat
Kolloidal silikon dioksit
Kaplama:
Metil hidroksipropil selüloz
Polietilen glikol 6000
Talk
Titanyum dioksit
6.2. Geçimsizlikler
19 / 20Bildirilmemiştir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
30 film tabletlik PVC/PVDC Alu blisterde ambalajlanmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Recordati İlaç San. ve Tic. A.Ş.
Doğan Araslı Cad. No:219
34510 Esenyurt/İSTANBUL
Tel: 0212 620 28 50
Faks: 0212 596 20 65
8. RUHSAT NUMARASI
218/26
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 13.02.2009
Ruhsat yenileme tarihi:
10. KÜB’ÜN YENİLENME TARİHİ
20 / 20