KISA ÜRÜN BİLGİSİ
1. BEŞERİ TIBBİ ÜRÜNÜN ADI
DOLPHİN 500 mg film tablet
2. KALİTATİF VE KANTİTATİF BİLEŞİM
Etkin madde:
Her film tablet 500 mg diflunisal içerir.
Yardımcı maddeler:
Sodyum nişasta glikolat 208 mg
Yardımcı maddeler için 6.1’e bakınız.
3. FARMASÖTİK FORM
Film tablet
Oranj renkte, oblong şekilli, çentikli film kaplı tabletler
4. KLİNİK ÖZELLİKLER
4.1. Terapötik endikasyonlar
- Kas iskelet ağrıları, dismenore, diş ağrısı, postoperatif ağrı gibi hafif ve orta
şiddetteki ağrıların semptomatik tedavisinde,
- Osteoartrit ve romatoid artrite eşlik eden ağrı ve inflamasyonun tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde önerilmediği takdirde;
Kas iskelet ağrıları, dismenore, diş ağrısı, postoperatif ağrı gibi hafif ve orta şiddetteki ağrılar:
1000 mg’lık başlangıç dozunu takiben günde 2 veya 3 defa 500 mg dozunda
uygulanır. Doz hastanın yaş ve kilosuna veya tedaviye alınan cevaba göre ayarlanır.
Günde 1.5 g’lık idame dozunun aşılmaması önerilir.
Osteoartrit veya romatoid artrit:
Tavsiye edilen günlük doz 500 mg – 1000 mg’dır. Bu doz günde bir defada veya ikiye
bölünmüş dozlar halinde verilebilir. Dozaj ağrının tabiatına ve şiddetine göre
ayarlanır. Maksimum günlük doz 1.5 g’ı geçmemelidir.
Uygulama şekli:
DOLPHİN, sadece ağız yoluyla alınabilir. Tabletler, çiğnenmeden veya kırılmadan
yutulmalıdır. Özellikle tok karnına alınması önerilir.
Özel popülasyonlara ilişkin ek bilgiler:
Böbrek/Karaciğer yetmezliği:
Diflunisal başlıca böbrekler yoluyla elimine edildiği için renal fonksiyon bozukluğu
olan kişilerde dikkatle kullanılmalı, daha düşük dozlar uygulanmalıdır.
DOLPHİN tedavisi sırasında, karaciğer hastalığı ile tutarlı klinik belirti ve semptomlar
gelişirse, DOLPHİN kesilmelidir.
1Pediyatrik popülasyon:
Diflunisalin 12 yaşından küçük pediyatrik hastalardaki etkililiği ve güvenliliği henüz
saptanmamıştır. 12 yaşından küçük pediyatrik hastalarda DOLPHİN’in kullanılması
tavsiye edilmez.
Geriyatrik popülasyon:
DOLPHİN, 65 yaş ve üzerindeki yaşlıların tedavisinde dikkatle kullanılmalıdır.
4.3. Kontrendikasyonlar
DOLPHİN, diflunisale veya içeriğindeki herhangi bir yardımcı maddeye karşı aşırı
duyarlığı olduğu bilinen hastalarda kullanılmamalıdır.
Diflunisal, aspirin veya diğer nonsteroid antiinflamatuvar ilaçların (NSAİİ) kullanımı
sonrasında astım, ürtiker veya alerjik tipte reaksiyonlarla karşılaşmış hastalarda
kullanılmamalıdır. Bu tip hastalarda NSAİİ’ye karşı şiddetli, nadiren fatal, aşırı
duyarlılık reaksiyonları bildirilmiştir.
Diflunisalin koroner arter bypass greft operasyonu geçirenlerde ameliyat öncesi ağrı
kesici olarak kullanılması kontrendikedir.
4.4. Özel kullanım uyarıları ve önlemleri
Kardiyovasküler etkiler
Kardiyovasküler trombotik olaylar
COX-2 seçici ve seçici olmayan NSAİİ ile yapılan klinik çalışmalarda ölümle
sonuçlanabilecek ciddi kardiyovasküler trombotik olaylar, miyokard infarktüsü ve inme
riski sıklığında artış görülmüştür. Kardiyovasküler hastalığı ya da kardiyovasküler
hastalık açısından risk faktörleri olan hastalarda bu risk artabilir. NSAİİ ile tedavi edilen
hastalarda istenmeyen kardiyovasküler olay riskini en aza indirmek için en düşük doz,
en kısa süre ile uygulanmalıdır.
NSAİİ ile birlikte aspirin kullanımının, NSAİİ’nin yol açtığı kardiyovasküler trombotik
olayların gelişme riskini azalttığını gösteren kanıt yoktur. NSAİİ ile birlikte aspirin
kullanımı ciddi gastrointestinal sorunların ortaya çıkma riskini artırır.
COX-2 selektif NSAİİ’nin koroner arter bypass greft operasyonunun ilk 10-14 gününde
perioperatif ağrı kesici olarak kullanılmasının miyokardial infarktüs ve inme sıklığını
artırdığı yapılan klinik çalışmalarda tespit edilmiştir.
Hipertansiyon
Diflunisal dahil olmak üzere NSAİİ hipertansiyonun ortaya çıkmasına ya da var olan
hipertansiyonun ağırlaşmasına yol açabilirler. Bu durum kardiyovasküler risk artışına
katkıda bulunabilir. Tiyazid grubu ya da kıvrım diüretiği kullanan hastalarda birlikte
NSAİİ’nin kullanımı diüretiklerin etkinliğini azaltabilir. Bu nedenle hipertansiyon
hastalarında NSAİİ’nin kullanımı sırasında dikkatli olunmalıdır. NSAİİ ile tedavi
başlangıcı ve tedavi süresinde kan basıncı düzenli olarak takip edilmelidir.
Konjestif kalp yetmezliği ve ödem
NSAİİ alan bazı hastalarda sıvı tutulması ve ödem gözlenmiştir. Sıvı tutulması ya da
konjestif kalp yetmezliği olan hastalara diflunisal uygulanırken dikkatli olunmalıdır.
2Gastrointestinal etkiler - Ülserasyon, kanama ve perforasyon riski
Diflunisal dahil olmak üzere NSAİİ’lerle tedavi edilen hastalarda, mide, ince barsak
veya kalın barsakta inflamasyon, kanama, ülserasyon veya perforasyon gibi ciddi ve
ölümle sonuçlanabilen gastrointestinal (Gİ) istenmeyen etkiler meydana gelebilir. Bu
ciddi istenmeyen etkiler herhangi bir zamanda ön belirtiler olsun veya olmasın ortaya
çıkabilir. NSAİİ ile tedavisi sırasında üst Gİ sisteme ait ciddi istenmeyen etki ortaya
çıkan hastaların sadece % 20’si semptomatiktir. NSAİİ nedeniyle üst Gİ ülser, büyük
kanama veya perforasyonlar 3 ila 6 ay süreyle tedavi edilen hastaların yaklaşık
%1’inde, bir yıl tedavi gören hastalarınsa yaklaşık %2 ila %4’ünde ortaya çıkmaktadır.
Bu eğilimlerin kullanım süreci uzadıkça devam etmesi, hastada tedavinin herhangi bir
evresinde ciddi bir Gİ olay gelişme olasılığını artırmaktadır. Ancak, kısa süreli tedavi
bile risk taşır. NSAİİ, önceden ülser hastalığı veya Gİ kanama öyküsü olan hastalara
reçetelenirken son derece dikkatli olunmalıdır. Önceden geçirilmiş peptik ülser ve/veya
Gİ kanama öyküsü olan hastalarda NSAİİ’nin kullanımı sırasında Gİ kanama riski, bu
risk faktörlerine sahip olmayan hastalara oranla, 10 kat daha yüksektir. NSAİİ tedavisi
uygulanan hastalarda Gİ kanama riskini artıran diğer risk faktörleri oral
kortikosteroidler ya da antikoagülanlarla tedavi, uzun süreli NSAİİ tedavisi, sigara
kullanımı, alkol tüketimi, ilerlemiş yaş ve genel sağlık durumunun kötü olmasıdır.
Ölümle sonuçlanan Gİ olayların çoğu yaşlı ya da düşkün hastalarda görülmektedir; bu
nedenle bu tip hastalarda tedavi sırasında özellikle dikkatli olmak gerekir.
NSAİİ ile tedavi edilen hastalarda istenmeyen bir Gİ etki riskini en aza indirmek için,
mümkün olan en kısa süreyle en düşük etkili doz kullanılmalıdır. NSAİİ’nin kullanımı
sırasında hekimler ve hastalar Gİ ülserasyon ve kanamanın bulgu ve belirtileri
konusunda tetikte olmalı ve ciddi bir Gİ olaydan şüphelenildiğinde hızla ek
değerlendirme ve tedaviye başlanmalıdır. Bu tip bir şüphe durumunda istenmeyen Gİ
olay şüphesi kalkana kadar NSAİİ tedavisi sonlandırılmalıdır. Yüksek risk grubundaki
hastalarda, NSAİİ dışı alternatif tedaviler göz önünde bulundurulmalıdır.
Böbrekler üzerine etkiler
NSAİİ ile uzun süreli tedavi renal papiller nekroz ve diğer böbrek hasarlarına yol
açmıştır. Renal toksisite ayrıca, renal prostaglandinlerin renal perfüzyonun
korunmasında telafi edici bir rol oynadığı hastalarda da görülmüştür. Bu hastalarda
NSAİİ uygulanması, prostaglandin oluşumunda ve ikincil olarak renal kan akımında
doza bağımlı bir düşmeye neden olarak renal dekompansasyonu tetikleyebilir. Böbrek
fonksiyon bozukluğu, kalp yetmezliği, karaciğer yetmezliği, diüretik ve ADE inhibitörü
kullanan hastalar ve yaşlı hastalar bu yönden daha büyük risk altındadır. NSAİİ
tedavisinin sonlandırılmasından sonra genellikle tedavi öncesindeki duruma geri
dönülür.
İleri evre böbrek hastalığı
İleri evre böbrek rahatsızlığı olan hastalarda diflunisalin kullanımıyla ilgili olarak
yapılan kontrollü klinik çalışmalarda herhangi bir bilgi elde edilmemiştir. Bu nedenle,
ileri evre böbrek rahatsızlığı olan bu hastalarda diflunisal ile tedavi tavsiye edilmez.
Eğer diflunisal tedavisine başlanması gerekiyorsa, hastanın böbrek fonksiyonunun
dikkatle izlenmesi tavsiye edilebilir.
3Anafilaktik/anafilaktoid reaksiyonlar
Diğer NSAİİ ile olduğu gibi, diflunisal kullanımı sırasında da, önceden böyle bir
öyküsü olmayan hastalarda bile, anafilaktik/anafilaktoid reaksiyonlar ortaya çıkabilir.
Diflunisal aspirin triadı olan hastalara verilmemelidir. Bu semptom kompleksi tipik
olarak, aspirin veya diğer NSAİİ aldıktan sonra nazal polipli veya polipsiz rinit ya da
şiddetli, ölümle sonuçlanabilen bronkospazm geçiren astımlı hastalarda meydana gelir.
Bir anafilaktik/anafilaktoid reaksiyonu ortaya çıkarsa, hastaya derhal acil tedavi
uygulanmalıdır.
Deri reaksiyonları
Diflunisal dahil olmak üzere NSAİİ, ölümcül olabilen eksfoliyatif dermatit, Stevens-
Johnson sendromu ve toksik epidermal nekroliz gibi ciddi deri reaksiyonlarına neden
olabilir. Hastalar ciddi deri reaksiyonlarının semptomları hakkında bilgilendirilmelidir.
Deri döküntüsü veya herhangi bir aşırı duyarlılık belirtisi görüldüğünde ilaç kullanımına
son verilmelidir.
Genel
Diflunisalin kortikosteroidlerin yerine kullanılması ya da kortikosteroid yetmezliğini
tedavi etmesi beklenemez. Kortikosteroidlerin aniden kesilmesi hastalığın
alevlenmesine yol açabilir. Uzun süreli kortikosteroid tedavisi uygulanan hastalarda
tedavinin kesilmesi planlanırsa, tedavi doz azaltılarak sonlandırılmalıdır.
Diflunisalin ateş ve inflamasyon azaltıcı farmakolojik etkisi, enfeksiyon belirtilerini
maskeleyebileceğinden, teşhise yönelik bu belirtilerden yararlanmayı engelleyebilir.
Hepatik etkiler
Diflunisal de dahil olmak üzere NSAİİ kullanan hastaların %15 kadarında bir veya daha
fazla karaciğer testinde sınır seviyede yükselmeler meydana gelebilir. Bu laboratuvar
bozuklukları ilerleyebilir, değişmeden kalabilir veya tedaviye devam edildiğinde
kendiliğinden düzelebilir. NSAİİ’lerle yapılan klinik çalışmalarda, hastaların yaklaşık
%1’inde ALT ve AST’de anlamlı yükselmeler (normalin üst sınırından yaklaşık üç veya
daha fazla kat) bildirilmiştir. Ayrıca, bazıları ölümle sonuçlanan sarılık, fulminant
hepatit, karaciğer nekrozu ve karaciğer yetmezliği gibi şiddetli karaciğer reaksiyonları
seyrek olarak bildirilmiştir.
Karaciğer yetmezliğine işaret eden belirti ve/veya semptomlar gösteren veya karaciğer
test değerleri anormal olan hasta, diflunisal tedavisi sırasında daha şiddetli bir karaciğer
reaksiyonun gelişmesine karşı değerlendirilmelidir. Karaciğer hastalığına işaret eden
klinik belirti ve semptomların gelişmesi veya sistemik belirtilerin (örneğin, eozinofili,
döküntü, vb.) meydana gelmesi halinde, diflunisal kesilmelidir.
Hematolojik etkiler
Diflunisal de dahil olmak üzere NSAİİ alan hastalarda bazen anemi görülür. Bu sıvı
retansiyonu, Gİ kan kaybı veya eritropoez üzerindeki tam olarak tanımlanamayan bir
etkiye bağlı olabilir. Diflunisal de dahil olmak üzere NSAİİ’lerle uzun süreli tedavi
altına giren hastalar, herhangi bir anemi bulgu ya da belirtisi görülmese bile,
hemoglobin ve hematokrit seviyelerini düzenli olarak kontrol ettirmelidirler.
NSAİİ’ler trombosit agregasyonunu inhibe ederler ve bazı hastalarda kanama zamanını
uzattıkları gösterilmiştir. Aspirinden farklı olarak, bunların trombosit fonksiyonu
üzerindeki etkileri kantitatif açıdan daha az, daha kısa süreli ve geri dönüşümlüdür.
Diflunisal alan ve trombosit fonksiyonlarındaki değişimlerden etkilenebilecek hastalar
(koagülasyon bozuklukları olan ya da antikoagülan kullanan) dikkatle izlenmelidir.
4Önceden var olan astım
Astım hastalarında aspirine duyarlı astım olabilir. Aspirine duyarlı astımı olan
hastalarda aspirin kullanımı, ölüme yol açabilecek derecede şiddetli bronkospazma yol
açabilir. Bu gibi aspirine duyarlı hastalarda, aspirin ve diğer NSAİİ arasında
bronkospazm dahil çapraz reaksiyonlar bildirildiği için, aspirine karşı bu tip duyarlılığı
olan hastalarda diflunisal kullanılmamalı ve önceden var olan astımı olan hastalarda da
dikkatli kullanılmalıdır.
Görme değişiklikleri
Bu sınıftaki ajanlar ile istenmeyen göz bulgularına ait raporlar (görmede bulanıklık
ve/veya görmede azalma) sebebiyle, diflunisal ile tedavi sırasında göz şikayetleri ortaya
çıkan hastaların göz muayenesinden geçirilmeleri tavsiye edilir.
Laboratuvar testleri
Ciddi Gİ sistem ülserasyonu ve kanama uyarıcı belirtiler olmadan ortaya çıkabileceği
için, hastalar Gİ kanamanın bulgu veya belirtileri açısından izlenmelidir.
NSAİİ’lerle uzun süreli tedavi gören hastalar kan değerlerini düzenli olarak kontrol
ettirmelidirler. Karaciğer ya da böbrek hastalığına işaret eden klinik bulgu ve belirtilerin
gelişmesi, sistemik belirtilerin (örneğin, eozinofili, döküntü, vb) ortaya çıkması ya da
karaciğer testlerindeki bozulmanın devamı veya kötüleşmesi halinde, diflunisal
kesilmelidir.
Bu tıbbi ürün her dozunda 23 mg’dan daha az sodyum ihtiva eder. Dozu nedeni ile
herhangi bir uyarı gerekmemektedir.
4.5. Diğer tıbbi ürünler ile etkileşimler ve diğer etkileşim şekilleri
ADE inhibitörleri ve anjiyotensin II antagonistleri
Çeşitli raporlar, NSAİİ’lerin ADE inhibitörleri ve anjiyotensin II antagonistlerinin
antihipertansif etkisini azaltabileceğini bildirmektedir. Bu etkileşimler, NSAİİ’leri
ADE inhibitörleriyle veya anjiyotensin II antagonistleriyle birlikte almakta olan
hastalarda göz önünde bulundurulmalıdır. Böbrek fonksiyonları azalmış olan bazı
hastalarda, bir ADE inhibitörü veya anjiyotensin II antagonisti ve bir NSAİİ’nin
birlikte kullanımı, genellikle geri dönüşümlü olan, olası akut böbrek yetmezliğinin de
dahil olduğu böbrek fonksiyon bozukluğu ile sonuçlanabilir.
Asetaminofen
Normal gönüllülerde, diflunisal ve asetaminofenin birlikte uygulanması astaminofenin
plazma düzeylerinde yaklaşık % 50 oranında bir artışla sonuçlanmıştır. Asetaminofen
diflunisalin plazma düzeylerini etkilememiştir.Yüksek doz asetaminofen hepatotoksisite
ile ilişkili olduğu için, diflunisal ve asetaminofenin birlikte uygulanması sırasında
hastalar izlenerek dikkatli olunmalıdır.
Antasitler
Antasitlerin diflunisal ile birlikte uygulanması diflunisalin plazma düzeylerini
azaltabilir. Bu etki antasitlerin arasıra kullanılması ile önemsizdir, fakat antasitler
devamlı kullanıldığında klinik olarak önemli olabilir.
5Aspirin
Diflunisal, aspirin ile birlikte uygulandığında, serbest diflunisalin klerensi
değişmemesine rağmen proteine bağlanma azalır. Bu etkileşimin klinik anlamı
bilinmemekle birlikte, diğer NSAİİ’lerde de olduğu gibi, diflunisal ve aspirinin
birlikte uygulanması istenmeyen etkilerin artma potansiyeli nedeni ile genellikle
önerilmez.
Normal gönüllülerde, diflunisal ve aspirinin çoklu dozları birlikte uygulandığında
diflunisal düzeylerinde küçük bir azalma gözlenmiştir.
Siklosporin
NSAİİ’lerin siklosporin ile birlikte uygulanması renal prostasiklin sentezindeki olası
bir azalma nedeniyle, siklosporinin sebep olduğu toksisitede bir artışla ilişkili
bulunmuştur. NSAİİ, siklosporin alan hastalarda dikkatle kullanılmalıdır ve böbrek
fonksiyonu dikkatle izlenmelidir.
Diüretikler
Pazarlama sonrası gözlemlerin yanı sıra klinik çalışmalar, diflunisalin bazı hastalarda
furosemid ve tiyazidlerin natriüretik etkisini azaltabileceğini göstermiştir. Bu yanıt
renal prostaglandin sentezinin inhibisyonuna bağlanmıştır.
Normal gönüllülerde, diflunisal ve hidroklorotiyazidin birlikte uygulanması
hidroklorotiyazidin plazma düzeylerinde önemli bir artışla sonuçlanmıştır. Diflunisal
hidroklorotiyazidin hiperürisemik etkisini azaltmıştır. NSAİİ ile eşzamanlı tedavi
sırasında, hasta böbrek yetmezliğinin belirtileri açısından dikkatle gözlenmelidir.
Lityum
NSAİİ plazma lityum düzeylerinde artışa ve renal lityum klerensinde ise azalmaya yol
açmıştır. Ortalama en düşük lityum konsantrasyonu % 15 artmıştır ve renal klerens
yaklaşık % 20 düşmüştür. Bu etkiler, renal prostaglandin sentezinin NSAİİ tarafından
inhibisyonuna bağlanmıştır. Bu nedenle, NSAİİ ve lityum birlikte uygulandığında,
hastalar lityum toksisitesine karşı dikkatle izlenmelidir.
Metotreksat
NSAİİ’nin, tavşan böbrek kesitlerinde metotreksat birikimini kompetitif bir şekilde
inhibe ettikleri bildirilmiştir. Bu, NSAİİ’nin metotreksatın toksisitesini artırabileceğini
gösterebilir. NSAİİ metotreksatla birlikte uygulandığında dikkatli olunmalıdır.
NSAİİ
İndometazin alan normal gönüllülere diflunisalin uygulanması renal klerensi
azaltmıştır ve indometazinin plazma düzeylerini önemli derecede artırmıştır. Bazı
hastalarda indometazin ve diflunisalin kombine kullanımı fatal Gİ hemoraji ile ilişkili
bulunmuştur. Bu nedenle, indometazin ve diflunisal birlikte kullanılmamalıdır.
Gİ toksisitedeki olası bir artış nedeniyle diflunisal ve diğer NSAİİ’nin birlikte
kullanılması tavsiye edilmez. Aşağıdaki bilgi normal gönüllülerdeki çalışmalardan
elde edilmiştir.
Sulindak: Normal gönüllülerde diflunisal ve sulindakın birlikte uygulanması aktif
sulindak sülfid metabolitinin plazma düzeylerinin azalmasıyla sonuçlanmıştır.
Naproksen: Normal gönüllülerde diflunisal ve naproksenin birlikte uygulanması
naproksenin plazma düzeylerini etkilememiştir, fakat naproksen ve glukuronid
metabolitinin üriner atılımını önemli derecede azaltmıştır. Naproksen diflunisalin
plazma düzeylerini etkilememiştir.
6Oral antikoagülanlar
Bazı normal gönüllülerde, diflunisal ile varfarin, asenokumarol veya fenprokumonun
birlikte uygulanması protrombin zamanının uzamasıyla sonuçlanmıştır. Diflunisal oral
antikoagülanlarla birlikte uygulandığında, protrombin zamanı eşzamanlı ilaç
uygulaması sırasında ve daha sonra birkaç gün süreyle dikkatle izlenmelidir. Oral
antikoagülanların doz ayarlaması gerekebilir. Varfarin ve NSAİİ’nin Gİ kanama
üzerindeki etkileri sinerjiktir, her iki ilacı birlikte kullanan hastalarda ciddi Gİ kanama
riski, her iki ilaçtan birini kullananlara oranla daha yüksektir.
Tolbutamid
Diflunisal ve tolbutamid alan diyabetik hastalarda, tolbutamid plazma düzeyleri veya
açlık kan glukozu üzerinde önemli etkiler görülmemiştir.
Anti-platelet ajanlar
NSAİİ ile birlikte Gİ kanama riskinde artış görülür.
Selektif serotonin reuptake inhibitörleri
NSAİİ ile birlikte Gİ kanama riskinde artış görülür.
4.6. Gebelik ve laktasyon
Genel tavsiye
Gebelik kategorileri C ve D (üçüncü trimester)’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda diflunisalin kullanımıyla ilgili
herhangi bir veri yoktur.
Gebelik dönemi
Gebe kadınlar üzerinde yeterli ve kontrollü çalışmalar yapılmamıştır. Ancak, gebeliğin
son döneminde alındığında diğer NSAİİ gibi duktus arteriosusun erken kapanmasına
neden olabilir. Bu nedenle diflunisal, hasta için beklenen yararlar risklerden daha
fazla olmadıkça gebelik sırasında kullanılmamalıdır. Özellikle de son dönemde
kullanımdan kaçınılmalıdır.
Laktasyon dönemi
Diflunisal anne sütüne plazma konsantrasyonunun % 2-7’si oranında geçer.
Anne sütüyle beslenen çocuklarda, istenmeyen etkilerin ortaya çıkabileceği
düşünülerek ilaç kesilmeli veya çocuğa anne sütü verilmemelidir. İlacın bebeklerde ve
çocuklarda kullanımına dair etki ve emniyeti hakkında kesin veriler yoktur.
Üreme yeteneği /Fertilite
Fertilite ve üreme yeteneği üzerine bilinen bir etkisi yoktur.
4.7. Araç ve makine kullanımı üzerindeki etkiler
Diflunisalin araç ve makine kullanma yeteneği üzerindeki etkilerine ilişkin herhangi
bir veri yoktur.
74.8. İstenmeyen etkiler
Klinik çalışmalarda gözlenen advers reaksiyonlar aşağıdaki sıklık derecesine göre
listelenmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki
verilerden hareketle tahmin edilemiyor).
Gastrointestinal bozukluklar
Yaygın: Bulantı, kusma, dispepsi, gastrointestinal ağrı, diyare, konstipasyon ve gaza
bağlı mide-bağırsakta şişkinlik.
Yaygın olmayan: Peptik ülser, gastrointestinal kanama, anoreksi, gastrit, anormal
karaciğer fonksiyonu, sarılık, kolestaz, hepatit.
Psikiyatrik bozukluklar
Yaygın: Uyuklama hali, uykusuzluk
Yaygın olmayan: Sinirlilik, depresyon, halüsinasyonlar, konfüzyon.
Merkezi sinir sistemi bozuklukları
Yaygın: Sersemlik
Yaygın olmayan: Vertigo, parestezi
Özel duyu bozuklukları
Yaygın: Kulak çınlaması
Yaygın olmayan: Bulanık görme dahil olmak üzere geçici görme bozuklukları
Dermatolojik bozukluklar
Yaygın: Döküntü
Yaygın olmayan: Eritema multiforme, exfoliatif dermatit, Stevens-Johnson sendromu,
toksik epidermal nekroliz, ürtiker, kaşıntı, terleme, stomatit, ışığa duyarlılık.
Hematolojik bozukluklar
Yaygın olmayan: Trombositopeni, agranülositoz, hemolitik anemi.
Genito-üriner bozukluklar
Yaygın olmayan: Dizüri, böbrek bozukluğu, intersitisyel nefrit, hematüri, proteinüri
Aşırı duyarlılık reaksiyonları
Yaygın olmayan: Bronkospazm ile birlikte akut anafilaktik reaksiyon, anjiyoödem, aşırı
duyarlılık sendromu.
Diğer bozukluklar
Yaygın: Baş ağrısı, yorgunluk.
Yaygın olmayan: Asteni, ödem
4.9. Doz aşımı ve tedavisi
Aşırı doz alan hastaların çoğu kalıcı rahatsızlıklar olmadan iyileşmişlerdir. Diflunisal
aşırı dozunun en yaygın belirti ve semptomları uyuşukluk, kusma, bulantı, diyare,
hiperventilasyon, taşikardi, terleme, kulak çınlaması, disoryantasyon ve stüpordur.
Aşırı doz durumlarında hasta kusturulmalı veya mide yıkanmalı, semptomatik ve
destek tedavileri uygulanmalıdır. Diflunisal yüksek oranda plazma proteinlerine
bağlandığı için hemodiyaliz etkili olmayabilir.
85. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Analjezik ve antipiretik
ATC kodu: N02BA11
Diflunisal, periferal etkili, narkotik olmayan nonsteroid bir analjeziktir. Salisilik asitin
difluorofenil türevi olan diflunisal kimyasal olarak asetilsalisilik asit’ten farklıdır.
Diflunisal salisilik asite metabolize olmaz. Analjezik, antiinflamatuvar ve antipiretik
etkilere sahip olan diflunisalin kesin etki mekanizması tam olarak bilinmemekle
beraber, etkisini periferal hücrelerde prostaglandinlerin sentezini siklooksijenaz enzim
seviyesinde inhibe ederek gösterdiği düşünülmektedir.
5.2. Farmakokinetik özellikler
Genel özellikler
Emilim:
Diflunisal oral yoldan alındıktan sonra süratle ve tamama yakın oranda gastrointestinal
sistemden absorbe edilerek 2-3 saatte doruk plazma konsantrasyonlarına ulaşır. Uzun
etkili bir analjezik olan diflunisalin analjezik etkisi oral yoldan alınmasını takiben 1
saat içinde ortaya çıkar ve 2-3 saatte maksimum düzeye ulaşır.
Uzun yarılanma ömrü (8-12 saat) ve doğrusal olmayan farmakokinetik özelliklerinden
dolayı, çoklu dozlar sonrasında denge düzeyi plazma konsantrasyonlarına ulaşmak
için birkaç gün gereklidir. Bu nedenle tedavi başlangıcında bu süreyi kısaltmak için
bir yükleme dozu (500 mg veya 1000 mg) verilmesi önerilmektedir.
Dağılım:
Diflunisal % 99’dan fazla plazma proteinlerine bağlı olarak bulunur.
Biyotransformasyon:
Salisilik asitin difluorofenil türevi olan diflunisal, salisilik asite metabolize olmaz.
Eliminasyon:
Verilen dozun yaklaşık % 90'ı glukuronid konjügatları halinde idrarla, geri kalanı
feçesle vücuttan atılır.
Doğrusallık / Doğrusal olmayan durum:
Diflunisal, doğrusal olmayan farmakokinetik göstermektedir.
5.3. Klinik öncesi güvenlilik verileri
Diflunisal ile yapılan hayvansal çalışmalar, herhangi bir mutajenik etkinin
oluşmadığını göstermiştir. Sıçan ve fareler üzerinde yapılan uzun süreli çalışmalarda
ise, günde 40 veya 80 mg/kg dozlara kadar uygulanan diflunisal neoplasia’nın tipini
veya şiddetini etkilememiştir.
96. FARMASÖTİK ÖZELLİKLER
6.1. Yardımcı maddelerin listesi
Sodyum nişasta glikolat
Hidroksipropil selüloz
Mikrokristalin selüloz PH 101
Magnezyum stearat
Titanyum dioksit
Hidroksipropil metilselüloz 15 cP
Talk
FD&C Yellow No.6 HT
6.2. Geçimsizlikler
Bilinen bir geçimsizlik yoktur.
6.3. Raf ömrü
60 ay
6.4. Saklamaya yönelik özel tedbirler
25 C’nin altındaki oda sıcaklığında saklayınız.
6.5. Ambalajın niteliği ve içeriği
10 film tablet içeren PVC/Al blister ve karton kutu ambalaj
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj Atıklarının Kontrolü Yönetmelik”lerine uygun olarak imha
edilmelidir.
7. RUHSAT SAHİBİ
Adı : SANOVEL İLAÇ SAN. VE TİC. A.Ş.
Adresi : Büyükdere Cad. 34398 Maslak - İstanbul
Tel No : (212) 285 26 70
Faks No : (212) 285 01 81
8. RUHSAT NUMARASI
171/52
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28.11.1994
Ruhsat yenileme tarihi: 28.11.2009
10. KÜB’ÜN YENİLENME TARİHİ
10