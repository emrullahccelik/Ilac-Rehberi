1 / 6 
 KULLANMA TALİMATI  
 
NEXTOLAC  17 g oral çözelti hazırlamak için toz  
Ağızdan alınır . 
• Etkin madde:  Her saşe, etkin madde olarak 17 g polietilen glikol 3350 içerir.  
• Yardımcı maddeler:  Yardımcı madde içermemektedir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size ön erilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 
1. NEXTOLAC  nedir ve ne için kullanılır?  
2. NEXTOLAC ’ ı kullanmadan önce dikkat edilmesi gerekenler  
3. NEXTOLAC  nasıl kullanılır?  
4. Olası yan etkiler nelerdir?  
5. NEXTOLAC ’ ın saklanması  
Başlıkları yer almaktadır.  
 
 
 
 2 / 6 
 1. NEXTOLAC  nedir ve ne için kullanılır?  
NEXTOLAC ; ağızdan alınan ve genellikle 1 ila 3 gün içerisinde bağırsak hareketliliğini 
artırarak  bağırsağı temizleyen beyaz veya beyaza yakın renkli toz karışımdır. 1 paket (saşe) 
içindeki toz içilecek sıvı içinde karıştırılarak çözelti haline getirilir.  
Bu ürün, bağırsak temizliğinin gerektiği durumlarda ve nadiren ortaya çıkan kabızlığın  
(konstipasyon) tedavisinde kullanılır.  
 
2. NEXTOLAC ’ ı kullanmadan önce dikkat edilmesi gerekenler  
NEXTOLAC ’ ı aşağıdaki durumlarda KULLANMAYINIZ  
Eğer:  
• İçeriğindeki polietilen glikole karşı aşırı duyarlılığınız var ise,  
• Mide veya bağırsaklarınızda tıkanıklık var ise;  
• Gecikmiş veya yavaş mide boşalması durumunda ( gastrik retansiyon) var ise;  
• Bağırsak delinmesi problemleriniz var ise,  
• Zehirli kalın bağırsak iltihabınız (toksik kolit) var ise,  
• Kalın bağırsağınızda genişlemeye yol açan bağırsak iltihabınız (toksik megakolon) var  
ise 
• Bağırsak tıkanması (ileus) problemi niz var ise bu ilacı kullanmayınız.  
NEXTOLAC ’ ı aşağıdaki durumlarda DİKKATLİ KULLANINIZ  
Eğer;  
• Elektrolit dengesizliğiniz varsa,  
• 1 haftadan daha uzun süreli olarak bu ilacı kullanma ihtiyacı duyuyorsanız,  
• Makattan kanama olursa, bulantı, şişkinlik, karın a ğrısı veya krampı şiddetlenirse, 
uygulama durdurularak doktora danışılmalıdır.  
• İrritabl barsak sendromu (karın ağrısı, dolgunluk ve şişkinlik hissi, anormal bağırsak 
hareketleri ile karakterize bir barsak hastalığı, spastik kolit) ve son iki haftada barsak  
alışkanlığında ani değişiklik varsa kullanmadan önce hekime danışılmalıdır.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
NEXTOLAC ’ ın yiyecek ve içecek ile kullanı lması  
NEXTOLAC , sıcak, soğuk veya oda ısısındaki su, meyve suyu, soda, kahve veya çay vb.  
içecekler ile beraber kullanılabilir.  
Hamilelik  
İlacı kullanmadan önce doktorunuza ya da eczacınıza danışınız.  3 / 6 
 NEXTOLAC  içeriğinde bulunan polietilen glikol 3350’nin plasentadan geçip geçmediği  
bilinmemektedir. Bu nedenle kesinlikle gerekli olmadıkça gebelik döneminde  
kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
Anne sütüne geçip geçmediği bilinmemektedir. Bu nedenle hasta için beklenen yararlar bebek 
için ortaya çıkabilecek risklerden daha fazla olmadıkça emzirme döneminde 
kullanılmamalıdır.  
Araç ve makine kullanımı  
Bu ilacın araç ve makine kullanımı üzerine etkisi olduğuna dair bir çalışma bulunmamaktadır.  
NEXTOLAC ’ ın içeriğinde bulunan bazı yardımcı maddeler hakkında önemi bilgiler  
Bu tıbbi ürün yardımcı madde içermediğinden geçerli değildir.  
Diğer ilaçlar ile birlikte kullanımı  
 
NEXTOLAC  uygulanmasının başlangıcından sonraki bir saat içerisinde ağız yolundan  
uygulanan diğer ilaçlar mide -bağırsak sisteminde beklenilen oranlarda emilmeyebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. NEXTOLAC  nasıl kullanılır?  
Uygu n kullanım ve doz/ uygulama sıklığı için talimatlar:  
Yetişkinler için önerilen doz günde bir pakettir (saşe).  
Bağırsak hareketliliğinin başlayabilmesi için 1 ila 3 gün uygulama gerekir.  
Doktor tarafından aksi belirtilmediği sürece 7 günden daha uzun süre kullanılmamalıdır.  
Uygulama yolu ve metodu:  
NEXTOLAC  ağız yolundan alınır, fakat çözeltiyi içmek istemeyen ya da içemeyecek 
durumda  olan hastalara özel bir tüp (nazogastrik tüp) kullanılarak sağlık personeli tarafından 
burun  yolundan verilebilir.  
Çözeltinin hazırlanması: Sa şe içeriğindeki toz, 1/2 - 1 bardak sıcak, soğuk veya oda ısısındaki  
su, meyve suyu, soda, kahve veya çay vb. bir içecek içerisinde tamamen çözülünceye kadar  
karıştırıldıktan sonra uygulanmalıdır. Daha sonra içmek üzere saklamayınız.  
 4 / 6 
 Değişik yaş grupları:  
Çocuklarda kullanımı:  
Çocuklarda güvenlilik ve etkinliği kanıtlanmadığından dolayı 17 yaşın altındaki çocuklara 
uygulanması tavsiye edilmez.  
Yaşlılarda kullanımı:  
İshal gibi olası yan etkilere karşı daha duyarlı olabilen yaşlı hastalarda dikkatli  
kullanıl malıdır.  
Özel kullanım durumları:  
Böbrek/Karaciğer yetmezliği:  
Böbrek yetmezliği veya karaciğer yetmezliği olan hastalar tarafından kullanımına ilişkin bilgi  
yoktur.  
Eğer NEXTOLAC ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla  NEXTOLAC  kullandıysanız:  
NEXTOLAC  içeriğindeki etkin madde bağırsaklardan çok düşük oranda emildiği için doz 
aşımı  durumunda herhangi bir tehlike beklenmez. Doz aşımında en sık beklenilen etki ishal  
gelişimidir. Aşırı ishal durumunda tedavi durdurulmalıdır.  
NEXTOLAC ’ dan kullanmanız gerekenden fazlasını kullanmışsanız bir do ktor veya eczacı  ile 
konuşunuz.  
NEXTOLAC ’ ı kullanmayı unutursanız  
Unutulan dozları dengelemek için çift doz almayınız.  
NEXTOLAC  ile tedavi sonlandırıldığındaki oluşabilecek etkiler  
NEXTOLAC  tedavisi sonrası herhangi bir etki gözlemlerseniz doktorunuz ile konuşunuz.  
4. Olası yan etkiler nelerdir?   
Tüm ilaçlar gibi NEXTOLAC ’ ın içeriğinde  bulunan  maddeye duyarlı olan kişilerde  yan 
etkiler olabilir .  
Aşağıdakilerden biri olursa, NEXTOLAC ’ ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne ba şvurunuz:   
 
• Ani aşırı duyarlılık reaksiyonları (özellikle yüz, dil veya boğazda şişme, kaşıntı, 
döküntü, ciddi baş dön mesi, soluma güçlüğü  gibi şikâyetler,  ciddi bir alerjik 
reaksiyonun belirtileri olabilir).  
Bunların hepsi çok ciddi yan etkilerdir.  5 / 6 
 Eğer bunlardan biri sizde mevcut ise sizin NEXTOLAC ’ a karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür.  
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın  : 10 hastanın en az birinde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az, fakat 10. 000 hastanın birinden fazla görülebilir.  
Çok seyrek           : 10.000 hastanın birinden az görülebilir.  
Bilinmiyor            : Eldeki verilerden hareketle tahmin edilemiyor.  
Çok yaygın:  
• Bulantı  
• Karında dolgunluk hissi  
• Şişkinlik  
• Gaz 
 
Çok seyrek:  
• Ürtiker (kurdeşen)  
• Dermatit  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan ‘ İlaç Yan Etki Bildirimi’ ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliği hakkında daha fazla bilgi edinilmesine katkı sağlamış olacaksınız.  
 
5. NEXTOLAC ’ ın saklanması  
NEXTOLAC ’ ı çocukların göremeyeceği, erişemeyeceği yerlerde ve ambalajında saklayınız.  
25°C’nin altındaki oda sıcaklığında saklayınız.  
Hazırlanmış çözelti buzdolabında (2 -8 °C’de) saklanmalıdır. 6 saat içerisinde tüketilmeyen 
çözelti imha edilmelidir.  
Son kullanma tarihiyle uyumlu olarak kullanınız.  
Ambalajdaki  son kullanma tarihinden sonra NEXTOLAC ’ ı kullanmayınız.  6 / 6 
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
 
Ruhsat sahibi:  
Dinçsa İlaç San. ve Tic. A.Ş.  
1. Organize San. Bölg. Avar Cad.  
No:2 06935 Sincan /ANKARA  
Tel :  +90312 267 11 91 (pbx)  
Faks: +90312 267 11 99  
 
Üretim yeri:  
Dinçsa İlaç San. ve Tic. A.Ş.  
1. Organize San. Bölg. Avar Cad. No:2 06935 Sincan /ANKARA  
Tel : +90312 267 11 91 (pbx)  
Faks: +90312 267 11 99  
 
 
Bu kullanma talimatı 13/02/2020  tarihinde onaylanmıştır  