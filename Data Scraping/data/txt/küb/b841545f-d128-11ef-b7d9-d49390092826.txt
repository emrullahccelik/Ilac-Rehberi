KISA ÜRÜN BİLGİSİ
1. BEŞERİ TIBBİ ÜRÜNÜN ADI
GAVISCON DOUBLE ACTION 250 mg+106,5 mg+187,5 mg çiğneme tableti
2. KALİTATİF VE KANTİTATİF BİLEŞİM
Etkin maddeler:
Her tablette 250 mg sodyum aljinat, 106,5 mg sodyum bikarbonat ve 187,5 mg kalsiyum
karbonat içerir.
Yardımcı maddeler:
Aspartam (E951) 5,863 mg
Karmoisin Lake (E122) 0,375 mg
Yardımcı maddeler için 6.1’e bakınız
3. FARMASÖTİK FORM
Çiğneme tableti.
Kenarları eğimli, düz, yuvarlak, çift katmanlı tablet. Tabletlerin bir katmanı pembe olup
hafifçe beneklidir ve diğer katmanı beyazdır.
4. KLİNİK ÖZELLİKLER
4.1.Terapötik endikasyonlar
Gebelik dönemindekiler dahil, yemeklerden sonra asit regürjitasyonu, mide yanması ve
hazımsızlık gibi gastroözofageal reflü semptomları ve aşırı mide asidi (hiperasidite)
semptomlarının tedavisinde endikedir.
4.2.Pozoloji ve uygulama şekli
Pozoloji/uygulama sıklığı ve süresi:
Günde en fazla dört defa olmak üzere yemeklerden sonra ve yatmadan önce iki ila dört tablet.
Uygulama şekli:
Oral yolla kullanıma yöneliktir, tabletler iyice çiğnenmelidir.
Özel popülasyonlara ilişkin ek bilgiler:
Böbrek yetmezliği:
Kalsiyum karbonat içerdiğinden, hiperkalsemi, nefrokalsinosis ve tekrarlayan böbrek
kalsiyum taşı tedavisindeki hastalarda ve sodyum içerdiğinden sıkı bir tuz diyeti önerilen
vakalarda dikkatli olunmalıdır.
Karaciğer yetmezliği:
Veri bulunmamaktadır.
Pediyatrik popülasyon:
12 yaşından büyük çocuklar için doz, günde en fazla dört defa olmak üzere yemeklerden
sonra ve yatmadan önce 2-4 tablet/gündür.
12 yaşın altındaki çocuklarda, sadece doktor tavsiyesi üzerine verilmelidir.
Geriyatrik popülasyon:
Doz ayarlaması gerekmez.
1/64.3.Kontrendikasyonlar
GAVISCON DOUBLE ACTION tablet içeriğinde bulunan etkin maddelerden ya da diğer
yardımcı maddelerden herhangi birine karşı, aşırı duyarlılığı olduğu bilinen ya da
şüphelenilen hastalarda kullanılmamalıdır (Bkz. bölüm 4.4).
4.4.Özel kullanım uyarıları ve önlemleri
Dört tabletlik dozdaki sodyum miktarı 221.5 mg’dır (9.64 mmol). Bazı konjestif kalp
yetmezliği ve böbrek yetmezliği vakalarında olduğu gibi oldukça sıkı bir tuz diyetinin
önerildiği vakalarda bu durum dikkate alınmalıdır.
Dört tabletlik her dozda 300 mg (7.5 mmol) kalsiyum bulunmaktadır. Hiperkalsemi,
nefrokalsinoz ve kalsiyum içeren reküren böbrek taşı olan hastalarda tedavi uygulanırken
dikkatli olunmalıdır.
Yedi gün sonra semptomlarda düzelme görülmediği takdirde klinik durum gözden
geçirilmelidir. Gereğinden uzun süre kullanımından kaçınılmalıdır.
Diğer antasitlerde olduğu gibi, antasit-aljinat kombinasyonu olan GAVISCON DOUBLE
ACTION’ın kullanımı altta yatan daha ciddi tıbbi durumları maskeleyebilir.
Aşağıdaki durumlarda GAVISCON DOUBLE ACTION kullanılmamalıdır:
- Ciddi/kısmi böbrek fonksiyonu/yetmezliği bulunan hastalar
- Hipofosfatemili hastalar
Gastrik asit seviyesi çok düşük olan hastalarda etkililiğin düşmesi olasılığı bulunmaktadır.
Gastroenteriti olan ya da böbrek yetmezliği şüphesi bulunan çocuklar, büyük bir hipernatremi
riski altındadır.
Hekim tarafından önerilmedikçe 12 yaşın altındaki çocuklarda tedavi uygulanması genelde
önerilmemektedir.
Bu tıbbi ürün fenilalanin için bir kaynak (aspartam) içermektedir. Fenilketonürisi olan
insanlar için zararlı olabilir.
Bu tıbbi ürün karmoisin içermektedir. Alerjik reaksiyonlara neden olabilir.
4.5.Diğer tıbbi ürünler ile etkileşimler ve diğer etkileşim şekilleri
Ürün bileşiminde bulunan kalsiyum karbonatın antasit özellik göstermesi nedeniyle diğer
tıbbi ürünleri (özellikle H2 antihistaminikler, tetrasiklinler, digoksin, florokinolon, demir
tuzları, ketokonazol, nöroleptikler, penisilamin, beta blokörler (atenolol, metoprolol,
propranolol), glukokortikoid, klorokin ve bifosfonatlar, vb.), estramustin (prostat bezi kanseri
için) estramustin (prostat bezi kanseri için) kullanmadan önce 2 saatlik bir ara verilmesi
önerilmektedir.
Levotroksin içeren ilaçların GAVISCON DOUBLE ACTION ile birlikte alındığında emilimi
bozulduğundan, iki ilacın en az 2 saat ara verilerek alınması gerekmektedir.
2/6Özel popülasyonlara ilişkin ek bilgiler
Hiçbir etkileşim çalışması yapılmamıştır.
Pediyatrik popülasyon:
Hiçbir etkileşim çalışması yapılmamıştır.
4.6.Gebelik ve laktasyon
Genel tavsiye:
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
GAVISCON DOUBLE ACTION kullanılırken ilave doğum kontrol yöntemi kullanılması
gerektiğine dair veri bulunmamaktadır.
GAVISCON DOUBLE ACTION’ın doğum kontrol yöntemlerini etkilediğine dair veri
bulunmamaktadır.
Gebelik dönemi:
281 gebe kadında yapılan açık kontrollü çalışmalarda GAVISCON DOUBLE ACTION’ın
gebeliğin seyri veya fetus/yenidoğan sağlığı üzerinde anlamlı bir yan etkisi görülmemiştir. Bu
bilgiler ve daha önceki deneyime göre bu ürün gebelik sırasında kullanılabilir. Ancak yine
de, kalsiyum karbonat varlığı dikkate alındığında tedavi süresinin mümkün olduğunca kısa
tutulması tavsiye edilmektedir.
Laktasyon dönemi:
Yapılan açık kontrollü çalışmalarda GAVISCON DOUBLE ACTION’ın yenidoğan sağlığı
üzerinde anlamlı bir yan etkisi görülmemiştir. Bu bilgiler ve daha önceki deneyime göre bu
ürün emzirme sırasında kullanılabilir.
Üreme yeteneği /Fertilite
GAVISCON DOUBLE ACTION’ın klinik çalışmalarında aljinatın üreme yeteneği veya
fertiliteye negatif etkisi olmadığı gösterilmiştir.
4.7.Araç ve makine kullanımı üzerindeki etkiler
Araç ve makine kullanımı üzerinde etkisi bulunmamaktadır.
4.8.İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek: Ürünün içeriğindeki maddelere karşı duyarlı hastalarda çok seyrek şekilde,
ürtiker, anafilaktik veya anafilaktoid reaksiyonlar gibi alerjik belirtiler gelişebilir.
Metabolizma ve beslenme hastalıkları
Bilinmiyor: Yüksek miktarda kalsiyum karbonat alınması alkaloz, hiperkalsemi, asit rebound,
süt-alkali sendromuna neden olabilir. Bu yan etkiler genelde önerilenden daha yüksek
dozların alınmasını takiben meydana gelmektedir.
3/6Gastrointestinal hastalıklar
Bilinmeyen: Konstipasyon (kabızlık)
Solunum, göğüs bozuklukları ve mediastinal hastalıklar
Çok seyrek: Bronkospazm gibi solunum ile ilgili belirtiler.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijlans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9.Doz aşımı ve tedavisi
Doz aşımı durumunda semptomatik tedavi yapılmalıdır. Meydana gelmesi muhtemel
abdominal gerginlik ise konservatif olarak tedavi edilir.
5. FARMAKOLOJİK ÖZELLİKLERİ
5.1.Farmakodinamik özellikler
Farmakoterapötik grup: Peptik ülser ve gastroözofageal reflü hastalığı için diğer ilaçlar
ATC kodu: A02BX13
Bu ürün iki antasid (kalsiyum karbonat ve sodyum bikarbonat) ve bir aljinat
kombinasyonundan oluşmaktadır.
GAVISCON DOUBLE ACTION alındıktan sonra mide asidi ile reaksiyona girerek mide
içinde hareket eden ve pH’sı neredeyse nötr olan bir aljinik jel meydana getirir. Ciddi
durumlarda jel, mide içeriği yerine kendisi özofagusa doğru geri gidebilir ve iyileşme başlar.
Kalsiyum karbonat hazımsızlık ve mide yanmasının hızlı bir şekilde giderilmesi için gastrik
asidi nötralize etmektedir. Bu etki yine nötralize edici etkiye sahip sodyum bikarbonatın ilave
edilmesiyle artırılmaktadır. Ürünün en düşük dozu olan iki tabletlik uygulamadaki toplam
nötralize etme kapasitesi yaklaşık 10 mEqH+’dır.
5.2.Farmakokinetik özellikler
Genel özellikler
Emilim:
Bu ürünün etki mekanizması fiziksel olup, sistemik dolaşıma emilimine bağlı değildir.
Dağılım:
Veri bulunmamaktadır.
Biyotransformasyon:
Veri bulunmamaktadır.
Eliminasyon:
Veri bulunmamaktadır.
4/6Doğrusallık/Doğrusal olmayan durum:
Veri bulunmamaktadır.
5.3.Klinik öncesi güvenlilik verileri
Ürünün reçete edilmesinde göz önünde bulundurulması gereken herhangi bir klinik öncesi
bulgu bildirilmemiştir.
6. FARMASÖTİK ÖZELLİKLER
6.1.Yardımcı maddelerin listesi
Makrogol 20.000
Mannitol (E421)
Kopovidon
Asesülfam K
Aspartam (E951)
Nane aroması
Karmoisin Lake (E122)
Magnezyum Stearat
Ksilitol DC
6.2.Geçimsizlikler
Geçerli değil.
6.3.Raf ömrü
24 ay
6.4.Saklamaya yönelik özel tedbirler
30ºC üstündeki sıcaklıklarda saklamayınız, nemden korunarak orijinal ambalajında
saklanmalıdır.
6.5.Ambalajın niteliği ve içeriği
Kartonlara yerleştirilmiş alüminyum folyo kapaklı baskısız, cam berraklığında, ısıl yolla
kalıplanabilen lamine PVC/PE/PVDC blister.
Blister şerit kapatılmış sekiz tablet içermektedir. Ambalaj boyutları: 48 çiğneme tableti.
6.6.Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
“Tıbbi Atıkların Kontrolü Yönetmeliği” ve “Ambalaj ve Ambalaj Atıklarının Kontrolü
Yönetmelikleri”ne uygun olarak imha edilmelidir.
7. RUHSAT SAHİBİ
Reckitt Benckiser Tem. Malz. San. ve Tic. A.Ş.
Beşiktaş / İstanbul / Türkiye
Tel: 0212 326 96 00
8. RUHSAT NUMARASI(LARI)
136/75
5/69. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13.09.2013
Ruhsat yenileme tarihi: -
10. KÜB’ÜN YENİLENME TARİHİ
---
6/6