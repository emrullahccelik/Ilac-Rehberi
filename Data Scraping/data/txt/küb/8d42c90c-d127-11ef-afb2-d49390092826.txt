KISA ÜRÜN BİLGİSİ
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM‟a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
HUMAN ALBUMIN OCTAPHARMA %20 IV infüzyonluk çözelti, 50 mL
2. KALİTATİF VE KANTİTATİF BİLEŞİM
Etkin madde:
İnsan albumini 10 g/50 mL*.
*Çözelti, en az %96‟sı insan albumini olmak üzere %20 protein içerir.
Albumin Octapharma %20, hiperonkotik bir çözeltidir.
Yardımcı maddeler:
100 mL çözeltide:
Sodyum 328 – 362 mg
Potasyum 7.8 mg‟den daha az
Yardımcı maddeler için 6.1‟e bakınız.
3. FARMASÖTİK FORM
İntravenöz infüzyon için çözelti.
Berrak veya hafif opalesan.
4. KLİNİK ÖZELLİKLER
4.1. Terapötik endikasyonlar
- Child sınıflandırılmasına göre CHILD-C grubunda olup massif refrakter asiti olan ve kan
albümin düzeyi <2 g/dL olarak saptanan kronik karaciğer hastalarında,
- Asit varlığında “Spontan bakteriyel peritonit” gelişen hastalarda tedaviye yardımcı olarak,
- Plazmaferez ve plazma değişimi sırasında kan albümin düzeyinden bağımsız olarak,
- Kök hücre transplantasyonu ve veno okluzif hastalık tedavisinde,
- Septik şok tablosunda kristalloid sıvı resüsitasyonuna yanıt vermeyen ve kan albümin
düzeyi <2 g/dL olan yoğun bakım hastalarında,
- Pediyatrik yaş grubundaki hastalarda Nefrotik Sendrom tanılı ve kan albümin düzeyi
≤2 g/dL olan ve beraberinde plevral efüzyon, asit, akciğer ödemi semptom ve bulguları
olan pediyatrik hastalarda,
- Gebelik toksemisinde; kan albümin düzeyi ≤2 g/dL olan olgularda (preeklampsi ve
eklampsi tablolarında)
- İatrojenik ovarian hiperstimülasyon (OHSS) sendromunda; kan albümin düzeyi ≤2 g/dL
altında olan ve beraberinde plevral efüzyon, asit, akciğer ödemi semptom ve bulgularında,
1- Hastanede yatan diyabetik nefropatili hastalarda klas IV kalp yetmezliği, tedaviye yanıtsız
ödem ve hipervolemi varlığında kan albümin düzeyi ≤2.5 g/dL olduğunda diüretik
tedaviye yardımcı olarak kısa süreli kullanılabilir.
4.2 Pozoloji ve uygulama şekli
Albümin preparatının konsantrasyonu, dozu ve infüzyon hızı hastanın bireysel gereksinimine
göre ayarlanmalıdır.
Pozoloji/Uygulama sıklığı ve süresi:
Gerekli doz ve uygulama sıklığı, ilgili endikasyona göre, hastanın kilosuna, travma ya da
hastalığın şiddetine, devam eden sıvı ve protein kaybına bağlıdır ve doktor tarafından
belirlenir. Gerekli dozun belirlenmesinde plazma albumin düzeyleri değil, dolaşımdaki
hacmin yeterliliği ile ilgili ölçümler dikkate alınmalıdır.
Eğer insan albümini uygulanacaksa, aşağıdaki verileri içeren hemodinamik performans
düzenli olarak izlenmelidir:
- arteriyal kan basıncı ve nabız
- santral venöz basıncı
- pulmoner arter yatağı basıncı
- idrar çıkışı
- elektrolit değerleri
- hematokrit / hemoglobin değerleri
Uygulama şekli:
HUMAN ALBUMIN , doğrudan, intravenöz yoldan uygulanır. Seyreltmek gerekirse uygun
seyrelticiler % 0,9‟ luk sodyum klorür veya % 5‟lik glukozdur. Albumin çözeltileri alıcıda
hemolize neden olabileceğinden enjeksiyonluk su ile seyreltilmemelidir.
İnfüzyon hızı, hasta ve endikasyon durumuna göre ayarlanmakla birlikte normalde yüksek
konsantrasyonlardaki albumin çözeltisi kullanılıyorsa 1-2 mL/dk‟dır. %4 - %5‟lik çözeltiler
için 5 mL/dk‟dır. İnfüzyon hızının plazma değişimi sırasında 30 mL/dk‟dan fazla olmamasına
dikkat edilmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği veya kronik karaciğer hastalıklarında da, intravenöz yoldan uygulanabilir.
Böbrek ve / veya karaciğer yetmezliği olan hastalarda HUMAN ALBUMIN çok düşük
konsantrasyonlarda ve pratik olarak mümkün olabilecek en yavaş infüzyon hızında
verilmelidir.
Böbrek yetmezliği olan hastalarda kullanılırsa kan konsantrasyonunda artış gözlenebilir.
Böbrek fonksiyon testleri de düzenli olarak yapılmalıdır.
Akut Böbrek Yetmezliği:
Bazı hastalar siklofosfamit veya kortikosteroid tedavisine yanıt veremeyebilir. Steroidler altta
yatan ödem olayını dahi arttırabilir. Bu durumda her gün tekrarlanan diüretik ve HUMAN
ALBUMIN tedavisine 7 ila 10 gün devam etmek ödemleri kontrol altına almakta yararlı
olabilir.
2Böbrek Diyalizi:
Böbrek diyalizinin düzenli rejiminin bir parçası olmamasına karşın, HUMAN ALBUMIN bu
hastalarda şok veya hipotansiyonu tedavi etmekte kullanılabilir. Verilen hacim yaklaşık 100
mL‟dir. Yalnız bu hastalarda aşırı sıvı yüklemesine karşın dikkatli olunması gerekir. Çünkü
bu hastaların genellikle aşırı sıvı yükleri vardır ve önemli miktarlardaki tuzlu çözeltileri tolere
edemezler.
Pediyatrik popülasyon:
Bu ürün, prematüre infantlar da dahil olmak üzere, çocuklarda kullanılabilir. Doza ve
uygulama hızına doktor tarafından hastanın vücut ağırlığına ve gereksinimine göre karar
verilir.
Geriyatrik popülasyon:
65 yaş üstü hastalarda en düşük konsantrasyonda ve en düşük infüzyon hızında
uygulanmalıdır.
4.3. Kontrendikasyonlar
 Albümin preparatlarına veya yardımcı maddelerin herhangi birine aşırı duyarlılık
görülenlerde
 Ciddi anemisi ve kalp yetmezliği olan hastalarda kontrendikedir.
4.4. Özel kullanım uyarıları ve önlemleri
HUMAN ALBUMIN insan plazmasından yapılmıştır. İnsan plazmasından yapılan
ürünler, hastalıklara neden olan virütik enfeksiyon ajanlarını içerebilirler. Bazı
muhtemel ve mevcut virüs enfeksiyonlarının varlığı için testler yapılarak, virüslere
maruziyet öncesi plazma donörlerinin gözlenmesi ve bazı virüslerin ortadan
kaldırılması/inaktivasyonu, enfeksiyon ajanının geçişini azaltacak ve böylelikle bu
ürünlerin riskini de azaltacaktır. Tüm bu ölçümlere rağmen kan ürünleri halen potent
olarak hastalık taşıyıcıdır. Böyle ürünlerin bilinmeyen bazı enfeksiyon ajanlarını
taşıyabilme riskleri her zaman vardır. Özellikle plazma ve kan infüzyonları alan
kişilerde hepatit C gibi bazı viral enfeksiyonların semptom veya belirtileri gelişebilir.
Teorik olarak Creutzfeldt - Jacob Hastalığı (CJD) taşıma riski olmasına rağmen bu risk
son derece düşüktür. Bugüne kadar albuminde, herhangi bir viral hastalık veya CJD
taşıma durumu görülmemiştir. Hasta tarafından gözlenen beklenmedik herhangi bir
enfeksiyon belirtisi doktor veya acil bir sağlık merkezine derhal bildirilmelidir. Doktor
hastaya uygulanması veya reçetelenmesi öncesinde hasta ile bu ilacın risk ve yararlarını
tartışmalıdır.
Alınan önlemlerin HIV, HBV, HCV gibi zarflı virüsler ile zarfsız HAV ve parvovirüs B19
virüsleri için etkili olduğu düşünülmektedir. Bu ürünler insan kanından elde edildiği için,
enfeksiyon etkenlerini bulaştırma riski taşır. [Örn. HIV, HBV, HCV, HAV, parvovirüs B19
virüsleri ve teorik olarak Creutzfeldt - Jacob hastalığı (CJD) etkeni]
Bu nedenle:
 Düzenli ve tekrarlanan sürelerle HUMAN ALBUMIN kullanılması gerekiyorsa,
hastalık yapıcı etkenlerin bulaşmasını önlemek için uygun aşıların (Hepatit A ve
Hepatit B aşıları) yapılması önerilebilir.
3 HUMAN ALBUMIN‟in her kullanımında ilacın alınış tarihi, seri numarası ve enjekte
edilen ilaç hacmi kayıt altına alınmalıdır.
Alerjik veya anafilaktik tip reaksiyonlar oluşur ise, infüzyon hemen durdurulmalı ve uygun
tedavi yapılmalıdır. Şok durumunda, uygun şok tedavisi uygulanmalıdır.
Hipervolemi ve sonuçları ya da hemodilüsyonun hasta için özel risk yaratabileceği
durumlarda, albümin dikkatle kullanılmalıdır. Bu durumlara örnek:
- dekompanse kalp yetmezliği
- hipertansiyon
- özefagus varisleri
- pulmoner ödem
- hemorajik diatez
- şiddetli anemi
- renal veya post-renal anüri
- dehidratasyon
- hipervolemi
- hiperhidrasyon
HUMAN ALBUMIN %20‟nin kolloid-osmotik etkisi, kan plazmasının yaklaşık dört katıdır.
Bu nedenle, konsantre albümin verileceği zaman hastanın yeterince hidrate olduğundan emin
olunmalıdır. Hastalar dolaşımın aşırı yüklenmesi ve hiperhidratasyon olasılığına karşı dikkatle
izlenmelidir.
%20-25 insan albümin çözeltilerindeki elektrolit %4-5 insan albümin çözeltilerine göre
düşüktür. Albümin verildiğinde hastanın elektrolit durumu izlenmeli (bkz. 4.2), elektrolit
dengesini sağlamak ve korumak için uygun tedbirler alınmalıdır.
Albümin çözeltileri, alıcıda hemolize neden olabileceğinden, enjeksiyonluk su ile
seyreltilmemelidir.
Oldukça yüksek hacim verildiğinde koagülasyon ve hematokrit kontrolleri gereklidir. Diğer
kan bileşenlerinin (koagülasyon faktörleri, elektrolitler, trombositler ve eritrositler) uygun
miktarlarda olmasına dikkat edilmelidir.
Doz ve infüzyon hızı hastanın dolaşım durumuna göre ayarlanmazsa hipervolemi oluşabilir.
Aşırı kardiyovasküler yüklenmenin ilk klinik belirtilerinde (baş ağrısı, nefes darlığı, jugular
ven konjesyonu) veya yüksek kan basıncı, yüksek ven basıncı ve pulmoner ödem oluştuğunda
infüzyon hemen durdurulmalıdır.
Mevcut işlemlerle Avrupa Farmakopesi spesifikasyonlarında üretilen albümin ile virüs
bulaşması rapor edilmemiştir.
HUMAN ALBUMIN hastaya her uygulandığında, ürünün isminin ve seri numarasının hasta
ile ürünün serisi arasındaki bağlantıyı sağlamak için kaydedilmesi özellikle tavsiye
edilmektedir.
Bu tıbbi ürün, 100 mL‟lik çözeltisinde 328 – 362 mg sodyum içerir. Bu durum, kontrollü
sodyum diyetinde olan hastalar için göz önünde bulundurulmalıdır.
4Bu tıbbi ürün, 100 mL‟lik çözeltisinde 7.8 mg‟den daha az potasyum ihtiva eder; yani
esasında „potasyum içermez‟.
4.5. Diğer tıbbi ürünlerle etkileşimler ve diğer etkileşim şekilleri
HUMAN ALBUMIN‟in diğer tıbbi ürünlerle belli bir etkileşimi bilinmemektedir.
HUMAN ALBUMIN ile tedaviye başlamadan önce, en az 24 saat öncesinde ADE
inhibitörlerinin kullanımı kesilmelidir.
Özel popülasyonlara ilişkin ek bilgiler:
Pediyatrik ve diğer özel popülasyonlarda ilaç etkileşme çalışmaları yapılmamıştır.
4.6 Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar/doğum kontrolü (Kontrasepsiyon)
HUMAN ALBUMIN‟in doğurma potansiyeli bulunan kadınlarda üreme kapasitesini etkileyip
etkilemediği bilinmemektedir. Hasta hamile kaldığında veya hamilelik kararı aldığında
doktorunu bilgilendirmesi gerektiği hususunda uyarılmalıdır.
Gebelik dönemi
Hayvanlar üzerinde yapılan çalışmalar, gebelik, embriyonal-fetal gelişim, doğum-doğum
sonrası gelişim ve etkiler bakımından yetersizdir. İnsanlara yönelik potansiyel risk
bilinmemektedir. Hastanın ilaçtan elde edeceği yarar/zarar oranına göre uygulanmalıdır.
Laktasyon dönemi
HUMAN ALBUMIN‟in insan sütüyle atılıp atılmadığı bilinmemektedir. İnsan albumininin
süt ile atılımı hayvanlar üzerinde araştırılmamıştır. Emzirmenin durdurulup
durdurulmayacağına ya da HUMAN ALBUMIN tedavisinin durdurulup durdurulmayacağına
ilişkin karar verilirken, emzirmenin çocuk açısından faydası ve HUMAN ALBUMIN
tedavisinin emziren anne açısından faydası dikkate alınmalıdır.
Üreme yeteneği/fertilite
HUMAN ALBUMIN % 20 ile ilgili hayvan üreme çalışması yapılmamıştır. Bu nedenle
HUMAN ALBUMIN % 20‟nin hamile kadınlarda fetusa zarar verme potansiyeli veya üreme
yeteneğini etkilediğini gösteren herhangi bir veri bulunmamaktadır.
4.7. Araç ve makine kullanımı üzerindeki etkiler
HUMAN ALBUMIN‟in araç ve makine kullanma yeteneği üzerinde tespit edilen bir etkisi
bulunmamaktadır.
4.8. İstenmeyen etkiler
Kontrollü klinik çalışmalar sırasında HUMAN ALBUMIN ile bildirilen yan etkiler aşağıda
verilmiştir.
5Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek:
 Alerjik (hipersensitivite) reaksiyonlar; anjiyoödem, enjeksiyon veya infüzyon
bölgesinde yanma, batma, üşüme hissi, al basması, jeneralize ürtiker, baş ağrısı,
ürtiker, hipotansiyon, letarji, mide bulantısı, huzursuzluk, taşikardi, göğüste daralma,
titreme, kusma, hırıltılı soluma.
Bazen bu yan etkiler şok içeren ciddi anafilaksiye neden olabilir.
Sinir sistemi hastalıkları
Çok seyrek:
 Baş ağrısı
 Uyuşukluk
 Huzursuzluk
 Üşüme hissi
Kardiyak hastalıklar
Çok seyrek:
 Presipitat konjestif kalp yetmezliği
 Ödem
 Hiper-/hipotansiyon
 Hipervolemi
 Taşikardi
Solunum, göğüs bozuklukları ve mediastinal hastalıkları
Çok seyrek:
 Bronkospazm
 Pulmoner ödem
Gastrointestinal hastalıklar
Çok seyrek:
 Mide bulantısı
 Kusma
Deri ve deri altı doku hastalıkları
Çok seyrek:
 Kızarıklık
 Döküntü
 Kaşıntı
Genel bozukluklar ve uygulama bölgesine ilişkin hastalıklar
Çok seyrek:
 Geçici deri reaksiyonları
 Uygulama bölgesinde hafif ağrı, hassasiyet, şişkinlik
 Ateş, keyifsizlik, sersemlik ve yorgunluk
6Virüs güvenliği konusunda (ayrıca bakınız: “özel kullanım uyarıları ve önlemleri”)
4.9. Doz aşımı ve tedavisi
Doz ve infüzyon hızı çok yüksek ise hipervolemi oluşabilir. Kardiyovasküler yüklenmenin ilk
klinik belirtilerinde (baş ağrısı, nefes darlığı, jugular ven konjesyonu) veya yüksek kan
basıncı, yüksek santral ven basıncı ve pulmoner ödem oluştuğunda infüzyon hemen
durdurulmalı ve hastanın hemodinamik parametreleri dikkatle izlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Plazma yerine kullanılanlar ve plazma protein fraksiyonu, albumin
ATC kodu: B05AA01
Etki mekanizması:
İnsan albümini kantitatif olarak plazma proteinlerinin yarısından fazlasını ve karaciğerin
protein sentezi aktivitesinin yaklaşık %10‟unu oluşturur.
HUMAN ALBUMIN %20 hiperonkotik etkiye sahiptir. Albüminin en önemli fizyolojik
fonksiyonu, kanın onkotik basıncına katkısı ve kandaki düşük molekül ağırlıklı maddeleri
taşıma fonksiyonudur. Albümin dolaşımdaki kan hacmini stabilize eder ve hormon, enzim,
tıbbi ürün ve toksin gibi maddeler için taşıyıcılık görevini üstlenir.
5.2. Farmakokinetik özellikler
Genel özellikler:
Emilim:
HUMAN ALBUMIN %20, iv yolla dolaşıma verilir.
Dağılım:
Normal koşullarda değişebilir total albümin havuzu 4-5 g/kg vücut ağırlığıdır, bunun %40-
45‟i intravasküler ve %55-60‟ı ekstravasküler boşlukta bulunur. Kılcal geçirgenliğin artışı
albümin kinetiğini değiştirir veya şiddetli yanıklar ve septik şok gibi durumlarda anormal
dağılımlar meydana gelebilir.
Sağlıklı bireylerde, infüze edilen albüminin %10‟undan daha azı infüzyonu takiben ilk 2 saat
süresince intravasküler bölümden ayrılır. Plazma hacmine etkisi, kişiden kişiye önemli
farklılıklar gösterir. Bazı hastalarda plazma hacmi birkaç saat süresince yüksek kalabilir.
Ancak kritik şekilde hasta olan kişilerde albümin, önemli miktarda ve öngörülmeyen bir hızla
vasküler boşluk dışına sızabilir.
Biyotransformasyon:
Normal koşullarda, albüminin yarılanma ömrü ortalama 19 gündür ve yenilenme hızı yaklaşık
olarak günde 9-12 gramdır. Sentez ve yıkılımı arasındaki denge normal olarak geri bildirim
mekanizması ile sağlanır.
Eliminasyon:
Başlıca, intrasellülerdir ve lizozom proteazlarına bağlıdır.
7Doğrusallık / Doğrusal olmayan durumlar:
Eliminasyonu dozla orantılı olarak lineerdir.
5.3 Klinik öncesi güvenlilik verileri
HUMAN ALBUMIN insan plazmasının normal bir bileşenidir ve fizyolojik albümin gibi etki
yapar.
Hayvanlarda tek doz toksisite testi pek ilişkili değildir ve toksik veya lethal doz ya da doz-etki
ilişkisini değerlendirmeye olanak vermez. Tekrarlanan doz toksisitesi testleri, hayvan
modellerinde heterolog proteinlere karşı antikor gelişimi söz konusu olduğundan
uygulanamaz.
Bugüne kadar, insan albümininin embriyo-fötal toksisite, onkojenik veya mutajenik
potansiyel ile bağlantısı rapor edilmemiştir.
Hayvan modellerinde akut toksisite belirtileri tanımlanmamıştır.
6. FARMASÖTİK ÖZELLİKLER
6.1 Yardımcı maddelerin listesi
N-asetil-DL-triptofan
Kaprilik asit
Enjeksiyonluk su
Elektrolitler
Sodyum*
Potasyum
*Başlıca sodyum hidroksit ve sodyum klorürden kaynaklanır.
6.2. Geçimsizlikler
HUMAN ALBUMIN çözeltisi diğer tıbbi ürünler, tam kan ve ambalajlı kırmızı kan hücreleri
ile karıştırılmamalıdır. Albümin çözeltileri, alıcıda hemolize neden olabileceğinden
enjeksiyonluk su ile seyreltilmemelidir.
6.3 Raf ömrü
36 aydır.
6.4. Saklamaya yönelik özel tedbirler
25 oC‟nin altında, ambalajında ve ışıktan koruyarak saklayınız. Dondurmayınız. Donmuş
ürünleri çözüp kullanmayınız.
6.5 Ambalajın niteliği ve içeriği
HUMAN ALBUMIN OCTAPHARMA %20 ambalajında:
Tıpa (bromobütil kauçuk) ile kapatılmış flakonlarda (tip II cam) 50 mL çözelti
86.6. Beşeri Tıbbi üründen arta kalan maddelerin imhası ve diğer özel önlemler
Çözelti, intravenöz yolla doğrudan uygulanabilir.
Büyük hacimler uygulanacak ise, ürün kullanılmadan önce oda sıcaklığına getirilmelidir.
Çözelti berrak veya hafif opalesan olmalıdır. Bulanık veya çökelti oluşmuş çözeltileri
kullanmayınız. Bu görünüş, proteinin stabil olmadığını veya çözeltinin kontamine olduğunu
gösterir.
İnfüzyon şişesi ilk kez açıldıktan sonra içeriği derhal kullanılmalıdır.
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Berk İlaç İthalat ve Pazarlama A.Ş.
Poligon Mah. Sarıyer Cad. ABC Plaza No: 117/B Kat: 2 İstinye-Sarıyer / İstanbul
Telefon: 0 212 277 33 03
Faks: 0 212 277 30 36
8. RUHSAT NUMARASI(LARI)
106
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13.06.2013
Ruhsat yenileme tarihi: 13.12.2018
10. KÜB’ÜN YENİLENME TARİHİ
16.12.2018
9