KISA ÜRÜN BİLGİSİ
1. BEŞERİ TIBBİ ÜRÜNÜN ADI
SİPROGUT % 0.3 göz damlası, çözelti
2. KALİTATİF VE KANTİTATİF BİLEŞİM
Etkin madde:
Her mL’si, 3 mg siprofloksasine eşdeğer 3,5 mg siprofloksasin hidroklorür monohidrat içerir.
Yardımcı maddeler:
Benzalkonyum klorür 0,06 mg/mL
Mannitol (E421) 46 mg/mL
Disodyum EDTA 0,5 mg/mL
Sodyum asetat (susuz) 0,024 mg/mL
Sodyum hidroksit k.m.
Yardımcı maddeler için 6.1’ e bakınız.
3. FARMASÖTİK FORM
Göz damlası, çözelti
Berrak ve renksiz çözelti
4. KLİNİK ÖZELLİKLER
4.1 Terapötik endikasyonlar
Siprofloksasine yanıt verdiği gösterilmiş duyarlı bakterilerin (bkz. bölüm 5.1) neden olduğu
kornea ülserlerinde ve gözün ve etrafındaki yapıların yüzeysel enfeksiyonlarında kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Yaşlılar da dahil olmak üzere, adölesan ve yetişkinlerde kullanımı
Kornea ülserleri:
SİPROGUT, gün boyu, aşağıdaki zaman aralıklarına dikkat edilerek uygulanmalıdır:
Birinci gün, hasta gözün/gözlerin konjunktival kesesine ilk 6 saat boyunca 15 dakikada bir 2
damla, günün devamında 30 dakikada bir 2 damla dozunda uygulanır.
İkinci gün, hasta gözün/gözlerin konjunktival kesesine saatte bir 2 damla dozunda uygulanır.
Üçüncü günden ondördüncü gün sonuna kadar, hasta gözün/gözlerin konjunktival kesesine 4
saatte bir, 2 damla dozunda uygulanır.
1/12Kornea ülserleri 14 günden fazla tedavi gerektirebilir; pozoloji ve tedavinin süresi hakkındaki
karar tedaviyi yapan hekimindir.
Gözün ve etrafındaki yapıların yüzeysel enfeksiyonları:
Genellikle, hasta gözün/gözlerin konjunktival kesesine, günde 4 kere 1 veya 2 damla dozunda
uygulanır. Ciddi enfeksiyonlarda, ilk iki gün dozlama, gündüz saatlerinde 2 saatte bir, 1-2
damla olabilir.
Tedavi süresi, genellikle 7-14 gündür.
Maksimum tedavi süresi 21 gün olarak tavsiye edilmektedir.
Damlatma sonrasında, göz kapaklarının kapatılarak nazolakrimal açıklıklara hafifçe
bastırılması tavsiye edilir. Bu oküler yoldan uygulanan tıbbi ürünlerin sistemik emilimini
azaltabilir ve sistemik yan etkilerde azalmaya neden olabilir.
Diğer topikal oküler tıbbi ürünlerle eş zamanlı kullanımı durumunda, ilaç uygulamaları
arasında 5 dakika ara bulunmalıdır.
Uygulama şekli:
Solüsyonun ve damlatıcı ucun kontaminasyonunu önlemek için, şişenin damlatıcı ucunun göz
kapaklarına, çevresine veya herhangi bir yere değdirilmemesine özen gösterilmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
SİPROGUT’un bu grup hastalarda çalışması yoktur.
Pediyatrik popülasyon:
1 yaşın üzerindeki pediyatrik hastalarda kullanımı yetişkinlerle aynıdır.
SİPROGUT’un 1 yaş altındaki bebeklerde ve yenidoğanlarda etkililiği ve güvenliliği
gösterilmemiştir.
Geriyatrik Popülasyon:
Yetişkinlerdeki ile aynıdır.
4.3 Kontrendikasyonlar
Siprofloksasine, diğer kinolonlara veya yardımcı maddelerden herhangi birine aşırı duyarlılığı
olan kişilerde kontrendikedir.
4.4 Özel kullanım uyarıları ve önlemleri
Sadece oküler kullanım içindir.
2/12Deri döküntüsü veya herhangi bir diğer aşırı duyarlılık bulgusu ilk görüldüğünde SİPROGUT
kesilmelidir.
Sistemik kinolon tedavisi alan hastalarda, bazıları ilk dozu takiben, ciddi ve nadiren ölümcül
aşırı duyarlılık (anafilaktik) reaksiyonları bildirilmiştir. Bazı reaksiyonlara, kardiyovasküler
kollaps, bilinç kaybı, karıncalanma, faringeal veya yüzde ödem, dispne, ürtiker ve kaşıntı
eşlik etmiştir. Sadece birkaç hastanın aşırı duyarlılık reaksiyonu öyküsü vardır (Bkz. Bölüm
4.8)
Ciddi akut aşırı duyarlılık reaksiyonlarında derhal acil tedavi gerekebilir. Oksijen ve hava
yollarının kontrolünün yapılması klinik olarak belirtilmiştir.
Tüm antibakteriyel ürünlerde olduğu gibi, uzun süreli siprofloksasin kullanımı, duyarlı
olmayan bakteri türlerinin ve mantar gelişmesine neden olabilir. Eğer süperenfeksiyon ortaya
çıkarsa, uygun tedavi başlatılmalıdır.
Kinolon grubu ilaçların bazı üyelerinin sistemik olarak alınması halinde direkt gün ışığına
maruz kalan hastalarda şiddetli güneş yanığı reaksiyonu gibi orta veya şiddetli fototoksisite
gözlenmiştir. Aşırı güneş ışığına maruz kalınmamalıdır. Fototoksisite görülürse tedavi
kesilmelidir.
Siprofloksasin dahil sistemik florokinolon tedavisi ile özellikle yaşlı hastalarda ve eşzamanlı
kortikosteroidlerle tedavi edilenlerde, tendon inflamasyonu ve yırtılması meydana gelebilir.
Bu yüzden SİPROGUT tedavisi tendon inflamasyonunun ilk işaretinde kesilmelidir.
SİPROGUT göz damlası, koruyucu olarak benzalkonyum klorür içermektedir ve iritasyona
neden olabilir ve yumuşak kontakt lenslerde renk değişimine neden olduğu bilinmektedir. Bu
nedenle, hastalara SİPROGUT uygulaması öncesi kontakt lenslerini çıkarmaları ve
SİPROGUT uygulamasından sonra, kontakt lenslerini takmadan önce 15 dakika beklemeleri
anlatılmalıdır.
SİPROGUT, sodyum ve mannitol içermektedir; ancak dozu ve uygulama yolu nedeniyle
herhangi bir uyarı gerekmemektedir.
Oküler bir enfeksiyonun tedavisi sırasında kontakt lens takılması önerilmemektedir. Bu
yüzden hastalara, SİPROGUT tedavisi sırasında kontakt lenslerini takmamaları tavsiye
edilmelidir.
Pediyatrik popülasyon
Bir yaşından küçük çocuklarda, özellikle yeni doğanlarda klinik deneyim oldukça sınırlıdır.
SİPROGUT Steril Oftalmik Göz Damlası’nın gonokokal ve klamidyal kökenli oftalmia
neonatorumu olan yeni doğanlarda kullanımı bu hasta grubunda çalışılmadığı için
önerilmemektedir. Oftalmia neonatorumu olan yeni doğanlar durumlarına uygun bir tedavi
almalıdırlar.
3/124.5 Diğer tıbbi ürünler ile etkileşimler ve diğer etkileşim şekilleri
Oftalmik siprofloksasin ile spesifik ilaç etkileşimi çalışmaları yapılmamıştır. Ürünün topikal
oküler uygulamasını takiben ilaç etkileşiminin meydana gelmesi siprofloksasinin düşük
sistemik konsantrasyonundan dolayı olasılık dışıdır.
Ancak bazı kinolonların sistemik uygulamasının teofilin plazma düzeyini yükselttiği, kafein
metabolizması ile etkileştiği ve oral antikoagülanların, varfarin ve türevlerinin etkisini
arttırdığı gösterilmiş ve siklosporin alan hastalarda serum kreatininde geçici yükselmeye yol
açması ile ilişkilendirilmiştir.
Diğer topikal oküler tıbbi ürünlerle eş zamanlı kullanımı durumunda, ilaç uygulamaları
arasında en az 5 dakika ara bulunmalıdır. Göz pomadları en son uygulanmalıdır.
4.6 Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon):
Çocuk doğurma potansiyeli bulunan ve doğum kontrolü uygulayan kadınlar için özel bir uyarı
bulunmamaktadır.
Gebelik dönemi:
SİPROGUT göz damlasının, gebe kadınlarda yapılmış yeterli ve iyi kontrollü çalışması
bulunmamaktadır.
Siprofloksasin, insanlarda plasentayı geçmekte ve amniyotik sıvı içinde yayılmaktadır.
Gebelikleri sırasında sistemik siprofloksasine maruz kalmış kadınlarda yapılmış bir kontrollü
prospektif gözlem çalışmasında, fetüste artmış bir risk gözlenmemiştir ve siprofloksasine
maruz kalmış çocuklarda bir yaşına kadar klinik olarak önemli bir bulguya rastlanmamıştır.
Hayvan çalışmaları üreme toksisitesi açısından doğrudan zararlı etkiler göstermemiştir.
Tedbir olarak, SİPROGUT’un gebelik döneminde kullanılmasından kaçınmak tercih edilir.
Doktor tarafından ilacın sağlayacağı faydalar oluşturabileceği risklerin önüne geçtiğine karar
verilirse kullanılabilir.
Laktasyon dönemi:
Oral olarak uygulanan siprofloksasin anne sütünde bulunmuştur. Topikal olarak uygulanan
siprofloksasinin insan sütüne geçip geçmediği bilinmemektedir.
Emziren kadınlara SİPROGUT uygulanacaksa dikkatli olunmalıdır.
Üreme yeteneği/Fertilite:
SİPROGUT’un topikal uygulamasının fertilite üzerine etkisini değerlendirmek için herhangi
bir çalışma yapılmamıştır.
4/12Özel uyarı bulunmamaktadır (Bkz. Bölüm 5.3).
4.7 Araç ve makine kullanımı üzerindeki etkiler
Bu ürünün araç ve makine kullanımı üzerinde etkisi yoktur ve göz ardı edilebilir düzeydedir.
Görmenin geçici bulanıklaşması veya diğer görme rahatsızlıkları nedeniyle, araba veya araç
kullanımı etkilenebilir. Damlatma sırasında görme bulanıklığı oluşursa hasta, araba veya araç
kullanmadan önce görme netleşene kadar beklemelidir.
4.8 İstenmeyen etkiler
Klinik çalışmalarda, siprofloksasin tedavisi ile ilişkili veya muhtemelen ilişkili istenmeyen
etkiler hafif ve tehlikesizdi ve tedavi gerektirmeden ortadan kalktı.
Aşağıda belirtilen advers reaksiyonlar şu şekilde sınıflandırılır: Çok yaygın (≥ 1/10); yaygın
(≥ 1/100 ila ≤ 1/10); yaygın olmayan (≥ 1/1.000 ila ≤ 1/100); seyrek (≥ 1/10.000 ila ≤
1/1.000); çok seyrek (≤ 1/10.000), bilinmiyor (eldeki verilerle tahmin edilemiyor). Bu advers
reaksiyonlar klinik çalışmalar sırasında ve pazarlama sonrası deneyimlerde gözlenmiştir.
Enfeksiyonlar ve enfestasyonlar
Seyrek: Arpacık, rinit
Bağışıklık sistemi hastalıkları
Seyrek: Hipersensitivite
Sinir sistemi hastalıkları
Yaygın: Tat bozukluğu
Yaygın olmayan: Baş ağrısı
Seyrek: Sersemlik
Göz hastalıkları
Yaygın: korneal birikinti, oküler rahatsızlık, oküler hiperemi, ilaç kalıntısı*
Yaygın olmayan: Keratopati, korneal infiltrat, korneal lekelenme, fotofobi, görme
keskinliğinde azalma, göz kapağında ödem, bulanık görme, gözde ağrı, kuru göz, gözde
şişme, gözde kaşıntı, gözlerde yabancı sisim hissi, gözyaşında artış, göz akıntısı, göz kapağı
kenarında çapaklanma, göz kapağında pullanma, konjunktival ödem, göz kapağında eritem
Seyrek: Oküler toksisite, punktat keratit, keratit, konjunktivit, korneal bozukluk, korneal
epitel defekti, çift görme, göz hipoestezisi, astenopi, gözde iritasyon, gözde inflamasyon,
konjunktival hiperemi
Kulak ve iç kulak hastalıkları
Seyrek: Kulak ağrısı
5/12Solunum, göğüs bozuklukları ve mediastinal hastalıklar
Seyrek: Paranazal sinüs hipersekresyonu, rinit
Gastrointestinal hastalıklar
Yaygın olmayan: Bulantı
Seyrek: Diyare, abdominal ağrı
Deri ve deri altı doku hastalıkları
Seyrek: Dermatit
Kas-iskelet bozukluklar, bağ doku ve kemik hastalıkları
Bilinmiyor: Tendon bozukluğu
Genel bozukluklar ve uygulama bölgesine ilişkin hastalıklar
Seyrek: İlaç intoleransı
Araştırmalar
Seyrek: Laboratuvar testlerinde anormallik
*Kornea ülserli ve bu tıbbi ürünün sık uygulandığı hastalarda, beyaz çökeltiler gözlenmiş,
ancak siprofloksasin uygulamasına devam edilmesi halinde bu çökeltiler çözülmüştür.
Çökelti, siprofloksasin kullanımına devam edilmesini engellenmemesinin yanı sıra, ülserin
veya görme durumunun klinik seyrine ters bir etki yapmamaktadır. Çökeltinin başlangıcı,
tedavinin başlangıcından itibaren 24 saat ila 7 gün arasında oluşmuştur. Bu çökeltinin
çözünmesinin bitmesi tedavi başlangıcının hemen sonrasından 13.güne kadar değişkenlik
göstermiştir.
Seçilmiş advers olayların tanımı
Lokal olarak uygulanan florokinolonlarda (genellikle) döküntü, toksik epidermoliz,
eksfoliyatif dermatit, Steven-Johnson sendromu ve ürtiker çok seyrek meydana gelir.
Münferit vakalarda bulanık görme, görme keskinliğinde azalma ve ilaç kalıntısı oftalmik
siprofloksasin ile gözlenmiştir.
Sistemik kinolon tedavisi uygulanan hastalarda bazen ilk dozu takiben ciddi ve nadiren
ölümcül aşırı hassasiyet (anafilaktik) reaksiyonlar rapor edilmiştir. Bazı reaksiyonlara
kardiyovasküler yıkım, bilinç kaybı, karıncalanma, farenks veya yüzde ödem, dispne, ürtiker
ve şiddetli kaşıntı eşlik etmiştir.
Sistemik florokinolon tedavisi uygulanan hastalarda cerrahi tedavi gerektiren veya uzun süreli
iş görememezlikle sonuçlanan omuzda, elde, aşilde veya diğer tendonlarda yırtılma rapor
edilmiştir. Klinik çalışmalar ve pazarlama sonrası deneyimler, sistemik florokinolonların
eşzamanlı kortikosteroidlerle tedavi edilenlerde, özellikle yaşlı hastalarda ve aşil tendonu
dahil tendonları yüksek stres altında olanlarda, bu yırtık riskinin artabileceğini
göstermektedir. Bugüne kadar klinik ve pazarlama sonrası veriler siprofloksasin ve kas iskelet
sistemi ve bağ dokusu advers reaksiyonları arasında açık bir ilişki göstermemiştir.
6/12Özel popülasyonlara ilişkin ek bilgiler:
Pediyatrik popülasyon:
Siprofloksasin göz damlasının güvenlilik ve etkinliği 1 ila 12 yaş arasındaki 230 çocukta tayin
edilmiştir. Bu hastalarda hiçbir ciddi advers etki rapor edilmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın risk/yarar dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Topikal uygulama sırasında doz aşımında SİPROGUT, ılık su ile yıkanarak göz(ler)den
uzaklaştırılabilir. Bu preparatın karakteristiğinden dolayı, bu ürün oküler doz aşımında veya
yanlışlıkla ağız yoluyla alınması halinde dahi hiçbir toksik etki beklenmemektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Oftalmolojikler, antiinfektifler, fluorokinolonlar
ATC kodu: S01AE03
Etki mekanizması:
Siprofloksasin
SİPROGUT, bir kinolon olan siprofloksasin hidroklorür içermektedir. Kinolonların birincil
etki yeri, bakteri DNA sentezidir. Bu bileşikler, DNA giraz enzimini inhibe ederek
bakterisidal etkilerini göstermektedirler.
Siprofloksasin in vitro olarak Pseudomonas aeruginosa da dahil olmak üzere çoğu aerobik
Gram-negatif bakteriye karşı etkilidirler. Ayrıca, Staphylococci ve Streptococci gibi aerobik
Gram-pozitif bakterilere karşı da etkilidirler.
Direnç mekanizması:
Başlıca siprofloksasin olmak üzere florokinolon direnci, beş majör bakteriyel mekanizmadan
en az birinde önemli genetik değişiklikler gerektirir: a) DNA sentezinden sorumlu enzimler,
b) koruyucu enzimler, c) hücre geçirgenliği, d) ilaç akışı, e) plazmid aracılı aminoglikozidaz
6’-N-asetiltransferaz, AAC (6’)-Ib.
Siprofloksasin dahil florokinolonlar kimyasal yapı ve etki mekanizması bakımından
aminoglikozidler, beta-laktam antibiyotikler, makrolidler, tetrasiklinler, sülfonamidler,
trimetoprim ve kloramfenikolden farklıdır. Bu nedenle, bu ilaçlara dirençli olan organizmalar
siprofloksasine duyarlı olabilir.
7/12Kırılma Noktaları:
Siprofloksasin ile ilgili bilinen oküler kırılma noktaları yoktur ve sistemik kırılma noktaları
kullanılmış olmakla birlikte, bunların topikal tedavi açısından önemi tam olarak
bilinmemektedir. Bu antibiyotik için kullanılan EUCAST klinik MİK kırılma noktaları
aşağıdaki gibidir:
Staphylococcus türleri S≤1mg/L, R≥1mg/L
Streptococcus pneumoniae S≤0,125mg/L, R≥2mg/L
Haemophilus influenzae S≤0,5mg/L, R≥0,5mg/L
Moraxella catarrhalis S≤0,5mg/L, R≥0,5mg/L
Pseudomonas aeruginosa S≤0,5mg/L, R≥1mg/L
Siprofloksasine Duyarlılık:
Edinilmiş direnç prevalansı coğrafi değişkenlik sergileyebilir ve seçili türler için zaman içinde
değişebilir, özellikle şiddetli enfeksiyonların tedavisinde dirençle ilgili lokal bilgilere ihtiyaç
duyulmaktadır. Lokal direnç prevalansı ilacın kullanımının en azından bazı enfeksiyon tipleri
için tartışmalı olduğunu gösterdiğinde gerekirse uzman tavsiyesi alınmalıdır. Gözün dış
oküler enfeksiyonlarında saptanan bakteri türleri aşağıda sıralanmıştır.
Genellikle duyarlı olan türler:
Aerobik gram-pozitif mikroorganizmalar:
Corynebacterium accolens
Corynebacterium auris
Corynebacterium propinquum
Corynebacterium psudodiphtheriticum
Corynebacterium striatum
Staphylococcus aureus (metilisiline duyarlı-MSSA)
Staphylococcus capitis
Staphylococcus epidermidis (metisiline duyarlı –MSSE)
Staphylococcus hominis
Staphylococcus saprophyticus
Staphylococcus warneri
Staphylococcus pneumoniae
Staphylococcus viridans grubu
Aerobik gram-negatif mikroorganizmalar:
Acinetobacter türleri
Haemophilus influenzae
Moraxella catarrhalis
Pseudomonas aeruginosa
Serratia marcescens
8/12Edinilmiş direncin sorun olabileceği türler:
Aerobik Gram-pozitif mikroorganizmalar:
Staphylococcus aureus (metisiline dirençli-MRSA)
Staphylococcus epidermidis (metisiline dirençli-MRSE)
Staphylococcus lugdunensis
Aerobik Gram-negatif mikroorganizmalar:
Yok
Diğer mikroorganizmalar:
Yok
Doğal dirence sahip organizmalar:
Aerobik Gram-pozitif mikroorganizmalar:
Corynebacterium jeikium
Aerobik Gram-negatif mikroorganizmalar:
Yok
Diğer mikroorganizmalar:
Yok
5.2 Farmakokinetik özellikler
Absorbsiyon:
Siprofloksasin oküler uygulamayı takiben göz içine hızlıca absorbe olur. Topikal uygulama
sonrası sistemik etkisi düşüktür. İki gün boyunca her 2 saatte bir 2 damla ve takiben beş gün
boyunca 4 saatte bir 2 damla uygulanmasını takiben siproflaksasin plazma seviyeleri tayin
edilemez (<1.0 ng/mL) ile 4.7 ng/mL seviyeleri arasında bulunmuştur. Topikal oküler
uygulamayı takiben ortalama pik siprofloksasin plazma seviyeleri, oral yolla 250 mg
siprofloksasinin tek bir dozundan sonra görülenden yaklaşık 450 kat daha az olarak elde
edilmiştir.
Dağılım:
Siprofloksasinin sistemik farmakokinetik özellikleri iyi çalışılmıştır. Siprofloksasin vücut
dokularına, doku seviyeleri plazma seviyelerinden yüksek olacak şekilde yaygın olarak
dağılır. Kararlı durumda görünen dağılım hacmi 1.7-5.0 L/kg’dır.
Metabolizma:
Serum proteinlerine bağlanması %20-40’tür. Siprofloksasinin yarılanma ömrü serumda 3-5
saattir.
Eliminasyon:
Siprofloksasin ve dört ana metaboliti idrarla ve dışkıyla atılmaktadır. Toplam serum
klerensinin yaklaşık üçte ikisini renal klerens oluştururken, kalan kısım safra ve fekal
9/12yollardan atılır. Bozulmuş böbrek fonksiyonu olan hastalarda siprofloksasin eliminasyon yarı
ömrü ekstrarenal yollardan eliminasyon nedeniyle kısmen artmıştır. Benzer şekilde, karaciğer
fonksiyonları ciddi derecede azalmış hastalarda eliminasyon yarı ömrü sadece biraz uzundur.
5.3 Klinik öncesi güvenlilik verileri
Siprofloksasin ve diğer kinolonların, test edilmiş birçok türde yetişkin olmayan hayvanlarda
oral uygulamayı takiben artropatiye sebep olduğu gösterilmiştir.
Bununla birlikte siprofloksasin solüsyonu ile yapılan bir aylık topikal oküler bir çalışma,
yetişkin olmayan “beagle” tazılarında herhangi bir artiküler lezyon göstermemiştir. Aynı
şekilde, topikal dozlamanın ağırlık taşıyan eklemlerde bir etkisi olduğuna dair herhangi bir
bulgu yoktur.
Oral olarak 100 mg/kg’a kadar siprofloksasin uygulanan sıçanlarda yapılan fertilite
çalışmalarında herhangi bir hasar bulgusuna rastlanmamıştır. Kıkırdak tutulumunun derecesi
yaş, tür ve dozaja bağlı olduğu bulunmuştur. 30 mg/kg siprofloksasinin eklemlerdeki etkisi
asgari düzeydedir.
Sıçanlarda ve farelerde yapılan tekrarlanan dozlu toksikolojik çalışmalarda tümorojenite ve
karsinojenite bulgusu gösterilmemiştir.
Sırası ile 250 ve 750 mg/kg’e kadar günlük doz uygulanan sıçan ve farelerde yapılan uzun
süreli karsinojenite çalışmaları süresince siprofloksasine bağlı karsinojenik ve tümorojenik
etkisi gözlemlenmemiştir.
Hayvan çalışmaları embriyotoksik veya teratojenik etki göstermemiştir. Bunun yanı sıra
gastrointestinal rahatsızlıkların annede kilo kaybına ve artmış düşük insidansı ile sonuçlandığı
gözlemlenmiştir.
Siprofloksasinin mutajenik potansiyeli 8 in vitro ve 3 in vivo araştırma ile çalışılmıştır.2 in
vitro test pozitif çıkarken 6 test negatif çakmıştır. Bunun yanı sıra 3 in vivo testin sonuçları
negatif çıkmıştır. Bu nedenle siprofloksasinin mutajenik potansiyeli olduğuna dair şüpheye
neden yoktur.
6. FARMASÖTİK ÖZELLİKLER
6.1 Yardımcı maddelerin listesi
Mannitol (E421)
Disodyum EDTA
Benzalkonyum klorür
Sodyum asetat (susuz)
Sodyum hidroksit (pH ayarlayıcı)
Hidroklorik asit (pH ayarlayıcı)
10/12Enjeksiyonluk su
6.2 Geçimsizlikler
Bulunmamaktadır.
6.3 Raf ömrü
36 ay
Ürün kapağı açıldıktan sonra 15 gün içinde kullanılmalıdır.
6.4 Saklamaya yönelik özel tedbirler
25°C’nin altındaki oda sıcaklığında, ışıktan korunarak saklanmalıdır.
Şişe kapağı kapatılmış olarak saklanmalıdır.
6.5 Ambalajın niteliği ve içeriği
Kutuda, emniyet halkalı vidalı polipropilen kapakla kapatılmış, kendinden damlalıklı, şeffaf,
LDPE şişede 5 mL çözelti ve kullanma talimatı ile birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atık Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
180/82
9. RUHSAT TARİHİ/RUHSAT YENİLEME TARİHİ
İlk ruhsat tarihi: 23.12.1996
Ruhsat yenileme tarihi: 06.07.2017
11/1210. KÜB’ÜN YENİLENME TARİHİ
12/12