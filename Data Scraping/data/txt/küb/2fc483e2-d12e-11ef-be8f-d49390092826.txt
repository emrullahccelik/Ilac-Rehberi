KISA ÜRÜN BİLGİSİ
1. BEŞERİ TIBBİ ÜRÜNÜN ADI
MADOPAR® HBS 125 mg kapsül
2. KALİTATİF VE KANTİTATİF BİLEŞİM
Etkin madde:
Levodopa 100.00 mg
Benserazid hidroklorür 25 mg benserazide eşdeğer miktarda
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Kontrollü salım yapan kapsül.
Açık opak mavi renkli kap ve koyu opak yeşil renkli kapaktan oluşan kapsül içerisinde hemen
hemen beyaz-uçuk sarımsı renkte ince granüler toz.
4. KLİNİK ÖZELLİKLER
4.1 Terapötik Endikasyonlar
Parkinson hastalığının tüm evrelerinin tedavisinde endikedir. Levodopa plazma
konsantrasyonları veya doz zamanlamasıyla ilgili dalgalanma görülen hastaların (örn. doz
sonu kötüleşmesi veya yavaş yavaş azalma etkileri) MADOPAR HBS’ye geçişten faydalanma
olasılıkları daha yüksektir.
4.2 Pozoloji ve uygulama şekli
Pozoloji/uygulama sıklığı ve süresi:
Dozaj ve uygulama hastaya göre değişiklik göstermekte olup, verilen bilgiler yalnızca tavsiye
amaçlıdır.
Geriyatrik popülasyon da dahil yetişkinler
Dozaj ve uygulama oldukça değişken olup hastanın ihtiyaçları doğrultusunda titre edilmelidir.
MADOPAR HBS kapsüller her zaman bir miktar su ile yutulmalıdır. MADOPAR HBS
kapsüllerin yiyeceklerle birlikte alınmasında bir sakınca yoktur fakat antiasit ile birlikte
kullanımından kaçınılmalıdır.
Nokturnal immobilitesi olan hastalarda, yatmadan önce alınan MADOPAR HBS dozunun
kademeli olarak iki adet MADOPAR HBS 125 mg kapsüle çıkarılması sonucunda olumlu
etkiler gözlenmiştir.
Hâlihazırda levodopa ile tedavi edilmeyen hastalar
Hafif ve orta dereceli hastalarda MADOPAR HBS başlangıç dozu günde üç kez yemeklerle
birlikte bir adet MADOPAR HBS 125 mg kapsüldür. Azalmış biyoyararlanımı nedeniyle,
yüksek dozlarda tedavide, konvansiyonel levodopa+dekarboksilaz inhibitörlerin
1/13kombinasyonuna göre genellikle daha yüksek MADOPAR HBS dozu gereklidir. Başlangıç
dozu günlük 600 mg levodopayı aşmamalıdır.
MADOPAR HBS’nin kademeli başlangıç etkisi nedeniyle bazı hastalar MADOPAR HBS’nin
ilk sabah dozunun yanında tamamlayıcı tedavi olarak standart MADOPAR’a ihtiyaç
duyabilirler.
Toplam günlük levodopa dozunun 1200 mg’a karşılık geldiği, MADOPAR HBS ile birlikte
konvansiyonel MADOPAR kullanımında MADOPAR HBS’ye yanıt yetersiz ise,
MADOPAR HBS kullanımı durdurulmalı ve alternatif tedavi düşünülmelidir.
Hâlihazırda levodopa ile tedavi edilen hastalar
MADOPAR HBS her 100 mg levodopa başına bir kapsül MADOPAR HBS 125 mg olacak
şekilde standart levodopa+dekarboksilaz inhibitörü preparatının yerine geçmelidir. Örneğin,
önceden 200 mg levodopa ile dekarboksilaz inhibitörü almış bir hastanın daha sonraki tedavisi
iki adet MADOPAR HBS 125 mg kapsül ile başlatılmalıdır. Tedavi önceki tedavi ile aynı dozaj
sıklığında devam etmelidir.
Devam etmekte olan tedaviye kıyasla günlük MADOPAR HBS dozunun ortalama %50
arttırılması uygun bulunmuştur. Dozun optimizasyonu için 4 haftalık bir süreye kadar her 2-3
günde bir doz günlük MADOPAR HBS 125 mg kapsül doz artışları ile titre edilmelidir.
Halihazırda levodopa ile tedavi edilen hastalar, optimal doz rejimi tespit edilene kadar
durumlarının başlangıçta kötüleşebileceği konusunda uyarılmalıdır. Başlangıç dozları
ayarlanırken hastalar yakın gözetim altında tutulmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Benzerazid özellikle böbrek ve karaciğerde konsantre olur ve metabolitleri esas olarak idrar
ile atılır. MADOPAR HBS karaciğer fonksiyon testlerinde düzensizliklere ve böbrek üre
artışına sebep olabilir. Dikkat edilmelidir (bkz. Bölüm 4.3).
Pediyatrik popülasyon:
25 yaşın altındaki hastalara verilmemelidir; bu sebeple, MADOPAR HBS’nin çocuklarda
kullanımıyla ilgili doz önerisinde bulunulmamıştır.
4.3 Kontrendikasyonlar
Levodopa, benserazid veya içerdiği diğer yardımcı maddelerden herhangi birine karşı aşırı
duyarlılığı olduğu bilinen hastalara MADOPAR HBS verilmemelidir.
MADOPAR HBS selektif olmayan monoamin oksidaz (MAO) inhibitörleri ile birlikte
verilmemelidir. Bununla birlikte, selejilin ve rasajilin gibi selektif MAO-B inhibitörleri veya
moklobemid gibi selektif MAO-A inhibitörleri kontrendike değildir. MAO-A ve MAO-B
2/13inhibitörleri kombinasyonunun etkisi, non-selektif MAO inhibisyonuna eşittir. Bu nedenle bu
kombinasyon MADOPAR HBS ile birlikte verilmemelidir (bkz. Bölüm 4.5).
MADOPAR HBS endokrin (ör. feokromositoma, hipertiroidizm, Cushing sendromu), böbrek
(diyaliz tedavisi gören huzursuz bacak sendromu (RLS) olan hastalar hariç) veya karaciğer
fonksiyonu dekompanse olan, kalp hastalıkları (ör. şiddetli kardiyak aritmisi ve kalp
yetmezliği), psikotik bileşenli psikiyatrik hastalıkları veya kapalı açılı glokomu (intraoküler
basıncın kontrol altında kalması kaydıyla geniş açılı glokomda kullanılabilir) olan hastalara
verilmemelidir
MADOPAR HBS 25 yaşın altındaki hastalara verilmemelidir (iskelet oluşumu tam olmalıdır).
Yeterli doğum kontrolü uygulamayan, çocuk doğurma potansiyeli olan kadınlara veya
gebelere MADOPAR HBS verilmemelidir (bkz. Bölüm 4.6). MADOPAR HBS alırken
gebelik oluşması durumunda ilaç kullanımı sonlandırılmalıdır (reçeteyi veren doktor
tarafından tavsiye edildiği şekilde).
Levodopanın, malign melanomu aktive edebileceğine dair şüpheler oluşmuştur. Bu sebeple,
MADOPAR HBS, malign melanom öyküsü olan veya malign melanomu olabilecek kişilerde
kullanılmamalıdır.
4.4 Özel kullanım uyarıları ve önlemleri
Başka ilaçların MADOPAR HBS ile birlikte verilmesinin gerektiği durumlarda, hasta
beklenmedik istenmeyen etkiler veya artan etkiler açısından dikkatlice izlenmelidir.
Hassas bireylerde aşırı duyarlılık reaksiyonları oluşabilir.
Levodopanın teorik olarak intraoküler (göz içi) basıncı yükseltme potansiyeli olduğundan
açık açılı glokomu olan hastalarda intraoküler basıncın düzenli olarak ölçülmesi tavsiye
edilmektedir.
Aşağıdaki durumlarda MADOPAR HBS kullanılırken dikkatli olunmalıdır:
Endokrin, renal, pulmoner veya kardiyovasküler hastalık, özellikle miyokard enfarktüsü veya
aritmi öyküsü varlığında; psikiyatrik rahatsızlıklar (ör. depresyon); hepatik bozukluk; peptik
ülser; osteomalazi; levodopanın kardiyovasküler etkilerinin yoğunlaşması olasılığından dolayı
sempatomimetik ilaçların gerekebileceği durumlarda (ör. bronşiyal astım); olası yüksek
hipotansif etkiden dolayı antihipertansif ilaçların kullanıldığı durumlarda.
MADOPAR HBS önceden koroner arter bozuklukları, kardiyak aritmisi veya kalp yetmezliği
olan hastalarda kullanılırken dikkatli olunmalıdır (bkz. Bölüm 4.3). Tedavinin başlangıcında
ve tedavi süresince, bu hastaların kalp fonksiyonu düzenli olarak özel bir dikkatle
izlenmelidir.
3/13Ortostatik hipertansiyon risk faktörleri (ör. yaşlı hastalar, eşzamanlı olarak antihipertansif
veya ortostatik potansiyeli olan diğer ilaçlar alındığında) veya öyküsü olan hastaların özellikle
tedavi başlangıcında veya doz artışlarında yakından izlenmesi önerilir.
MADOPAR HBS’nin kan sayımında düşüşe (ör. hemolitik anemi, trombositopeni ve
lökopeni) neden olduğu bildirilmiştir. Birkaç vakada, agranülositoz ve pansitopeni bildirilmiş
olup bu durum ne MADOPAR HBS ile ilişkilendirilmiş ne de MADOPAR HBS’nin etkisi
göz ardı edilmiştir. Bu sebeple, tedavi süresince kan sayımı periyodik olarak
değerlendirilmelidir.
Depresyon, parkinson hastalığı ve huzursuz bacak sendromu (RLS) olan hastalarda, klinik
tablonun bir parçası olabilir ve MADOPAR HBS ile tedavi edilen hastalarda da ortaya
çıkabilir ancak bu altta yatan bir hastalığın etkisi de olabilir. Tüm hastalar, intihar düşüncesi
olsun veya olmasın psikolojik değişiklikler ve depresyon açısından dikkatle izlenmelidir.
MADOPAR HBS, ürünün aşırı kullanımına yol açan dopamin disregülasyonu sendromuna
sebep olabilir. Parkinson hastalarının küçük bir alt grubu, bilişsel ve davranışsal
rahatsızlıklardan şikâyetçidir; bu durum hastaların, motor bozukluklarının tedavisi için, tıbbi
önerinin aksine gerekli dozların oldukça üzerinde ilaç almasıyla doğrudan ilişkilendirilebilir.
Levodopa kullanmakta olan bir hastada genel anestezi yapılması gerekiyorsa, halotan
kullanımı haricinde, normal MADOPAR HBS rejimi, operasyona mümkün olan en yakın
zamana kadar sürdürülmelidir. Halotanla yapılan genel anestezide, MADOPAR HBS, cerrahi
müdahaleden 12-48 saat önce kesilmelidir, çünkü MADOPAR HBS tedavisi alan hastalarda
kan basıncında dalgalanmalar ve/veya aritmiler oluşabilir. Cerrahiyi takiben MADOPAR
HBS tedavisine devam edilebilir; doz, operasyon öncesi düzeye kademeli olarak
yükseltilmelidir.
Bir hastanın, MADOPAR HBS kesilmemişken acil cerrahi müdahale görmesi gerektiğinde,
halotanlı anesteziden kaçınılmalıdır.
MADOPAR HBS aniden kesilmemelidir. Preparatın ani olarak kesilmesi, yaşamı tehdit eden
nöroleptik malign sendrom (hiperpreksi ve kas rijiditesi, olası psikolojik değişiklikler ve
yüksek serum kreatinin fosfokinaz düzeyleri, ciddi vakalarda miyoglobinüri, rabdomiyoliz
gibi ek belirtiler ve akut böbrek yetmezliği) ile sonuçlanabilir. Bu tür belirti ve bulguların bir
kombinasyonu ortaya çıkarsa, hasta tıbbi gözetim altında tutulmalıdır, gerekirse hastaneye
yatırılmalıdır; hızlı ve uygun semptomatik tedavi verilmelidir. Uygun değerlendirme
sonrasında MADOPAR HBS tedavisine yeniden devam edilebilir.
Dekarboksilaz inhibitörünün varlığında, piridoksin (vitamin B6) tarafından kolaylaştırılan
periferik levodopa transformasyonuna karşı koruma sağlandığı için MADOPAR HBS ile
birlikte piridoksin (vitamin B6) kullanılabilir.
4/13Levodopa, somnolans ve ani olarak uykuya dalma atakları ile ilişkilendirilmiştir. Günlük
aktiviteler esnasında ani olarak uykuya dalma (bazı vakalarda farkında olmadan veya uyarı
belirtileri olmaksızın) çok seyrek olarak bildirilmiştir. Hastalara bu konuda bilgi verilmelidir
ve levodopa tedavisi esnasında araba veya makine kullanırken dikkatli olmaları tavsiye
edilmelidir. Somnolans ve/veya ani olarak uykuya dalma atağı yaşamış olan hastalar araba
veya makine kullanmaktan kaçınmalıdır. Ayrıca, dozun azaltılması veya tedavinin
sonlandırılması düşünülebilir (bkz. Bölüm 4.7).
Dürtü kontrol bozuklukları
Hastalar, dürtü kontrol bozuklukları açısından düzenli olarak izlenmelidir. Hastalar ve hasta
bakıcılar, dopamin agonistleri ve/veya MADOPAR HBS dahil levodopa içeren diğer
dopaminerjik tedaviler alan hastalarda patolojik kumar oynama, yüksek libido,
hiperseksüelite, kompülsif harcama veya satın alma, aşırı yeme veya kompülsif yeme dahil
dürtü kontrol bozukluklarına ilişkin davranışsal semptomların meydana gelebileceği
konusunda bilgilendirilmelidir. Bu tür semptomların gelişmesi halinde tedavinin gözden
geçirilmesi önerilir.
Laboratuvar Testleri
Tedavi esnasında karaciğer, hemapoetik, böbrek ve kardiyovasküler fonksiyonlar ile kan
hücre sayımları periyodik olarak kontrol edilmelidir.
Diyabeti olan hastalarda, kan şekeri sık sık ölçülmeli ve anti-diyabetik ajanların dozu kan
şekeri düzeylerine göre ayarlanmalıdır.
MADOPAR HBS tedavisiyle iyileşme gösteren hastalara, hızlı hareketlenme yaralanma
riskini artırabileceği için, normal aktivitelerine kademeli olarak dönmeleri önerilmelidir.
Malign melanom
Epidemiyolojik çalışmalar, Parkinson hastalarının, melanom gelişmesi açısından genel
popülasyondan daha büyük risk taşıdığını göstermiştir (takriben 2-6 kat daha yüksek).
Gözlemlenen yüksek riskin Parkinson hastalığından mı yoksa Parkinson hastalığının tedavisi
için kullanılan levodopa gibi faktörlerden mi kaynaklandığı kesin değildir. Bu sebeple
hastalara ve hekimlere, herhangi bir endikasyon için MADOPAR HBS kullanılırken düzenli
olarak melanom takibi yapmaları önerilir. İdeal olanı, uygun kalifikasyona sahip kişiler (ör.
Dermatologlar) tarafından periyodik cilt muayeneleri yapılmasıdır.
4.5 Diğer tıbbi ürünlerle etkileşim ve diğer etkileşim şekilleri
Farmakokinetik etkileşmeler:
Antikolinerjik bir ilaç olan triheksifenidilin MADOPAR HBS ile birlikte uygulanması,
levodopanın absorpsiyon hızını azaltır, fakat miktarını değiştirmez. MADOPAR HBS
formülasyonu ile birlikte verilen triheksifenidil levodopanın farmakokinetiğini etkilemez.
MADOPAR HBS formülasyonu ile antiasitlerin birlikte verilmesi levodopa emilimini %32
azaltır.
5/13Demir sülfat, levodopaya bağlanarak levodopanın maksimum plazma konsantrasyonunu ve eğri
altı alanını (EAA) %30-50 azaltır. Bu sebeple, demir ve levodopa dozları farklı zamanlarda
verilmelidir. Demir sülfat ile birlikte tedavi sırasında, hastaların tümünde değil ama bazılarında,
klinik olarak anlamlı farmakokinetik değişiklikler gözlenmiştir.
Rauwolfia alkoloidleri (rezerpin), tetrabenazin, metoklopramid, fenotiyazinler, tiyoksantenler,
bütirofenonlar, amfetaminler ve papaverin gibi merkezi amin mekanizmaları ile etkileşen
opioidler ve ilaçlardan mümkün olduğunca kaçınılmalıdır. Ancak kullanımlarının zorunlu
görülmesi halinde, potansiyalizasyon, antagonizm veya diğer etkileşimler ve beklenmedik
istenmeyen etkiler açısından son derece dikkatli olunmalı ve yakından izleme sürdürülmelidir.
Metoklopramid, levodopanın emilim oranını artırır.
Domperidon, mide boşalmasını uyararak levodopanın biyoyararlanımını artırabilir.
Farmakodinamik etkileşmeler:
Dopamin reseptör bloke edici özellikleri olan anti-psikotiklerle (özellikle D2-reseptör
antagonistleri) eşzamanlı olarak uygulanması, MADOPAR HBS’nin anti-parkinson etkilerini
antagonize edebilir; bu nedenle, birlikte uygulanırken dikkatli olunmalı, hasta antiparkinson
etkinin kaybı ve Parkinson semptomlarının kötüleşmesi açısından yakından takip edilmelidir
Halihazırda antihipertansif alan hastaların tedavisine levodopa ve dekarboksilaz inhibitörü
kombinasyonları eklendiğinde semptomatik ortostatik hipotansiyon oluşmuştur. Antihipertansif
ilaç tedavisi alan hastalarda MADOPAR HBS tedavisine dikkatle başlanması gerekir.
Gerektiğinde ilaçlardan biri için potansiyel doz ayarlamasına imkan vermek amacıyla kan
basıncının izlenmesi gerekir.
MADOPAR HBS’nin sempatomimetikler (sempatik sinir sistemini stimüle eden epinefrin,
norepinefrin, izoproterenol veya amfetamin gibi ajanlar) ile eşzamanlı kullanımı
sempatomimetiklerin etkilerini artırabilir, bu sebeple belirtilen bu kombinasyonlar önerilmez.
Eşzamanlı kullanımın gerekli olduğunun kanıtlanması halinde, kardiyovasküler sistemin
yakın şekilde takip edilmesi gerekir ve sempatomimetik ajanların dozunun azaltılması
gerekebilir.
İreversibl selektif olmayan MAO inhibitörleri alan hastalara MADOPAR HBS verilirse, MAO
inhibitörlerinin kesilmesi ile MADOPAR HBS’ye başlanması arasında en az iki haftalık bir ara
olmalıdır. Aksi takdirde, hipertansif kriz gibi istenmeyen etkiler meydana gelebilir (bkz. Bölüm
4.3). Selejilin ve rasajilin gibi selektif MAO-B inhibitörleri ve moklobemid gibi selektif MAO-
A inhibitörleri, levodopa-benserazid tedavisindeki hastalara reçete edilebilir; etkinlik ve
tolerans göz önüne alınarak, hastanın bireysel ihtiyacına göre levodopa dozunun yeniden
ayarlanması önerilir. MAO-A ve MAO-B inhibitörleri kombinasyonunun etkisi, non-selektif
MAO inhibisyonuna eşittir. Bu nedenle bu kombinasyon MADOPAR HBS ile birlikte
verilmemelidir (bkz. Bölüm 4.3).
6/13Diğer antiparkinson ilaçlarla (antikolinerjikler, amantadin, selejilin, bromokriptin, dopamin
agonistleri) kombinasyon yapılabilir, ancak bu hem istenen, hem de istenmeyen etkilerin
şiddetini artırabilir. MADOPAR HBS veya diğer ilacın dozunu azaltmak gerekebilir. Bir
katekol-O-metil transferaz (KOMT) inhibitörü ile adjuvan tedaviye başlarken, MADOPAR
HBS’nin dozunun azaltılması gerekli olabilir. MADOPAR HBS tedavisi başladığında
antikolinerjikler aniden bırakılmamalıdır çünkü levodopanın etkisi bir süre başlamayabilir.
Levodopa; katekolaminler, keton cisimleri, kreatinin, ürik asit ve glukoz ile ilişkili
laboratuvar testlerinin sonuçlarını etkileyebilir. İdrar tahlili, keton cisimcikleri açısından
yanlış pozitif sonuç verebilir. Levodopa tedavisinin tiroid fonksiyon testlerinde protireline
verilen yanıtı inhibe ettiği bildirilmiştir. MADOPAR HBS kullananlarda Coombs testleri
hatalı pozitif sonuç verebilir.
MADOPAR HBS, protein bakımından zengin bir diyetle alındığında etkide azalma gözlenir.
Halotanla yapılan genel anestezi: MADOPAR HBS, halotanla genel anestezi yapılması
gereken cerrahi müdahaleden 12-48 saat önce kesilmelidir, çünkü kan basıncında
dalgalanmalar ve/veya aritmiler oluşabilir (diğer anestezikler ile genel anestezi için bkz.
Bölüm 4.4).
MADOPAR HBS antasitlerle birlite verildiğinde konvansiyonel MADOPAR’a göre
biyoyararlanımı azalır.
Özel popülasyonlara ilişkin ek bilgiler
Veri bulunmamaktadır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
MADOPAR HBS yeterli doğum kontrolü uygulamayan, çocuk doğurma potansiyeli olan
kadınlarda, kesinlikle kontrendikedir (bkz. Bölüm 4.3 ve Bölüm 5.3). MADOPAR HBS alırken
gebelik oluşması durumunda ilaç kullanımı sonlandırılmalıdır.
Gebelik dönemi
MADOPAR HBS, gebelikte kontrendikedir.
Laktasyon dönemi
Benserazidin anne sütüne geçip geçmediği bilinmediğinden, MADOPAR HBS tedavisi gerekli
olan anneler bebeklerini emzirmemelidir, zira, yenidoğanda iskelet malformasyonları oluşumu
önlenemez.
7/13Üreme yeteneği/fertilite
Veri bulunmamaktadır.
4.7 Araç ve makine kullanımı üzerindeki etkiler
Levodopa ile tedavi edilen ve somnolans ve/veya ani uyku epizotları yaşayan hastalar, uyanıklık
düzeyinde yaşadıkları bozukluk kendilerini ve başkalarını ciddi sakatlık ve ölüm riski altına
soktuğunda, bu tür reküren epizotlar ve somnolans hali ortadan kalkana kadar araç kullanmayı
bırakma konusunda bilgilendirilmelidir (bkz. Bölüm 4.4).
4.8 İstenmeyen etkiler
Levodopa-benserazid kullanımında aşağıdaki istenmeyen etkiler bildirilmiştir. İstenmeyen
etkiler sistem organ sınıfı (SOC) ve sıklığa göre şu şekilde sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Bilinmiyor: Hemolitik anemi, lökopeni, trombositopeni
Metabolizma ve beslenme hastalıkları
Bilinmiyor: İştah azalması
Psikiyatrik hastalıklar
Bilinmiyor: Dopamin düzensizliği sendromu, konfüzyon durumu, depresyon,
ajitasyon*, anksiyete*, uykusuzluk*, halüsinasyon*, delüzyon*,
dezoryantasyon*, patolojik kumar oynama, libidoda artış, hiperseksüalite,
kompulsif alışveriş, çok fazla yeme, yeme bozukluğu belirtisi.
Sinir sistemi hastalıkları
Bilinmiyor: Tat almada bozukluk, disguzi, diskinezi (koreiform ve atetoik), tedaviye
yanıtta dalgalanmalar, donma epizotları, doz sonu kötüleşmesi, açık ve
kapalı fenomeni (on-off fenomeni), somnolans, ani uyku basması
Kardiyak hastalıklar
Bilinmiyor: Aritmi
Vasküler hastalıklar
Bilinmiyor: Ortostatik hipotansiyon
Gastrointestinal hastalıklar
Bilinmiyor: Bulantı, kusma, ishal, tükürükte renk değişikliği, dilde renk değişikliği
dişte renk değişikliği, ağız mukozasında renk değişikliği
8/13Hepato-bilier hastalıklar
Bilinmiyor: Transaminaz artışı, alkalin fosfataz artışı, gamma-glutamiltransferaz
artışı
Deri ve deri altı doku hastalıkları
Bilinmiyor: Prurit, döküntü
Kas-iskelet bozuklukları, bağ doku ve kemik hastalıkları
Bilinmiyor: Huzursuz bacak sendromu
Böbrek ve idrar yolu hastalıkları
Bilinmiyor: Kanda üre artışı, idrarda renk değişikliği
*Bu olaylar özellikle yaşlı ve önceden bu tür rahatsızlık öyküsü olanlarda ortaya çıkabilir.
Dürtü Kontrol Bozuklukları:
Dopamin agonistleri ve/veya MADOPAR HBS dahil levodopa içeren diğer dopaminerjik
tedaviler alan hastalarda patolojik kumar oynama, yüksek libido, hiperseksüelite, kompülsif
harcama veya satın alma, aşırı yeme veya kompülsif yeme meydana gelebilir (bkz. Bölüm
4.4).
Sinir Sistemi Bozuklukları:
Levodopa ile tedavi edilmiş olanlar dahil Parkinson hastalarında, hafif elasyon, anksiyete,
ajitasyon, uykusuzluk, sersemlik, depresyon, agresyon, delüzyonlar, halüsinasyonlar, geçici
dezoryantasyon ve psikozların “açığa çıkması” dahil olmak üzere psikiyatrik rahatsızlıklar
yaygındır.
Tedavinin ileri evrelerinde, diskinezi (koreiform veya ateotik) ortaya çıkabilir. Bu durum, doz
azaltımı ile ortadan kaldırılabilir veya tolere edilebilir hale getirilebilir. Uzun süreli tedavi ile
terapötik cevaplarda dalgalanma da gözlenebilir.
Bunlara donma epizotları, doz sonu kötüleşmesi ve “açık-kapalı” etkisi de dâhildir. Bu durum,
dozda yapılan ayarlama ve daha küçük tek dozların daha sık olarak verilmesi ile ortadan
kaldırılabilir veya tolere edilebilir hale getirilebilir. Terapötik etkiyi arttırmak için bunun
ardından dozu tekrar artırma denemesi yapılabilir. Levodopa-benserazid somnolans ve
nadiren aşırı gün içi somnolans ve ani uyku basması epizotları ile ilişkilendirilmiştir.
Gastrointestinal Bozukluklar:
Genellikle tedavinin başlarında ortaya çıkan istenmeyen gastrointestinal etkiler, MADOPAR
HBS’nin yiyecek veya içecek eşliğinde alınması veya dozu yavaşça artırılması ile büyük
ölçüde kontrol edilebilir.
Levodopa tedavisi ile gastrointestinal kanma bildirilmiştir.
9/13İzole vakalarda tat kaybı ya da tat almada değişiklik bildirilmiştir.
Vasküler Bozukluklar:
Ortostatik şikayetler MADOPAR HBS dozunun azaltılmasından sonra genellikle düzelir.
Kas-iskelet bozuklukları, bağ doku ve kemik hastalıkları:
Huzursuz Bacak Sendromu: Augmentasyon gelişimi (semptomlarda gece/akşamdan itibaren
öğlene doğru ve sonraki gece dozunun alınmasından önce akşama doğru zaman kayması)
uzun süreli dopaminerjik tedavinin en yaygın istenmeyen etkisidir.
Diğer:
Levodopa ile birlikte cilt kızarması ve terleme bildirilmiştir.
Araştırmalar:
İdrar rengi değişebilir (genellikle beklediğinde koyulaşan hafif kırmızı bir renk). Bu
değişiklikler, metabolitlerden dolayıdır ve endişe edilmesini gerektirmez.
Tükürük, dil, dişler veya ağız mukozası gibi diğer vücut sıvıları veya dokuları da renk
değişikliğine uğrayabilir veya boyanabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Belirti ve bulgular
Doz aşımının belirti ve bulguları, niteliksel olarak terapötik dozlarda uygulanan MADOPAR
HBS’nin yan etkilerine benzer ama daha şiddetli olabilir.
Aşırı doz kardiyovasküler istenmeyen etkilere (örn. kardiyak aritmiler), psikiyatrik
rahatsızlıklara (örn. konfüzyon ve insomni), gastrointestinal etkilere (örn. bulantı ve kusma)
ve anormal istem dışı hareketlere neden olabilir.
Tedavi
Doz aşımının tedavisinde, hastanın vital bulgularının takip edilmesi ve klinik durumunun
endikasyonuna göre destekleyici tedavi uygulanması önerilmektedir. Özellikle
kardiyovasküler etkiler için (ör: anti-aritmikler) veya merkezi sinir sistemi etkileri için (ör:
solunum uyarıcıları, nöroleptikler) semptomatik tedavi gerekli olabilir.
Buna ek olarak, MADOPAR HBS’nin daha fazla emilmesini önleyici bir yöntem kullanılabilir.
10/135. FARMAKOLOJİK ÖZELLİKLERİ
5.1 Farmakodinamik özellikler
Farmakoterapötik grup:
Levodopa ve dekarboksilaz inhibitörleri
ATC kodu: N04BA02
MADOPAR HBS anti-parkinson bir ajandır. Levodopa dopaminin metabolik öncüsüdür.
Dopamin, Parkinson hastalarının striatumunda, pallidumunda ve substantia nigrasında (siyah
madde) ciddi şekilde tükenmiştir ve levodopa kullanımının bu merkezlerde bulunan dopamin
düzeyini artırdığı düşünülmektedir. Ancak, dopa dekarboksilaz enzimi tarafından levodopanın
dopamine dönüştürülmesi de ekstraserebral dokularda gerçekleşir. Sonuç olarak tam terapötik
etki elde edilemeyebilir ve yan etkiler meydana gelebilir.
Levodopayla birlikte levodopanın ekstraserebral dekarboksilasyonunu bloke eden periferal
dekarboksilaz inhibitörünün eklenmesinin önemli avantajları vardır; bunlar azalmış gastro-
intestinal istenmeyen etkiler, tedavinin başlangıcında daha hızlı cevap alınması ve doz
rejiminin daha basit olmasıdır. MADOPAR HBS levodopa ve benserazit’in 4:1 oranında
kombinasyonudur. Klinik çalışmalarda ve terapötik kullanımda bu oranın en iyi sonuçları
sağladığı gösterilmiştir.
Her replasman tedavisi gibi, MADOPAR HBS ile uzun süreli tedavi gerekli olacaktır.
5.2 Farmakokinetik özellikler
Genel özellikler
MADOPAR HBS kontrollü ve daha uzun süreli salım yapar ama pik plazma
konsantrasyonları standart MADOPAR’a ya da levodopanın diğer konvansiyonel
formülasyonlarına göre daha düşüktür.
Emilim:
MADOPAR HBS’nin aktif maddeleri midede yavaşça serbest bırakılır ve uygulamadan 3 saat
kadar sonra levodopanın maksimum plazma konsantrasyonuna erişilir. Levodopanın plazma
konsantrasyon-zaman eğrisi standart MADOPAR’dan daha uzun ‘yarılanma ömrü’
(maksimum plazma konsantrasyonunun yarısına eşit ya da yarısından daha yüksek bir zaman
aralığı) gösterir ki bu belirgin kontrollü salınım özelliklerini işaret eder. MADOPAR HBS’nin
biyoyararlanımı standart MADOPAR’ın % 60’ıdır ve besinlerden etkilenmez. Levodopanın
maksimum plazma konsantrasyonu gıda alımından etkilenmez ancak MADOPAR HBS’nin
postprandial uygulamasından sonra daha geç (5 saat) görülür.
Antiasitlerin MADOPAR HBS ile birlikte verilmesi levodopa emilimini %32 azaltır.
Dağılım:
Levodopa kan-beyin engelini doyurulabilir bir transport sistemi ile geçer. Plazma proteinlerine
bağlanmaz. Levodopa’nın tersine, benserazid terapötik dozlarda kan-beyin engelini geçmez.
Başlıca böbrek, akciğer, ince barsak ve karaciğerde toplanır.
11/13Biyotransformasyon:
Levodopa iki ana yol (dekarboksilasyon ve O-metilasyon) ve iki küçük yolla (transaminasyon
ve oksidasyon) ile metabolize olur.
Aromatik aminoasit dekarboksilaz, levodopayı dopamine çevirir. Bu yolun başlıca ürünü
homovanilik asit ve dihidroksifenilasetik asittir. Katekol-O-metil transferaz (KOMT),
levodopayı 3-O-metildopaya metilleştirir. Bu ana plazma metabolitinin 15 saatlik eliminasyon
yarı-ömrü vardır ve terapötik dozda MADOPAR HBS alan hastalarda bu hızlanır.
Benserazid ile birlikte uygulandığında levodopa’nın azalmış periferik dekarboksilasyonu,
levodopa ve 3-O-metildopanın plazma seviyelerinin artışı ve katekolamin (dopamin,
noradrenalin) ve fenolkarboksilik asidin (homovanilik asit ve dihidroksifenilasetik asit) plazma
seviyelerinin azalması olarak yansır. Benserazid, barsak mukozası ve karaciğerde
trihidroksibenzilhidrazine hidroksillenir. Bu metabolit aromatik aminoasit dekarboksilazın
güçlü bir inhibitörüdür.
Eliminasyon:
Periferik dekarboksilaz inhibitörü benserazitin varlığında, levodopanın eliminasyon yarı-ömrü
yaklaşık 1.5 saattir. Parkinson hastalığı olan yaşlılarda (65-78 yaş), eliminasyon yarı-ömrü biraz
(yaklaşık olarak %25) daha uzundur. Levodopa’nın plazmadan klerensi yaklaşık 430
mL/dak’dır.
Benserazid hemen hemen tümüyle metabolize olarak elimine olur. Metabolitler esas olarak
idrarla (%64) ve çok az da feçesle (%24) atılırlar.
5.3 Klinik öncesi güvenlilik verileri
Veri bulunmamaktadır.
6. FARMASÖTİK ÖZELLİKLERİ
6.1 Yardımcı maddelerin listesi
Mannitol
Metilhidroksipropilselüloz
Hidrojene bitkisel yağ
Kalsiyum hidrojen fosfat (susuz)
Povidon
Talk
Magnezyum stearat
Boyar maddeler:
İndigo karmin (E132)
Titanyum dioksit (E171)
Demir oksit sarı (E172)
6.2 Geçimsizlikler
Yoktur.
12/136.3 Raf ömrü
36 ay
6.4 Saklamaya yönelik özel tedbirler
30oC’nin altındaki oda sıcaklığında saklayınız.
6.5 Ambalajın Yapısı ve İçeriği
MADOPAR HBS 125 mg tablet, 30 adet kapsül, içinde pamuk-viskoz ped bulunan ve entegre
desikan üniteli emniyet kilitli plastik vidalı kapaklı amber renkli cam şişede bulunmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
No: 1 34303 Küçükçekmece - İstanbul
Tel: 0 212 692 92 92
Fax: 0 212 697 00 24
8. RUHSAT NUMARASI
250/98
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.05.2013
Ruhsat yenileme tarihi:
10. KÜB’ÜN YENİLENMETARİHİ
13/13