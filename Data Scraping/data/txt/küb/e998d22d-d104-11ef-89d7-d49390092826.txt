KISA ÜRÜN BİLGİSİ
1. BEŞERİ TIBBİ ÜRÜNÜN ADI
DESLODİN 5 mg film kaplı tablet
2. KALİTATİF VE KANTİTATİF BİLEŞİM
Etkin madde:
Her bir film kaplı tablet; 5 mg desloratadin içerir.
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Açık mavi renkli yuvarlak film kaplı tablet
4. KLİNİK ÖZELLİKLER
4.1. Terapötik endikasyonlar
DESLODİN, alerjik rinit ile ilişkili, hapşırık, burunda akıntı ve kaşınma, konjesyon/burun
tıkanıklığı, aynı zamanda gözlerde kaşınma, yaşarma ve kızarıklık, damakta kaşınma ve
öksürük gibi semptomların giderilmesinde endikedir.
DESLODİN, ayrıca, ürtiker ile birlikte görülen, kaşıntının giderilmesi, derideki kabartı ve
kızarıklık gibi semptomların ortadan kaldırılmasında endikedir.
4.2. Pozoloji ve uygulama şekli
Pozoloji/uygulama sıklığı ve süresi:
12 yaş ve üzeri adolesanlar ve yetişkinler:
DESLODİN’in önerilen dozu günde bir kez bir tablettir.
Semptomları haftada 4 gün veya 4 haftadan daha az süren intermitan alerjik rinit, hastanın
hastalık öyküsü değerlendirmesine göre tedavi edilmeli ve tedavi semptomlar giderildikten
sonra kesilip, semptomların tekrarlaması durumunda tekrar başlatılmalıdır.
Semptomları haftada 4 gün veya daha fazla ve 4 haftadan fazla görülen persistan alerjik
rinitte, hastanın alerjinin ortaya çıkması durumunda sürekli tedavisi önerilmelidir.
1Uygulama şekli:
Ağız yoluyla kullanılır.
Doz gıdalarla birlikte veya gıdalardan ayrı olarak alınabilir.
Özel popülasyonlara ilişkin ek bilgiler:
Karaciğer yetmezliği:
Karaciğer yetmezliği olan hastalarda kullanımına ilişkin veri yoktur.
Böbrek yetmezliği:
Şiddetli böbrek yetmezliğinde DESLODİN dikkatle kullanılmalıdır.
Pediyatrik popülasyon:
DESLODİN tablet formunun 12 yaşın altındaki pediyatrik popülasyonda etkililik ve
güvenliliği henüz belirlenmemiştir. Herhangi bir veri bulunmamaktadır.
12-17 yaş arası adolesanlarda desloratadin kullanımının etkililiğine ilişkin klinik çalışma
deneyimi sınırlıdır (Bkz. Bölüm 4.8 ve 5.1).
Geriyatrik popülasyon:
Geriyatrik popülasyonu hedefleyen spesifik çalışma bulunmamaktadır.
4.3. Kontrendikasyonlar
Etkin madde veya bölüm 6.1’de listelenen yardımcı maddelerden herhangi birine veya
loratadine karşı aşırı duyarlılık.
4.4. Özel kullanım uyarıları ve önlemleri
Şiddetli böbrek yetmezliğinde DESLODİN dikkatle kullanılmalıdır (Bkz. Bölüm 5.2).
Desloratadin, tıbbi veya ailesel nöbet öyküsü olan, desloratadin tedavisi altında yeni nöbetler
geliştirmeye daha duyarlı olan hastalarda, özellikle küçük olan çocuklarda, dikkatle
uygulanmalıdır. Sağlık mesleği mensupları, tedavi sırasında nöbet geçiren hastalarda
desloratadin tedavisini bırakmayı düşünebilirler.
4.5. Diğer tıbbi ürünler ile etkileşimler ve diğer etkileşim şekilleri
Eritromisin ya da ketokonazolun birlikte kullanıldığı, desloratadinle yapılmış klinik
çalışmalarda klinik bir etkileşim gözlemlenmemiştir (Bkz. Bölüm 5.1).
2Desloratadinin alkolle bir arada alındığı bir klinik farmakoloji çalışmasında, desloratadin
alkolün performansı zayıflatıcı etkisini artırmamıştır (Bkz. Bölüm 5.1). Bununla birlikte,
pazarlama sonrası kullanım sırasında alkol intoleransı ve zehirlenme vakaları bildirilmiştir.
Bu nedenle, alkolle bir arada alındığında dikkatli olunmalıdır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda üreme yeteneği üzerine etkilerine ilişkin veri
mevcut değildir.
Gebelik dönemi
Gebe kadınlar üzerinde yapılan çalışmalardan elde edilmiş olan önemli miktarda veri
(1000’den fazla gebelik sonucu içeren) desloratadinin malformatif veya föto/yenidoğan
toksisitesinin olmadığını göstermiştir. Hayvanlar üzerinde yapılan çalışmalar, toreprodaktif
toksisite açısından doğrudan veya dolaylı zararlı etkisi olmadığını göstermektedir (Bkz.
Bölüm 5.3). Önlem olması açısından, hamilelik sırasında DESLODİN kullanımından
kaçınılmalıdır.
İnsanlara yönelik potansiyel risk bilinmemektedir. DESLODİN gerekli olmadıkça gebelik
döneminde kullanılmamalıdır.
Laktasyon dönemi
Tedavi edilen kadınların emzirdikleri yenidoğanlarda/bebeklerde desloratadin tespit
edilmiştir. Desloratadinin yenidoğanlar/bebekler üzerindeki etkisi bilinmemektedir. Anne sütü
almanın çocuk açısından yararı ve tedavinin kadın açısından yararı göz önüne alınarak,
DESLODİN tedavisinin bırakılması/hiç kullanılmaması ya da emzirmeye son verilmesi
arasında bir karar verilmelidir.
Üreme yeteneği/Fertilite
Erkek ve kadın fertilitesine ilişkin hiçbir veri yoktur.
4.7. Araç ve makine kullanımı üzerindeki etkiler
3Klinik çalışmalara göre, desloratadin araç ve makine kullanma becerisi üzerinde hiçbir etkiye
sahip değildir veya ihmal edilebilir bir etkiye sahiptir. Hastalar çoğu kişinin uyku hali
yaşamadığı konusunda bilgilendirilmelidir. Bununla birlikte, tüm tıbbi ürünlere verilen cevap
bireyler arasında farklı olduğundan, hastalara tıbbi ürüne verdikleri cevabı tam olarak
anlayıncaya kadar araç veya makine kullanma gibi zihinsel uyanıklık gerektiren faaliyetlerde
bulunmamaları tavsiye edilmelidir.
4.8. İstenmeyen etkiler
Güvenlilik profilinin özeti
Alerjik rinit ve kronik idiyopatik ürtikerin de içinde bulunduğu endikasyonları kapsayan
klinik çalışmalarda, önerilen günlük 5 mg dozlarda, desloratadin kullanan hastaların %3’ünde
plasebodan daha fazla yan etki görülmüştür. Plasebodan daha fazla görülen ve en yaygın
bildirilen istenmeyen reaksiyonlar, bitkinlik (%1,2), ağız kuruluğu (%0,8) ve baş ağrısı
(%0,6)’dır.
12-17 yaş arası 578 adolesan hastayla yapılan klinik çalışmada, en sık rastlanan istenmeyen
olay baş ağrısı olup, bu yan etki desloratadin kullanan hastaların %5.9’u ve plasebo alan
hastaların %6.9’unda gözlemlenmiştir.
Klinik çalışmalarda plaseboya göre daha fazla bildirilen ve pazarlama sonrası dönemde
bildirilen diğer istenmeyen etkiler aşağıda listelenmektedir. Sıklıklar şu şekilde
tanımlanmıştır:
Çok yaygın (≥1/10); yaygın (≥1/100 ila < 1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000); bilinmiyor (eldeki verilerden
hareketle tahmin edilemiyor)
Metabolizma ve beslenme hastalıkları:
Bilinmiyor: İştah artması
Psikiyatrik hastalıklar
Çok seyrek: Halüsinasyonlar.
Bilinmiyor: Anormal davranışlar, saldırganlık
Sinir sistemi hastalıkları
Yaygın: Baş ağrısı.
4Çok seyrek: Baş dönmesi, somnolans, insomnia, psikomotor hiperaktivite, nöbet.
Kardiyak hastalıklar
Çok seyrek: Taşikardi, palpitasyon.
Bilinmiyor: QT uzaması
Gastrointestinal hastalıklar
Yaygın: Ağız kuruluğu
Çok seyrek: Abdominal ağrı, bulantı, kusma, dispepsi, diyare.
Hepato-bilier hastalıklar
Çok seyrek: Karaciğer enzimlerinde yükselme, hepatit ve bilirubinde artış.
Bilinmiyor: Sarılık
Deri ve deri altı doku hastalıkları
Bilinmiyor: Işığa duyarlılık
Kas-iskelet bozuklukları, bağ doku ve kemik hastalıkları
Çok seyrek: Miyalji.
Genel bozukluklar ve uygulama bölgesine ilişkin hastalıklar
Yaygın: Yorgunluk
Çok seyrek: Hipersensitivite reaksiyonları (anafilaksi, anjiyoödem, dispne, pruritus, döküntü
ve ürtiker gibi).
Bilinmiyor: Asteni
Araştırmalar
Bilinmiyor: Kilo artışı
Pediyatrik popülasyon
Pediyatrik hastalarda pazarlama sonrası verilerden elde edilen diğer sıklığı bilinmeyen
istenmeyen yan etkilerin QT uzaması, aritmi, bradikardi, anormal davranış ve agresyonu
içerdiği bildirilmiştir.
5Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Pazarlama sonrası kullanım sırasında görüldüğü gibi aşırı doza bağlı olumsuz olay profili,
terapötik dozlarda görülenlere benzerdir, ancak etkilerin büyüklüğü daha fazla olabilir.
Tedavi
Doz aşımı durumunda, absorbe edilmemiş etken maddeyi uzaklaştıracak standart önlemler
alınmalıdır. Semptomatik ve destekleyici tedavi önerilir.
Desloratadin hemodiyaliz ile elimine edilmemektedir; periton diyalizi ile elimine olup
olmadığı bilinmemektedir.
Semptomlar
Erişkinler ve adolesanlarda 45 mg'a kadar (klinik dozun 9 katı) desloratadin uygulanan çok
dozlu bir klinik araştırmada, klinik olarak önemli herhangi bir etki gözlenmemiştir.
Pediyatrik popülasyon
Pazarlama sonrası kullanım sırasında görüldüğü gibi aşırı doza bağlı olumsuz olay profili,
terapötik dozlarda görülenlere benzerdir, ancak etkilerin büyüklüğü daha fazla olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanım için diğer antihistaminler
ATC kodu: R06AX27
Etki mekanizması
Desloratadin sedasyon yapmayan, uzun etkili, potent, selektif periferik histamin H - reseptör
1
antagonistidir. Desloratadin, oral uygulamadan sonra santral sinir sistemine girememesi
nedeniyle, periferik histamin H - reseptörlerini selektif olarak bloke eder.
1
6Desloratadin in vitro çalışmalarda antialerjik özellikler göstermiştir. Bunlar IL-4, IL-6, IL-8
ve IL-13 gibi proinflamatuvar sitokinlerin insan mast hücrelerinden/bazofillerden salınımının
inhibisyonunu ve endotel hücrelerinde adezyon molekülü P-selektinin ekspresyonunun inhibe
edilmesini içerir. Bu gözlemlerin klinik önemi henüz doğrulanmamıştır.
Klinik etkililik ve güvenlilik
14 gün boyunca, günde 20 mg'a kadar desloratadin uygulanan çok dozlu bir klinik
araştırmada, istatistik ya da klinik açıdan önemli hiçbir kardiyovasküler etki gözlenmemiştir.
Desloratadinin on gün süreyle günde 45 mg (klinik dozun dokuz katı) verildiği bir klinik
farmakoloji araştırmasında, QT intervalinde uzama gözlenmemiştir.
c
Ketokonazol ve eritromisinin çoklu dozlarıyla yapılan etkileşim çalışmalarında, desloratadinin
plazma konsantrasyonunda değişiklik gözlemlenmemiştir.
Desloratadin santral sinir sistemine kolayca penetre olmaz. Kontrollü klinik çalışmalarda,
önerilen günlük 5 mg dozda, somnolans insidansında, plaseboya kıyasla bir artış olmamıştır.
Klinik çalışmalarda 7,5 mg günlük dozda verilen desloratadin psikomotor performansı
etkilememiştir. Erişkinlerdeki tek doz çalışmasında, desloratadin 5 mg, subjektif uyku halinin
şiddetlenmesi veya uçuşla ilgili faaliyetleri de kapsayan, uçuş performansının standart
ölçümlerini etkilemez.
Klinik farmakoloji çalışmalarında, alkolle birlikte uygulama alkolün neden olduğu
performans zayıflaması ya da uykusuzluk artışına neden olmamıştır. Tek başına ya da alkol
ile birlikte alındığında, desloratadin ve plasebo grupları arasında psikomotor test sonuçları
bakımından anlamlı bir fark bulunmamıştır.
Alerjik rinitli hastalarda, desloratadin, hapşırık, burunda akıntı ve kaşınma, konjesyon / burun
tıkanıklığı, aynı zamanda gözlerde kaşınma, yaşarma ve kızarıklık ve damakta kaşınma gibi
semptomların giderilmesinde etkili olmuştur. Desloratadin, semptomları 24 saat süresince
etkili bir şekilde kontrol altına almıştır. Desloratadinin etkililiği 12-17 yaş arası
adolesanlardaki klinik çalışmalarda net olarak kanıtlanmamıştır.
Alerjik rinit, mevsimsel ve yıl boyu devam eden (pereniyal) alerjik rinit olarak
sınıflandırıldığı gibi, semptomların sıklığına göre intermitan ve persistan alerjik rinit olarak da
7sınıflandırılabilir. İntermitan alerjik rinit, semptomların bir haftada 4 günden az veya 4
haftadan daha az bir sürede görülmesi olarak tanımlanabilir. Persistan alerjik rinit,
semptomların bir haftada 4 gün veya daha fazla ve 4 haftadan daha fazla görülmesi olarak
tanımlanabilir.
Desloratadinin mevsimsel alerjik rinite bağlı şikayetlerin hafifletilmesindeki etkililiği, rino-
konjunktivit yaşam kalitesi anketindeki toplam skor ile gösterilmiştir. En büyük iyileşme,
semptomlarca kısıtlanan günlük aktiviteler ve pratik problemlerinin alanında görülmüştür.
Kronik idiyopatik ürtiker, etiyolojisi ne olursa olsun arka plandaki fizyopatolojinin benzer
olması ve prospektif çalışmalara katılacak kronik hastaların daha kolay bulunabilmesi
nedeniyle, ürtikere bir klinik model olarak incelenmiştir. Histamin salınması tüm ürtikaryal
hastalıklara yol açan bir neden olduğundan, desloratadinin klinik kılavuzlarda da önerildiği
gibi, kronik idiyopatik ürtikere ilave olarak diğer ürtikaryal hastalıklardaki semptomların
giderilmesinde de etkili olması beklenir.
Kronik idiyopatik ürtikeri olan hastalarda yürütülen 6 haftalık iki plasebo-kontrollü
çalışmada, desloratadin, tedavinin birinci gününden itibaren, kaşıntının hafiflemesinde ve
derideki kabartı ve kızarıklıkların büyüklük ve sayısının azalmasında etkili olmuştur. Her iki
çalışmada da, etki, 24 saatlik dozlama aralığı süresince değişmeden devam etmiştir. Kronik
idiyopatik ürtikerdeki diğer antihistaminik çalışmalarında, antihistaminiklere yanıt vermeyen
hastaların bir kısmı çalışmadan çıkarılmıştır. Desloratadinle tedavi edilen %55 oranındaki
hastaların %50’ sinde plaseboyla tedavi edilen %19 oranındaki hastaya göre pirüritte iyileşme
gözlemlenmiştir. Desloratadin ile tedavi aynı zamanda, uyku ve günlük rutin aktiviteler ile
etkileşimde azalma ile dört puanlı skalada ölçülen, uyku ve günlük fonksiyonlarda iyileşme
sağlamıştır.
5.2. Farmakokinetik özellikler
Genel özellikler
Emilim:
Desloratadin plazma konsantrasyonları, uygulamadan sonra 30 dakika içinde saptanabilir
düzeye gelir. Desloratadinin emilimi iyidir ve maksimum konsantrasyona yaklaşık 3 saat
sonra ulaşılır. Desloratadinin terminal faz yarılanma ömrü yaklaşık 27 saattir. Desloratadinin
8birikim derecesi, yarılanma ömrü (yaklaşık 27 saat) ve günde tek doz dozlama sıklığı ile
uyumludur. Desloratadinin biyoyararlanımı 5 ile 20 mg arasında doz ile orantılıdır.
Hasta demografisinin genel mevsimsel alerjik rinit popülasyonu ile karşılaştırılabilir olduğu
farmakokinetik bir çalışmada, deneklerin % 4'ü daha yüksek bir desloratadin konsantrasyonu
elde etmiştir. Bu yüzde etnik kökene göre değişebilir. Maksimum desloratadin
konsantrasyonu yaklaşık 89 saatte bir terminal faz yarı ömrü ile yaklaşık 7 saatte yaklaşık 3
kat daha yüksektir. Bu kişilerin güvenlilik profili genel popülasyondan farklı değildir.
Dağılım:
Desloratadin plazma proteinlerine orta derecede (%83 - %87 ) bağlanır. 14 gün süreyle günde
tek doz (5 mg ile 20 mg) desloratadin uygulamasını takiben, klinik olarak önem taşıyan
herhangi bir ilaç birikim belirtisi bulunmamıştır.
Biyotransformasyon:
Desloratadin metabolizmasından sorumlu enzim henüz tanımlanmamış olduğundan diğer
ilaçlarla olabilecek bazı etkileşimler tamamen göz ardı edilememektedir. Desloratadin in vivo
koşullarda CYP3A4’ü inhibe etmez ve in vitro çalışmalar tıbbi ürünün CYP2D6’yı inhibe
etmediğini göstermiştir. P-glikoprotein substratı veya inhibitörü değildir.
Sağlıklı erişkin olgularda tablet formülasyonuyla yürütülen bir çok-dozlu farmakokinetik
çalışmada, dört olgunun yüzde dört olarak değişecek desloratadini yavaş metabolize ettiği
bulunmuştur. Bu olgularda 7. saat civarındaki C konsantrasyonu yaklaşık 3 kat daha
maks
yüksektir ve terminal fazdaki yarılanma ömrü 89 saat civarındadır.
Bir farmakolojik ve klinik araştırmalar serisinde, olguların %6’sında desloratadinin plazma
konsantrasyonları daha yüksek bulunmuştur. Bu yavaş metabolize edici fenotipin prevelansı
erişkin (%6) ve 2-11 yaş arası pediyatrik (%6) olgularda karşılaştırılabilir nitelikte ve
siyahlarda (erişkinler %18, pediyatrik olgular %16) beyazlara (erişkinler %2, pediyatrik
olgular %3) kıyasla daha yüksektir; ancak bu olgulardaki güvenlilik profili, genel
popülasyondakinden farklı değildir.
9Eliminasyon:
Desloratadinin 7,5 mg dozda kullanıldığı tek dozlu bir araştırmada, besinlerin (yağ ve
kaloriden zengin kahvaltı) desloratadinin dispozisyonu üzerinde hiçbir etkisi olmadığı
gösterilmiştir. Diğer bir çalışmada da, greyfurt suyunun desloratadinin dispozisyonu üzerinde
bir etkisi bulunmamıştır.
Doğrusallık/Doğrusal olmayan durum:
Desloratadinin biyoyararlanımı 5-20 mg aralığında dozla orantılıdır.
Böbrek yetmezliği olan hastalar
Kronik böbrek yetmezliği (KBY) olan hastalarda desloratadin farmakokinetiği, tek dozlu ve
çok dozlu çalışmada sağlıklı olan deneklerle karşılaştırılmıştır. Tek dozlu çalışmada,
desloratadine maruz kalma, sağlıklı deneklere göre, hafif ila orta ve şiddetli KBY olan
kişilerde sırasıyla yaklaşık 2 ve 2,5 kat daha fazladır. Çok dozlu çalışmada, 11. günden sonra
kararlı duruma ulaşılmış ve sağlıklı deneklerle karşılaştırıldığında, desloratadine olan
maruziyet hafif KBY olan kişilerde ~1,5 kat ve şiddetli KBY olan kişilerde ~ 2,5 kat daha
fazla olmuştur. Her iki çalışmada da, desloratadin ve 3-hidroksidesloratadin maruziyetindeki
değişiklikler (EAA ve C ) klinik olarak anlamlı değildir.
maks
5.3. Klinik öncesi güvenlilik verileri
Desloratadin loratadinin primer aktif metabolitidir. Desloratadin ve loratadinle yapılmış,
desloratadine maruziyetin, desloratadin ve loratadinin toksisite profiline kalitatif ya da
kantitatif farklarını gösteren, karşılaştırılabilir seviyede klinik çalışma bulunmamaktadır.
Klinik dışı veriler, güvenlilik farmakolojisi, tekrarlı doz toksisitesi, genotoksisite ve
karsinojenik potansiyel, üreme toksisitesi ve gelişimi inceleyen klasik çalışmalara dayanarak
insanlar için hiçbir özel tehlikenin olmadığı ortaya konmaktadır. Karsinojenik potansiyelinin
olmadığı, desloratadin ve loratadinle yapılmış klinik çalışmalarda gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Mısır nişastası
Kroskarmelloz sodyum
Talk
10Kalsiyum hidrojen fosfat
Magnezyum stearat
Kaplama materyali (Sepifilm LP 761 Blanc-White, Sepisperse dry 1003 Blue)
Hidroksipropil metil selüloz
Stearik asit
Titanyum dioksit ( E 171)
Indigo Carmine (E 132)
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25˚C altındaki oda sıcaklığında, nemden koruyarak saklayınız.
6.5. Ambalajın niteliği ve içeriği
Karton kutu içerisinde 20 film kaplı tablet içeren ambalajlarda piyasaya sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
VEM İLAÇ San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
8. RUHSAT NUMARASI
241/16
119. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 05.03.2012
Ruhsat yenileme tarihi:
10. KÜB’ÜN YENİLENME TARİHİ
12