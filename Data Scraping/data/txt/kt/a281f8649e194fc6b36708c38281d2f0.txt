1  KULLANMA TALİMATI  
 
FABRAZYME 35 mg İnfüzyonluk Çözelti Hazırlamada Kullanılacak Konsantre İçin Toz  
Damar yoluyla kullanılır. 
 
Steril  
 
Etkin madde: 35 mg agalsidaz beta  
Yardımcı maddeler: Mannitol, sodyum fosfat monobazik monohidrat, s odyum fosfat dibazik 
heptahidrat  
 
Bu Kullanma Talimatında: 
 1. FABRAZYME nedir ve ne için  kullanılır?  
2. FABRAZYME’ı kullanmadan önce dikkat edilmesi  gerekenler  
3. FABRAZYME nasıl  kullanılır?  
4. Olası yan etkiler nelerdir?  
5. FABRAZYME’ın saklanması  
 
Başlıkları yer almaktadır.  
 1. FABRAZYME nedir ve ne için  kullanılır?  
 
FABRAZYME, beyaz ila beyazımsı liyofilize kütle veya toz halindedir. 35 mg agalsidaz beta 
içerir. Sindirim sistemi ve metabolizma ürünleri altındaki enzimler grubuna dahildir.  
 
FABRAZYME etkin madde olarak agalsidaz beta içerir ve alfa galaktosidaz enzim aktivitesinin 
olmadığı veya normalden düşük olduğu Fabry hastalığında enzim yerine koyma tedavisi olarak 
kullanılır. Fabry hastası iseniz, globotriaosilseramid (GL -3) denilen yağlı madde 
organlarınızdaki hücrelerden atılamaz ve organları nızdaki damarların duvarlarında birikmeye 
başlar.  
 FABRAZYME, Fabry hastalığı teşhisi konmuş hastalarda uzun süreli enzim yerine koyma tedavisinde kullanılır.  
 
Fabrazyme, yetişkinler, 8 yaş ve üzeri çocuk ve ergenlerde kullanılır.   
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak size reçete edilmiştir, başkalarına vermeyiniz.  
• Başkalarının belirtileri sizinkilerle aynı dahi olsa, ilaç o kişilere zarar  verebilir.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kulladığınızı söyleyiniz.  
• Bu talimatta  yazılanlara  aynen uyunuz. İlaç hakkında size önerilen  dozun dışında  
yüksek veya düşük doz kullanmayınız. 2  2. FABRAZYME’ı kullanmadan önce dikkat edilmesi  gerekenler  
 
FABRAZYME’ı aşağıdaki durumlarda KULLANMAYINIZ  
Eğer agalsidaz beta veya FABRAZYME’ın diğer bileşenlerine karşı alerjiniz (aşırı duyarlılığınız) varsa kullanmayınız.  
 
FABRAZYME’ı aşağıdaki durumlarda DİKKATLİ KULLANINIZ  
 FABRAZYME’ı kullanmadan önce doktorunuza danışınız.  
 
Eğer FABRAZYME ile tedavi görüyorsanız, infüzyona bağlı reaksiyonlar gelişebilir. İnfüzyona bağlı reaksiyon, infüzyon sırasında veya infüzyon uygulanan günün sonuna kadar 
oluşan herhangi bir istenmeyen etkidir (Bkz. Bölüm 4. Olası Yan etkiler). Böyle bir reaksiyon ile karşılaşmanız durumunda hemen doktorunuza haber vermelisiniz. Bu reaksiyonların oluşumunu önlemek için ilave ilaç uygula masına ihtiyaç duyabilirsiniz.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 Biyoteknolojik ürünlerin takip edilebilirliğinin sağlanması için uygulanan ürünün ticari ismi ve seri numarası mutlaka hasta dosyasına kaydedilmelidir.  
 
FABRAZYME’ın yiyecek ve içecek ile kullanılması  
FABRAZYME damar yolu ile kullanıldığından yiyecek ve içeceklerle herhangi bir etkileşim 
söz konusu değildir ve birlikte kullanabilirsiniz.  
 Hamilelik  
İlacı kullanmadan önce doktorunuza veya eczacınıza danışınız.  
Gebelik süresince FABRAZYME kullanımı önerilmemektedir. FABRAZYME’ın gebe kadınlar tarafından kullanımına ait deneyim  bulunmamaktadır.  
Tedaviniz sırasında hamile olduğunuzu fark ederseniz hemen doktorunuza danışınız.  
 Emzirme  
İlacı kullanmadan önce doktorunuza veya eczacınıza danışınız.  
FABRAZYME anne sütüne geçebilir. Emzirme boyunca FABRAZYME kullanımı önerilmemektedir.  
 FABRAZYME’ın doğurganlık üzerindeki etkilerini araştıran çalışma yapılmamıştır.  
 Araç ve makine kullanımı  
FABRAZYME uygulaması sırasında veya uygulamadan kısa bir süre sonra baş dönmesi,  uyku hali, vertigo (denge bozukluğundan kaynaklanan baş dönmesi) veya bayılma görülürse araç ve makine kullanmayınız (Bkz. 4. Olası yan etkiler). İlk önce doktorunuzla  konuşunuz. 
 FABRAZYME’ın içeriğinde bulunan bazı yardımcı maddeler hakkında önemli bilgiler  
Bu tıbbi ürün her flakonda 1 mmol (23 mg)’dan daha az sodyum ihtiva eder;  yani  aslında  
“sodyum  içermez”.  
 
  3  Diğer ilaçlar ile birlikte kullanımı  
FABRAZYME, şu ilaçlarla birlikte kullanıldığında  agalsidaz beta aktivitesinde teorik  olarak  
azalma saptanabilir ;  klorokin (sıtma ve romatolojik hastalıkların tedavisinde kullanılır), 
amiodaron (kalp ritim bozukluğunda kullanılır), benokin (deride beyaz lekelerin görüldüğü bir 
hastalık olan vitiligo tedavisinde kullanılır) veya gentamisin (enfeksiyon tedavisinde kull anılır).  
Bu ilaçlardan herhangi birini kullanıyorsanız doktorunuza söyleyiniz.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. FABRAZYME nasıl  kullanılır?  
 Uygun kullanım ve doz/uygulama sıklığı için talimatlar:  
 
Bu ilacı her zaman doktorunuzun söylediği şekilde kullanınız. Emin değilseniz doktorunuza 
danışınız. Fabrazyme’ın yetişkinler için tavsiye edilen dozu 2 haftada bir kez uygulanmak üzere 
vücut ağırlığının her bir kg’ı için 1 mg’dır.  
 FABRAZYME, Fabry hastalığının tedavisine dair bilgisi olan bir doktorun gözetimi altında uygulanır.  
 
Uygulama yolu ve metodu:  
 
FABRAZYME, damar içine serum aracılığıyla uygulanır. Toz formundaki ilaç verilmeden önce steril su ile karıştırılmalıdır (aşağıda tedaviyi uygulayacak sağlık çalışanları için kullanma 
talimatı bilgileri verilmiştir).  
Eğer FABRAZYME’ın etkisinin çok güçlü veya zayıf olduğuna dair bir izleniminiz var ise doktorunuz veya eczacınız ile konuşunuz. 
 
Değişik yaş grupları:  
Çocuklarda kullanım:  
FABRAZYME’ın 8 -16 yaş arasındaki çocuklarda tavsiye edilen dozu, 2 haftada bir kez 
uygulanmak üzere vücut ağırlığının her bir kg’ı için 1 mg’dır. 
 
0-4 yaş aralığındaki çocuklarda klinik çalışma yapılmamıştır. FABRAZYME’ın 5 -7 yaş 
aralığındaki hastalardaki faydaları ve riskleri henüz belirlenmemiştir ve bu nedenle bu yaş grubu için doz tavsiye edilememektedir.  
 
Yaşlılarda kullanım:  
65 yaşın üstündeki hastalarda FABRAZYME’ın güvenliliği ve etkinliği henüz 
belirlenmemiştir. Dolayısıyla bu hastalarda herhangi bir doz rejimi önerisinde bulunulamamaktadır.  
 Özel kullanım durumları:  
Böbrek yetmezliği:  
Böbrek yetmezliği olan hastalarda doz ayarlanması gerekli değildir.  
 Eğer FABRAZYME’ın etkisinin çok güçlü veya zayıf olduğuna dair bir izleniminiz var ise doktorunuz veya eczacınız ile konuşunuz. 
 4  Kullanmanız gerekenden daha fazla FABRAZYME kullandıysanız:  
3 mg/kg dozuna kadar güvenilir olduğu belirlenmiştir.  
FABRAZYME’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
FABRAZYME kullanmayı unutursanız:  
Eğer bir dozu kaçırdı iseniz lütfen doktorunuza danışınız.  
 Unutulan dozları dengelemek için çift doz almayınız.  
 
FABRAZYME ile tedavi sonlandırıldığındaki oluşabilecek etkiler  
 
FABRAZYME ile tedavi sonlandırıldığındaki oluşabilecek etkiler ile ilgili herhangi bir veri bulunmamaktadır.  
 4. Olası yan etkiler nelerdir?  
 Tüm ilaçlar gibi, FABRAZYME’ın içeriğinde bulunan maddelere duyarlı olan kişilerde yan etkiler olabilir.  
 Yan etkiler aşağıdaki kategorilerde gösterildiği şekilde sıralanmıştır.  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir. Bilinmiyor: Eldeki verilerden hareketle tahmin edilemiyor.  
 Aşağıdakilerden biri olursa, FABRAZYME’ı kullanmayı durdurun ve DERHAL doktorunuza bildirin veya size en yakın hastanenin acil bölümüne başvurunuz :  
 
• Klinik çalışmalar sırasında, hastalara ilaç verildiği sırada veya kısa bir süre sonra (‘’infüzyona bağlı’’) yan etkiler görülmüştür. Bazı hastalarda ciddi hayati tehlikeye neden olan alerjik reaksiyonlar (“aşırı duyarlılık”) rapor  edilmiştir.  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
FABRAZYME’a karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 Bu çok ciddi yan etkilerin hepsi oldukça seyrek görülür.  
 Çok yaygın belirtilerin arasında titreme, ateş, üşüme hissi, bulantı, kusma, baş ağrısı, deride yanma ve karıncalanma gibi anormal hisler yer almaktadır. Bu reaksiyonların ortaya çıkmasını engellemek için doktorunuz ilacın verilme hızını düşürme veya size ilave ilaç tedavisi uygulama 
kararı alabilir.  
 Diğer yan etkiler şu şekildedir:  
  
 5  Yaygın  
 
• Göğüs ağrısı  
• Soluk alıp vermede  zorluk 
• Solgunluk  
• Kaşıntı  
• Göz akması  
• Güçsüz  hissetme  
• Kulak  çınlaması  
• Burun tıkanıklığı  
• İshal  
• Kızarma  
• Kas ağrısı  
• Kan basıncı artışı  
• Yüz ve boğazda ani şişme  
• El ve ayaklarda ödem  (şişme)  
• Denge bozukluğundan kaynaklanan baş dönmesi (vertigo)  
• Hazımsızlık  
• Kas kasılması  
• Uyuklama hali  
• Kalp atım sayısında  artış 
• Karın  ağrısı  
• Sırt ağrısı  
• Döküntü 
• Düşük kalp atım  sayısı  
• Halsizlik  
• Bayılma  
• Öksürük 
• Karın bölgesinde huzursuzluk  
• Eklem ağrısı  
• Kan basıncında düşme  
• Göğüs kafesinde huzursuzluk  
• Yüzde ödem  (şişme)  
• Soluk alıp vermede  güçleşme  
• Kaslarda baskı hissi  
• Yorgunluk 
• Yüzde ani kızarma  (flushing)  
• Ağrı 
• Boğazda daralma hissi  
• Baş dönmesi  
• Çarpıntı  
• Ağrı hassasiyetinde azalma  
• Yanma hissi  
• Hırıltılı solunum 
• Ürtiker (kurdeşen)  6  • El ve ayaklarda ağrı  
• Nazofaranjit (soğuk algınlığı)  
• Sıcak basması  
• Sıcak hissetme  
• Ateş yükselmesi  
• Ağız içi hassasiyetinde azalma  
• Kas iskelet  sertliği  
 
Yaygın olmayan  
 
• Titreme  
• Kırmızı göz 
• Kulak  ağrısı  
• Boğaz  ağrısı  
• Hızlı soluk  alma  
• Kaşıntılı döküntü 
• Soğuk ya da sıcak basması  
• Yutmada  zorluk  
• Uygulama bölgesinde  ağrı 
• Uygulama bölgesinde reaksiyon  
• Gözlerde kaşıntı  
• Kulak  şişmesi  
• Bronkospazm (nefes darlığı)  
• Burun akması  
• Midede  yanma  
• Ciltte rahatsızlık  
• Kas iskelet  ağrısı  
• Nezle  
• Gribe benzer  şikayetler  
• Keyifsizlik  
• Kalpte ileti bozukluğu sebebiyle kalp atım sayısında azalma  
• Ağrıya hassasiyet  artışı  
• Üst solunum yolu konjesyonu (tıkanıklığı)  
• Kırmızı döküntü 
• Ciltte renk değişikliği (morumsu benekler)  
• El ve ayaklarda  soğukluk 
• Enjeksiyon bölgesinde kan pıhtısı  
• Deride renk değişikliği  
• Ödem  
 
Bilinmiyor  
 
• Düşük kan oksijen seviyesi  
• Şiddetli damar  iltihabı  
 7  Başlangıçta önerilen doz alan veya uzatılmış bir dönem boyunca dozu azaltılmış bazı hastalarda 
Fabry hastalığının bazı belirtileri daha sık bildirilmiştir.  
 Eğer bu yan etkilerden herhangi biri ciddileşirse veya bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan   
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı    yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 5. FABRAZYME’ın saklanması  
 
FABRAZYME ’ı çocukların göremeyeceği, eri şemeyeceği yerlerde ve ambalajında saklayınız.  
 
Açılmamış Flakonlar  
2 ºC  – 8 ºC’de (buzdolabında) saklayınız.  
Kutu üzerinde yazılan son kullanma tarihi geçmiş ürünü kullanmayınız.  
 Sulandırılmış ve seyreltilmiş solüsyon:  
Sulandırılmış solüsyon saklanmamalı hemen seyreltilmelidir. Seyreltilmiş solüsyon 24 saate kadar 2 ºC  – 8 ºC’de saklanabilir.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz.  
 
Son kullanma tarihiyle uyumlu olarak kullanınız.  
 Ambalajın üzerinde belirtilen son kullanma tarihinden sonra FABRAZYME ’ı kullanmayınız.  
Son kullanma tarihi kutu üstünde belirtilen ayın son günüdür. 
Eğer üründe ve/veya ambalajında bozukluklar fark ederseniz FABRAZYME ’ı kullanmayınız.  
Bu kullanma talimatı 29.08.2024 tarihinde onaylanmıştır.  
Ruhsat sahibi:  
Sanofi Sağlık Ürünleri Ltd. Şti.  
Şişli-İstanbul  
 
Üretim yeri:  
Genzyme Ireland Ltd.  
IDA Industrial Estate Old Kilmeaden Road, Waterford, İrlanda  
    
  8   
→→→→→→→→→→→→→→→→→→→→→→→→→→→→→→→→→→→→→ AŞAĞIDAKİ BÖLÜMDEKİ BİLGİLER YALNIZCA TEDAVİYİ UYGULAYACAK  
 SAĞLIK PERSONELİNE YÖNELİKTİR.  
 
KULLANMA TALİMATI – SULANDIRMA / SEYRELTME ve UYGULAMA 
İnfüzyonluk konsantre çözelti için toz önce enjeksiyonluk su ile sulandırılır ve %0.9’luk NaCl 
(i.v.) ile seyreltilerek intravenöz infüzyon yolu ile uygulanır.  
 
Mikrobiyolojik bakış açısıyla FABRAZYME, bekletilmeden kullanılmalıdır. Hemen 
kullanılmayacaksa, saklama ve kullanım öncesi koşulları kullanıcının sorumluluğundadır. 
Sulandırılmış çözelti asla saklanmamalı ve derhal seyreltilmelidir. Sadece seyreltilmiş olan karışım buzdolabında (2°C -  8°C) 24 sa at süreyle saklanabilir.  
  Aseptik teknik kullanılmalıdır  
1. Hastanın vücut ağırlığına göre sulandırılacak flakon sayısı belirlenir ve buzdolabından 
gerekli sayıda flakon çıkarılarak oda sıcaklığına gelmesi beklenir. (yaklaşık 30 dakika)  
 
Her bir flakon tek kullanımlıktır.  
Sulandırma  
2. Her bir FABRAZYME 35 mg flakonu 7,2 m L enjeksiyonluk su ile, toz ile birdenbire 
karışmasını önlemek amacıyla yavaşca karıştırılarak ve köpük oluşmamasına dikkat edilerek 
sulandırılır. Enjeksiyonluk suyu liyofilize kütlenin üzerine doğrudan değil, flakonun iç yan duvarına damlatarak ilave ediniz. Her bir flakonu eğerek, yavaş yuvarlak hareketlerle 
karıştırınız. Flakonu ters çevirmeyiniz, döndürmeyiniz ve çalkalamayınız.  
 3. Elde edilen berrak, renksiz çözelti 5 mg/m L agalsidaz beta içermektedir. Sulandırılmış 
ürünün pH’ı ise yaklaşık 7,0’dir.Çözelti seyreltilmeden önce, her bir flakonun içindeki sulandırılmış çözelti partikülat madde ve renk değişikliği açısından göz ile kontrol edilir. Yabancı madde içeren veya renk değişikliği görülen flakonlar kesinlikle  kullanılmamalıdır.  
 4. Zaman ilerledikçe protein partiküllerinin oluşumunu en aza indirmek için çözülmüş 
flakonların hemen seyreltilmesi önerilir.  
 5. Kullanılmamış çözeltiler ve atıklar lokal prosedürler doğrultusunda  atılmalıdır.  
 Seyreltme  
6. Hastanın kullanım dozuna göre sulandırılmış olan FABRAZYME’ı eklemeden önce 
infüzyon torbasından eşit hacimde %0,9 sodyum klorür intravenöz çözelti alınması  önerilir.  
 7. Hava/sıvı kaçağını önlemek için infüzyon torbasındaki fazla havayı boşaltınız.  
 8. Hasta için gerekli toplam hacme kadar her bir flakondan 7,0 m L (35 mg’a eşdeğer) 
sulandırılmış çözelti alınız. Filtre iğnesi kullanmayınız ve köpük oluşumundan sakınınız.  
 9. Sulandırılmış çözeltiyi, %0,9 sodyum klorür intravenöz çözelti  içine yavaşça ve 
doğrudan enjekte ederek (hava boşluğu kalmayacak şekilde) 0,05 mg/m L ve 0,7 mg/m L 
aralığındaki son konsantrasyona ulaşmak için seyreltiniz. Bireysel doza bağlı infüzyon için %0,9 sodyum klorür çözeltisinin toplam hacmini (50 m L ile 500 m L arasında) belirleyiniz. 35 
mg’ın  altındaki  dozlar için minimum 50 mL , 35 mg- 70 mg arasındaki dozlar için minimum 9  100 m L, 70 mg- 100 mg arasındaki dozlar için minimum 250 m L ve 100 mg’ın üzerindeki dozlar 
için 500 m L çözelti kullanınız. Seyreltilmiş çözeltiyi karıştırmak için infüzyon torbasını 
yavaşca ters çeviriniz veya hafifçe masaj etkisiyle karıştırınız. İnfüzyon torbasını sallamayınız 
veya şiddetli bir şekilde  çalkalamayınız.  
 Uygulama 10. Seyreltilmiş çözeltinin infüzyonu sırasında herhangi bir protein partikülünün geçişini 
engellemek için, agalsidaz beta aktivitesinde herhangi bir kayba yol açmayan, düz eksenli düşük protein bağlayıcı 0,2 μm filtre kullanımı önerilmektedir. Başlangıçtaki infüzyon hızı, infüzyona bağlı reaksiyonların oluşma potansiyelini en aza indirgemek amacıyla 0,25 mg/dakikadan (15 mg/saat) daha hızlı olmamalıdır. İnfüzyonla ilişkili reaksiyonlar olması 
durumunda infüzyon hızı yavaşlatılabilir.  
 Hastanın toleransı oluştuktan sonra, infüzyon hızı 
sonraki her infüzyonda 0,05 ila 0,08 
mg/dakikalık artışlarla (3 ila 5 mg/saat artışlarla) artırılabilir. Klinik çalışmalarda, bireysel hasta 
tolere edilebilirliğine bağlı olarak ≥ 30 kg ağırlığındaki hastalarda uygulama 1,5 saate kadar 
düşürülmüştür.  
 
30 kg'ın altındaki hastalar için maksimum infüzyon hızı 0,25 mg/dak (15 mg/saat) olarak kalmalıdır.  