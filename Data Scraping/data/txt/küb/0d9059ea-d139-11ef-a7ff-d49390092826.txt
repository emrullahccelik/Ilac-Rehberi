KISA ÜRÜN BİLGİSİ
1. BEŞERİ TIBBİ ÜRÜNÜN ADI
FLUPEN 100 mg Film Kaplı Tablet
2. KALİTATİF VE KANTİTATİF BİLEŞİM
Etkin madde:
Flurbiprofen……….100 mg
Yardımcı madde:
Propilen glikol……………..0.700 mg
Sellaktoz 80…………..…..12.490 mg
Kroskarmelloz sodyum……2.400 mg
Yardımcı maddeler için Bkz. 6.1
3. FARMASÖTİK FORM
Film Kaplı Tablet
Mavi renkli, yuvarlak, film kaplı tablet
4. KLİNİK ÖZELLİKLER
4.1. Terapötik endikasyonlar
• Romatoid artrit,
• Osteoartrit,
• Ankilozan spondilit,
• Bursit,
• Tendinit,
• Yumuşak doku yaralanmaları ve
• Dismenorede
endikedir.
4.2. Pozoloji ve uygulama şekli
Pozoloji :
Erişkinlerde önerilen günlük uygulama bölünmüş dozlar halinde 150 mg - 200 mg'dır.
Semptomların şiddetine göre günlük doz toplam 300 mg'a çıkarılabilir.
Uygulama sıklığı ve süresi:
Romatoid artrit veya osteoartrit bulgu ve semptomlarının giderilmesi için flurbiprofenin
tavsiye edilen dozu, günde iki veya üç defaya bölünerek uygulanmak üzere günde 200 - 300
mg'dır.
Adet sancılarında, semptomların başlangıcında 100 mg, bunu takiben 4-6 saatte bir 100 mg
uygulanır. Günlük maksimum doz 300 mg'dır.
1Çoklu doz uygulamalarında tavsiye edilen en yüksek tek doz 100 mg'dır.
Uygulama şekli:
FLUPEN bir miktar su ile oral olarak alınır.
Özel popülasyonlara ilişkin ek bilgiler
Böbrek yetmezliği
Nonsteroid antiinflamatuvar ilaçlar ile uzun süreli tedavi renal papiller nekroz ve diğer böbrek
hasarlarına yol açmıştır. Böbrek fonksiyon bozukluğu, kalp yetmezliği olan hastalar, diüretik
ve ADE inhibitörü kullanan hastalar bu yönden daha büyük risk altındadır. Bunun yanında
ağır böbrek yetmezliği olan hastalarda flurbiprofen kullanımı önerilmez.
Karaciğer yetmezliği
Flurbiprofen % 90’ı aşan bir oranda karaciğerde metabolize olarak emilir. Bu nedenle
karaciğer yetersizliği olan hastalarda, karaciğer fonksiyonları normal olan hastalara göre doz
azaltılarak kullanılmalıdır. Flurbiprofen’in plazma proteinlerine bağlanışı, karaciğer hastalığı
olan ve serum albumin konsantrasyonları 3.1 g/dL’nin altında olan hastalarda azalabilir.
Pediyatrik popülasyon:
Flurbiprofenin 12 yaş altındaki çocuklardaki etkinliği ve güvenilirliği incelenmemiştir. Bu
yüzden FLUPEN 12 yaş altındaki çocuklarda kullanılmamalıdır.
Geriyatrik Popülasyon
Nonsteroid antiinflamatuvar ilaçlar ile uzun süreli tedavi renal papiller nekroz ve diğer
böbrek hasarlarına yol açmıştır. Yaşlı hastalar bu yönden daha büyük risk altındadır.
4.3. Kontrendikasyonlar
• FLUPEN, içeriğindeki herhangi bir maddeye karşı aşırı duyarlığı olduğu bilinen
hastalarda kullanılmamalıdır. (bkz. bölüm 6.1)
• Flurbiprofen aspirin veya başka bir nonsteroid antiinflamatuvar ilaç kullanımı
sonrasında astım, ürtiker veya alerjik tipte reaksiyonlarla karşılaşılmış hastalarda
kullanılmamalıdır. Bu tip hastalarda nonsteroidal antiinflamatuvar ilaçlara karşı
şiddetli, nadiren fatal, aşırı duyarlılık reaksiyonları bildirilmiştir.
• Flurbiprofen, koroner arter bypass greft ameliyatı sürecinde ağrı kesici olarak
kullanılmamalıdır.
• Gebeliğin 3. trimesterinde kullanılmamalıdır.
• Aktif peptik ve/veya daha önceden peptik ülser rahatsızlığı olan hastalarda,
kullanılmamalıdır.
• Şiddetli kalp yetmezliği olanlarda kullanılmamalıdır.
4.4. Özel kullanım uyarıları ve önlemleri
Özel kullanım uyarıları
Kardiyovasküler etkiler
Kardiyovasküler Trombotik Olaylar
Seçici ve seçici olmayan nonsteroid antiinflamatuvar ilaçlar ile yapılan klinik
çalışmalarda ölümle sonuçlanabilecek ciddi kardiyovasküler trombotik olaylar, myokard
2enfarktüsü ve felç riski sıklığında artış görülmüştür. Kardiyovasküler hastalığı ya da
kardiyovasküler hastalık açısından risk faktörleri olan hastalarda bu risk artabilir.
Nonsteroid antiinflamatuvar ilaçlar ile tedavi edilen hastalarda istenmeyen
kardiyovasküler olay riskini en aza indirmek için en düşük doz, en kısa süre ile
uygulanmalıdır.
COX-2 selektif ve selektif olmayan nonsteroid antiinflamatuvar ilaçların koroner arter by-
pass greft operasyonunun ilk 10-14 gününde perioperatif ağrı kesici olarak
kullanılmasının miyokardial enfarktüs ve kalp krizi riskini arttırdığı yapılan klinik
çalışmalarda tesbit edilmiştir.
Nonsteroid antiinflamatuvar ilaçlar ile birlikte aspirin kullanımının, nonsteroid
antiinflamatuar ilaçların yol açtığı kardiyovasküler trombotik olayların gelişme riskini
azalttığına gösteren kanıt yoktur. Nonsteroid antiinflamatuvar ilaçlar ile birlikte aspirin
kullanımı ciddi gastrointestinal sorunların ortaya çıkma riskini artırır.
Hipertansiyon
Nonsteroid antiinflamatuvar ilaçlar hipertansiyonun ortaya çıkmasına ya da var olan
hipertansiyonun ağırlaşmasına yol açabilirler. Bu durum kardiyovasküler risk artışına
katkıda bulunabilir. Tiyazid grubu ya da loop diüretik kullanan hastalarda birlikte
nonsteroid antiinflamatuvar ilaçların kullanımı diüretiklerin etkinliğini azaltabilir. Bu
nedenle hipertansiyon hastalarında nonsteroid antiinflamatuvar ilaçların kullanımı
sırasında dikkatli olunmalıdır. Nonsteroid antiinflamatuvar ilaçlar ile tedavi başlangıcı ve
tedavi süresince kan basıncı düzenli olarak takip edilmelidir.
Konjestif Kalp Yetmezliği ve Ödem
Nonsteroid antiinflamatuvar ilaçlar alan bazı hastalarda sıvı tutulumu ve ödem
gözlenmiştir. Sıvı tutulumu ya da konjestif kalp yetmezliği olan hastalara nonsteroid
antiinflamatuvar ilaçlar uygulanırken dikkatli olunmalıdır.
Gastrointestinal Etkiler - Ülserasyon, Perforasyon ve Kanama
Nonsteroidal antiinflamatuvar ilaçlarla tedavi edilen hastalarda, mide, ince barsak veya
kalın barsakta inflamasyon, kanama, ülserasyon veya perforasyon gibi ciddi ve ölümle
sonuçlanabilen gastrointestinal toksisite meydana gelebilir. Bu ciddi istenmeyen etkiler
herhangi bir zamanda ön belirtiler olsun veya olmasın ortaya çıkabilir. Nonsteroid
antiinflamatuvar ilaçlar ile tedavisi sırasında üst gastrointestinal sisteme ait ciddi
istenmeyen etki ortaya çıkan hastaların sadece %20’si semptomatiktir. Nonsteroid
antiinflamatuvar ilaçlar nedeniyle üst GI ülser, büyük kanama veya perforasyonlar 3 ila 6
ay süreyle tedavi edilen hastaların yaklaşık %l'inde, bir yıl tedavi gören hastalarınsa
yaklaşık %2 ila %4’ünde ortaya çıkmaktadır. Bu eğilimlerin kullanım süreci uzadıkça
devam etmesi, hastada tedavinin herhangi bir evresinde ciddi bir GI olay gelişme
olasılığını artırmaktadır. Ancak, kısa süreli tedavi bile risk taşır. Nonsteroid
antiinflamatuvar ilaçlar, önceden ülser hastalığı veya GI kanaması öyküsü olan hastalara
reçetelenirken son derece dikkatli olunmalıdır. Önceden geçirilmiş peptik ülser ve/veya GI
kanama öyküsü olan hastalarda nonsteroid antiinflamatuvar ilaçların kullanımı sırasında
GI kanama riski, bu risk faktörlerine sahip olmayan hastalara oranla, 10 kat daha
yüksektir. Nonsteroid antiinflamatuvar ilaç tedavisi uygulanan hastalarda GI kanama
riskini artıran diğer risk faktörleri oral kortikosteroidler ya da antikoagülanlarla tedavi,
uzun süreli nonsteroid antiinflamatuvar ilaç tedavisi, sigara kullanımı, alkol tüketimi,
ilerlemiş yaş ve genel sağlık durumunun kötü olmasıdır. Ölümle sonuçlanan GI olayların
çoğu yaşlı ya da düşkün hastalarda görülmektedir; bu nedenle bu tip hastalarda tedavi
sırasında özellikle dikkatli olmak gerekir.
3İstenmeyen bir GI etki riskini en aza indirmek için, mümkün olan en kısa süreyle en düşük
etkili doz kullanılmalıdır. Nonsteroid antiinflamatuvar ilaçlar’ın kullanımı sırasında
hekimler ve hastalar GI ülserasyon ve kanamanın bulgu ve belirtileri konusunda tetikte
olmalı ve ciddi bir GI olaydan şüphelenildiğinde hızla ek değerlendirme ve tedaviye
başlanmalıdır. Bu tip bir şüphe durumunda istenmeyen GI olay şüphesi kalkana kadar
nonsteroid antiinflamatuvar ilaç tedavisi sonlandırılmalıdır. Yüksek risk grubundaki
hastalarda, nonsteroid antiinflamatuvar ilaç dışı alternatif tedaviler göz önünde
bulundurulmalıdır.
Böbrekler Üzerine Etkiler
Nonsteroid antiinflamatuvar ilaçlar ile uzun süreli tedavi renal papiller nekroz ve diğer
böbrek hasarlarına yol açmıştır. Renal toksisite ayrıca, renal prostaglandinlerin renal
perfüzyonun korunmasında telafi edici bir rol oynadığı hastalarda da görülmüştür. Bu
hastalarda nonsteroid antiinflamatuvar ilaçlar uygulanması, prostaglandin oluşumunda ve
ikincil olarak renal kan akımında doza bağımlı bir düşmeye neden olarak renal
dekompansasyonu tetikleyebilir. Böbrek fonksiyon bozukluğu, kalp yetmezliği, karaciğer
yetmezliği, diüretik ve ADE inhibitörü kullanan hastalar ve yaşlı hastalar bu yönden daha
büyük risk altındadır. Nonsteroid antiinflamatuvar ilaç tedavisinin sonlandırılmasından
sonra genellikle tedavi öncesindeki duruma geri dönülür.
İleri Evre Böbrek Hastalığı
Klinik çalışmalarda, böbrek yetmezliği olan hastalarda flurbiprofen eliminasyonun yarı
ömründe değişiklik olmamıştır. Flurbiprofen metabolitleri başlıca böbrekler yolu ile
elimine olur. Flurbiprofen’in metabolitlerinden 4-hidroksiflurbiprofen’in böbreklerden
eliminasyonu, orta ve şiddetli böbrek yetmezliğinde azalır. Bu nedenle, ağır böbrek
yetmezliği olan hastalarda flurbiprofen kullanımı önerilmez. Bu tip hastalarda, eğer
flurbiprofen kullanımı gerekli ise böbrek fonksiyonları yakından takip edilmesi önerilir.
Aşırı Duyarlılık Reaksiyonları
Diğer nonsteroid antiinflamatuvar ilaçlar ile olduğu gibi, flurbiprofen kullanımı sırasında
da, önceden böyle bir öyküsü olmayan hastalarda bile, aşırı duyarlılık reaksiyonları ortaya
çıkabilir. Flurbiprofen aspirin triadı olan hastalara verilmemelidir. Bu semptom kompleksi
tipik olarak, aspirin veya diğer nonsteroidal antiinflamatuvar ilaçları aldıktan sonra nazal
polipli veya polipsiz rinit ya da şiddetli, ölümle sonuçlanabilen bronkospazm geçiren
astımlı hastalarda meydana gelir. Bir aşırı duyarlılık reaksiyonu ortaya çıkarsa, hastaya
derhal acil tedavi uygulanmalıdır.
FLUPEN 0.7 mg propilen glikol içerir. Propilen glikol alkol benzeri semptomlara neden
olabilir. Fakat dozu nedeniyle herhangi bir uyarı gerekmemektedir.
FLUPEN 124.90 mg sellaktoz 80 ihtiva eder. Bunun 93.68 mg’ı laktozdur. Nadir kalıtımsal
galaktoz intoleransı, Lapp laktoz yetmezliği ya da glukoz-galaktoz malabsorpsiyon problemi
olan hastaların bu ilacı kullanmamaları gerekir.
FLUPEN 2.40 mg kroskarmelloz sodyum içerir,bunun yaklaşık %10’u sodyum dur. Bu
durum kontrollü sodyum diyetinde olan hastalar için göz önünde bulundurulmalıdır.
Önlemleri
Flurbiprofenin kortikosteroidlerin yerine kullanılması ya da kortikosteroid yetmezliğini
tedavi etmesi beklenemez. Kortikosteroidlerin aniden kesilmesi hastalığın alevlenmesine
4yol açabilir. Uzun süreli kortikosteroid tedavisi uygulanan hastalarda tedavinin kesilmesi
planlanırsa, tedavi doz azaltılarak sonlandırılmalıdır.
Flurbiprofenin ateş ve inflamasyonu azaltıcı farmakolojik etkisi, enfeksiyöz olmadığı
düşünülen rahatsızların komplikasyonlarında, teşhise yönelik bu belirtilerden
yararlanmayı engelleyebilir.
Hepatik etkiler
Flurbiprofen de dahil olmak üzere nonsteroid antienflamatuvar ilaçlar kullanan hastaların
%15 kadarında bir veya daha fazla karaciğer testinde sınır seviyede yükselmeler meydana
gelebilir. Bu laboratuvar bozuklukları ilerleyebilir, değişmeden kalabilir veya tedaviye
devam edildiğinde kendiliğinden düzelebilir. Nonsteroid antiinflamatuvar ilaçlarla yapılan
klinik çalışmalarda, hastaların yaklaşık %1'inde ALT ve AST'de anlamlı yükselmeler
(normalin üst sınırından yaklaşık üç veya daha fazla kat) bildirilmiştir. Ayrıca, bazıları
ölümle sonuçlanan sarılık, fulminant hepatit, karaciğer nekrozu ve karaciğer yetmezliği
gibi şiddetli karaciğer reaksiyonları seyrek olarak bildirilmiştir. Flurbiprofen kullanan bir
hastada, karaciğer fonksiyon bozukluğu bulgu ve/veya belirtileri ya da karaciğer
fonksiyon testlerinde olumsuz değişimler ortaya çıkarsa, hasta daha şiddetli bir karaciğer
reaksiyonu yönünden değerlendirilmelidir. Karaciğer hastalığına işaret eden klinik bulgu
ve belirtilerin gelişmesi veya sistemik belirtilerin (örneğin, eozinofili, döküntü, vb.) ortaya
çıkması durumunda, flurbiprofen tedavisi sonlandırılmalıdır.
Hematolojik Etkiler
Flurbiprofen de dahil olmak üzere nonsteroid antiinflamatuvar ilaçlar alan hastalarda
bazen anemi görülür. Bu sıvı retansiyonu, GI kan kaybı veya eritropoez üzerindeki tam
olarak tanımlanamayan bir etkiye bağlı olabilir. Flurbiprofen de dahil olmak üzere
nonsteroidal antiinflamatuvar ilaçlarla uzun süreli tedavi altına giren hastalar, herhangi bir
anemi bulgu ya da belirtisi görülmese bile, hemoglobin ve hematokrit seviyelerini düzenli
olarak kontrol ettirmelidirler.
Nonsteroid antiinflamatuvar ilaçlar trombosit agregasyonunu inhibe ederler ve bazı
hastalarda kanama zamanını uzattıkları gösterilmiştir. Aspirinden farklı olarak, bunların
trombosit fonksiyonu üzerindeki etkileri kalitatif açıdan daha az, daha kısa süreli ve geri
dönüşümlüdür. Flurbiprofen genel olarak trombosit sayısı, protrombin zamanı (PT) veya
kısmi tromboplastin zamanını (PTT) etkilemez. Flurbiprofen alan ve trombosit
fonksiyonlarındaki değişimlerden etkilenebilecek hastalar (koagülasyon bozuklukları olan
ya da antikoagülan kullanan) dikkatle izlenmelidir.
Astma hastaları
Astma hastalarında aspirine duyarlı astma olabilir. Aspirine duyarlı astma hastalarında
aspirin kullanımı, ölüme yol açabilecek derecede şiddetli bronkospazma yol açabilir. Bu
gibi aspirine duyarlı hastalarda, aspirin ve diğer nonsteroidal antiinflamatuvar ilaçlar
arasında çapraz reaksiyonlar (bronkospazm dahil) bildirildiği için, aspirine karşı bu tip
duyarlılığı olan hastalarda flurbiprofen kullanılmamalı ve astma hastalarında da dikkatli
kullanılmalıdır.
Görme değişiklikleri
Flurbiprofen ve diğer nonsteroidal antiinflamatuvar ilaçların kullanımı sırasında görmede
bulanıklık ve/veya görmede azalma olguları bildirilmiştir. Göz şikayetleri ortaya çıkan
5hastalar göz muayenesinden geçirilmelidir.
Laboratuvar Testleri
Ciddi GI sistem ülserasyonu ve kanaması uyarıcı belirtiler olmadan ortaya çıkabileceği
için, hastalar GI sistem kanamasının bulgu ve belirtileri açısından izlenmelidir.
Nonsteroid antiinflamatuvar ilaçlarla uzun süreli tedavi gören hastalar kan değerlerini
düzenli olarak kontrol ettirmelidirler. Karaciğer ya da böbrek hastalığına işaret eden klinik
bulgu ve belirtilerin gelişmesi, sistemik belirtilerin (örneğin, eozinofili, döküntü, vb.)
ortaya çıkması ya da karaciğer testlerindeki bozulmanın devamı veya kötüleşmesi halinde,
flurbiprofen tedavisi kesilmelidir.
4.5. Diğer tıbbi ürünler ile etkileşimler ve diğer etkileşim şekilleri
ADE-inhibitörleri
Çeşitli raporlar, nonsteroid antiinflamatuvar ilaçların ADE inhibitörlerinin antihipertansif
etkisini azaltabileceğini bildirmektedir. Bu etkileşim, nonsteroidal antiinflamatuvar
ilaçları ADE -inhibitörleriyle birlikte almakta olan hastalarda göz önünde
bulundurulmalıdır.
Antikoagülanlar
Varfarin ve nonsteroid antiinflamatuvar ilaçların GI sistem kanaması üzerindeki etkileri
sinerjiktir; her iki ilacı birlikte kullanan hastalarda ciddi kanama riski, her iki ilaçtan birini
kullananlara oranla daha yüksektir. Varfarin ya da diğer antikoagülanları kullanan
hastalara flurbiprofen verilirken dikkatli olunmalıdır.
Aspirin
Aspirin ile birlikte uygulanması serum flurbiprofen konantrasyonlarını düşürür. Bu
etkileşimin klinik anlamı bilinmemekle birlikte, diğer nonsteroid antiinflamatuvar
ilaçlarda da olduğu gibi, flurbiprofen ve aspirinin birlikte uygulanması istenmeyen
etkilerin artma potansiyeli nedeni ile genellikle önerilmez.
Beta-blokörler
Flurbiprofen propranololün hipotansif etkisi azaltmakla birlikte atenololü etkilemez.
Bunun altında yatan mekanizma bilinmemektedir. Hem flurbiprofen hem de bir beta-
blokör alan hastalar, yeterli seviyede bir hipotansif etkinin elde edildiğinden emin olmak
için izlenmelidir.
Diüretikler
Flurbiprofen bazı hastalarda furosemid ve tiyazidlerin natriüretik etkisini
azaltabilmektedir. Bu etki, renal prostaglandin sentezinin inhibisyonuna bağlanmıştır.
Flurbiprofen ile birlikte diüretik kullanan hastalar, böbrek yetmezliği belirtileri açısından
ve istenen diüretik etkinin elde edildiğinden emin olmak amacıyla yakından izlenmelidir.
Lityum
Nonsteroidal antiinflamatuvar ilaçlar plazma lityum düzeylerinde artışa, renal lityum
klirensinde ise azalmaya yol açmıştır. Ortalama en düşük lityum konsantrasyonu %15 ve
renal klirens yaklaşık %20 düşmüştür.
Bu etkiler, renal prostaglandin sentezinin nonsteroidal antiinflamatuvar ilaçlar tarafından
inhibisyonuna bağlanmıştır. Bu nedenle, nonsteroidal antiinflamatuvar ilaçlarla lityum
birlikte uygulandığında, hastalar lityum toksisitesine karşı yakından izlenmelidir.
6Metotreksat
Nonsteroid antiinflamatuvar ilaçların, tavşan böbrek kesitlerinde metotreksat birikimini
kompetetif inhibe ettikleri bildirilmiştir. Bu, nonsteroid antiinflamatuvar ilaçlar’ın
metotreksatın toksisitesini artırabileceğini gösterebilir. Nonsteroid antiinflamatuvar
ilaçlar metotreksatla birlikte uygulandığında dikkatli olunmalıdır.
Anti-platelet ajanlar
Nonsteroid antiinflamatuvar ilaçlarla gastrointestinal kanama riskini arttırırlar.
Selektif serotinin reuptake inhibitörleri:
Nonsteroid antiinflamatuvar ilaçlarla gastrointestinal kanama riskini arttırırlar.
Siklosporin: Nefrotoksisite riskini arttırır.
Kortikosteroidler:
Nonsteroid antiinflamatuvar ilaçlarla gastrointestinal ülserasyon veya kanama riskini
arttırırlar.
Diğer analjezik ve siklooksijenaz-2-selektif inhibitörler:
İki veya daha fazla nonsteroid antiinflamatuvar Cox-2 inhibitörünü birlikte kullanmaktan
sakının. Böyle bir durumda yan etki riski yüksektir.
Mifepriston:
Nonsteroid antiinflamatuvar ilaçlar, mifepriston kullanımından sonra 8-12 gün sonra,
mifepriston’u etkileyeceği için kullanılmamalıdır.
Takrolimus:
Nonsteroid antiinflamatuvar ilaçlar, takrolimus ile birlikte verildiğinde nefrotoksisite
riski yükselir.
Zidovudin:
Nonsteroid antiinflamatuvar ilaçlar, zidovudin ile birlikte kullanıldığında hematolojikal
toksisite riski yükselir. Zidovudin’in diğer nonsteroid antiinflamatuvar ilaçlarla birlikte
kullanımında yükselimi HIV(+)’da hematros hemofili riski vardır.
H2 reseptör antagonistleri
Simetidin ve Ranitidin’in, flurbiprofen’in absorbsiyon hızı veya derecesi üzerinde
herhangi bir etkisi olmadığı gösterilmiştir.
Antiasitler
FLUPEN’nın genç gönüllülerde (12)antiasit süspansiyonlarla birlikte kullanımında yalnız
kullanımlardaki flurbiprofen emilim oranı ile benzer emilim oranı sergilemiştir.
Geriatrik hastalarda (7) flurbiprofen emilim oranında azalma olmuştur.
Digoksin
Sağlıklı erkeklerde yapılan çalışmalarda, flurbiprofen ve digoksin peşpeşe
kullanıldığında hiçbir ilacın serum seviyesinin değişmediği görülmüştür.
Oral hipoglisemik ajanlar
7Bir klinik çalışmada, gliburid, metformin, klorpropamid ile fenformin veya gliburid ile
fenformin kullanmakta olan yetişkin diyabetiklere flurbiprofen verildi. Peşpeşe flurbiprofen
ve hipoglisemik ajan kullanımına kan şeker konsantrasyonunda hafif düşme olmasına rağmen
hipoglisemi semptomlarında bir değişme görülmemiştir.
Flurbiprofen, kullanıcılarını güneş ışığına karşı daha hassas hale getirebilir.Bu nedenle
kullanım esnasında güneş ışınlarına uzun süreli maruz kalmamalı ve güneşten
korunmalıdırlar.
Bitkisel Ürünler ile Etkileşimler
Yonca yaprağı (alfaalfa), anason, yabanmersini, denizyosunu (bladderwrack), bromelain
(ananasdan elde edilen bir enzim), kedi tırnağı, kereviz, kolyoz, Çin tırtıl mantarı, Çin
melek otu, akşam çuha çiçeği, gümüşdüğme bitkisi (feverfew), çemen otu (fenugreek),
sarmısak, zencefil, gingko biloba, kırmızı yonca, at kestanesi, üzüm çekirdeği, yeşil çay,
ginseng, guggul, at kestanesi çekirdeği, yaban turbu, meyan kökü, prickly ash, S-
adenosilmetyonin, kokulu yonca, zerdeçal ve ak söğüt ek antiplatelet etkiye sahip
oldukları için ibuprofen ile birlikte kullanılmamalıdır.
FLUPEN 0.7 mg propilen glikol içerir. Propilen glikol alkol benzeri semptomlara neden
olabilir. Fakat dozu nedeniyle herhangi bir uyarı gerekmemektedir.
FLUPEN 124.90 mg sellaktoz 80 ihtiva eder. Bunun 93.68 mg’ı laktozdur. Nadir kalıtımsal
galaktoz intoleransı, Lapp laktoz yetmezliği ya da glukoz-galaktoz malabsorpsiyon problemi
olan hastaların bu ilacı kullanmamaları gerekir.
FLUPEN 2.40 mg kroskarmelloz sodyum içerir,bunun yaklaşık %10’u sodyum dur. Bu
durum kontrollü sodyum diyetinde olan hastalar için göz önünde bulundurulmalıdır.
Özel popülasyonlara ilişkin ek bilgiler
Pediyatrik popülasyon:
Flurbiprofenin 12 yaş altındaki çocuklardaki etkinliği ve güvenilirliği incelenmemiştir. Bu
yüzden FLUPEN 12 yaş altındaki çocuklarda kullanılmamalıdır.
Geriyatrik Popülasyon
Nonsteroid antiinflamatuvar ilaçlar ile uzun süreli tedavi renal papiller nekroz ve diğer
böbrek hasarlarına yol açmıştır. Yaşlı hastalar bu yönden daha büyük risk altındadır.
4.6. Gebelik ve laktasyon
Genel tavsiye
Gebelik kategorisi :C/D
I ve II trimester için gebelik kategorisi C, III trimesterde ise D’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Hayvanlar üzerinde yapılan çalışmalar, gebelik /ve-veya / embriyonal/fetal gelişim/ve-
veya doğum/ve-veya doğum sonrası gelişim üzerindeki etkiler bakımından yetersizdir
(bkz. kısım 5.3). İnsanlara yönelik potansiyel risk bilinmemektedir.
FLUPEN gerekli olmadıkça gebelik döneminde kullanılmamalıdır. Sadece beklenen
yararlar fötüs açısından olası risklerden fazla ise kullanılmalıdır.
8Gebelik dönemi
Flurbiprofen gebelikte nonsteroidal antiinflamatuvar ilaçların fetal kardiyovasküler sistem
(ductus arteriosus'un kapanması) üzerindeki bilinen etkilerinden dolayı, gebeliğin geç
evrelerinde (6. aydan itibaren) kullanımından kaçınılmalıdır.
Laktasyon dönemi
Flurbiprofen süte geçmektedir. (günde 200 mg flurbiprofen kullanmakta olan bir annenin
sütünden bebeğe günde yaklaşık 0.10 mg flurbiprofen geçebileceğini göstermektedir)
Neonatlar üzerinde oluşması muhtemel yan etkileri göz önünde bulundurularak
önerilmemelidir.
Üreme yeteneği / Fertilite
Üreme yeteneği üzerinde bilinen bir etkisi yoktur.
4.7. Araç ve makine kullanımı üzerindeki etkiler
Flurbiprofenin araç ve makine kullanma yeteneği üzerinde bilinen herhangi bir etkisi yoktur.
Ancak hastalar ilacın uyuklama, reflekslerde artış, titreme, huzursuzluk ve düşüncede
dağınıklık gibi yan etkiler konusunda uyarılmalıdır.
4.8. İstenmeyen etkiler
Flurbiprofen ile aşağıdaki istenmeyen etkiler bildirilmiştir:
Her bir sistem organ sınıfı içinde advers etkiler, aşağıdaki tanımlamalara uygun olarak
sınıflandırılmıştır:
Çok yaygın (≥1/10), Yaygın (≥1/100 ile ≤1/10), Yaygın olmayan (≥1/1,000 ile ≤1/100)
Seyrek (≥1/10,000 ile ≤1/1,000), Çok seyrek (≤1/10,000). Bilinmiyor (eldeki verilerden
hareketle tahmin edilemiyor).
Kan ve Lenf Sistemi Hastalıkları
Seyrek : Anemi,kanama süresinde uzama, rektal kanama.
Yaygın olmayan: Aplastik anemi (agranülositoz ya da pansitopeni dahil), hemoglobin ve,
hematokrit değerlerinde düşme, ekimoz/purpura, eozinofili, hemolitik
anemi,
demir eksikliği anemisi, lökopeni, trombositopeni
Bağışıklık sistemi hastalıkları
Seyrek : İnfeksiyon sepsis
Yaygın olmayan: Anafilaktik reaksiyon
Metabolizma ve beslenme bozuklukları
Seyrek : Hiperglisemi, iştahta değişiklikler
Yaygın olmayan :Hiperürisemi, tat almada değişiklikler, ağızda kuruluk
Yaygın: :Vücut ağırlığı değişiklikleri
Sinir sistemi hastalıkları
Seyrek : Koma, rüya anomalileri, halüsinasyon
9Yaygın olmayan: Ataksi, serebrovasküler iskemi, konfüzyon, parestezi, seyirme
Yaygın: Baş ağrısı, sinirlilik ve santral sinir sistemi uyarılmasının diğer belirtileri
(ör.:
anksiyete, uykusuzluk, refleks artışı, tremor), santral sinir sistemi
inhibisyonu
ile ilişkili belirtiler (ör.:, amnezi, asteni, depresyon, yorgunluk, uyku hali)
Göz hastalıkları
Seyrek : Bulanık veya çift görme, göz renginin sararması
Yaygın olmayan: Konjunktivit
Yaygın: Görme bozuklukları
Kulak ve iç kulak hastalıkları
Seyrek : İşitme bozuklukları
Yaygın: :Vertigo, Kulak çınlaması
Kardiyak hastalıklar
Seyrek : Hipotansiyon, vaskülit
Yaygın olmayan: Konjestif kalp yetmezliği, hipertansiyon
Vasküler hastalıkları
Yaygın olmayan: Vasküler hastalıklar, vazodilatasyon
Solunum, göğüs bozuklukları ve mediastinal hastalıkları
Seyrek : Solunum güçlüğü (bronkospazm)
Yaygın olmayan: Astma, epistaksis, parozmi
Yaygın: Rinit
Gastrointestinal hastalıklar
Seyrek : Geğirme, pankreatit
Yaygın olmayan: Kanlı ishal, özofagus hastalığı, gastrik/peptik ülser, gastrit, hematemez
Stomatit/glossit
Yaygın: Karın ağrısı, kabızlık, ishal, dispepsi, şişkinlik, Gİ kanama, bulantı, kusma
Hepato-bilier hastalıkları
Yaygın olmayan: Sarılık (kolestatik ve kolestatik dışı), hepatit
Yaygın: Karaciğer enzimlerinde yükselme
Deri ve deri altı doku hastalıkları
Seyrek : Eritema, multiforme Stevens Johnson sendromu, deri renginin sararması
Yaygın olmayan: Anjiyoödem, egzema, eksfolyatif dermatit, fotosensitivite, kaşıntı, toksik
epidermal nekroliz, ürtiker
Yaygın: Döküntü
Böbrek ve idrar hastalıkları
Seyrek : Dizüri, oliguri, poliüri ve proteinüri
Yaygın olmayan: Hematüri, interstisyal nefrit, böbrek yetmezliği
10Yaygın :İdrar yolu enfeksiyonunu düşündüren bulgu ve belirtiler
Genel bozukluklar ve uygulama bölgesine ilişkin hastalıkları
Seyrek : Terleme, ürperme, ateş,
Yaygın olmayan: Ateş, terleme
Yaygın : Ödem
4.9. Doz aşımı ve tedavisi
Diğer nonsteroidal antiinflamatuvar ilaçlarda olduğu gibi, her hastaya en düşük doz verilmeye
çalışılmalıdır. Bu nedenle, flurbiprofen tabletle yapılan başlangıç tedavisi gözlenerek doz ve
sıklığı her bir hastanın ihtiyaçlarına uyacak şekilde ayarlanmalıdır.
Nonsteroid antiinflamatuvar ilaçlarla akut doz aşımı sonrasında beliren semptomlar genellikle
letarji, uyuşukluk, bulantı, kusma ve epigastrik ağrıyla sınırlı olup, destekleyici tedaviyle geri
dönebilir. Gastrointestinal kanama meydana gelebilir. Hipertansiyon, akut böbrek yetmezliği,
solunum depresyonu ve koma da meydana gelebilir, ancak nadirdir. Nonsteroid
antiinflamatuvar ilaçların tedavide kullanımı sonrasında anafilaktoid reaksiyonlar bildirilmiş
olup, bunlar doz aşımı sonrasında da meydana gelebilir.
Aşırı dozda bir nonsteroid antiinflamatuvar ilaç alan bir hastaya semptomatik ve destekleyici
tedavi uygulanmalıdır. Spesifik antidotu yoktur. Semptomları olan veya çok yüksek derecede
bir doz alan (normal dozun 5 - 10 katı) hastalarda, ilacın alımından sonraki 4 saat içinde
emezis ve/veya aktif kömür (yetişkinlerde 60 - 100 g arası, çocuklarda 1 - 2 g/kg) ve/veya
ozmotik katartik endike olabilir. Proteinlere yüksek bağlanma oranı nedeniyle, forse diürez,
idrar alkalizasyonu, hemodiyaliz veya hemoperfüzyon yararlı olmayabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Nonsteroidal antiinflamatuvar ilaçlar
ATC kodu: M01AE09
FLUPEN, antiinflamatuvar, analjezik ve antipiretik etki gösteren nonsteroidal bir
antiinflamatuvar ilaç olan flurbiprofen içerir. Flurbiprofenin etki mekanizması, diğer
nonsteroid antiinflamatuvar ilaçlarda olduğu gibi, tamamen anlaşılamamış olup, prostaglandin
sentetaz inhibisyonuyla ilgili olduğu düşünülmektedir.
5.2. Farmakokinetik özellikler
Genel özellikler
Emilim:
Flurbiprofenin ortalama oral biyoyararlanımı oral çözeltiye nazaran %96'dır. Flurbiprofen
çabuk ve nonstereoselektif olarak absorbe edilir ve pik plazma konsantrasyonlarına
yaklaşık 2 saatte ulaşılır. Flurbiprofen’in gıda veya antasitlerle birlikte alınması
flurbiprofenin absorpsiyon hızını değiştirebilse de absorpsiyon oranını değiştirmez.
Dağılım:
Hem R- hem de S-flurbiprofenin görünen dağılım hacmi (Vz/F) yaklaşık 0.12 L/Kg'dır.
Her iki flurbiprofen enantiomeri de %99'un üzerinde bir oranla albümin başta olmak
11üzere plazma proteinlerine bağlanır. Plazma proteinlerine bağlanma, tavsiye edilen
dozlarla elde edilen tipik ortalama kararlı durum konsantrasyonlarında (≤10 µg/ml) nispeten
sabittir.
Biyotransformasyon:
İnsan plazması ve idrarında çok sayıda flurbiprofen metaboliti saptanmıştır. Bu
metabolitler arasında 4'-hidroksi-flurbiprofen, 3',4'-dihidroksi-flurbiprofen, 3'-
hidroksi-4'-metoksi-flurbiprofen, bunların konjugatları ve konjüge flurbiprofen yer
almaktadır. Diğer arilpropiyonik asit türevlerinin (örneğin, ibuprofen) aksine, R-
flurbiprofenin S-flurbiprofene metabolize olması minimal düzeyde gerçekleşmektedir.
Yapılan in vitro çalışmalar, sitokrom P450 2C9'un flurbiprofenin ana metaboliti olan
4'-hidroksi-flurbiprofen'in metabolizmasında önemli bir rol oynadığını göstermiştir.
4'-hidroksi-flurbiprofen metaboliti, havyan inflamasyon modellerinde çok az
antiinflamatuvar aktivite göstermiştir. Flurbiprofen, metabolizmasını değiştiren enzimleri
indüklememektedir.
Bağlanmamış durumdaki flurbiprofenin toplam plazma klirensi stereoselektif olmayıp,
terapötik aralıkta kullanıldığında flurbiprofenin klirensi dozdan bağımsızdır.
Eliminasyon:
Kullanım sonrasında flurbiprofenin %3'ten azı değişmeden idrarla atılır ve idrarda
elimine olan dozun yaklaşık %70'ini ana ilaç ve metabolitleri oluşturur. Renal
eliminasyon flurbiprofen metabolitlerinin önemli bir eliminasyon yolu olduğu için, orta
ila şiddetli böbrek yetmezliği bulunan hastalarda, flurbiprofen metabolitlerinin
birikimini önlemek amacıyla doz ayarlaması yapmak gerekebilir. R- ve S-flurbiprofenin
ortalama terminal yarı ömürleri (t1/2) sırasıyla 4.7 ve 5.7 saat olup, birbirleriyle benzerdir.
Çoklu doz uygulaması sonrasında flurbiprofen birikimi çok az olmuştur.
Doğrusallık / Doğrusal olmayan durum:
Geçerli değildir.
Hastalardaki karakteristik özellikler
Pediyatrik hastalar:
Flurbiprofenin pediyatrik hastalardaki farmakokinetiği araştırılmamıştır.
Irk :
Irklar arasında herhangi bir farmakokinetik farklılık tanımlanmamıştır.
Geriyatrik hastalar:
Flurbiprofenin farmakokinetiği, gerek tekli gerekse çoklu dozlarda flurbiprofen 100 mg
alan yaşlı artrit hastalarında, genç artrit hastalarında ve genç sağlıklı gönüllülerde benzer
olmuştur.
Karaciğer yetmezliği :
Flurbiprofen eliminasyonunun >%90 oranında karaciğerden metabolize olarak elimine
edilir, bu yüzden karaciğer hastalığı olan hastalarda karaciğer fonksiyonları normal olan
hastalara göre flurbiprofen dozlarının azaltılması gerekebilir. Flurbiprofenin plazma
proteinlerine bağlanışı, karaciğer hastalığı olan ve serum albümin konsantrasyonları 3.1
g/dL'nin altında olan hastalarda azalabilir.
Böbrek yetmezliği:
Renal klirens flurbiprofen metabolitlerinin önemli bir atılım yolu olmasına rağmen,
12değişmemiş flurbiprofen için zayıf bir atılım yoludur (toplam klerensin ≤% 3'ü).
Flurbiprofenin plazma proteinlerine bağlanışı, böbrek yetmezliği olan ve serum albümin
konsantrasyonları 3.1 g/dL'nin altında olan hastalarda azalabilir. Flurbiprofen
metabolitlerinin eliminasyonu böbrek yetmezliği olan hastalarda azalabilir.
Flubiprofen, sürekli ambülatör peritoneal diyalize giren hastalarda kandan ayrılarak
diyalizata yeterli seviyede geçmez.
5.3 Klinik öncesi güvenlilik verileri
Klinik öncesi veriler, konvansiyonel güvenilirlik farmakolojisi, tekrarlanan doz toksisitesi,
genotoksisite, karsinojenik potansiyel, üreme için toksisite araştırmalarına dayanarak insanlar
için özel tehlike ortaya koymamıştır. Tavşan ve sıçanlarda gerçekleştirilen üreme
çalışmalarında gelişim bozukluğu görülmemiştir. Ancak, hayvan çalışmaları her zaman
insanlardaki yanıtı yansıtmayabilir. Gebe kadınlarda gerçekleştirilmiş yeterli ve iyi-
kontrollü çalışmalar mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Sellaktoz 80,
Mikrokristalin selüloz,
Kroskarmelloz sodyum,
Susuz koloidal silika,
Povidon K25,
Mağnezyum stearat,
Kaplama;
Hidroksipropil metilsellüloz,
Propilen glikol,
Karnauba mumu,
Titanyum dioksit (E171),
Lake indigo karmin.
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay.
6.4. Saklamaya yönelik özel tedbirler
25°C altındaki oda sıcaklıklarında, orijinal ambalajında saklayınız.
Işıktan ve nemden koruyunuz.
6.5. Ambalajın Niteliği ve İçeriği
15 ve 30 film kaplı tabletlik ambalajlarda
Primer ambalaj : PVC-PVDC şeffaf/Alu Blister
Sekonder ambalaj : Karton kutu
136.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Atayurt İlaç Sanayi ve Sağlık Hizmetleri İç Dış Ticaret Limited Şirketi
Girne Mah. Atatürk Cad. No:31
Maltepe / İSTANBUL
Tel : (0216) 364 99 99
Faks : (0216) 466 49 82
8. RUHSAT NUMARASI(LARI)
226/64
-
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 01.11.2010
Son yenileme tarihi:
10. KÜB’ÜN YENİLENME TARİHİ
---
14