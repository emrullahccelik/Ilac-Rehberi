KISA ÜRÜN BİLGİSİ
▼
Bu ilaç ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers reaksiyonları
TÜFAM’a bildirmeleri beklenmektedir. Bakınız Bölüm 4.8 Advers reaksiyonlar nasıl
raporlanır?
1. BEŞERİ TIBBİ ÜRÜNÜN ADI
PLETAL 50 mg tablet
2. KALİTATİF VE KANTİTATİF BİLEŞİM
Etkin madde: Silostazol 50 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Beyaz, yuvarlak, bir yüzü “OG31” baskılı tablet.
4. KLİNİK ÖZELLİKLER
4.1. Terapötik endikasyonlar
PLETAL;
• İstirahat ağrısı ve periferik doku nekrozu bulgusu olmayan aralıklı klodikasyon (Fontaine
sınıflaması evre II periferik arter hastalığı) hastalarında maksimum ve ağrısız yürüme
mesafesini artırmada, yaşam şekli değişiklikleri (sigarayı bırakma, yardımlı egzersiz
programları) ve diğer uygun tedavilerin semptomlarda yeterli düzelme sağlamadığı
durumda ikinci seçenek olarak,
• Kronik arteryel oklüzyonda istirahat ağrısı olan ve revaskülarizasyon yapılamayan
hastaların semptomatik tedavisinde,
• Diğer geleneksel ilaçların yetersiz kaldığı veya kullanılamayacağı kardiyojenik serebral
embolizm hariç tekrarlayan serebral inmede
endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Erişkinlerde önerilen doz günde 2 kez alınan 100 mg PLETAL tablettir.
Günlük dozlar kahvaltı ve akşam yemeğinden yarım saat önce alınmalıdır.
Silostazolün yemeklerle birlikte alınması silostazol maksimum plazma konsantrasyonunu
(C ) artırır. Bunun sonucunda advers etki görülme sıklığı artabilir.
maks
Silostazol tedavisi aralıklı klodikasyon tedavisinde deneyimli hekimler tarafından
başlatılmalıdır. Hekim tedaviye başladıktan 3 ay sonra hastayı tekrar değerlendirmeli,
1 / 12semptomlarda düzelme olmamışsa ya da tedaviye yanıt yetersiz ise tedaviyi sonlandırmayı
düşünmelidir.
Silostazol tedavisi alan hastalar, kardiyovasküler olay riskini azaltmak için yaşam şekli
değişikliklerini (sigarayı bırakma, yardımlı egzersiz programları) ve farmakolojik tedavilerini
(lipid düşürücü ve antiplatelet tedaviler) sürdürmelidirler. Silostazol bu tedavilerin yerine
konan bir tedavi değildir.
Bazı makrolidler, azol antifungaller, proteaz inhibitörleri gibi CYP3A4’ü güçlü bir şekilde
baskılayan ilaçlar veya omeprazol gibi güçlü CYP2C19 baskılayıcı ilaçlarla tedavi gören
hastalarda silostazol dozunu düşürerek günde iki kez 50 mg kullanım önerilmektedir.
Uygulama şekli:
Ağızdan alınır.
Özel popülasyonlara ilişkin ek bilgiler:
Böbrek yetmezliği:
Kreatin klerensi >25ml/dk olan hastalarda doz ayarlamasına gerek yoktur. Kreatin klerensi
≤25ml/dk olan hastalarda ise silostazol kontrendikedir.
Karaciğer yetmezliği:
Hafif düzeyde karaciğer fonksiyon bozukluğu olan hastalarda doz ayarlanmasına gerek yoktur.
Orta ve ileri düzeyde karaciğer fonksiyon bozukluğu olan hastalarla ilgili veri
bulunmamaktadır. Silostazol yaygın bir şekilde karaciğer enzimleri tarafından metabolize
edildiğinden orta ve ileri düzeyde karaciğer fonksiyon bozukluğu olan hastalarda
kontrendikedir.
Pediyatrik popülasyon:
Etkililik ve güvenlilik çocuklarda değerlendirilmemiştir.
Geriyatrik popülasyon:
Yaşlı hastalar için özel bir doz ayarlaması gerekmemektedir.
4.3. Kontrendikasyonlar
PLETAL;
• Etkin madde veya yardımcı maddelerden herhangi birine karşı aşırı duyarlılık
• Ciddi böbrek fonksiyon bozukluğu (kreatin klerensi ≤25ml/dk)
• Orta ve ileri düzeyde karaciğer fonksiyon bozukluğu
• Konjestif kalp yetmezliği
• Gebelik
• Kanama eğilimi (aktif ülser, son 6 ayda geçirilmiş hemorajik inme, ilerleyici diyabetik
retinopati, kontrol altında olmayan hipertansiyon)
• Ventriküler taşikardi öyküsü, yeterli tedavi edilmemiş ventriküler fibrilasyon veya
multifokal ventriküler ektopik atım ve uzamış QT mesafesi
• Ciddi taşiaritmi öyküsü
• İki veya daha fazla antiplatelet/antikoagülan ilaç kullanımı (asetilsalisilik asit, klopidogrel,
heparin, varfarin, asenokumarol, dabigatran, rivaroksaban veya apiksaban)
• Kararsız angina, son 6 ay içinde geçirilmiş miyokart enfarktüsü veya son 6 ay içinde
yapılmış koroner girişim
2 / 124.4. Özel kullanım uyarıları ve önlemleri
Silostazol tedavisinin uygunluğu revaskülarizasyon gibi tedavi seçenekleri ile birlikte
değerlendirilmelidir. Silostazol, etki mekanizması nedeniyle, taşikardi, çarpıntı, taşiaritmi
ve/veya hipotansiyonu tetikleyebilir. Silostazol ile kalp atım sayısı yaklaşık olarak 5-7
vuru/dakika artabilir, riskli hastalarda bu artış angina pektorisi tetikleyebilir.
Kararlı anginası olan hastalar gibi, artmış kalp atım sayısının ciddi kardiyak olay riski
oluşturabileceği hastalar silostazol tedavisi sırasında yakından izlenmelidir. Silostazolün
kararsız anginası olanlarda, son 6 ayda miyokart enfarktüsü geçirmiş veya koroner girişim
yapılmış olanlarda, bilinen ciddi taşiaritmi öyküsü olanlarda kullanımı kontrendikedir (Bkz.
Bölüm 4.3).
Atriyal veya ventriküler ektopisi olan hastalara, atriyal fibrilasyon veya atriyal flateri olan
hastalara silostazol tedavisi başlanırken dikkatli olunmalıdır.
Ventriküler septumu sigmoid biçiminde olan hastaların sol ventrikül çıkış yolunda tıkanmalar
raporlanmıştır. Özellikle yaşlı hastalar gibi risk altında olan hastalarda silostazol dikkatli
kullanılmalıdır. PLETAL tedavisi başlandıktan sonra sistolik üfürüm veya kardiyak
semptomlar gelişimi açısından hasta ekokardiyogram veya ilave testler ile izlenmelidir.
Hastalar PLETAL tedavisi alırken herhangi bir kanama veya vücudun herhangi bir yerinde
kolayca morarma olduğunda bunu bildirmeleri yönünde uyarılmalılar. Retinal kanama
durumunda PLETAL tedavisi kesilmelidir (Bkz. Bölüm 4.3 ve 4.5).
Silostazolün trombosit agregasyonunu inhibe edici etkisi nedeniyle cerrahi ile birlikte
kullanımı kanama riskinde bir artışa neden olabilir (diş çekilmesi gibi minör bir cerrahi işlemde
bile). Eğer hasta elektif bir cerrahiye gidecek ve antiplatelet etki gerekli değilse, silostazol
cerrahiden 5 gün önce kesilmelidir.
Seyrek veya çok seyrek olarak trombositopeni, lökopeni, agranülositoz, pansitopeni ve aplastik
anemi gibi hematolojik anormallikler bildirilmiştir. Silostazol kesildiğinde hastaların hemen
hemen tümü iyileşmiştir. Bununla beraber bazı pansitopeni ve aplastik anemi vakaları ölümcül
sonuçlara sahiptir.
Hastalar PLETAL tedavisi alırken herhangi bir kanama veya vücudun herhangi bir yerinde
kolayca morarma olduğunda, bu durumu bildirmeleri dışında kan diskrazisinin erken belirtileri
olan ateş ve boğaz ağrısını da bildirmeleri yönünde uyarılmalılar. Eğer enfeksiyondan
şüpheleniliyorsa veya kan diskrazisinin başka belirtileri bulunuyorsa tam kan sayımı
yapılmalıdır. Eğer hematolojik bozukluğa ilişkin klinik veya laboratuvar kanıtı varsa PLETAL
hemen kesilmelidir.
PLETAL’in CYP3A4 veya CYP2C19 inhibitörleri ile birlikte uygulanması durumunda
silostazol plazma düzeylerinin yükseldiği görülmüştür. Bu gibi durumlarda silostazol 50 mg,
günde iki kez kullanım önerilmektedir (Bkz. Bölüm 4.5).
PLETAL’i kan basıncını düşürücü ilaçlarla birlikte vermek gerektiğinde hipotansif etkinin
artabileceği ve refleks taşikardi görülebileceği göz önünde bulundurularak dikkatli olunmalıdır
(Bkz. Bölüm 4.8).
3 / 12PLETAL’i diğer trombosit agregasyonu inhibisyonu yapan ilaçlarla birlikte vermek
gerektiğinde dikkatli olunmalıdır (Bkz. Bölüm 4.3 ve 4.5).
4.5. Diğer tıbbi ürünler ile etkileşimler ve diğer etkileşim şekilleri
Trombosit agregasyon inhibitörleri
Silostazol antiplatelet etkinliği olan bir fosfodiesteraz (PDE) III inhibitörüdür. Sağlıklı
kişilerde yapılan bir klinik çalışmada 5 gün boyunca günde 2 kere verilen 150 mg silostazol
kanama zamanında uzamaya neden olmamıştır.
Asetilsalisilik asit (ASA)
PLETAL ve asetilsalisilik asidin birlikte verildiği kısa dönem (4 gün veya daha kısa) içerisinde
asetilsalisilik asidin tek başına verildiği zamankine göre ADP ile indüklenen ex vivo trombosit
agregasyonu inhibisyonunda %23 ila %25 arası artış görülmüştür.
Plasebo ve eşdeğer doz asetil salisilik asit alanlarla karşılaştırıldığında silostazol ve asetil
salisilik asit kullananlarda hemorajik advers etkilerde artış eğilimi gözlenmemiştir.
Klopidogrel ve diğer antiplatelet ilaçlar
PLETAL ile klopidogrelin birlikte uygulanması trombosit düzeylerinde, protrombin zamanında
(PT), aktive parsiyel tromboplastin zamanında (aPTT) herhangi bir değişikliğe yol açmamıştır.
Çalışmaya alınan sağlıklı bireylere klopidogrel verilmesi kanama zamanlarını uzatırken
silostazol eklenmesi kanama zamanında ek bir uzamaya neden olmamıştır. Silostazolü platelet
agregasyonu yapan herhangi bir ilaçla birlikte verirken dikkatli olunmalıdır. Kanama zamanı
belli aralıklarla takip edilmelidir. Çoklu antiplatelet tedavi alan hastalarda daha dikkatli
olunmalıdır. İki veya daha fazla antiplatelet/antikoagülan ilaç kullanmakta olan hastalarda
silostazol kullanımı kontrendikedir (Bkz. Bölüm 4.3).
CASTLE çalışmasında klopidogrel, ASA ve silostazol ile birlikte kullanımında yüksek oranda
kanama gözlenmiştir.
Varfarin benzeri oral antikoagülanlar
PLETAL, tek doz bir klinik çalışmada varfarin metabolizmasını baskılamamış, koagülasyon
parametrelerini (PT, aPTT ve kanama zamanı) etkilememiştir. Bununla birlikte silostazolü
antikogülan ilaçlarla birlikte alan hastalarda dikkatli olunmalı ve kanama riskini azaltmak için
sık monitörizasyon uygulanmalıdır. İki veya daha fazla antiplatelet/antikoagülan ilaç
kullanmakta olan hastalarda silostazol kullanımı kontrendikedir (Bkz. Bölüm 4.3).
Sitokrom P450 enzim inhibitörleri
Silostazol, başta CYP3A4 ve CYP2C19 ve daha az olarak da CYP1A2 olmak üzere yaygın bir
şekilde karaciğer enzimleri tarafından metabolize edilmektedir. Trombosit agregasyonuna
inhibitör etkisi silostazolün 4-7 katı olan dehidro metaboliti esas olarak CYP3A4 enzimi
tarafından oluşturulmaktadır. İnhibitör etkisi silostazolün beşte biri kadar olan trans-hidroksi
metaboliti CYP2C19 enzimi tarafından oluşturulmaktadır. Bu nedenle CYP3A4 enzimini
inhibe eden ilaçlar (bazı makrolidler, azol antifungaller ve proteaz inhibitörleri) veya
CYP2C19 inhibitörleri (proton pompa inhibitörleri) toplam farmakolojik aktiviteyi arttırırlar ve
bu nedenle silostazolün istenmeyen etkilerinin ortaya çıkmasına neden olabilirler. Güçlü
CYP3A4 veya CYP2C19 inhibitörleri kullanmakta olan hastalarda önerilen doz günde iki kez
olmak üzere 50 mg silostazoldür (Bkz. Bölüm 4.2).
4 / 12Silostazolün eritromisin (bir CYP3A4 inhibitörüdür) ile birlikte uygulanması. Silostazolün Eğri
Altı Alan (EAA) değerlerini %72, dehidro metabolitinin EAA değerini %6 4-trans-hidroksi
metabolitinin EAA değerini ise %119 artırmıştır. Tüm bu EAA değerleri göz önüne
alındığında, eritromisin ile birlikte kullanıldığında silostazolün farmakolojik aktivitesi %34
artar. Bu veriye bakarak eritromisin ve benzeri ilaçlarla (klaritromisin, vb) ile birlikte
kullanıldığında önerilen doz günde 2 kez kullanılan 50 mg silostazoldür.
Ketokonazol (bir CYP3A4 inhibitörü) ve silostazolün birlikte uygulanması ile silostazol EAA
değeri %117 artmış, dehidro metabolitinin EAA değeri ise %15 azalmıştır, 4-trans-hidroksi
metabolitinde %87’lik bir artış görülmüştür. Tüm bu EAA değerleri göz önüne alındığında,
ketokonazol ile birlikte kullanıldığında silostazolün farmakolojik aktivitesi %35 artar. Bu
veriye bakarak ketokonazol ve benzeri ilaçlarla (itrakonazol, vb) ile birlikte kullanıldığında
önerilen doz günde 2 kez kullanılan 50 mg silostazoldür.
Silostazol ve diltiazem (CYP3A4’ün zayıf bir inhibitörü) ile birlikte verildiğinde silostazol
EAA değeri %44 artmıştır. Beraber uygulama dehidro metabolitini %4 artırırken 4-trans-
hidroksi metabolitinde %43’lük bir artış görülmüştür.
Tüm bu EAA değerleri göz önüne alındığında, diltiazem ile birlikte kullanıldığında
silostazolün farmakolojik aktivitesi %19 artar. Bu veriye bakıldığında doz ayarlamasına gerek
yoktur.
Tek doz 100 mg silostazolün 240 ml greyfurt suyu (intestinal CYP3A4’ün bir inhibitörü) ile
birlikte uygulanması durumunda silostazolün farmakokinetiğinde anlamlı bir etki oluşmamıştır.
Bu veriye bakıldığında doz ayarlamasına gerek yoktur. Daha yüksek miktarda greyfurt suyu ile
birlikte kullanıldığında silostazol kliniğini etkileme riski halen geçerlidir.
Silostazol, omeprazol (bir CYP2C19 inhibitörü) ile birlikte uygulandığında, silostazol EAA
değeri %22, dehidro metabolitinin EAA değeri ise %68 artmış, 4-trans-hidroksi metabolitinde
%36’lık bir azalma görülmüştür. Tüm bunların sonucu ise silostazolün farmakolojik
etkisindeki %47’lik artış olmuştur. Bu veriye bakarak omeprazol ile birlikte kullanıldığında
önerilen doz günde 2 kez kullanılan 50 mg silostazoldür.
Sitokrom P450 enzim substratları
Silostazol’ün, lovastatin (CYP3A4’ün duyarlı substratı) ve onun β-hidroksi asidinin EAA
değerini %70 oranında artırdığı gösterilmiştir. Silostazolü, terapötik indeksi dar CYP3A4
substratları (sisaprid, halofantrin, pimozid ve ergo deriveleri gibi) ile birlikte kullanırken
dikkatli olunmalıdır. CYP3A4 ile metabolize olan simvastatin, atorvastatin ve lovastatin gibi
statinlerle birlikte uygulanırken verilirken dikkatli olunmalıdır.
Sitokrom P450 enzim indükleyicileri
CYP3A4 ve CYP2C19 indükleyicilerinin (karbamazepin, fenitoin, rifampisin ve St. John’s
Wort gibi) silostazol farmakokinetiği üzerine etkileri değerlendirilmemiştir. Teorik olarak
antiplatelet etkinin değişmesi muhtemeldir, bu nedenle silostazolü, CYP3A4 ve CYP2C19
indükleyicileri ile birlikte kullanırken antiplatelet etki izlenmelidir.
Klinik çalışmalarda sigara içimi (CYP1A2’yi indükler) ile silostazol plazma konsantrasyonu
%18 azalmıştır.
5 / 12Diğer olası etkileşimler
Silostazolü kan basıncını düşürme potansiyeli olan ilaçlarla beraber kullanırken, artan
hipotansif etkinin neden olabileceği refleks taşikardi etkisi düşünülerek dikkatli olunmalıdır.
4.6.Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda özel bir önlem ya da kontrasepsiyon
uygulanmalıdır
Gebelik dönemi
PLETAL, hamilelerde kullanılmamalıdır (Bkz. Bölüm 4.3).
PLETAL’in hamile kadınlarda kullanımı ile ilgili yeterli bilgi yoktur. Hayvan çalışmaları
gebelik üzerinde ya da fetüsün/yeni doğan çocuğun sağlığı üzerinde advers etkileri
olabileceğini göstermektedir. İnsanlara yönelik potansiyel risk bilinmemektedir (Bkz. Bölüm
4.3).
Laktasyon dönemi
Hayvan çalışmalarında silostazolün süte geçtiği gösterilmiştir. İnsan sütüne geçip geçmediği
bilinmemektedir. Yeni doğana olası zararlarından dolayı emziren kadınlarda PLETAL
kullanılmamalıdır.
Üreme yeteneği /Fertilite
Üreme yeteneği ve fertilite üzerine PLETAL’in etkisi olduğuna dair bir veri bulunmamaktadır.
Hayvanlarda fertiliteyi etkilemediği gösterilmiştir.
4.7. Araç ve makine kullanımı üzerindeki etkiler
PLETAL baş dönmesine neden olabileceğinden, hastalar araç ve makine kullanımı sırasında
dikkatli olmaları için uyarılmalıdır.
4.8. İstenmeyen etkiler
Klinik çalışmalarda en çok raporlanan advers reaksiyonlar; baş ağrısı (>%30’da), diyare ve
anormal feçesdir (herbiri >%15’de). Bu reaksiyonlar genellikle düşük-orta derecededir ve
bazen doz azaltılması ile giderilmektedirler.
Klinik çalışmalar ve pazarlama sonrası raporlanan istenmeyen etkiler aşağıda listelenmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Pazarlama sonrası raporlanan istenmeyen etkilerin sıklığı “bilinmiyor” olarak sınıflanmaktadır
(eldeki verilerle saptanamamaktadır).
Kan ve lenf sistemi hastalıkları
Yaygın: Ekimoz
Yaygın olmayan: Anemi
6 / 12Seyrek: Kanama zamanında uzama, trombositemi
Bilinmiyor: Kanamaya eğilim, trombositopeni, granülositopeni, agranülositoz, lökopeni,
pansitopeni, aplastik anemi
Bağışıklık sistemi hastalıkları
Yaygın olmayan: Alerjik reaksiyon
Metabolizma ve beslenme hastalıkları
Yaygın: Ödem (yüz ve periferik), anoreksi
Yaygın olmayan: Hiperglisemi, diabetes mellitus
Psikiyatrik hastalıklar
Yaygın olmayan: Anksiyete
Sinir sistemi hastalıkları
Çok yaygın: Baş ağrısı
Yaygın: Baş dönmesi
Yaygın olmayan: Uykusuzluk, anormal rüyalar
Bilinmiyor: Hipoestezi, parestezi
Göz hastalıkları
Bilinmiyor: Konjunktivit
Kulak ve iç kulak hastalıkları
Bilinmiyor: Tinnitus
Kardiyak hastalıklar
Yaygın: Palpitasyon, taşikardi, angina pektoris, aritmi, ventriküler ekstrasistol
Yaygın olmayan: Miyokart enfarktüsü, atrial fibrilasyon, konjestif kalp yetmezliği,
supraventriküler taşikardi, ventriküler taşikardi, senkop
Vasküler hastalıklar
Yaygın olmayan: Gözde kanama, epistaksis, gastrointestinal hemoraji, spesifiğe edilemeyen
hemoraji, ortostatik hipotansiyon
Bilinmiyor: Sıcak basması, hipertansiyon, hipotansiyon, serebral hemoraji, pulmoner hemoraji,
kas hemorajisi, solunum yolu hemorajisi, deri altı hemorajisi
Solunum, göğüs bozuklukları ve mediastinal hastalıkları
Yaygın: Rinit, farenjit
Yaygın olmayan: Dispne, pnömoni, öksürük
Bilinmiyor: İnterstisiyal pnömoni
Gastrointestinal hastalıklar
Çok yaygın: Diare, anormal feçes
Yaygın: Bulantı, kusma, hazımsızlık, gaz, karın ağrısı
Yaygın olmayan: Gastrit
Hepato-bilier hastalıklar
Bilinmiyor: Hepatit, hepatik fonksiyon bozukluğu, sarılık
7 / 12Deri ve deri altı doku hastalıkları
Yaygın: Döküntü, kaşıntı
Bilinmiyor: Egzema, deri döküntüsü, Steven Johnson sendromu, toksik epidermal nekroliz,
ürtiker
Kas-iskelet bozukluklar, bağ doku ve kemik hastalıkları
Yaygın olmayan: Miyalji
Böbrek ve idrar yolu hastalıkları
Seyrek: Böbrek yetmezliği, böbrek fonksiyon bozukluğu
Bilinmiyor: Hematüri, pollaküri
Genel bozukluklar ve uygulama bölgesine ilişkin hastalıkları
Yaygın: Göğüs ağrısı, asteni
Yaygın olmayan: Üşüme, kırıklık
Bilinmiyor: Ateş, ağrı
Araştırmalar
Bilinmiyor: Ürik asit düzeyinde yükselme, kan üre düzeyinde artma, kan kreatinin düzeyinde
yükselme
Silostazol, refleks taşikardi yapan bir vazodilatör ile beraber verildiğinde (örneğin;
dihidropiridin grubu bir kalsiyum kanal blokeri gibi) periferik ödem ve çarpıntı sıklığında artış
gözlenmiştir.
Hastalarda silostazolü %3 ve üzerinde kesmeyi gerektiren tek yan etki baş ağrısıdır. İlacın
kesilmesini gerektiren diğer sık nedenler ise çarpıntı ve diyaredir (%1.1).
Silostazol kanama riskini artırabilir, bu risk benzer etkiye sahip diğer ilaçlarla kombine
edildiğinde artabilir.
Göz içi kanama riski diyabetik hastalarda daha fazla olabilir.
Diyare ve çarpıntı görülme sıklığı 70 yaş üzeri hastalarda artmaktadır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta:tufam@titck.gov.tr; tel:0 800 314 00 08; faks: 0 312 218 35 99)
4.9. Doz aşımı ve tedavisi
İnsanlarda PLETAL’in doz aşımı ile ilgili veri kısıtlıdır. Akut doz aşımında belirti ve
bulguların ciddi baş ağrısı, diyare, taşikardi ve olası kardiyak aritmiler olması beklenebilir.
Hasta dikkatle izlenmeli ve destekleyici tedavi uygulanmalıdır. Mideyi boşaltmak için
kusturmak ve gastrik lavaj uygulanabilir.
8 / 125. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antitrombotik İlaçlar, Platelet agregasyon inhibitörleri (heparin hariç)
ATC kodu: B01AC23
Plasebo kontrollü 9 klinik çalışmadan (1634 hasta silostazol kullanılmıştır) elde edilen verilere
göre silostazolün, mutlak kladikasyon mesafesini ve kladikasyon başlangıç mesafesini
arttırarak hastaların egzersiz kapasitelerini iyileştirdiği yürüme bandı testiyle gösterilmiştir.
Günde iki kere verilen 100 mg silostazol ile 24 haftalık tedaviyi takiben mutlak kladikasyo
mesafesinde 60.4-129.1 metre, başlangıç kladikasyon mesafesinde ise 47.3-93.6 metre
aralığında değişen artışlar elde edilmiştir.
9 çalışmanın metaanalizine göre plaseboyla karşılaştırıldığında, günde iki kere kullanılan 100
mg silostazol ile başlangıca göre maksimum yürüme mesafesinde plasebo ile elde edilenin
üzerine 42 metrelik anlamlı bir gelişme daha elde edildiği gösterilmiştir. Bu plasebonun
üzerine %100 göreceli bir artış anlamına gelmektedir. Bu etki diyabetiklerde, diyabetik
olmayanlara göre daha azdır.
Silostazolün vazodilatör etkileri deney hayvanlarında yapılan çalışmaları ile gösterilmiştir.
Aynı etki, ayak bileği kan akımının pletismograf ile ölçüldüğü küçük çaplı insan
çalışmalarında da değerlendirilmiştir. Silostazol, sıçanlarda düz kas hücre proliferasyonunu ve
in vitro olarak insan düz kas hücrelerini, trombosit kaynaklı büyüme faktörünün ve insan
trombositlerinde trombosit-kaynaklı büyüme faktörü ile PF-4’ün trombosit salıverme
reaksiyonunu inhibe etmiştir.
Hayvan ve insan çalışmaları (in vivo ve ex vivo) silostazolün platelet agregasyonunu geri
dönüşümlü olarak inhibe ettiğini göstermiştir. İnhibisyon farklı aggreganlara karşı (shear stres,
araşidonik asit, kollajen, ADP ve adrenalin gibi) etkili olmuştur; insanda inhibisyon 12 saate
kadar sürmekte ve silostazol kesildiğinde agregasyon etkisinin geriye dönmesi rebound
hiperagregasyon olmadan 48 - 96 saat içinde gerçekleşmektedir. Silostazol kullanan hastalarda
ilacın dolaşan plazma lipitlerine etkisi de değerlendirilmiştir. 12 haftalık kullanımdan sonra
plasebo ile karşılaştırıldığında günde iki kere kullanılan 100 mg silostazol trigliserit
düzeylerinde %15 azalma, HDL kolesterol düzeylerinde ise %10 artış sağlamıştır.
Randomize, çift-kör, plasebo kontrollü bir Faz IV çalışma, silostazolün uzun dönem etkisini
değerlendirmek amacıyla yürütülmüştür, çalışma mortalite ve güvenlilik üzerine odaklanmıştır.
Kalp yetmezliği bulunmayan, aralıklı kladikasyolu 1439 hasta 3 yıla yakın bir süreyle
silostazol veya plasebo kullanmışlardır. Mortalite açısından değerlendirildiğinde, ölüm için
gözlenen 36 aylık Kaplan-Meier olay oranı, ortalama 18 ay çalışma ilacı kullanımı durumunda,
silostazol ile %5.6 (%95 güven aralığı, %2.8 ila %8.4) ve plasebo ile %6.8 (%95 güven aralığı,
%1.9-%11.5). Silostazol’ün uzun dönem kullanımı güvenlilik ile ilgili herhangi bir sıkıntı
yaratmamıştır.
5.2. Farmakokinetik özellikler
Genel özellikler
Emilim:
Silostazol oral yoldan alımı takiben gastrointestinal sistemden emilir. Yağlı yiyecekler emilimi
artırır; doruk plazma konsantrasyonu (C ) yaklaşık %90, EAA ise yaklaşık %25 artar.
maks
9 / 12Dağılım:
Çoklu doz olarak günde iki kere kullanılan 100 mg silostazol, periferik damar hastalığı bulunan
hastalarda 4 günde kararlı duruma ulaşır. Silostazol ve dolaşımdaki birincil metabolitlerinin
C değerleri artan doza bağlı olarak orantısal düzeyden daha az bir şekilde yükselir. Ancak
maks
silostazol ve metabolitleri için EAA yaklaşık olarak dozla orantısal bir şekilde artmaktadır.
Silostazol %95-98 oranında başta albümin olmak üzere proteinlere bağlanır. Dehidro
metaboliti ve 4-trans-hidroksi metaboliti sırasıyla %97.4 ve %66 oranında proteine bağlanırlar.
Böbrek yetmezliği olanlar, böbrek fonksiyonları normal olanlarla karşılaştırıldığında serbest
silostazol oranı %27 daha fazla, C ve EAA değerleri ise sırasıyla %29 ve %39 daha azdır.
maks
Dehidro metabolitinin C ve EAA değerleri, böbrek yetmezliği olanlarda, böbrek
maks
fonksiyonları normal olanlara göre sırasıyla %41 ve %47 daha düşüktür. 4-trans-hidroksi
metabolitinin C ve EAA değerleri, böbrek yetmezliği olanlarda, böbrek fonksiyonları
maks
normal olanlara göre %173 ve %209 daha yüksektir. İlaç kreatin klerensi 25 ml/dk altındaki
hastalarda kullanılmamalıdır.
Biyotransformasyon:
Silostazol’ün iki metaboliti vardır; dehidro-silostazol ve 4-trans-hidroksi-silostazol, her ikisi de
benzer yarılanma ömürlerine sahiptir. Dehidro metaboliti, ana moleküle göre 4-7 kat daha fazla
antiagregan etki göstermekteyken, 4-trans-hidroksi metaboliti ise 1/5’i kadar antiagregan
etkiye sahiptir. Dehidro-silostazol ve 4-trans-hidroksi-silostazol metabolitlerinin plazma
konsantrasyonları (EAA ile ölçüldüğünde) silostazol konsantrasyonunun yaklaşık %41 ve
%12’sini oluşturmaktadır. Metabolize olma sürecine katılan birincil izoenzimler sitokrom P-
450 CYP3A4, daha az olarak CYP2C19, daha da az olarak CYP1A2’dir.
Silostazolün karaciğerde mikrozomal enzimleri indüklediğine dair bir kanıt bulunmamaktadır.
Orta ve ciddi karaciğer bozukluğu olanlarda veri olmadığı için ve silostazol yaygın bir şekilde
karaciğer enzimleri ile metabolize edildiği için bu hastalarda kullanılmamalıdır.
Eliminasyon:
Silostazolün eliminasyon yarılanma ömrü 10.5 saattir. Eliminasyon büyük çoğunlukla
metabolizma ve ardından metabolitlerin üriner atılımıyla olmaktadır. Eliminasyonun temel
yolu üriner atılımdır (%74), kalanlar ise feçes ile atılmaktadır. Değişmeden idrar yoluyla atılan
silostazol ölçülebilir miktarda değildir. Dozun %2’den daha azı dehidro-silostazol metaboliti
olarak atılmaktadır. İdrarla atılımın yaklaşık %30’u 4-trans-hidroksi metaboliti şeklindedir.
Kalan kısımlar ise metabolit olarak atılmakta, hiçbiri toplam atılımın %5’ini aşmamaktadır.
Hastalardaki karakteristik özellikler
Silostazol ve metabolitlerinin farmakokinetikleri, 50-80 yaş aralığındaki sağlıklı kişilerde
yaştan ve cinsiyetten belirgin olarak etkilenmemektedir.
5.3. Klinik öncesi güvenlilik verileri
Silostazol ve metabolitleri cAMP yıkılmasını baskılayan fosfodiesteraz III enziminin
inhibitörleridir. Bunun sonucu olarak cAMP, trombosit ve kan damarlarını da kapsayan birçok
dokuda artmaktadır. Diğer poszitif inotropik ve vazodilatör ajanlarda olduğu gibi silostazol
köpeklerde kardiyovasküler lezyonlar oluşturmuştur. Sıçanlarda ve maymunlarda gözlenmeyen
bu lezyonlardan bazılarının türe özgü olduğuna karar verilmiştir. Silostazol veya
metabolitlerinin uygulandığı köpek ve maymunlarda QT mesafesinde uzama görülmemiştir.
10 / 12Mutajenisite çalışmaları, bakteriyel gen mutasyonu, bakteriyel DNA onarımı, memeli hücre
gen mutasyonu ve in vivo fare kemik iliği kromozomal aberasyonu negatiftir. Çin hamster over
hücrelerinde silostazol ile in vitro testlerde kromozom aberasyon sıklığında zayıf ama belirgin
bir artış görülmüştür. Sıçanlarda 500 mg/kg/gün’e ve farelerde 1000 mg/kg/gün’e varan
dozlarda oral yolla (diyetle) uygulamayla iki yıllık karsinojenisite çalışmaları yapılmıştır. Bu
çalışmalarda hiçbir olağandışı neoplastik sonuç görülmemiştir.
Gebelik sırasında ilaç uygulanan sıçanlarda fötüs ağırlıkları azalmıştır. Buna ek olarak, yüksek
dozlarda eksternal, viseral ve iskeletle ilgili anormallikler gösteren fötüs sayısında artış
olmuştur. Daha düşük dozlarda ossifikasyonda retardasyon gözlemlenmiştir. Gebeliğin geç
döneminde uygulama ölü doğan ve doğum ağırlığı azalmış yavru insidansında artışla
sonuçlanmıştır. Tavşanlarda sternumda ossifikasyon retardasyonu insidansında artış
görülmüştür.
Silostazol, farelerin yumurta olgunlaşmasını in vitro olarak inhibe etti ve dişi farelerde,
fertilitede reversibl bir bozulmaya neden oldu. Sıçanların veya insan dışı primatların fertilitesi
üzerinde herhangi bir etkisi gözlenmedi. İnsanlarda etki düzeyi bilinmiyor.
6. FARMASÖTİK ÖZELLİKLER
6.1. Yardımcı maddelerin listesi
Mısır nişastası
Mikrokristalin selüloz
Kalsiyum karboksimetil selüloz
Hidroksipropil metilselüloz 2910
Magnezyum stearat
6.2. Geçimsizlikler
Bildirilmemiştir.
6.3. Raf ömrü
60 ay.
6.4. Saklamaya yönelik özel tedbirler
25˚C’nin altındaki oda sıcaklığında saklayınız.
6.5. Ambalajın niteliği ve içeriği
60 ve 100 tabletlik Al/PVC blister ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Otsuka Pharmaceutical Co., Ltd./Japonya lisansıyla
Abdi İbrahim Otsuka İlaç San. ve Tic. A.Ş.
Reşitpaşa Mah. Eski Büyükdere Cad. No: 4 34467
Maslak / Sarıyer /İstanbul
11 / 128. RUHSAT NUMARASI
254/78
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 06.12.2013
Ruhsat yenileme tarihi:
10. KÜB’ÜN YENİLENME TARİHİ
12 / 12