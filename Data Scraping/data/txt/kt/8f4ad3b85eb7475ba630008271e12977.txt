 1   
 
KULLANMA TALİMATI  
 
 
TRUMENBA  0,5 mL IM enjeksiyon luk süspansiyon içeren kullanıma hazır enjektör  
Meningokokal grup B aşısı (rekombinant adsorbe )  
Kas içine uygulanır.  
Steril  
 
• Etkin madde:  60 mikrogram sakkarid MnB rLP2086 alt familya A  ve 60 mikrogram 
MnB rLP2086 alt familya B  
 
Etkin madde üretim inin hücre bankası  prosesinde sığır kaynaklı kazeinden meydana 
gelen kültür ortamı kullanılmakta olup, kazein komponenti proses esnasında 
uzaklaştırılır. Sonuç olarak ürün içeriğinde hayvansal kaynaklı bir madde bulunmaz.  
 
• Yardımcı madde (ler): Sodyum klorür, histidin, a lüminyum fosfat, polisorbat 80, 
enjeksiyonluk su.  
 
         Bu ilaç ek izlemeye  tabidir.  Bu üçgen  yeni güvenlilik  bilgisinin  hızlı olarak  
belirlenmesini  sağlayacaktır. Karşılaştığınız herhangi bir yan etkiyi TÜFAM’a 
bildirerek sizde yardımcı olabilirsiniz. Yan etkilerin nasıl raporlandığına  dair bölüm 
4’ün sonuna bakınız.  
 
Bu aşıyı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu aşı çocuğunuza veya size reçete edilmiştir, başkalarına vermeyiniz.  
• Bu aşının kullanımı sırasında, doktora veya hastaneye gittiğinizde bu aşıyı 
kullandığınızı doktorunuza söyleyiniz.  
• Bu talimatta yazılanlara aynen uyunuz. Aşı hakkında size önerilen dozun dışında  
yüksek veya  düşük doz almayınız.  
 
Bu Kullanma Talimatında:  
 
1. TRUMENBA  nedir ve ne için kullanılır?  
2. TRUMENBA ’yı kullanmadan önce dikkat edilmesi gerekenler  
3. TRUMENBA  nasıl kullanılır?  
4. Olası yan etkiler nelerdir?  
5. TRUMENBA ’nın saklanması  
 
Başlıkları yer almaktadır.  
 
1. TRUMENBA  nedir ve ne için kullanılır?  
 
TRUMENBA  kas içine enjeksiyon luk süspansiyon içeren kullanıma hazır enjektörde sunulan 
0,5 mL süspansiyondur. Her paket bir , beş veya on  adet kullanıma hazır enjektör içerir.  
 2   
TRUMENBA, 10 yaş ve üzeri kişilerde Neisseria  meningitidis  serogrup  B'nin neden olduğu 
invaziv meningokok hastalığını önlemek için kullanılan bir aşıdır. Bu, menenjit (beyni ve 
omuriliği kaplayan zarlarda meydana gelen inflamasyon) ve sepsis (kan zehirlenmesi) gibi 
ciddi ve bazen hayati tehlikeye neden olabilen b ir bakteri türüdür.  
 
Aşı, bakterinin yüzeyinden 2 önemli bileşen i içerir.  
 
Aşı, vücudun sizi veya çocuğunuzu hastalığa karşı koruyan antikor (vücudun doğal savunma 
silahları) üretmesine yardım ederek çalışır.  
 
2. TRUMENBA  kullanmadan önce dikkat edilmesi gerekenler  
 
TRUMENBA ’yı aşağıdaki durumlarda KULLANMAYINIZ  
Eğer sizin veya çocuğunuzun,  
 
- TRUMENBA ’nın içindeki etkin maddeye veya aşı içindeki yardımcı maddelerden 
herhangi bir ine karşı ciddi alerji k reaksiyonunuz  (aşırı duyarlılığınız)  varsa.  
 
TRUMENBA’yı aşağıdaki durumlarda DİKKATLİ KULLANINIZ  
Eğer sizde veya çocuğunuzda,  
 
- Yüksek ateş ile seyreden ciddi  bir enfeksiyon var sa. Böyle bir durumun varlığında aşılama 
ertelenecektir. Soğuk algınlığı gibi hafif  bir enfeksiyon varlığında ise aşılamanın 
ertelenmesine ihtiyaç yoktur ancak yine de ilk olarak doktorunuzla iletişime geçiniz.  
- Kanama problemi varsa veya kolay morarma  oluyorsa  
- Sizin veya çocuğunuzun bağışıklık sistemi  zayıf ise. Bu durum sizin veya çocuğunuzun  
TRUMENBA’dan tam olarak fayda görme sini engelleyebilir.  
- TRUMENBA’nın herhangi bir dozunu aldıktan sonra alerjik reaksiyon veya nefes alma 
problemi gibi sağlık problemleri var ise veya geçmişte olmuşsa  
- Kanınızın düzgün bir şekilde pıhtılaşmasını engelleyecek bir probleminiz varsa  
 
Tüm aşılarda olduğu gibi TRUMENBA aşılanan herkesi tam olarak korumayabilir.  
 
Biyolojik tıbbi ürünlerin takip edilebilirliğini arttırmak için, uygulanan ürünün ticari ismi ve 
seri numarası dosyanızda açıkça kaydedilmiş olmalıdır (veya belirtilmelidir).  
 
Damar içi ne, deri içi ne veya deri altına  uygulanmamalıdır.  
  
TRUMENBA’nın h erhangi bir enjeksiyonuna yanıt olarak bayılma, bayılma hissi veya stresle 
ilgili diğer reaksiyonlar oluşabilir. Daha önce böyle bir reaksiyon yaşadıysanız doktorunuzla, 
eczacınızla veya hemşirenizle konuşunuz.  
 
Bu uyarılar geçmişteki herhangi bir dönemde dahi olsa çocuğunuz veya sizin için geçerliyse 
lütfen doktorunuza danışınız.  
 
TRUMENBA’nın  yiyecek ve içecek ile kullanılması  
Kas içine uygulandığından yiyecek  ve içeceklerle  etkileşmez.  
 
  3   
Hamilelik  
İlacı kullanmadan önce doktorunuza veya eczacınıza danışınız . 
Hamileyseniz, hamile olduğunuzu düşünüyorsanız veya hamile kalmaya çalışıyorsanız bu aşıyı 
uygulanmadan önce doktorunuza danışınız . Meningokok hastalığı riskiniz olduğu takdirde 
doktorunuz hala TRUMENBA almanızı önerebilir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Emziriyorsanız bu aşı uygulanmadan  önce doktorunuza danışınız.  Meningokok hastalığı 
riskiniz olduğu takdirde doktorunuz hala TRUMENBA almanızı önerebilir.  
 
Araç ve makine kullanımı  
TRUMENBA’nın araç ve makine kullanımı üzerine kayda değer bir etkisi yoktur.   
 
Bunlarla birlikte, bölüm 4 ‘Olası yan etkiler nelerdir?’ bölümünde bahsedilmiş olan birtakım 
yan etkiler sizi geçici olarak etkileyebilir. Böyle bir durumun gerçekleşmesi halinde, araç veya 
herhangi bir makine kullanmadan önce bahse konu bu etkilerin tam o larak ortadan kalkmasını 
bekleyiniz.  
 
TRUMENBA ’nın içeriğinde bulunan bazı yardımcı maddeler hakkında önemli bilgiler  
Bu tıbbi ürün her dozunda 1 mmol (23 mg)’dan daha az sodyum ihtiva eder; yani aslında 
“sodyum içermez”.                                                        
 
Diğer ilaçlar ile birlikte kullanımı  
Siz veya çocuğunuz  başka herhangi bir ilaç kullanıyorsanız, yakın zamanda kullandıysanız 
veya kullanma ihtimaliniz varsa veya yakında başka bir aşı olduysanız doktorunuza , eczacınıza 
veya hemşirenize bildirin iz.  
 
TRUMENBA aşağıdaki aşı bileşenlerinin herhangi biri ile aynı zamanda kullanılabilir: difteri -
tetanoz , boğmaca  (pertussis), poliovirüs, papillomavirüs ve  Meningokokal serogrup A, C, Y, 
W.  
 
TRUMENBA’nın, yukarıda belirtilenler dışındaki aşılarla uygulanmasına ait veri yoktur.  
Size aynı anda birden fazla sayıda aşı uygulandığında, farklı enjeksiyon bölgelerinin 
kullanılması önemlidir.  
 
Bağışıklık  sisteminizi etkileyen ilaç alırsanız (radyasyon terapisi, kortikosteroidler veya bazı 
kanser kemoterapi türleri gibi) TRUMENBA’dan tam olarak faydalanamayabilirsiniz.  
 
Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandınız ise veya son zamanlarda bu aşı dışında aşılama yapıldıysa lütfen doktorunuza veya 
eczacınıza bunlar hakkında bilgi veriniz.  
 
  4  3. TRUMENBA  nasıl kullanılır?  
 
Uygun kullanım ve doz/uygulama sıklığı için talimatlar:  
 
10 yaş ve üzerindeki kişiler  
Aşı, size veya çocuğunuza iki doz olarak enjekte edilecektir, ikinci enjeksiyon birinci 
enjeksiyondan 6 ay sonra verilecektir ; 
veya  
Aşı size veya çocuğunuza ilk 2 doz  en az 1 ay arayla enjekte edilecektir ve üçüncü enjeksiyon 
ikinci enjeksiyondan en az 4 ay sonra verilecektir.  
 
Size veya çocuğunuza pekiştirme (rapel) dozu verilebilir.  
 
Uygulama yolu ve metodu:  
TRUMENBA (0,5 mL) size veya çocuğunuza bir doktor veya hemşire tarafından verilir. Üst 
kol kası içine enjekte edilecektir.  
 
Sizin veya çocuğunuzun enjeksiyon sürecinin tamamlanması için doktor veya hemşirenin 
talimatlarının takip edilmesi önemlidir.  
 
Değişik yaş grupları:  
Çocuklarda kullanımı:  
TRUMENBA , 10 yaş ve üzeri çocuklarda  kullanılır.  
 
Yaşlılarda kullanım:  
TRUMENBA’nın 65 yaş üstü yaşlılarda kullanımına dair ver i yoktur.  
 
Özel popülasyonlar  
Böbrek/Karac iğer yetmezliği : 
Veri yoktur.  
 
Eğer TRUMENBA’nı n etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla TRUMENBA  kullandıysanız:  
TRUMENBA’dan  kullanmanız gerekenden daha fazla kullanmışsanız bir doktor veya eczacı 
ile konuşunuz.  
 
Eğer  TRUMENBA  dozunu almayı unutursanız  
TRUMENBA’nın  belirlenen dozunu zamanında uygulamayı unutursanız, takip eden dozların 
nasıl uygulanacağını doktorunuza danışınız.  
 
Unutulan dozları dengelemek için çift doz almayınız.  
 
TRUMENBA ile tedavi sonlandırıldığındaki oluşabilecek etkiler  
TRUMENBA kullanımını doktorunuza danışmadan bırakmamalısınız.  
 
 
 
  5   
4. Olası yan etkiler nelerdir?  
 
Tüm aşılar  gibi, TRUMENBA’nın  içeriğinde bulunan maddelere duyarlı olan kişilerde yan 
etkiler olabilir . 
 
Aşağıdakilerden biri olursa, TRUMENBA’yı  kullanmayı durdurunuz ve DERHAL 
doktorunuza bildiriniz veya size en ya kın hastanenin acil bölümüne baş vurunuz:  
 
TRUMENBA’nın içindeki etkin maddeye veya aşı içindeki herhangi bir diğer bileşene karşı 
ciddi alerjik reaksiyon ( döküntü, kurdeşen  (ürtiker), yüzde ve dudaklarda şişme (a njionöroti k 
ödem) , nefes darlığı (dispne ). 
 
Eğer alerjik reaksiyonlara ait belirtiler den biri  sizde mevcut ise, acil tıbbi müdahaleye veya 
hastaneye yatırılmanıza gerek olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
 
Çok yaygın   : 10 hastanın en az birinde görülebilir . 
Yaygın    : 10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1 .000 hastanın birinden fazla 
görülebilir.  
Seyrek  :1.000 hastanın birinden az , fakat 10.000 hastanın birinden fazla 
görülebilir.  
Çok seyrek   : 10.000 hastanın birinden az görülebilir.  
Bilinmiyor   : Eldeki verilerden hareketle tahmin edilemiyor.  
 
Çok yaygın  
• Aşı yapılan bölgede görülen reaksiyonlar (örneğin kızarıklık, şişme, ağrı)  
• Baş ağrısı  
• İshal  
• Mide bulantısı  
• Kas ağrısı  
• Eklem ağrısı  
• Üşüme  
• Yorgunluk  
 
Yaygın  
• Kusma  
• 38°C veya üzerinde ateş  
 
Bilinmiyor  
• Alerjik reaksiyonlar  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 
 
  6  Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan "İlaç Yan Etki Bildirimi" ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TUFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamı ş olacaksınız.  
 
5. TRUMENBA’nın  saklanması  
 
TRUMENBA’yı  çocukların göremeyeceği, erişemeyeceği yerlerde ve ambalajında saklayınız.  
 
2C – 8C (Buzdolabında) arasındaki sıcaklıklarda saklayınız.  
Tekrar dağılma süresinin minimize edilmesi için enjektörler buzdolabında yatay olarak 
saklanmalıdır.  
 
Dondurmayınız.  
 
Son kullanma tarihiyle uyumlu olarak kullanınız   
 
Ambalaj daki/kartondaki/şişedeki son kullanma tarihinden sonra TRUMENBA’yı  
kullanmayınız/son kullanma tarihinden önce kullanınız . 
 
Bu tarihte ilk iki rakam ayı, son iki rakam yılı gösterir.  
Son kullanma tarihi ayın son gününü belirtmektedir.  Son kullanma tarihi geçmiş veya 
kullanılmayan ilaçları çöpe atmayınız! Çevre , Şehircilik ve İklim Değişikliği Bakanlığınca 
belirlenen toplama sistemine veriniz.  
 
Çevreyi korumak amacıyla kullanmadığınız aşıları şehir suyuna veya çöpe atmayınız. Bu 
konuda eczacınıza danışınız.  
 
Ruhsat sahibi:   
Pfizer PFE İlaçları A.Ş. Şişli / İstanbul  
 
Üretim yeri :   
Pfizer Ireland Pharmaceuticals Grange Castle  Business Park , Clondalkin, Dublin 22- İrlanda  
 
Bu kullanma talimatı ……………. tarihinde onaylanmıştır.  
 
   7   
 
 
AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR  
 
Saklama sırasında, beyaz bir tortu ve berrak bir sıvı görülebilir.  
 
Uygulanmadan önce herhangi bir parçacık içerip içermediği ve renk bozukluğu gözle kontrol 
edilmelidir. Herhangi bir yabancı madde ve/veya fiziksel görünüm de değişim  gözlendiği 
durumda aşıyı uygulamayınız.   
 
Aşı, homojen beyaz bir süspansiyon elde etmek için iyice çalkalanmalıdır.  
 
TRUMENBA  sadece kas içi kullanım içindir. İntravenöz  veya subkutan  olarak 
uygulamayınız.   
 
TRUMENBA  aynı şırınga içerisinde başka herhangi bir aşı ile karıştırılmamalıdır.  
 
TRUMENBA diğer aşılar ile aynı zamanda uygulanacak ise  farklı enjeksiyon bölgeleri 
kullanılmalıdır.  
 
Kullanılmayan aşı veya atık materyal yerel gerekliliklere uygun olarak atılmalıdır.  
 
 