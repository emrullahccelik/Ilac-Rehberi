KISA ÜRÜN BİLGİSİ
1. BEŞERİ TIBBİ ÜRÜNÜN ADI
GENTAGUT® % 0,3 göz ve kulak damlası, çözelti
2. KALİTATİF VE KANTİTATİF BİLEŞİM
Etkin madde:
Her 1 mL’de;
Gentamisin sülfat (balık peptonu) 5 mg (3 mg gentamisine eşdeğer)
Yardımcı maddeler:
Benzalkonyum klorür 0,1 mg
Yardımcı maddeler için bölüm 6.1’e bakınız.
3. FARMASÖTİK FORM
Göz ve kulak damlası
Renksiz veya hafif sarı berrak çözelti
4. KLİNİK ÖZELLİKLER
4.1. Terapötik endikasyonlar
GENTAGUT,
 Gentamisine duyarlı organizmaların neden olduğu yüzeysel göz ve kulak enfeksiyonlarının
tedavisinde,
 Göz ya da kulak travmasında enfeksiyon profilaksisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Göz: Etkilenmiş göze günde en fazla 6 kere ya da gerektiğinde daha sık olmak üzere her
defasında 1 ila 2 damla şeklinde uygulanmalıdır (Ağır enfeksiyonlarda başlangıç olarak her 15-
20 dakikada 1 ila 2 damla uygulanır, enfeksiyon kontrol altına alındıkça uygulama sıklığı yavaş
yavaş azaltılır).
Kulak: Etkilenmiş kulaktaki bölge temizlenmeli, günde 3-4 kez ve gece olmak üzere her
defasında 2-3 damla şeklinde uygulanmalıdır. Gerektiğinde daha sık damlatılabilir.
Uygulama şekli:
Göze ya da kulağa damlatılarak uygulanır.
Hastalar uygulamadan önce ellerini yıkamaları konusunda bilgilendirilmelidir.
1/7GENTAGUT steril bir ilaç olduğundan damlalığın ucu göz ya da kulak çevresine temas
ettirilmemelidir.
Özel popülasyonlara ilişkin ek bilgiler:
Böbrek yetmezliği:
Bu popülasyonda dikkatli kullanılmalıdır (bkz. bölüm 4.4).
Karaciğer yetmezliği:
Bu popülasyonda dikkatli kullanılmalıdır (bkz. bölüm 4.4).
Pediyatrik popülasyon:
Bu popülasyonda dozaj ayarlaması gerekmez.
Geriyatrik popülasyon:
Bu popülasyonda dikkatli kullanılmalıdır. Sağırlık riski (bkz. bölüm 4.4).
4.3. Kontrendikasyonlar
GENTAGUT,
 Gentamisin veya preparatın içindeki maddelerden herhangi birine karşı aşırı duyarlılığı
olduğu bilinen hastalarda kontrendikedir.
 Kulak zarında bilinen ya da şüphelenilen delinme varsa otitis eksternada kullanımı
kontrendikedir.
4.4. Özel kullanım uyarıları ve önlemleri
Uzun süreli topikal tedaviden kaçınılmalıdır. Uzun süreli kullanımı ciltte sensitizasyona ve
dirençli organizmaların ortaya çıkmasına yol açabilir. Diğer aminoglikozit antibiyotiklerle
çapraz duyarlılık oluşabilir.
Ağır enfeksiyonlarda, topikal gentamisin kullanımına uygun sistemik antibiyotik tedavisi
eklenmelidir.
Gentamisin, sistemik olarak verildiğinde ya da açık yaraya ya da hasarlı deriye topikal olarak
uygulandığında geri dönüşümsüz kısmi ya da tam bir sağırlığa neden olabilir. Bu etkisi doza
bağlıdır ve böbrek ve/veya karaciğer yetmezliği ile artar ve yaşlı hastalarda görülmesi daha
muhtemeldir.
GENTAGUT reçetelenmeden önce kulak zarının durumu mutlaka kontrol edilmelidir. Kulak
zarının sağlamlığı garanti edilemiyorsa GENTAGUT kullanılmamalıdır.
Gentamisinin orta ve iç kulakla doğrudan temasından dolayı geri dönüşümsüz toksik etkiler
meydana gelebilir. İşitme kaybına neden olan enfeksiyon riskine karşılık gentamisin tedavisinin
yararı dikkate alınmalıdır.
2/7Oküler enfeksiyonların tedavi süresi boyunca kontakt lensler çıkartılmalıdır.
Nörotoksisite, ototoksisite ve nefrotoksisiteyi de içeren ciddi yan etkiler sistemik gentamisin
tedavisi alan hastalarda görülmüştür. Bu yan etkiler gentamisinin topikal otik kullanımının
ardından rapor edilmemiş olmasına rağmen, sistemik aminoglikozitlerle eş zamanlı
kullanıldığında dikkatli olunmalıdır.
Benzalkonyum klorür, gözde iritasyona sebebiyet verebilir. Yumuşak kontakt lenslerle
temasından kaçınınız. Uygulamadan önce kontakt lensi çıkartınız ve lensi takmak için en
azından 15 dakika bekleyiniz. Yumuşak kontakt lenslerin renklerinin bozulmasına neden
olduğu bilinmektedir.
4.5. Diğer tıbbi ürünler ile etkileşimler ve diğer etkileşim şekilleri
Doktor tarafından belirtilmediği sürece diğer nefrotoksik ya da ototoksik ilaçlarla birlikte
kullanımından kaçınılmalıdır.
Etakrinik asit ve furosemid gibi güçlü diüretiklerin ototoksisite riskini artırdığına inanılırken;
amfoterisin B, sisplatin ve siklosporin potansiyel nefrotoksisite artırıcıdır.
Anestezi sırasında kürar tipi kas gevşetici almış olan hastalarda aminoglikozid uygulaması ile
nöromusküler blokaj ve solunum paralizi bildirilmiştir.
Özel popülasyonlara ilişkin ek bilgiler
Veri bulunmamaktadır.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli veri bulunmamaktadır.
Gebelik dönemi
Gentamisinin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-
veya/doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir.
Gebelik döneminde GENTAGUT, ancak potansiyel riskleri ve yararları dikkatli bir şekilde
değerlendirilip, doktor tarafından kullanımı gerekli görüldüğünde kullanılmalıdır.
3/7Laktasyon dönemi
Gentamisinin insan ya da hayvan sütü ile atılmasına ilişkin yetersiz/sınırlı bilgi mevcuttur.
Memedeki çocuk açısından bir risk olduğu göz ardı edilemez. Emzirmenin durdurulup
durdurulmayacağına ya da GENTAGUT tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve GENTAGUT tedavisinin emziren anne açısından
faydası dikkate alınmalıdır.
Üreme yeteneği/Fertilite
GENTAGUT’un insan fertilitesi üzerindeki etkileri bilinmemektedir.
4.7. Araç ve makine kullanımı üzerindeki etkiler
GENTAGUT kullanımı gözde geçici bulanık görmeye neden olabilir. Eğer bulanık görme varsa
hastalar, normal görmeye başlayıncaya kadar araç ve makine kullanmamalıdır.
4.8. İstenmeyen etkiler
Klinik çalışmalarda ve satış sonrası gözetim çalışmalarından elde edilen verilere göre
istenmeyen etkiler aşağıda organ sistem sınıflamasına ve sıklıklarına göre sunulmuştur.
Sıklıklar şöyle tanımlanabilir:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Göz bozuklukları
Yaygın olmayan:
Yanma, batma, iritasyon
İritasyon, sensitizasyon ya da süperenfeksiyon durumlarında preparatın kullanımı durdurulmalı
ve uygun tedavi başlatılmalıdır.
Deri ve deri altı doku bozuklukları
Seyrek:
Dermatit
GENTAGUT sistemik olarak verildiğinde nefrotoksisiteye neden olabilir. Ancak, topikal
uygulama sonrasındaki sistemik absorpsiyonun benzer bir risk oluşturması muhtemel değildir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr e- posta:
tufam@titck.gov.tr tel: 0 800 314 00 08; faks: 0 312 218 35 99)
4/74.9. Doz aşımı ve tedavisi
GENTAGUT ile doz aşımı beklenmez.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Aminoglikozitler (Topikal Oftalmik- Otik)
ATC kodu: S03AA06
Gentamisin, aminoglikozitler grubundan olup, Micromonospora purpurea’dan elde edilen bir
antibiyotiktir.
Bakterisid etkisini, duyarlı mikroorganizmaların normal protein sentezini inhibe etmek
suretiyle gösterir.
Gentamisin, E. coli, Proteus türleri (indol pozitif ve indol negatif), Pseudomonas aeruginosa,
Klebsiella – Enterobacter – Serratia türleri, Citrobacter ve Staphylococcus türlerine (penisilin
ve metisiline dirençli türleri de dahil) karşı etkilidir.
In vitro olarak Salmonella ve Shigella türlerine karşı da etkilidir.
5.2. Farmakokinetik özellikler
Genel özellikler
Emilim:
Gentamisin, sağlıklı deriden çok düşük miktarlarda emilir. Hasarlı deriden absorpsiyonu %5’e
kadardır. Gentamisinin topikal uygulaması sonucu sistemik absorpsiyon düşük oranda
gerçekleşir.
Dağılım:
Gentamisin ekstrasellüler sıvıda dağıldığı için ekstrasellüler sıvı hacmi yüksek olan bazı
yetişkinlerde serum düzeyleri düşük kalabilir. Keza ateşli hastalardaki serum düzeyleri de
ateşsiz hastalara göre daha düşük olabilir. Gentamisin plazma proteinlerine çok düşük oranda
bağlanır (< % 10).
Biyotransformasyon:
Gentamisinin geçirdiği tek metabolik reaksiyon konjugasyondur ve farmakolojik açıdan aktif
metaboliti bulunmamaktadır.
5/7Eliminasyon:
Yeni doğanlarda ve renal yetmezliği olan hastalarda daha uzun olmakla birlikte plazma
eliminasyon yarı ömrü 2-3 saat civarındadır. Gentamisin, diğer aminoglikozitler gibi
metabolize olmadan değişmemiş olarak atılmaktadır. Kararlı durumda, verilen dozun en az
%70’i 24 saat içinde idrarla atılır. İdrardaki konsantrasyonu 100 mcg/mL’yi aşabilir.
5.3. Klinik öncesi güvenlilik verileri
Veri bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Disodyum fosfat dihidrat
Sodyum dihidrojen fosfat dihidrat
Benzalkonyum klorür
Sodyum klorür
Sodyum metabisülfit (E223)
Sodyum hidroksit (pH ayarlayıcı)
Enjeksiyonluk su
6.2. Geçimsizlikler
Bilinmemektedir.
6.3. Raf ömrü
36 ay
GENTAGUT steril bir preparat olup orijinal ambalajı açıldıktan sonra en fazla 15 gün
kullanılmalı, artan kısmı atılmalıdır.
6.4. Saklamaya yönelik özel tedbirler
30oC’nin altındaki oda sıcaklığında saklayınız.
Açılıncaya kadar sterildir.
6.5. Ambalajın niteliği ve içeriği
Kutuda, beyaz polipropilen kapaklı, kendinden damlalıklı, şeffaf, LDPE şişede 5 mL solüsyon
ve kullanma talimatı ile birlikte sunulmaktadır.
6/76.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mahallesi
Zincirlikuyu Cad. No:184
34440 Beyoğlu – İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
128/92
9. RUHSAT TARİHİ/RUHSAT YENİLEME TARİHİ
İlk ruhsat tarihi: 04.02.1980
Ruhsat yenileme tarihi: 29.05.2017
10. KÜB’ÜN YENİLENME TARİHİ
7/7