KISA ÜRÜN BİLGİSİ
1. BEŞERİ TIBBİ ÜRÜNÜN ADI
K-MEXADER % 0.1 krem
2. KALİTATİF VE KANTİTATİF BİLEŞİM
Etkin madde:
Mometazon furoat 1 mg
Yardımcı maddeler:
Stearil alkol ve setearet 20 100 mg
Propilen glikol monostearat 80 mg
Yardımcı maddeler için bölüm 6.1’e bakınız.
3. FARMASÖTİK FORM
Krem.
Krem rengi veya beyaz renkli viskoz krem
4. KLİNİK ÖZELLİKLER
4.1 Terapötik endikasyonlar
K-MEXADER psöriyazis, ekzematöz dermatitler (atopik dermatit gibi) ve kortikosteroidlere
yanıt veren diğer tüm dermatozların inflamatuvar ve kaşıntılı lezyonlarının tedavisinde
kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Günde bir defa uygulanmalıdır.
Uygulama şekli:
K-MEXADER hastalıklı deri bölgelerine ince bir tabaka halinde uygulanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Doz ayarlanmasına gerek yoktur.
Pediyatrik popülasyon:
K-MEXADER’in güvenliliği ve etkililiği 2 yaşın altındaki pediyatrik hastalarda
kanıtlanmadığından, bu yaş grubunda kullanımı önerilmemektedir. Çocuklarda vücut
ağırlıklarına oranla deri yüzeyi erişkinlerden daha büyüktür. Bu nedenle, çocuklar topikal
kortikosteroidlerin sistemik etkilerine daha duyarlıdır.
1Topikal kortikosteroidlerin çocuklarda veya yüz bölgesinde kullanımı, etkili tedavi rejimiyle
uyumlu olan en az miktarla sınırlı tutulmalı ve tedavi süresi 5 günü geçmemelidir. Sürekli
kortikosteroid tedavisi büyüme ve gelişmeyi etkileyebilir.
Süt çocuğu ve küçük çocuklarda zorunlu kalınmadıkça kullanımı önerilmemektedir.
Geriyatrik polülasyon:
Doz ayarlanmasına gerek yoktur.
4.3 Kontrendikasyonlar
Mometazon furoat veya diğer kortikosteroidlere ve bölüm 6.1’de listelenen yardımcı
maddelerden herhangi birine duyarlı olan hastalarda K-MEXADER kullanılmamalıdır.
K-MEXADER aşağıdaki durumlarda kontrendikedir;
• Fasiyal rozasea,
• Akne vulgaris,
• Deri atrofisi,
• Perioral dermatit,
• Perianal ve genital kaşıntı,
• Bebek bezi pişikleri,
• Bakteriyel (örn. İmpetigo, piyodermi), viral (örn. herpes simpleks, herpes zoster ve
suçiçeği, verruca vulgaris, kondiloma akuminata ve molluskum kontagiozum),
parazier ve fungal (örn: kandida veya dermatofit) enfeksiyonlar,
• Varisella,
• Tüberküloz,
• Sifilis,
• Aşı sonrası reaksiyonlarında.
K-MEXADER yaralara veya ülserli ciltlere uygulanmamalıdır.
4.4 Özel kullanım uyarıları ve önlemleri
K-MEXADER tedavisi sırasında iritasyon ya da duyarlılaşma meydana gelirse tedavi
kesilmeli ve uygun bir tedaviye başlanmalıdır.
Enfeksiyon oluşursa, uygun bir antifungal ya da antibakteriyel ilaç tedavisine başlanmalıdır.
Kısa zamanda olumlu bir yanıt alınamazsa enfeksiyon kontrol altına alınıncaya kadar
kortikosteroid tedavisine son verilmelidir.
Topikal kortikosteroidlerin sistemik absorpsiyonu, tedavinin kesilmesinden sonra potansiyel
glukokortikosteroid yetmezliği ile birlikte geriye dönüşümlü hipotalamus-hipofiz-adrenal
(HPA) aksının baskılanmasına yol açabilir. Bazı hastalarda tedavi sırasında topikal
kortikosteroidlerin sistemik absorpsiyonu ile Cushing sendromu, hiperglisemi ve glukozüri
belirtileri de oluşabilir. Geniş bir yüzey alanına ya da oklüzyon altındaki bölgelere topikal
steroid uygulayan hastalar, HPA aksı baskılanmasına dair belirtiler yönünden periyodik olarak
değerlendirilmelidir.
2Adrenal bezin baskılanması da dahil olmak üzere, sistemik kortikosteroid kullanımından
sonra bildirilen yan etkilerin tümü, özellikle infantlar ve çocuklarda olmak üzere, topikal
kortikosteroidler ile de ortaya çıkabilir.
Pediyatrik hastalar, vücut kitle oranlarına kıyasla daha büyük cilt yüzeylerine sahip olmaları
nedeniyle eşdeğer dozlarda sistemik toksisiteye daha duyarlı olabilirler. K-MEXADER’in 2
yaşın altındaki çocuklarda güvenliliği ve etkililiği belirlenmemiş olduğundan, bu yaş
grubunda kullanılması önerilmemektedir.
Özellikle hasar görmüş geniş deri yüzeylerinde, dirseklerde ve politen oklüzyon ile birlikte
sürdürülen uzun süreli tedavi sonrasında lokal ve sistemik toksisite görülmesi yaygındır.
Çocukluk döneminde veya yüzde kullanımında kapalı pansuman yapılmamalıdır. Yüze
uygulamada tedavi 5 gün ile sınırlandırılmalı ve kapalı pansuman yapılmamalıdır. Yaştan
bağımsız olarak, tüm hastalarda uzun süreli, devamlı tedaviden kaçınılmalıdır.
Topikal steroidler, tolerans gelişimi, merkezi püstüler psöriyazis riski ve cildin bozulmuş
bariyer fonksiyonuna bağlı olarak lokal veya sistemik toksisite gelişiminin ardından ribound
relapsları da dahil olmak üzere bir dizi nedenden dolayı tehlikeli olabilir. Psöriyaziste
kullanılırsa dikkatli gözetim önemlidir.
Tüm potent topikal glukokortikoidlerde olduğu gibi, tedavinin aniden kesilmesinden
kaçınılmalıdır. Potent glukokortikoidlerin uzun süreli topikal tedavisi durdurulduğunda,
yoğun kızarıklık, batma ve yanma ile dermatit şeklini alan bir rebound fenomeni yaşanabilir.
Bu, tedavinin yavaşça azaltılmasıyla önlenebilir, örneğin tedaviyi kesmeden önce tedaviye
aralıklı olarak devam edilebilir.
Glukokortikoidler bazı lezyonların görünümünü değiştirebilir ve uygun bir tanı koymayı
zorlaştırabilir ve ayrıca iyileşmeyi de geciktirebilir.
K-MEXADER topikal preparatları, çok seyrek meydana gelen glokom simpleks veya
subkapsüler katarakt riski nedeniyle göz kapakları dahil olmak üzere oftalmik kullanım için
uygun değildir.
Görsel rahatsızlık, sistemik ve topikal (intranazal, inhale ve intraoküler) kortikosteroid
kullanımı ile rapor edilebilir. Eğer bir hasta sistemik ve topikal kortikosteroid kullanımından
sonra rapor edilen bulanık görme veya diğer görme bozuklukları gibi semptomlar
gösteriyorsa, katarakt, glokom veya santral seröz korioretinopati (SSKR) gibi nadir
hastalıkları da içerebilecek olası görsel rahatsızlıkların nedenlerini değerlendirmek için
hastanın bir göz doktoruna sevki düşünülmelidir.
Hastalara sigara içmemeleri veya çıplak ateşe yaklaşmamaları söylenmelidir - ciddi yanma
riski mevcuttur. Bu ürünle temas eden kumaş (giysiler, yatak örtüleri, elbiseler vb.) daha
kolay yanar ve ciddi bir yangın tehlikesi oluşturur. Giysilerin ve yatak örtülerinin yıkanması
ürünün birikmesini azaltabilir ancak tamamen ortadan kaldırmaz.
Topikal steroidlerin uzun süreli devamlı veya uygunsuz kullanımı, tedavi durdurulduktan sonra
geri çekilme alevlenmelerinin gelişmesine neden olabilir (topikal steroid geri çekilme sendromu).
İlk tedavi alanının ötesine yayılabilen yoğun kızarıklık, batma ve yanma ile dermatit şeklini alan
şiddetli bir geri çekilme alevlenmesi gelişebilir. Yüz ve bükülme alanları gibi hassas cilt bölgeleri
tedavi edildiğinde ortaya çıkma olasılığı daha fazladır. Başarılı tedaviden sonra günler veya
3haftalar içinde durumun nüksetmesi halinde, bir geri çekilme reaksiyonundan şüphelenilmelidir.
Yeniden uygulanmasında dikkatli olunmalı ve bu durumlarda uzman tavsiyesi veya diğer tedavi
seçenekleri düşünülmelidir.
Bu tibbi ürün propilen glikol monostearat içermektedir, deride iritasyona neden olabilir.
Bileşiminde bulunan stearil alkol nedeni ile lokal deri reaksiyonlarına (kontak dermatit gibi)
neden olabilir.
4.5 Diğer tıbbi ürünler ile etkileşimler ve diğer etkileşim şekilleri
Bilinen bir etkileşimi yoktur.
Özel popülasyonlara ilişkin ek bilgiler:
Bilinen bir etkileşimi yoktur.
Pediyatrik popülasyon:
K-MEXADER’in 2 yaşın altındaki çocuklarda güvenlilik ve etkililiği belirlenmemiş
olduğundan, bu yaş grubunda kullanılması önerilmemektedir.
4.6 Gebelik ve laktasyon
Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut
değildir.
Gebelik dönemi
Hamile kadınlarda K-MEXADER kullanımı ile ilgili yeterli veri mevcut değildir. Bu nedenle,
K-MEXADER hamilelik sırasında yalnızca potansiyel yararı fetus üzerindeki potansiyel
risklerinden üstün ise kullanılmalıdır.
Hamilelik boyunca sadece doktorunuz uygun gördüğü takdirde K-MEXADER ile tedavi
uygulanmalıdır. Hamilelik boyunca geniş yüzeyler üzerine ve uzun süreli uygulamalardan
kaçınılmalıdır. Hamile kadınlarda kullanımına dair yeterli güvenlilik verisi bulunmamaktadır.
Topikal kortikosteroidlerin hamile hayvanlara uygulanması, yarık damak ve intrauterin
büyüme geriliği dahil fetal gelişim anormalliklerine neden olabilir. Hamile kadınlarda K-
MEXADER ile yeterli ve iyi kontrollü çalışmalar yoktur ve bu nedenle insan fetusuna bu tür
etkilerin riski bilinmemektedir. Bununla birlikte, topikal olarak uygulanan tüm
glukokortikoidlerde olduğu gibi, plasental bariyer içinden glukokortikoid geçişinden fetal
büyümenin etkilenme olasılığı göz önünde bulundurulmalıdır. Bu nedenle bu tür etkilerin
insan fetüsüne çok küçük bir riski olabilir. Diğer topikal olarak uygulanan glukokortikoidler
gibi, K-MEXADER da hamile kadınlarda yalnızca potansiyel yararı anne veya fetus
üzerindeki potansiyel risklerinden üstün ise kullanılmalıdır.
Laktasyon dönemi
Topikal olarak uygulanan kortikosteroidlerin anne sütünde tespit edilebilecek kadar sistemik
emilime geçip geçmediği bilinmemektedir. K-MEXADER emziren kadınlarda yalnızca
4yarar/risk ilişkisi dikkatle değerlendirildikten sonra kullanılmalıdır. Yüksek doz ile tedavi
veya uzun süreli uygulamalar yapılacak ise emzirmeye son verilmelidir.
Üreme yeteneği/Fertilite
Mometazon furoat ile yapılan genetik toksisite çalışmaları (Ames testi, fare lenfoma deneyi ve
mikronükleus testi) mutajenik bir potansiyel göstermemiştir.
4.7 Araç ve makine kullanımı üzerindeki etkiler
Araç ve makine kullanma yeteneğini etkilemez.
4.8 İstenmeyen etkiler
Tablo 1. K-MEXADER tedavisi ile ilişkili bildirilen advers etkiler ve sıklıkları
Çok yaygın (≥ 1/10); yaygın (≥ 1/100 ila ≤ 1/10); yaygın olmayan (≥ 1/1.000 ila ≤ 1/100);
seyrek (≥ 1/10.000 ila ≤ 1/1.000); çok seyrek (≤1/10.000), bilinmiyor (eldeki verilerden
hareketle tahmin edilemiyor).
Enfeksiyonlar ve enfestasyonlar
Çok seyrek : Follikülit
Bilinmiyor : Enfeksiyon, fronküloz
Sinir sistemi hastalıkları
Çok seyrek : Yanma hissi
Bilinmiyor : Parestezi
Göz hastalıkları
Bilinmiyor Bulanık görme (bkz.bölüm 4.4)
Deri ve deri altı doku hastalıkları
Çok seyrek: Kaşıntı
Bilinmiyor: Kontakt dermatit, deride hipopigmentasyon,
hipertrikozis, stria, akneiform dermatit, deri
atrofisi
Geri çekilme reaksiyonları - ciltte ilk
etkilenen bölgenin ötesine uzanabilen
kızarıklık, yanma veya batma hissi, kaşıntı,
ciltte soyulma, püstüllerin sızması (bkz.
bölüm 4.4).
Genel bozukluklar ve uygulama bölgesine
ilişkin hastalıklar
Bilinmiyor: Uygulama bölgesinde ağrı, uygulama
bölgesinde reaksiyonlar
Topikal dermatolojik kortikosteroidlerle seyrek olarak bildirilen lokal advers reaksiyonlar:
ciltte kuruluk, iritasyon, dermatit, perioral dermatit, deride maserasyon, miliaria ve
telanjiektazi.
5Pediyatrik hastalar, deri yüzey alanlarının vücut ağırlıklarına oranının daha büyük olması
nedeniyle, topikal kortikosteroidlerce indüklenen HPA aksı baskılanması ve Cushing
sendromuna karşı, erişkin hastalardan daha büyük bir duyarlılık gösterebilirler.
Kronik kortikosteroid tedavisi çocukların büyümesine ve gelişmesine engel olabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99).
4.9 Doz aşımı ve tedavisi
K-MEXADER kullanımına bağlı doz aşımı bildirilmemiştir.
Topikal kortikosteroidlerin aşırı miktarlarda ve uzun süreli kullanılması, hipofiz-adrenal
fonksiyonlarını baskılayarak genellikle geri dönüşümlü olan sekonder adrenal yetmezliğe
neden olabilir.
Doz aşımı durumunda gerekli olan semptomatik tedavi uygulanmalıdır. Akut hiperkortikoidi
semptomları, hemen hemen tamamen geri dönüşlüdür. Gerekli olduğunda elektrolit
dengesizliği tedavi edilir. Kronik toksisite olgularında, kortikosteroidlerin yavaşça kesilmesi
önerilmektedir.
HPA aksı baskılaması fark edilirse, ilaç durdurmalı, uygulama sıklığı azaltılmalı veya daha az
potent bir steroide geçilmelidir.
Her bir tüpün steroid içeriğinin çok düşük olması sebebiyle ilacın kazara oral olarak alınması
durumunda toksik etki çok az olacak veya hiç olmayacaktır.
Topikal kortikosteroidler aşırı dozda uygulandıklarında, emilme sonucu sistemik yan etkilere
yol açabilirler. Bu durumda tedaviye son verilmelidir.
5 FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Güçlü kortikosteroidler
ATC kodu: D07AC13
Mometazon furoat, standart hayvan prediktif modellerinde belirgin antienflamatuvar ve
belirgin antipsoriatik aktivite sergiler.
Topikal kortikosteroidler normal ve hasarlı dokudan absorbe olabilirler. Absorbsiyon oranı,
hazırlamada kullanılan araçlara, epidermisin bütünlüğüne ve kapalı pansuman uygulamasına
göre değişir. Derinin iltihabi durumlarında ve uygulanan bölgenin pansumanla kapatılması
halinde perkütanöz emilim artar.
6Farelerde yapılan kroton yağı ölçümü, mometazonun, tekli uygulamadan sonra betametazon
valerat ile eş güçte olduğunu ve beş uygulamadan sonra yaklaşık 8 kat güçlü olduğunu
göstermiştir.
Kobaylarda, mometazon, 14 uygulamadan sonra m.ovalis ile indüklenen epidermal akantozun
(anti-psoriyatik aktivite) azaltılmasında betametazon valerattan yaklaşık iki kat daha etkili
olmuştur.
5.2 Farmakokinetik özellikler
Genel özellikler:
Emilim:
Farmakokinetik çalışmalar % 0.1’lik krem formundaki mometazon furoat preparatının topikal
uygulamasından sonra sistemik emiliminin minimum düzeyde olduğunu göstermiştir.
İnsanlarda sağlam deriye uygulanan dozun yaklaşık % 0.4’ü emilir.
Dağılım :
Mometazon furoatın da dahil olduğu kortikosteroidler plazma proteinlerine farklı derecelerde
bağlanırlar.
Biyotransformasyon:
Mometazon furoatın da dahil olduğu kortikosteroidler esas olarak karaciğerde metabolize
olur. Plazma ve ekskretada az miktarlarda bulunmaları nedeniyle metabolitlerin
karakterizasyonu mümkün değildir.
Eliminasyon:
Emilen mometazon furoatın çoğunluğu, uygulamayı takip eden 72 saat içinde atılır.
Mometazon furoatın da dahil olduğu kortikosteroidler böbreklerden atılırlar.
5.3 Klinik öncesi güvenlilik verileri
Mometazon furoat ile yapılan genetik toksisite çalışmalarında (Ames testi, fare lenfoma
deneyi ve mikronükleus testi) mutajenik bir potansiyele rastlanmamıştır.
6 FARMASÖTİK ÖZELLİKLER
6.1 Yardımcı maddelerin listesi
Katı vazelin
Beyaz balmumu
Propilen glikol monostearat
Stearil alkol ve setearet 20
Hekzilen glikol
Titanyum dioksit
Alüminyum oktenil süksinat nişastası
Fosforik asit *
Saf su
* Saf suyun pH’ını ayarlamak için %10’luk çözeltisi kullanılır.
76.2 Geçimsizlikler
Bilinen bir geçimsizliği yoktur.
6.3 Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında saklanmalı, dondurulmamalıdır.
6.5 Ambalajın niteliği ve içeriği
Kutuda, HDPE kapaklı, içi laklı alüminyum tüpte, 30 g.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmelik’lerine uygun olarak imha edilmelidir.
7 RUHSAT SAHİBİ
Kurtsan İlaçları A.Ş.
İstoç Otomarket A-2 Blok Burak Plaza
7 Bağcılar 34218 İstanbul
Tel: 0212 481 30 50
Faks: 0212 481 59 19
8 RUHSAT NUMARASI
2016 / 362
9 İLK RUHSAT TARİHİ / RUHSAT YENİLEME TARİHİ
İlk ruhsat tarihi: 27.04.2016
Ruhsat yenileme tarihi:
10 KÜB’ÜN YENİLENME TARİHİ
8