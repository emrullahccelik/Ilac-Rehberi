1 | 14  KULLANMA TALİMATI  
 
 
CONVULEX 50  mg/ml  pediyatrik  şurup  
Ağızdan  alınır.  
• Etkin  madde:  
Şurubun her ml’si 50 mg sodyum  valproat  içerir.  
• Yardımcı maddeler : 
Sodyum  hidroksit, sıvı maltitol,  metil -4-hidroksi  benzoat,  propil -4-hidroksi  benzoat,  
sakkarin  sodyum,  sodyum  siklamat,  sodyum  klorür, ahududu esansı,  şeftali esansı,  saf su  
 
▼Bu  ilaç ek izlemeye  tabidir.  Bu üçgen  yeni güvenlilik  bilgisinin  hızlı olarak  
belirlenmesini sağlayacaktır.  Meydana  gelen  herhangi  bir yan etkiyi  raporlayarak  
yardımcı  olabilirsiniz.  Yan etkilerin  nasıl raporlanacağını  öğrenmek  için 4. Bölümün  
sonuna  bakabilirsiniz.  
 
  CONVULEX HAMİLELİK SIRASINDA KULLANILDIĞINDA DOĞMAMIŞ 
ÇOCUĞA CİDDİ ZARARLAR VEREBİLİR  
 
Rahim içindeyken valproata maruz kalan çocuklarda ciddi gelişim bozuklukları (ruhsal ve fiziksel), davranış bozuklukları (vakaların %30 ila %40’ı kadarı) ve/veya doğum kusuru (vakaların yaklaşık %10’u) gelişme riski yüksektir.  
Bir kız çocuğu, ergenlik çağı nda bir kız ya da çocuk doğurma potansiyeli olan bir 
kadınsanız:  
• doktorunuz valproatı size yalnızca diğer tedaviler etkili olmadığında ya da diğer tedavileri tolere edemediğinizde reçete edecektir.  
• Başka bir tedavi mümkün olmadığında doktorunuz size valproatı reçete edecek ve olası tüm hamilelikleri önlemeye yönelik Gebelik Önleme Programı’nın çok sıkı koşulları altında kullandıracaktır.  
 
Eğer size valproat reçete edilmişse ve çocuk doğruma potansiyeli olan bir kadınsanız 
aşağıdakilere özellikle dikkat etmelisiniz:  
• CONVULEX tedaviniz boyunca, herhangi bir kesinti olmaksızın en az bir etkili doğum 
kontrol yöntemi kullanmalısınız. Doktorunuz konu hakkında sizinle görüşecektir ancak yine 
de bu kullanma talimatının 2. bölümünde yer alan tavsiyelere de uymalı sınız.  
• Hamile kalmayı planlıyorsanız ya da hamile olabileceğinizi düşünüyorsanız derhal doktorunuza bildiriniz. 
• Doktorunuz söylemediği müddetçe CONVULEX kullanmayı bırakmayınız, bu 
durumunuzun daha kötüye gitmesine neden olabilir.  
Hasta Kullanma Talimatını okuyup anladığınızdan ve imzalı yıllık risk onaylama 
formunun uzman doktorunuz tarafından size verilmiş olduğundan emin olunuz.  2 | 14   
 
Bu Kullanma  Talimatında : 
 
1.CONVULEX  nedir  ve ne  için kullanılır?  
2.CONVULEX’i  kullanmadan  önce dikkat edilmesi  gerekenler   
3.CONVULEX  nasıl kullanılır?  
4.Olası  yan etkiler  nelerdir?  
5.CONVULEX’in  saklanması  
 
Başlıkları  yer almaktadır.  
 
1. CONVULEX nedir ve ne için kullanılır?  
• CONVULEX 50 mg/ml pediyatrik şurup ambalajında 1 adet 100 ml’lik şurup şişesi ve 1 
adet ölçekli doz şırıngası bulunur. 
• CONVULEX,  antiepileptikler  (epilepsi  tedavisinde  kullanılan ilaçlar)  adı verilen  bir 
ilaç grubuna dahildir. 
• CONVULEX’in  her ml’si 50 mg sodyum  valproat  içerir.  Sodyum  valproat  beyin  
üzerinde  sakinleştirici etkiye  sahiptir.  
• CONVULEX,  epilepsi  (sara)  hastalığının  tedavisinde kullanılır.  Birçok  epilepsi  türünün  
tedavisinde  etkilidir.  
• CONVULEX  ayrıca,  bipolar  bozukluklara  (ruhsal  durumdaki  zıt yönlü değişiklikler)  
bağlı  maninin  (taşkınlık  nöbeti) önlenmesinde ve  tedavisinde  kullanılır.  
2. CONVULEX 'i kullanmadan önce dikkat  edilmesi  gerekenler  
CONVULEX’i  aşağıdaki durumlarda  KULLANMAYINIZ  
Eğer:  
• Hamileyseniz ve eğer sizin için başka bir tedavi etkili olabiliyorsa (aşağıdaki ‘ Hamilelik -
Kadınlar  için önemli bilgi’ bölümüne bakınız)  
• Çocuk doğurma potansiyeli olan bir kadınsanız ve eğer sizin için başka bir tedavi etkili 
olabiliyorsa ve Gebelik Önleme  Programı’nın gerekliliklerini yerine getiremiyorsanız 
(aşağıdaki ‘hamilelik_ kadınlar için önemli bilgi’ bölümüne bakınız)  
• CONVULEX’in  içindeki  etkin  madde  olan sodyum  valproat  veya ilacın  içerdiği  diğer  
maddelerden  birine  karşı  alerjiniz  varsa,  
• Valproat semidosyum, valpromid gibi valproat ile aynı aileden bir ilaca karşı alerjiniz varsa,  
• Karaciğerinizde akut  veya kronik iltihap  varsa,  
• Daha önceden  sizde  veya ailenizdeki  bireylerde  ilaç kullanımına  bağlı  olarak  gelişen  ağır 
karaciğer  iltihabı  öyküsü varsa,  
• Oldukça nadir görülen ve hepatik porfiri  adı verilen  metabolik  bir hastalığınız  (kalıtımsal 
karaciğer hastalığınız)  varsa,  
• Kanınızda  amonyak  düzeyinin artmasına  neden olabilecek  metabolik  bir hastalığınız  varsa 
(üre döngüsündeki  enzimlerin  eksikliği),  Bu ilacı kullanmaya  başlamadan  önce bu KULLANMA TALİMATINI  dikkatlice  
okuyunuz,  çünkü  sizin  için önemli  bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç duyabilirsiniz.  
• Eğer  ilave  sorularınız  olursa,  lütfen  doktorunuza  veya  eczacınıza  danışınız. 
• Bu ilaç kişisel  olarak  sizin için reçete edilmiştir,  başkalarına  vermeyiniz.  
• Bu ilacın  kullanımı  sırasında, doktora veya hastaneye  gittiğinizde  doktorunuza bu ilacı 
kullandığınızı  söyleyiniz.  
• Bu talimatta  yazılanlara aynen  uyunuz.  İlaç hakkında size önerilen  dozun dışında yüksek  
veya düşük doz kullanmayınız . 3 | 14  • Mitokondriumdaki  (hücrenin bir bölümü)  bozukluğa  bağlı  gelişen  genetik  bir hastalığınız  
(Alpers -Huttenlocher  Sendromu)  varsa ya da 2 yaşından  küçük  çocuğunuzda  bu 
hastalıktan  şüpheleniliyorsa,  
• Eğer aşağıdaki ilacı kullanıyorsanız:  
o Sarı Kantaron (St. John’s  Wort) (depresyon tedavisinde kullanılan bitkisel bir ilaç)  
 
CONVULEX’i  aşağıdaki  durumlarda  DİKKATLİ  KULLANINIZ  
 
Eğer : 
• Böbreklerinizde ciddi işlev bozukluğu varsa (renal yetmezlik)  
• Sistemik  lupus  eritematozus  hastalığı (nadir görülen,  deriyi,  kemikleri,  eklemleri  ve iç 
organları  tutan  bir bağışıklık  sistemi hastalığı) mevcutsa,  
• Kanınızda amonyak seviyesinin artmasına neden olabilecek bir enzim eksikliği başta olmak 
üzere kalıtsal enzim eksikliği hastalığınız varsa,  
• Mitokondrial bozukluğa (mitokondri denilen yediğimiz yiyeceklerden oksijeni ve maddeleri enerjiye dönüştüren vücut hücre yapılarının iyi çalışması için yeterli enerjiyi üretememesine 
neden olan) genetik bir probleminiz varsa (veya ailenizde varsa) CONVULEX’i dikkatli kullanınız.  
• Cerrahi bir operasyon (ameliyat) geçirecekseniz bu ilacı kullandığınızı doktorunuza söyleyin.  
• Tedavinize başlamadan önce doktorunuz hamile olup olmadığınızı ve uygun bir doğum kontrol yöntemi kullanıp kullanmadığınızı kontrol edecektir (“ Hamilelik ” bölümüne 
bakınız).  
• Diğer epilepsi ilaçlarıyla olduğu gibi, bu ilacı almanız nöbetlerinizin kötü leşmesine veya 
daha sıklaşmasına ve hatta farklı tipte nöbet görmenize neden olabilir.  
• Bu ilaç kilo almaya neden olabilir. Doktorunuz diyetinizle ilgili tavsiyelerde bulunacak ve 
kilonuzu izleyecektir.  
• CONVULEX gibi epilepsi tedavisi için kullanılan ilaç lar ile tedavi edilen az sayıdaki 
hastada kendine zarar verme veya intihar düşüncesi bildirilmiştir. Eğer sizde herhangi bir 
anda böyle düşünceler oluşursa derhal doktorunuzla temasa geçin.  
• Nadir görülen kalıtımsal bir hastalık olan karnitin palmitoiltran sferaz (CPT) tip II (kas 
metabolizması ile ilişkili bir enzim) adı verilen enzim eksikliğiniz varsa, ciddi kas 
problemleri (rabdomiyoliz) oluşması riskiniz bu ilacı kullanırken daha yüksektir.  
• Titreme, kol ve bacaklarda tutulma ve yürümede güçlük (ekstrapiramidal bozukluklar) veya hafıza ve zihinsel güç bozuklukları gibi belirtileri yaşarsanız doktorunuzu bilgilendiriniz. Bu tıbbi ürün, çok nadir olarak, ciddi veya yaşamı tehdit edici olabilen karaciğer hasarına 
(hepatit) veya pankreas hasarına (pankreatit) neden olabilir. 
 
Karaciğerin işlevlerinde herhangi bir bozulmayı erkenden tespit edebilmek için doktorunuz özellikle tedavinin ilk altı ayı boyunca düzenli aralıklarla kan testleri yaparak sizi veya çocuğunuzu yakından izlemek isteyebilir.  Aşağıdaki belir tilerden herhangi birini fark ederseniz derhal doktorunuza bilgi verin:  
 • Sizde veya çocuğunuzda aniden gelişen halsizlik, iştah kaybı, aşırı yorgunluk, baş dönmesi, bacaklarda şişme, genel keyifsizlik, • Tekrarlayan kusmalar, bulantı, karın ağrısı veya bağırsaklarda ağrı, deride ve göz aklarında sararma (sarılık),  
• Tedavinizi doğru şekilde almaya devam etmenize rağmen epilepsi durumunuzda kötüleşme meydana gelirse.  
 4 | 14  Doktorunuz bu belirtilerin altta yatan bir hastalık sebebiyle mi yoksa CONVULEX’e bağlı 
olarak mı geliştiğini araştıracaktır. Tedavinizin durdurulması gerekli olabilir.  
• Çocuğunuz başka bir epilepsi ilacı kullanıyorsa veya çocuğunuzun başka bir nörolojik veya metabolik hastalığı varsa veya şiddetli formda bir epilepsisi varsa doktorunuza bilgi verin.  
• Çocuğunuz  3 yaşından  küçük ise ve CONVULEX’in  asetilsalisilik  asit (aspirin)  ile 
birlikte  kullanılmaması gerekir.  
 
CONVULEX ile  tedaviniz  sırasında  alkol  kullanmayınız.  
 
Eğer hamileyseniz  veya hamile  kalmayı planlıyorsanız,  bu konuda  doktorunuzu 
bilgilendiriniz.  
 
CONVULEX esas olarak  böbreklerden atılır ve şeker hastası  iseniz  idrar testlerinde yanlış  
olarak  pozitif  sonuç  verebilir.  
 
Bu uyarılar  geçmişteki  herhangi  bir dönemde  dahi olsa sizin  için geçerliyse  lütfen  
doktorunuza  danışınız.  
 
CONVULEX'in  yiyecek  ve içecek ile kullanılması 
CONVULEX tercihen  yemeklerle  alınmalıdır.  
Bu ilacı kullanırken alkollü içkiler içmeyin.  
 
Hamilelik  
İlacı kullanmadan önce doktorunuza veya  eczacınıza  danışınız. 
 
Kadınlar için  önemli  bilgi 
Valproat  hamilelik  sırasında  kullanıldığında  doğmamış  bebeğe zarar verebilir.  
Bu sebeple:  
• Bir kız çocuğu, ergenlik çağında bir kız ya da çocuk doğurma potansiyeli olan bir kadınsanız, doktorunuz valproatı size yalnızca diğer tedaviler etkili olmadığında ya da diğer tedavileri tolere edemediğinizde reçete edecektir. Başka bir tedavi mümkün 
olmadığında doktorunuz size valproatı reçete edecek ve aşağıda açıklanan çok sıkı koşullar altında kullandıracaktır. • Doktorunuz tarafından size verilen Hasta Kullanma Talimatını okuduğunuzdan emin olunuz. Doktorunuz yıllık risk onaylama formu hakkında sizi bilgilendirecek ve bu formu imzalamanızı ve saklamanızı isteyecektir. Bu form, risklerin size anlatıldığını ve aşağıdaki koşullara uymayı kabul ettiğinizi beyan eder. Doktorunuz size aynı zamanda, hamilelik esnasında valproat kul lanımı ile ilişkili riskleri hatırlatan bir hasta 
bilgilendirme kartı verecektir.  
 
Aşağıdaki durumlarda CONVULEX kullanmayınız:  
• Hamileyseniz ve eğer sizin için başka bir tedavi etkili olabiliyorsa  
• Çocuk doğurma potansiyeli olan bir kadınsanız ve eğer sizin için başka bir tedavi etkili 
olabiliyorsa ve Gebelik Önleme Programı’nın gerekliliklerini yerine getiremiyorsanız  
 
Hamilelik sırasında valproat kullanımının riskleri  
 
• Hamileyseniz, hamile kalmayı planlıyorsanız veya hamile olabileceğinizi düşünüyorsa nız, 
derhal doktorunuzu bilgilendiriniz.  
• Valproat  hamilelikte  alındığında  doğmamış bebek için risk taşır.  Doz ne kadar  yüksek 
olursa  risk o kadar  artar fakat  tüm  dozlar  risk  taşır . 
• Hamile kadınlar tarafından kullanıldığında valproat c iddi doğum  kusurlarına  neden olur 5 | 14  ve çocukların büyük bir kısmında , düşünsel, motor ve davranışsal becerilerini geliştirme 
biçimlerini etkiler.  Bildirilen  doğum  kusurları  spina  bifida  (omurga  kemikleri düzgün 
gelişmemiştir); yüz, üst dudak, damak ve kafatasında  malformasyonlar  (şekil  bozuklukları);  
kalp,  böbrek, idrar yolları  ve cinsel  organ  anormallikleri; kol ve  bacak  kusurlarını  içerir.  
Hamilelik sırasında valproata maruz kalan çocuklarda işitme bozuklukları ve işitme kaybı 
bildirilmiştir.  
• Hamilelik  sırasında  valproat  kullanıyorsanız, diğer  kadınlara göre tıbbi tedavi  gerektiren 
doğum  kusuru olan bir bebek doğurma  riskiniz  daha  yüksektir. Çünkü valproat  uzun  
yıllardır  kullanıldığından valproat  kullanan kadınların doğurduğu 100 bebekten  10’unda  
doğum  kusuru olduğunu  biliyoruz. Bu  oran  epilepsisi  olan kadınlarda 100 doğumda  2-3’tür.  
• Hamilelik  sırasında  valproat  kullanmış  kadınların  okul  öncesi  çağı çocuklarının  
%30- 40’ında erken  çocukluk  çağı gelişiminde  sorunlar  olduğu  hesaplanmıştır.  
Etkilenen  çocuklar  geç yürür  ve geç konuşur,  zekası  diğer  çocuklara  göre  düşük  
olabilir,  dil ve bellek  sorunları  yaşayabilirler.  
• Otistik  spektrum  bozukluklarına  (belirtileri yaşamın ilk yıllarında ortaya çıkan ve 
yaşam boyu devam eden, etkileşim ve iletişim alanında belirgin gecikme ve sapmalar ve 
kısıtlayıcı ilgi alanları ile kendini gösteren karmaşık gelişimsel bir bozukluk)  valproata  
maruz  kalmış  çocuklarda  daha  sık rastlanmaktadır  ve bazı kanıtlar  bu çocuklarda daha  
fazla Dikkat  Eksikliği Hiperaktivite  Bozukluğu (DEHB)  geliştiğini göstermektedir.  
• Doktorunuz  bu ilacı reçetelemeden  önce  sizi, valproat  alırken  hamile  kalmanız  
durumunda  bebeğinize  neler  olabileceği  konusunda  bilgilendirecektir.  Eğer çocuk  
sahibi  olmaya  daha sonra  karar  verirseniz  doktorunuz  ile görüşüp tedavinizi  mümkün 
olan başka  bir ilaç ile değiştirmek  üzere bir plan üzerinde  anlaşmaya varmadan  ilacınızı 
veya doğum kontrol yönteminizi kullanmayı  kesmemelisiniz.  
• Valproat ile tedavi gören bir kız çocuğunun ebeveyni veya bakıcısı iseniz valproat kullanan 
çocuğunuzun ilk adet kanamasında (menarş) doktorunuzu bilgilendiriniz.  
• Bazı doğum kontrol ilaçları (östrojen içeren doğum kontrol ilaçlar ı) kanınızdaki valproat 
seviyesini düşürebilir. Sizin için en uygun olan doğum kontrol yöntemi hakkında doktorunuzla konuşunuz.  
 
Aşağıdakilerden size uygun olan durumu seçiniz ve ilgili bölümü okuyunuz:  
•  CONVULEX tedavisine başlıyorum  
•  CONVULEX kullanıyorum ve bebek sahibi olmayı planlamıyorum  
•  CONVULEX kullanıyorum ve bebek sahibi olmayı planlıyorum  
• Hamileyim ve CONVULEX kullanıyorum  
 
CONVULEX tedavisine başlıyorum  
Doktorunuz  size ilk kez CONVULEX reçetesi  yazıyorsa,  doktorunuz  hamile  kalmanız  
durumunda  bebek  için taşıdığı riskleri  açıklayacaktır.  Çocuk  doğurma  yaşındaysanız  
tedaviniz  boyunca etkili  en az  bir doğum  kontrol  yöntemi  kullandığınızdan emin  
olmalısınız.  Doğum  kontrol  yöntemi  konusunda  bilgiye  ihtiyacınız  varsa doktorunuz  ya da 
aile planlaması kliniği ile  konuşunuz. 
 
Önemli mesajlar: • Tedaviye başlamadan önce doktorunuz, valproat dışında başka bir tedavinin sizin için mümkün olmadığından emin olacaktır. •  CONVULEX tedavisine başlamadan önce, doktorunuz tarafından da onaylanacak, hamilelik 
testi sonucu ile hamilelik riski dışlanmalıdır.  
• Tüm CONVULEX tedaviniz boyunca en az bir etkili doğum kontrol yöntemi (tercihen spiral veya gebelik önleyici implant) veya farklı şekilde çalışan iki etkili yöntem (örneğin ilaç ve kondom) kullanmalısınız. • Sizin için uygun olan doğum kontrol yöntemini doktorunuzla konuşmalısınız. Doktorunuz 6 | 14  sizi hamileliğin önlenmesine ilişkin bilgilendirecektir veya doğum kontrolüne yönelik bilgi 
almak için sizi bir uzmana yönlendirecektir.  
• Epilepsi tedavisinde uzman bir doktordan düzenli randevu almalısınız (en az yılda bir kez). Ziyaretiniz sırasında, doktorunuz valproatın hamilelik sırasında kullanımı ile ilgili tüm riskleri ve tavsiyeleri bildiğiniz ve anladığınızdan emin olacaktır.  
• Doğum kontrolünü bırakmadan önce doktorunuzu bebek sahip olma isteğiniz hakkında bilgilendiriniz.  
• Hamile olduğunuzu veya hamile olabileceğinizi düşünüyorsanız, derhal epilepsi tedavisinde uzman bir doktordan randevu alınız. 
 
CONVULEX kullanıyorum ve bebek sahibi olmayı planlamıyorum  
Valproat  tedavisine  devam  ediyor  ve hamilelik  planlamıyorsanız  tüm CONVULEX 
tedaviniz boyunca en az bir  etkili doğum  kontrol  yöntemi  kullandığınızdan emin  
olunuz . Doğum  kontrol  yöntemi  konusunda bilgiye ihtiyacınız varsa doktorunuz ya  da aile 
planlaması kliniği ile konuşunuz.  
 
Önemli mesajlar: 
• Doktorunuz düzenli olarak (en az yılda bir kez), valproat dışında başka bir tedavinin sizin 
için mümkün olup olmadığını kontrol edecektir.  
• Tüm CONVULEX tedaviniz boyunca en az bir etkili doğum kontrol yöntemi (tercihen spiral veya gebelik önleyici implant) veya farklı şekilde çalışan iki etkili yöntem (örneğin ilaç ve kondom) kullanmalısınız. 
• Sizin için uygun olan doğum kontrol yöntemini doktorunuzla konuşmalısınız. Doktorunuz 
sizi hamileliğ in önlenmesine ilişkin bilgilendirecektir veya doğum kontrolüne yönelik bilgi 
almak için sizi bir uzmana yönlendirecektir.  
• Epilepsi tedavisinde uzman bir doktordan düzenli randevu almalısınız (en az yılda bir kez). 
Ziyaretiniz sırasında, doktorunuz valpr oatın hamilelik sırasında kullanımı ile ilgili tüm riskleri 
ve tavsiyeleri bildiğiniz ve anladığınızdan emin olacaktır.  
• Doğum kontrolünü bırakmadan önce doktorunuzu bebek sahip olma isteğiniz hakkında 
bilgilendiriniz.  
• Hamile olduğunuzu veya hamile olabileceğinizi düşünüyorsanız, derhal epilepsi tedavisinde uzman bir doktordan randevu alınız. 
 
CONVULEX kullanıyorum ve bebek sahibi olmayı planlıyorum  
Hamileyken valproat kullanmış annelerin bebekleri, doğum kusurları ve ciddi yeti yitimine yol açabilecek gelişim problemleri açısından ciddi risk altındadır. Bebek sahibi olmayı 
planlıyorsanız öncelikle epilepsi tedavisinde uzman olan doktorunuzdan randevu  alınız.  
 CONVULEX almayı veya kullandığınız doğum kontrol yöntemini doktorunuzla konuşmadan bırakmayınız. Doktorunuz sizi detaylı olarak bilgilendirecek ve alternatif tedavi olasılıklarını öncesinde değerlendirmek üzere, epilepsi tedavisinde uzman bir doktora yönlendirecektir. 
Doktorunuz hamileliğinizin mümkün olduğunca rahat geçmesi ve hem size hem doğmamış çocuğunuza karşı herhangi bir riski olabildiğince azaltmak için çeşitli aksiyon alabilir.  
 
Doktorunuz hamile kalmadan uzunca bir zaman önce CONVULE X tedavisini 
bırakmanız için mümkün olan her şeyi yapacaktır;  bu hastalığınızın stabil olduğundan 
emin olmaktır. Bazı istisnai durumlarda, bu mümkün olamadığında, aşağıdaki bölüme bakınız 
(‘Hamileyim ve  CONVULEX kullanıyorum’)  
 Hamile  kalmaya  çalışırken  folik asit kullanımı konusunda  doktorunuza  danışınız.  Folik  asit 
tüm hamileliklerde  ortaya  çıkabilen  genel  spina bifida riskini  ve erken  düşük riskini  azaltabilir.  
Bununla  birlikte  valproat  kullanımı ile ilişkili doğum  kusurları  riskini  azaltması  mümkün  7 | 14  değildir.  
 
Önemli mesajlar: 
• Doktorunuz size söylemeden CONVULEX almayı bırakmayınız.  
• Doktorunuzla konuşmadan ve hastalığınızın kontrol altına alınmasını sağlamak ve 
bebeğinize karşı riskleri azaltmak için doktorunuzla beraber bir plan oluşturmadan 
kullandığınız doğum kontrol yöntemlerini bırakmayınız. 
• Öncelikle doktorunuzla bir randevu ayarlayınız. Ziyaretiniz sırasında, doktorunuz valproatın hamilelik sırasında kullanımı ile ilgili tüm riskleri ve tavsiyeleri bildiğiniz ve anladığınızdan emin olacaktır.  
• Doktorunuz, hamile kalmadan uzunca bir zaman önce  CONVULEX tedavinizi 
bırakabilmeniz için çalışacaktır.  
• Hamile olduğunuzu veya hamile olabileceğinizi düşünüyorsanız, derhal epilepsi tedavisinde uzman bir doktordan randevu alınız. 
 
Hamileyim ve  CONVULEX kullanıyorum  
Hamileyken v alproat  kullanmış  annelerin  bebekleri  doğum  kusur ları ve ciddi  yeti yitimine  
yol açabilen  gelişim problemleri açısından  ciddi  risk altındadır . Valproat  kullanıyor ve 
hamile kaldığınızı  ya da kalmış  olabileceğinizi  düşünüyorsanız  hemen  doktorunuzla  
iletişime  geçiniz.  Hastalığınız  daha kötüye gidebileceğinden d oktorunuz  söyleyene kadar ilacı  
kullanmayı  bırakmayınız.  
• Doktorunuz sizi detaylıca bilgilendirecektir.  
• Doktorunuz tedavinizi durdurmaya çalışacak ve diğer tüm tedavi olasılıklarını 
değerlendirecektir. Hamileliğiniz sırasından  CONVULEX’in mümkün olan tek tedavi 
seçeneği olduğu istisnai durumlarda:  
• Doktorunuz sizi ve partnerinizi valproat maruziyetinden ham ileliği ilişkin bilgi ve destek 
alabileceğiniz bir uzmana yönlendirebilir.  
• Uzman doktorunuz reçete edilen dozu azaltmaya çalışacaktır.  
• Hem altta yatan hastalığınızın kontrol altında olması hem de henüz doğmamış çocuğunuzun gelişimini kontrol etmek için çok yakından takip edileceksiniz.  
• Folik  asit kullanımı konusunda  doktorunuza  danışınız.  Folik  asit tüm hamileliklerde  
ortaya  çıkabilen  genel  spina  bifida  riskini  ve erken  düşük riskini  azaltabilir.  Bununla  
birlikte  valproat  kullanımı  ile ilişkili doğum kusurları  riskini  azaltması  mümkün  değildir.  
• Doğumdan önce:  doktorunuz sizin iç in bazı vitaminler reçete edecektir. Böylece bu ilaç 
bebeğinizin ilk günlerde kanamaya veya kemik bozukluklarına neden olmayacaktır.  
• Doğumdan sonra:  kanamayı önlemek için bebeğinize ayrıca K vitamini enjeksiyonu reçete 
edilebilir.  
• Çocuklukta:  çocuğunuzu muayene eden doktorları, hamileliğiniz sırasında valpro at ile 
tedavi gördüğünüz konusunda bilgilendiriniz. Doktorunuz, gerekli olması halinde mümkün olduğunca erken özel bakım sağlanabilmesi amacıyla, çocuğunuzun nörolojik gelişimi için sıkı bir izleme programı uygulayacaktır.  
 
Önemli mesajlar:  
• Hamile olduğunuzu veya hamile olabileceğinizi düşünüyorsanız, derhal epilepsi tedavisinde 
uzman bir doktordan randevu alınız. 
• Doktorunuz size söylemeden CONVULEX almayı bırakmayınız  
• Epilepsi tedavisinde uzman doktorunuz tedavinizin durdurulması için tüm olasılıklar ı 
değerlendirecektir.  
• Doktorunuz hamilelik sırasında CONVULEX kullanımına ilişkin, çocuklardaki teratojenik 
ve gelişimsel etkileri de dahil olmak üzere, tüm riskler hakkında size tüm bilgileri vermelidir.  
• Olası bir sakatlık gelişimini tespit edebilmek amacıyla doğum öncesi takip için bir uzmana 8 | 14  yönlendirildiğinizden emin olunuz.  
• Çocuğunuzu takip edecek doktorları hamileliğiniz sırasında CONVULEX kullandığınız 
konusunda bilgilendiriniz. Çocuğunuzun nörol ojik gelişimi ile ilgili sıkı bir takip programı 
uygulanacaktır.  
 
Tedaviniz  sırasında  hamile  olduğunuzu fark ederseniz,  hemen  doktorunuza  veya eczacınıza  
danışınız. 
 
Emzirme  
İlacı kullanmadan önce doktorunuza veya  eczacınıza  danışınız. 
CONVULEX kullanırken  bebeğinizi  emzirip  emziremeyeceğinizi doktorunuza  danışınız. 
Doktorunuz tarafından söylenmediği sürece emzirirken bu ilacı kullanmayın. 
 
Araç ve  makine  kullanımı  
CONVULEX tedavisinin başlarında veya CONVULEX  başka  epilepsi  ilaçlarıyla  birlikte  
kullanıldığında  bazı kişilerde  sersemlik  hissi ve baş dönmesi  gibi belirtiler  görülmüştür . 
Eğer böyle bir belirti fark ederseniz veya hastalığınız henüz kontrol altına alınmadıysa ve 
nöbet geçirmeye devam ediyorsanız araç veya makine kullanmayın.  
 
CONVULE X’in içerisinde  bulunan  bazı yardımcı  maddeler hakkında  önemli  bilgiler:  
CONVULEX şurup  her 1 ml’sinde  7,5 mg sodyum  ihtiva  eder.  Bu durum  kontrollü sodyum  
diyetinde  olan  hastalar  için göz önünde  bulundurulmalıdır.  
 
CONVULEX şurup  sıvı maltitol  içerir.  Eğer doktorunuz  tarafından  bazı şekerlere ve şeker  
türevlerine hassasiyetiniz  olduğu söylendiyse kullanmadan önce  doktorunuza  danışınız.  
CONVULEX şurup  metil -4-hidroksibenzoat  ve propil -4-hidroksibenzoat  içerdiğinden alerjik  
reaksiyonlara (muhtemelen  gecikmiş) sebebiyet  verebilir.  
 
Diğer ilaçlar ile  birlikte  kullanımı  
 
• Epilepsi tedavisinde kullanılan lamotrijin (toksik edidermal nekroliz (deride içi su dolu 
kabarcıklarla seyreden ciddi bir hastalık) riskinde artışa neden olabilir)  
• Epilepsi  tedavisi  için kullanılan  fenobarbital, primidon,  fenitoin, fosfenitoin, topiramat, 
zonisamid  (ensefalopati (beyin dokusunu etkileyen bozukluk) riski ile birlikte 
hiperamoniyemi (kanda amonyak düzeyinin artmasıyla oluşan metabolik hastalık) riskinde 
artışa neden ola bilir),  
• Epilepsi tedavisi için kullanılan karbamazepin, felbamat, rufinamid (aşırı doz belirtilerine 
neden olabilir),  
• AIDS  ve HIV adlı virüsün  neden olduğu enfeksiyonların  tedavisinde  kullanılan  zidovudin,   
(istenmeyen etki riskinde artışa neden olabilir)  
• Depresyon tedavisinde kullanılan bitkisel bir ilaç olan Sarı Kantaron (St. John’s Wort) ile 
beraber kullanılmamalıdır,  
• CONVULEX, beyin kanaması sonrası oluşabilecek komplikasyonları önlemek için kullanılan nimodipinin etkilerini arttırabilir,  
• Östrojen iç eren ilaçlar (bazı doğum kontrol ilaçları dahil), kanınızdaki valproat seviyesini 
düşürebilir,  
• Tüberküloz  tedavisinde  kullanılan  bir ilaç olan  rifampisin  (nöbet riskine neden olabilir) , 
• İmipenem,  panipenem, meropenem gibi bazı antibiyotikler (nöbet riskine neden olabilir),  
• Göz içi basıncı  artışının  (glokom)  tedavisinde kullanılan  asetazolamid  (ensefalopati (beyin 
dokusunu etkileyen bozukluk) riski ile birlikte hiperamoniyemi (kanda amonyak düzeyinin 9 | 14  artmasıyla oluşan metab olik hastalık) riskinde artışa neden olabilir) , 
• Teşhis amaçlı veya cerrahi işlemlerde kullanılan bir anestezik ilaç olan propofol (valproat 
kandaki propofol seviyesinin artmasına neden olabilir),  
• Özellikle 3 yaşından küçük çocuklarda, bu ilacı asetilsalisilik asit (aspirin) ile birlikte kullanmaktan kaçının.  
 
Bu ilaçlar CONVULEX’in  etkisini değiştirebilir  ve istenmeyen  etkilere  yol açabilir.  
 
Bu ifadelerin  belirli bir süre önce kullanılmış  veya gelecekte bir zaman  kullanılacak  ürünlere  
de uygulanabileceğine lütfen  dikkat  ediniz.  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda  
kullandıysanız  lütfen  doktorunuza  veya  eczacınıza  bunlar hakkında bilgi veriniz.  
 
3. CONVULEX nasıl  kullanılır?  
Valproat  tedavisi  epilepsi  ya da bipolar bozukluk tedavisinde  uzmanlaşmış  bir doktor  tarafından  
başlatılmalı  ve izlenmelidir.  Bu tedavi, kız çocukları, ergenlik çağındaki kızlar ya da çocuk 
doğurma potansiyeli olan kadınlarda, yalnızca diğer tedaviler etkili olmadığında ya da tolere 
edilemediğinde kullanılır. Başka bir tedavi mümkün olmadığında doktorunuz size valproatı 
reçete edecek ve aşağıda çok sıkı koşullar altında kullandıracaktır (Gebelik Önleme Programında 
belirtilmektedir). Bir uzman doktor en az yılda bir kez olmak üzere tedavi gerekliliğini 
değerlendirmelidir.  
Uygun  kullanım  ve doz/uygulama sıklığı için talimatlar:  
Doktorunuz  hastalığınıza  bağlı  olarak  ilacınızın  dozunu  belirleyecektir.  
Sizin  için en uygun doz, yaşınız,  vücut  ağırlığınız  ve ilaca verdiğiniz  yanıt  dikkate  alınarak  
belirlenir.  Bu nedenle doktorunuz  sizi düzenli  kontrollere  çağırabilir  ve gerektiğinde  ilacın  
kanınızda ulaştığı seviyeyi  ölçen testler isteyebilir.  
 
Epilepsi (sara) hastalığının tedavisinde:  
CONVULEX tedavisine başlama (ağızdan  uygulama):  
- Başka  bir antiepileptik  (sara tedavisinde  kullanılan)  uygulanmayan hastalarda doz 2-3 gün 
aralarla artırılarak  bir hafta içinde en  uygun  doza  ulaşılır.  
- Bir başka  antiepileptik  (sara  tedavisinde  kullanılan)  ile tedaviden  CONVULEX  
tedavisine  geçerken,  iki hafta içinde  yavaş  yavaş  CONVULEX dozunu artırarak  en uygun  
doz ayarlanmalı  ve diğer  ilaçlarla  tedavi  azaltılarak  kesilmelidir.  
Eğer gerekiyorsa  başka  bir antiepileptik  (sara  tedavisinde  kullanılan)  ilavesi  yavaş  yavaş  doz 
artırılarak  yapılmalıdır.  
 
Doz:  
Başlangıç dozu genellikle  günde 10- 15 mg/kg  olup, daha sonra  en uygun doza  kadar çıkılır.  
 
24 saatlik  ortalama doz:  
- Süt çocukları ve  çocuklarda  30 mg/kg;  (şurup  formu  tercih  edilmelidir);  
- Ergenlik  çağındaki  çocuklar  ve erişkinlerde  20-30 mg/kg  (enterik  kaplı  kapsül, CR tablet  
formu  tercih  edilmelidir).  
 
CONVULEX tedavisi uzun  süreli  bir tedavidir.  Doktorunuz  CONVULEX  ile tedavinizin  ne 
kadar süreceğini  size bildirecektir. 
 
Bipolar bozukluklara bağlı maninin  önlenmesi  ve tedavisinde:   
Tavsiye  edilen  başlangıç dozu günde 20 mg/kg sodyum  valproattır.  10 | 14  Bipolar  bozuklukların  devam  tedavisi  için tavsiye  edilen  doz günde  1000  mg ila 2000 mg 
arasındadır.  İstisnai  durumlarda,  doz günde 3000 mg’dan  fazla olmayacak  şekilde artırılabilir.  
Önleyici  tedavi  en düşük etkin  dozu doktorunuz  size özel  uygulayacaktır.  
 
Genel  dozaj kılavuzu aşağıdaki  tabloda sunulmaktadır:  
 
Yaş Vücut  Ağırlığı  Ortalama Doz   
  mg/ gün ml/gün  
3 – 6 aylık  5.5 - 7.5 kg  150 3 ml 
6 – 12 aylık  7.5 - 10 kg  150 - 300 3 - 6 ml 
1 - 3 yaş 10 - 15 kg  300 - 450 6 - 9 ml 
3 - 6 yaş 15 - 20 kg  450 - 600 9 - 12 ml  
7 - 11 yaş 20 - 40 kg  600 - 1200  12 - 24 ml  
 
Uygulama yolu ve  metodu:  
Ağızdan  uygulanır. 
CONVULEX şurup  ambalajında dereceli  bir doz  şırıngası mevcuttur.  
Günlük doz  tercihen  yemeklerle verilmelidir.  
- 1 yaşından  küçük  hastalarda 2 defada  
- 1 yaşından  büyük  hastalarda 3 defada  
 
 
 
Değişik  yaş grupları:  
Çocuklarda  kullanım:  
Şurup formu  11 yaş  altı çocuklarda  tercih  edilmelidir.  
Kompleks  parsiyel  nöbetlerde (bir epilepsi  türü) 10 yaş ve yukarısı  için kullanılmalıdır.  
Valproatın  bipolar  bozukluklara  bağlı  maninin önlenmesi  ve tedavisindeki  güvenliliği  ve 
etkililiği 18 yaşın  altındaki  hastalarda değerlendirilmemiştir.  
 
Yaşlılarda kullanım:  
Yaşlılarda CONVULEX dozu nöbetlerin  kontrolüne  göre düzenlenmelidir. 
 
Özel  kullanım  durumları : 
Böbrek/Karaciğer yetmezliği:  
Sizde  böbrek veya karaciğer  yetmezliği varsa,  doktorunuzun  CONVULEX dozunu 
azaltması  gerekebilir.  
 
Eğer  CONVULEX’in  etkisinin  çok güçlü veya zayıf olduğuna dair bir izleniminiz  var ise 
doktorunuz  veya  eczacınız  ile konuşunuz. 
 
 
11 | 14  Kullanmanız  gerekenden daha  fazla  CONVULEX kullandıysanız:  
 
CONVULEX’in  aşırı  dozu  tehlikeli  olabilir.  
 
CONVULEX’den  kullanmanız  gerekenden  fazlasını  kullanmışsanız, bir doktor  veya eczacı  
ile konuşunuz. 
 
CONVULEX kullanmayı unutursanız:  
Günlük dozlardan birini  almayı unutursanız, hatırladığınız  anda  alınız.  Ancak  eğer bir 
sonraki  dozun saati yakınsa,  unuttuğunuz  dozu atlayıp  bir sonraki  dozu doktorun tavsiye  ettiği  
şekilde,  normal  olarak  alınız.  
 
Birden  fazla dozun atlanması  halinde ise,  hemen  doktora başvurulmalıdır.  
 
Unutulan  dozları dengelemek için  çift doz almayınız. 
 
CONVULEX ile tedavi  sonlandırıldığındaki oluşabilecek  etkiler  
Tedavi  düzenli  olarak  sürdürülmeli, doktora danışılmadan  herhangi  bir değişiklik  yapılmamalı  
veya kesilmemelidir.  Tedavinin kademeli  olarak  kesilmesi gerekir.  Tedavinin  birdenbire  
bırakılması (veya  dozun  büyük oranda  azaltılması),  nöbetlerin yeniden  ortaya  çıkmasına  
neden  olabilir.  
 
4. Olası yan etkiler nelerdir?  
Tüm  ilaçlar  gibi, CONVULEX’in  içeriğinde  bulunan maddelere duyarlı  olan kişilerde  yan 
etkiler olabilir.  
 
Yan etkiler  aşağıdaki  kategorilerde  gösterildiği şekilde  sıralanmıştır:  
Çok yaygın: 10 hastanın en az 1’inde görülebilir.  
Yaygın:  10 hastanın  birinden az, fakat  100 hastanın  birinden fazla görülebilir.  
Yaygın  olmayan:  100 hastanın  birinden az, fakat  1000 hastanın  birinden fazla görülebilir.  
Seyrek:  1000 hastanın birinden az, fakat  10000 hastanın  birinden fazla görülebilir.  
Çok seyrek:  10.000 hastanın birinden az görülebilir.  
Bilinmiyor  (eldeki  verilerden  hareketle tahmin  edilemiyor)  
 
Aşağıdakilerden  biri olursa, CONVULEX kullanmayı  durdurunuz  ve DERHAL  
doktorunuza  bildiriniz  veya  size en  yakın  hastanenin  acil bölümüne başvurunuz : 
 
• Ciddi ve hayati risk oluşturabilecek ve yorgunluk, iştah kaybı, bitkinlik, sersemlik, bulantı, 
kusma ve bağırsaklarda ağrı ile seyredip aniden başlayabilen karaciğer hasarı (hepatit) ya da 
pankreas hasarı (pankreatit)  
• Aşırı duyarlılık reaksiyonu (alerjik reaksiyon)  
- Nefes almayı zorlaştırabilecek ve hayati risk oluşturabilecek (anjiyoödem) şekilde yüz ve/veya boyunda ani şişme  
- Ateş, cilt döküntüsü, lenf yumrularında artış, karaciğer hasarı, böbrek hasarı ve bazı 
beyaz kan hücrelerinin (eozinofil) sayısında artış şeklinde anormal kan testi sonuçları gibi 
birkaç belirtinin dahil olduğu ciddi alerjik reaksiyon (ilaç aşırı duyarlılığı sendromu)  
• Ağız bölgesinde zaman zaman içi su dolu kabarcık şeklinde (eritema multiforme) görülen yoğun cilt döküntüsü ve tüm v ücuda hızla yayılabilen ve hayati risk oluşturabilen deride önce 
ağrılı kızarıklarla başlayan, daha sonra büyük kabartılarla devam eden ve derinin tabaka halinde soyulması ile son bulan ciddi boyutlardaki deri reaksiyonu (toksik epidermal nekroliz) 
ve duda k, göz, ağız, burun ve genital bölgede oluşan şiddetli kabartılar ve kanamayla belirgin 
seyrek görülen bir deri hastalığı (Stevens -Johnson sendromu)  12 | 14  • Kanda eozinofil (bir tür alerji hücresi) sayısında artış ve tüm vücudu etkileyen bazı belirtilerin 
eşlik et tiği ilaç reaksiyonu (DRESS). DRESS, kaşıntı döküntü gibi deri reaksiyonları, kanda 
eozinofili sayısında artış, ateş, lenf bezi büyümesi ve bir ya da birden fazla tüm vücudu etkileyen hastalıktan (karaciğer iltihabı, böbrek iltihabı, zatürre, kalp kası ilt ihabı ve kalp zarı 
iltihabı gibi) en az üçünün birlikte görülmesiyle oluşmaktadır.  
Bunların hepsi  çok ciddi  yan etkilerdir.  Acil tıbbi müdahaleye  veya hastaneye  yatırılmanıza  
gerek  olabilir.  
Bu çok ciddi  yan etkilerin  hepsi  oldukça seyrek  görülür.  
 
Diğer olası yan etkiler:  
• Konjenital (doğuştan) doğum kusurları ile ruhsal ve fiziksel gelişim bozuklukları (Bölüm 2 “Hamilelik ” ve “Emzirme”ye bakınız)  
 
Çok yaygın:  
• Bulantı  
• Titreme  (tremor)  
 
Yaygın:  
• Tedavinin başında: kusma, karın ağrısı, ishal  
• Kilo artışı 
• Baş ağrısı  
• Nöbet (konvülsiyon)  
• Bellek bozuklukları  
• Zihin karışıklığı (konfüzyon), saldırganlık (agresyon), dikkat eksikliği, endişe, gerginlik 
(ajitasyon), halüsinasyon (gerçekte olmayan şeyleri görme, duyma veya hissetme)  
• Ekstrapiramidal bozukluklar (titreme , bacaklarda katılık ve yürüme güçlüğü gibi belirtiler)*.  
• İdrar kaçırma (üriner inkontinans)  
• Şaşkınlık, şok hali veya düşünme yavaşlığı (stupor)  
• İlaç etkisine bağlı sakinleşme (sedasyon)  
• Hızlı ve kontrol altına alınamayan göz hareketleri (nistagmus)  
• İşitme  kaybı  
• Özellikle diş eti boyutunda artış (gingival hipertrofi) şeklinde dişeti hastalıkları (gingival 
bozukluklar)  
• Ağrılı ve şişmiş ağız, ağız yarası ve ağızda yanma hissi (stomatit)  
• Saç dökülmesi (alopesi)  
• Menstrüel bozukluklar (adet düzensizliği)  
• Karaciğ er hastalığı  
• Kanama (hemoraji)  
• Bulantı veya baş dönmesi  
• Tırnak veya tırnak yatağı hastalıkları  
• Kan pulcuğu sayısında azalma (trombositopeni), kırmızı kan hücreleri sayısında azalma 
(anemi)  
• Kandaki sodyum miktarında azalma (hiponatremi)  
 
Yaygın  olmayan:  
• Uygunsuz  antidiüretik hormon salınımı sendromu (vücutta sıvı tutulmasına yol açan bir 
hormonun aşırı üretilmesine bağlı olarak kan sodyum düzeyinin düşmesi ve buna bağlı halsizlik, yorgunluk, iştahsızlık  veya zihin karışıklığı)  
• Koma  
• Beyin dokusunu etkileyen bir bozukluk (ensefalopati)  
• Yorgunluk uyuşukluk hali ya da enerji eksikliği hissetme (letarji)  
• Geri dönüşümlü Parkinson sendromu* 13 | 14  • Hareketlerin koordine edilmesinde güçlük (ataksi)  
• El ve ayaklarda uyuşma ya da karıncalanma hissi (parestezi)  
• Saç do kusunda anormallik, saç renginde değişiklik, saç uzamasında anormallik  
• Ciltte döküntü veya kurdeşen  
• Aşırı saç uzaması, özellikle kadınlarda erkeksilik (virilizm), kadınlarda yüz ve vücutta 
kıllanma, sivilce, erkek tipi kellik (hiperandrogenizm)  
• Böbrek yetm ezliği  
• Vücut ısısında azalma (hipotermi)  
• Uzuvlarda şişme (ödem)  
• Amenore (adet görmeme)  
• Nöbetlerde kötüleşme ve sıklık artışı; farklı tipte nöbet başlangıcı  
• Akciğerin koruyucu zarlarının iltihabından dolayı (plevral efüzyon) nefes almada güçlük ve ağrı 
• Tüm kan hücreleri sayısında azalma: beyaz kan hücreleri, kırmızı kan hücreleri ve 
trombositler (pansitopeni), beyaz kan hücreleri sayısında azalma (lökopeni)  
• Kemiklerin kolay kırılır hale gelmesi (osteopeni), kemik kütlesinde azalma (osteoporoz) ve kırıklar (f raktür) şeklinde kemik hastalıkları olguları bildirilmiştir. Antiepileptik bir ilaç ile 
uzun süredir tedavi görüyorsanız, osteoporoz öykünüz varsa ya da kortikosteroid (iltihabı önleyici bir ilaç) kullanıyorsanız doktorunuza veya eczacınıza danışınız.  
• Kan damarı iltihabı  
 
Seyrek:  
• Aşama aşama görülen bellek kapasitesi bozuklukları ve zihinsel kapasite bozuklukları (bilişsel (kognitif) bozukluklar, bunama (demans))*, bu bozukluklar tedavi bırakıldıktan sonra birkaç hafta ila birkaç ay sonra düzelir İdrar tutmada güçlük veya idrar tutamama (enürezi)  
• Sperm motilitesinde (hareketinde) azalma  
• Yumurtalıkların (over) işlevini doğru şekilde yerine getirmemesi (polikistik over sendromu)  
• Davranış bozuklukları, psikomotor faaliyetlerde artış (yoğun etkinlik ve hareketlilikte olma durumu), öğrenme güçlüğü  
• Eklem ağrısı, cilt döküntüsü ve ateş ile birlikte görülen otoimmün reaksiyon (vücudun kendi hücrelerine karşı antikor oluşturma durumu) (sistemik lupus eritematozus)  
• Tiroid bezi faaliyetinde azalma (hipotiroidizm)  
• Ciddi olabilen kas ağrısı, kas güçsüzlüğü (rabdomiyoliz)  
• Aşırı kilolu olma durumu (obezite)  
• Böbrek hasarı (böbrek yetmezliği, tübülointerstisyel nefrit)  
• Geri dönüşümlü bir böbrek fonksiyon bozukluğu (Fanconi sendromu)  
• Kırmızı kan hücreleri boyutunda artış (m akrositoz), kırmızı kan hücrelerinin normalden daha 
büyük boyutta olması ve beraberinde kanda oksijen taşıyan pigment sayısının normalin altına düşmesi (makrositik anemi), beyaz kan hücreleri sayısında majör azalma (agranülositoz)  
• Kan hücresi üretiminde az alma (kemik iliği aplazisi), kan hücresi üretiminde anormallik 
(miyelodisplazi)  
• Pıhtılaşma faktörlerinde azalma, anormal kan pıhtılaşma testi sonuçları (INR’de artış, aktive parsiyel tromboplastin zamanında artış)  
• B8 vitamini (biotin)/biotinidaz miktarında  azalma 
• Kandaki amonyak düzeyinin artmasıyla oluşan metabolik hastalık (hiperamoniyemi)  
• Çift görme (diplopi)  
 
Çok seyrek:  
• Erkeklerde  meme büyümesi  (jinekomasti)  
 14 | 14  * Bu belirtiler beyin görüntüleme bulguları ile ilişkili olabilir (serebral atrofi)  
 
Eğer  bu kullanma talimatında bahsi  geçmeyen  herhangi  bir yan  etki ile karşılaşırsanız 
doktorunuzu veya  eczacınızı  bilgilendiriniz.  
 
Yan etkilerin raporlanması  
Kullanma  talimatında  yer alan veya almayan  herhangi  bir yan etki meydana  gelmesi  
durumunda,  hekiminiz,  eczacınız  veya hemşireniz ile konuşunuz. Ayrıca  karşılaştığını z yan 
etkileri www.titck.gov.tr  sitesinde  yer alan “İlaç  Yan Etki Bildirimi”  ikonunu tıklayarak  ya da 
0 800 314 00 08 numaralı  yan etki bildirim hattını arayarak  Türkiye  Farmakovijilans  Merkezi  
(TÜFAM)’ne  bildiriniz.  Meydana  gelen  yan etkileri  bildirerek  kullanmakta  olduğunuz  ilacın  
güvenliliği  hakkında  daha fazla bilgi  edinilmesine  katkı  sağlamış  olacaksınız.  
 
5. CONVULEX’in  saklanması  
CONVULEX’i  çocukların  göremeyeceği,  erişemeyeceği  yerlerde ve ambalajında saklayınız.  
25°C altındaki  oda sıcaklığında saklayınız.  
Işıktan  korumak için  şişeyi  kutusunda  saklayınız.  
 
CONVULEX şişesi  ilk açıldıktan  sonra 6 ay içinde  kullanılmalıdır (25°C  ve altındaki 
sıcaklıklarda) . 
Son kullanma  tarihiyle  uyumlu olarak  kullanınız.  
 
Ambalajın  üzerinde  belirtilen  son kullanma tarihinden sonra CONVULEX’i kullanmayınız.  
 
Son kullanma tarihi geçmiş  veya kullanılmayan ilaçları çöpe  atmayınız! Çevre ve Şehircilik  
Bakanlığınca  belirlenen  toplama  sistemine veriniz.  
 
Ruhsat  sahibi:  
Liba Laboratuarları  A.Ş.,  Beykoz/İstanbul  
 
Üretim yeri : 
Adeka İlaç Sanayi ve Ticaret A.Ş., İlkadım/Samsun 
 
Bu kullanma talimatı                    tarihinde onaylanmıştır.  