KISA ÜRÜN BİLGİSİ
1. BEŞERİ TIBBİ ÜRÜNÜN ADI
KORABİN 1000 mg / 20 ml IV/SC intratekal enjeksiyon / infüzyon için çözelti içeren flakon
Steril, sitotoksik
2. KALİTATİF VE KANTİTATİF BİLEŞİM
Etkin madde:
Her 20 ml’lik flakonda;
Sitarabin 1000 mg
(1 ml çözelti 50 mg sitarabin içerir.)
Yardımcı maddeler:
Sodyum laktat çözeltisi % 60 208 mg
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti.
Renksiz, berrak çözelti.
4. KLİNİK ÖZELLİKLER
4.1. Terapötik endikasyonlar
KORABİN yetişkinlerde ve çocuklarda monoterapi olarak veya diğer kemoterapötiklerle
kombine halde aşağıdaki durumlarda kullanılır:
• Akut myeloid lösemi (AML)
• Akut lenfoblastik lösemi (ALL)
• Kronik myeloid lösemi (KML)
• Orta derecede Non-Hodgkin lenfomalar ve yüksek maligniteli Non-Hodgkin
lenfomalar (lenfoblastik Non-Hodgkin lenfomalar ve Burkitt tipi Non-Hodgkin
1lenfomalar gibi)
KORABİN merkezi sinir sistemindeki lösemilerin tedavisi ve proflaksi amaçlı tek başına
veya metotreksat ve kortikosteroidlerle kombine halde intratekal olarak uygulanabilir.
4.2. Pozoloji ve uygulama şekli
Pozoloji/uygulama sıklığı ve süresi
Remisyon indüksiyonu:
Remisyon indüksiyonu için konvansiyonel dozlar; günde 100-200 mg/m2’dir. Çoğu
durumda devamlı intravenöz infüzyon veya 5-10 gün boyunca hızlı infüzyon olarak
uygulanır.
Tedavi sıklığının süresi, klinik ve morfolojik sonuçlara (kemik iliği fonksiyonu) bağlıdır.
Remisyon idamesi:
Remisyon idamesi dozu genellikle günde 70-200 mg/m2’dir. 4 hafta arayla 5 gün boyunca
veya haftada bir defa, hızlı intravenöz infüzyon veya subkutan enjeksiyon olarak uygulanır.
Non-Hodgkin lenfoma tedavisi:
Yetişkinlerde bu endikasyon için polikemoterapi programları kullanılır. Çocuklarda bu
endikasyonda KORABİN kullanımı hastalığın evresine ve histolojik özelliğine bağlıdır.
Farklı dozlarda farklı tedavi protokollerine başvurulur.
Yüksek doz tedavisi:
Yüksek doz tedavilerde dozaj genellikle 1-3 g/m2’dir. 4-6 gün boyunca 12 saat arayla 1-3
saatlik intravenöz infüzyon olarak uygulanır.
İntratekal uygulama:
Olağan doz 5-75 mg/m2’dir.
Uygulama sıklığı ve dozaj, rejime göre değişkenlik gösterir. En sık kullanılan doz;
serebrospinal sıvı yüksek sayıda malign hücre içermeyinceye kadar, her 4 günde bir 30
mg/m2’dir.
2Uygulama şekli:
KORABİN oral olarak aktif değildir. Uygulama şekli ve çizelgesi kullanılan tedavi
programına göre değişir. KORABİN, intravenöz infüzyon veya enjeksiyon, subkutan ya da
intratekal olarak uygulanabilir.
KORABİN yalnızca kemoterapi konusunda deneyimi olan hekimler tarafından reçete
edilmelidir ve sadece, destekleyici tedavi için yeterli olanakları olan, kemoterapiye uygun
kliniklerde uygulanmalıdır.
KORABİN tek başına uygulanabilir, ancak çoğu kez diğer ilaçlarla kombine olarak
uygulanır.
Bir infüzyon hazırlanırken KORABİN, % 0.9’luk sodyum klorür veya % 5’lik glukoz ile
seyreltilmelidir.
Hastalar, yavaş infüzyona kıyasla hızlı intravenöz infüzyon yoluyla ilacı aldıklarında daha
yüksek total dozları tolere edebilirler. Bu fenomen hızlı enjeksiyon sonrasında, ilacın hızlı
inaktivasyonuyla ve duyarlı normal ve neoplastik hücrelerin yüksek seviyede ilaca kısa
sürede maruz kalmalarıyla alakalıdır. Normal ve neoplastik hücreler bu farklı uygulama
şekillerine bir bakıma paralel biçimde cevap verir gibi görünmektedir ve her iki uygulama
için de herhangi bir bariz klinik avantaj gösterilmemiştir.
Eğer enjeksiyonluk çözeltinin intratekal uygulama için seyreltilmesi gerekiyorsa, yalnızca
koruyucu içermeyen % 0.9’luk sodyum klorür kullanılmalıdır.
Özel popülasyonlara ilişkin ek bilgiler:
Böbrek / Karaciğer yetmezliği:
Böbrek yetmezliği durumunda dozun azaltılması gerekebilir. Kreatinin klirensi
60ml/dak.’dan düşükse beraberinde nörotoksisite riskinde bir artış olur.
Daha önceden karaciğer fonksiyon bozukluğu olan hastalarda ilaç, son derece dikkatli
uygulanmalıdır ve risk-yarar durumu titizlikle değerlendirilmelidir.
3Karaciğer yetmezliği durumunda dozun azaltılması gerekebilir.
Pediyatrik popülasyon:
Çocukların yetişkinlerden daha yüksek dozları tolere ettiği görülmüştür. Verilen doz
aralıklarında çocuklar daha yüksek dozları almalıdır.
Geriyatrik popülasyon:
Yaşlılarda doz değişikliği gerektiğini gösteren bir veri bulunmamaktadır.
Ancak yaşlı hastalar toksik reaksiyonlara daha duyarlı olduğundan, ilaç kaynaklı lökopeni,
trombositopeni ve anemiye özellikle dikkat edilmelidir.
4.3. Kontrendikasyonlar
• Sitarabine veya Bölüm 6.1’de yer alan ilacın içeriğindeki yardımcı maddelere aşırı
duyarlılığı olanlarda kontrendikedir.
• Bu tedavi kemik iliği supresyonu olan hastalara uygulanmamalıdır.
• Şiddetli karaciğer ve/veya böbrek fonksiyonunda azalma olanlarda, şiddetli
enfeksiyon varlığında, gastro ve peptik ülserleri olanlarda ve yakın zamanda
ameliyat geçirmiş hastalarda kontrendikedir.
• Malign olmayan etiyolojiye sahip anemi/eritrositopeni, lökopeni ve/veya
trombositopeni (kemik iliği aplazisi) durumunda, tedavi eden hekim KORABİN’ın
hasta için en umut vaat eden alternatif olduğunu düşünmedikçe kontrendikedir.
• Laktasyonda kontrendikedir (Bkz. Bölüm 4.6).
• KORABİN brivudin, sorivudin ve bunların analogları ile birlikte veya tedaviden 4
hafta sonra uygulanmamalıdır. Brivudin, sorivudin ve analogları 5-FU’ya
parçalanmayı sağlayan dihidropirimidin dehidrojenaz (DPD) enziminin güçlü
inhibitörleridir (Bkz. Bölüm 4.4 ve 4.5).
4.4. Özel kullanım uyarıları ve önlemleri
Sitarabin uygulama sırasında ve sonrasında klinik biyokimyasal ve hematolojik etkilerin
düzenli izlenmesi için uygun araçlarla uzmanlaşmış onkoloji merkezlerinde dikkatle
4kullanılmalıdır. Flakon ile işlem yaparken genel önlemler (gözlük, eldiven, ağız ve burun
koruması, mümkün olduğunca solumadan kaçınma) alınmalıdır. Hastada ilacın etkisini
izlemeye ve gerektiğinde önlem almaya uygun olduğundan emin olmak için, ilaç
uygulaması yapılan birime özel dikkat gösterilmelidir.
Hematolojik etkiler
Sitarabin şiddetli miyelosüpresif etkiye sahiptir. Tedavi ilaç kaynaklı kemik iliği
depresyonu öyküsü olan hastalarda dikkatle başlatılmalıdır.
Bu ilacı kullanan hastalar yakın izlem gerektirir. Ayrıca, tedavinin başlangıcında lökosit ve
trombosit sayıları günlük olarak izlenmelidir. Genel olarak, trombosit ve lökosit sayıları
tedavi bitiminden sonra bile olabildiğince sık ve düzenli olarak izlenmelidir. Bu durum
intratekal kullanım için de geçerlidir.
İlaç kaynaklı kemik iliği depresyonu trombosit sayısının <50,000 ya da polimorfonükleer
hücre sayısının <1,000/mm3 olmasına yol açtıysa, tedavi kesilmeli ya da değiştirilmelidir.
İlaç uygulamasının durudurulmasından sonra da periferik kandaki şekilli element sayısında
düşüş olabilir, ilaçsız 5-7 günden sonra en düşük seviyesine ulaşır. Kemik iliği
düzelmesine ilişkin açık belirtiler olması halinde (ardışık kemik iliği testlerinde)
gerektiğinde tedaviye tekrar başlanabilir. “Normal” periferik kan değerlerine ulaşılana
kadar ilaç uygulanmayan hastalar için izlem gerekmez.
Periferik kanda blast hücresi görülmemesinin ardından düzenli kemik iliği testleri
yapılmalıdır.
İlaç uygulama birimlerinde kemik iliği depresyonunun olası fatal komplikasyonlarının
(granülositopeni ve etkilenen diğer savunma mekanizmaları nedeniyle enfeksiyonlar,
trombositopeni nedeni ile sekonder hemoraji) tedavisi mümkün olmalıdır.
Tümör lizis sendromu
Diğer sitostatikler gibi, sitarabin neoplastik hücrelerin hızlı yıkımı nedeniyle
hiperürisemiye neden olabilir. Hekim kan ürik asit düzeyini izlemeli ve ortaya çıkabilecek
komplikasyonların kontrolü için gerekebilecek destek ve farmakolojik önlemler için hazır
olmalıdır.
Yüksek blast sayısı ya da aşırı tümör kitlesi (non-Hodgkin lenfoma) olan hastalarda
5hiperürisemi profilaksisi önerilir. Destek tedavi önlemleri mevcut olmalıdır.
Hepatik ve/veya renal fonksiyonda azalma sitarabinin merkezi sinir sistemi toksisitesi artışı
için predispozan faktörler olarak değerlendirilir.
Sitarabin tedavisi sırasında anafilaktik reaksiyonlar ortaya çıkmıştır. Reanimasyon
gerektirmiş bir akut kardiyak arreste sebep olmuş bir anafilaksi olgusu bildirilmiştir. Bu
durum intravenöz sitarabin uygulamasının hemen ardından gelişmiştir (Bkz. Bölüm 4.8).
Yüksek doz tedavisi
Daha önce intratekal kemoterapi ya da radyasyon tedavisi ile bir merkezi sinir sistemi
hastalığı için tedavi görmüş hastalarda merkezi sinir sistemi üzerinde istenmeyen etki riski
daha yüksektir.
Akut, non-lenfatik lösemi hastalarında yüksek doz sitarabin, donorubisin ve asparajinaz
tedavisi ile konsolidasyon sonrasında periferik motor ve duyusal nöropati ortaya çıkabilir.
Yüksek doz sitarabin ile tedavi edilen hastalar nöropati açısından araştırılmalıdır ve
gerektiğinde geri dönüşsüz nöropatiyi önlemek için doz ayarlaması yapılmalıdır.
Bazı deneysel yüksek sitotoksik doz (2–3 g/m2) rejimlerinde şiddetli ve nadiren fatal
merkezi sinir sistemi, gastrointestinal sistem ve akciğer toksisitesi (sitarabinin
konvansiyonel tedavi rejimlerinde ortaya çıkmayan) bildirilmiştir. Bu reaksiyonlara geri
dönüşlü kornea toksisitesi, genellikle geri dönüşlü serebral ve serebellar disfonksiyon,
somnolans, nöbetler, şiddetli gastrointestinal ülser, peritonite yol açan pnömatoz sistoid
intestinalis, septisemi ve hepatik apse, yetişkin solunum distres sendromu (ARDS) ve
pulmoner ödem (Bkz. Bölüm 4.8) dahildir.
Sitarabinin hayvanlarda karsinojenik ve mutajenik olduğu gösterilmiştir. Benzer etki
olasılığı uzun dönemli tedavideki hastalar için de düşünülmelidir.
İntravenöz doz hızlı uygulandığında uygulamadan birkaç saat sonra hastada sıklıkla bulantı
ve kusma gelişir. Bu sorun ilaç infüzyon ile uygulandığında daha az ortaya çıkmaktadır.
6Konvansiyonel doz rejimi
Konvansiyonel sitarabin dozlarında diğer ilaçlarla kombinasyon halinde tedavi edilen
hastalarda karında basınç hissi (peritonit), guaiac-pozitif kolit, nötropeni ve trombositopeni
bildirilmiştir. Bu hastalar cerrahi dışı tıbbi tedaviye karşılık vermiştir.
Akut miyeloid lösemi hastası çocuklarda diğer ilaçlarla kombinasyon halinde
konvansiyonel sitarabin dozlarının intratekal ve intravenöz uygulaması ardından gecikmiş
progresif, artan ve fatal paraliz bildirilmiştir.
Hepatik ve renal fonksiyon
Hepatik ve renal fonksiyonlar sitarabin tedavisi sırasında izlenmelidir. Hafif hepatik ve
renal yetmezliği olan hastalarda özel dikkat gereklidir.
Hastada sitarabin kullanırken kemik iliği, karaciğer ve böbrek periyodik fonksiyon testleri
yapılmalıdır.
Sitarabin esas olarak karaciğerde metabolize olduğundan karaciğer hasarında güçlü bir
etkisi olabilir. Ayrıca, böbrek yetmezliğinde de artmış etkisi görülmüştür. Renal ve/veya
hepatik yetmezlik olgularında doz, izlenen kan düzeyine göre ayarlanmalıdır. Özellikle
hepatik ve/veya renal fonksiyonu azalmış hastalarda, yüksek doz sitarabin ile tedaviden
sonra MSS toksisite riski artmıştır. Karaciğer ve böbrek fonksiyonları ve kan ürik asit
düzeyi düzenli olarak izlenmelidir. Önceden hepatik yetmezliği olan hastalarda özellikle
yüksek dozlarda sitarabin yalnızca sıkı bir risk yarar analizi ardından ve dikkatle
kullanılmalıdır.
Kemik iliği transplantasyonu için hazırlık olarak siklofosfamid ile kombine halde deneysel
yüksek doz sitarabin tedavileri ardından ölümle sonlanan kardiyomiyopati olguları
bildirilmiştir.
Bolca sıvı alınması gereklidir.
60 yaşın üzerindeki hastalara yüksek doz sitarabin tedavisi yalnızca ayrıntılı bir risk yarar
değerlendirmesi yapıldıktan sonra uygulanmalıdır.
7Kontraseptif önlemler:
Sitarabin mutajenik etkiye sahiptir. Erkekler tedavi sırasında ve tedavi bitiminden sonraki 6
aya kadar baba olmamalıdır. Ayrıca sitarabin tedavisi geri dönüşsüz infertiliteye neden
olabileceğinden, hasta tedavi öncesinde sperm dondurulması açısından bilgilendirilmelidir.
Tedavi sonrasında çocuk sahibi olmak isteyenlerin mutlaka genetik danışmanlık alması
önerilir.
Şiddetli gastrointestinal istenmeyen etkiler için antiemetik ve diğer destek tedaviler
gereklidir.
Yüksek doz tedavilerinde bu konuda deneyimli hekim tarafından düzenli merkezi sinir
sistemi ve akciğer fonksiyonu izlemi yapılmalıdır.
Yüksek doz tedavilerinde göz ile ilgili komplikasyonların önlenmesi için gözler düzenli
olarak yıkanmalıdır.
Şiddetli kemik iliği depresyonu olgularında hastalar steril izolasyon odasına
nakledilmelidir.
İmmünosupresif etkiler/artmış enfeksiyon yatkınlığı
Sitarabin gibi kemoterapötikler nedeniyle immünosupresyon gelişmiş hastalarda canlı aşı
uygulanması şiddetli ya da yaşamı tehdit eden enfeksiyonlara yol açabilir.
Sitarabin tedavisi sırasında canlı aşı uygulanmamalıdır. Ölü ya da inaktif aşılar
uygulanabilir fakat bu aşılara verilen yanıt azalabilir.
Diğer tümör baskılayıcı ilaçlar gibi sitarabin tedavisi kemik iliği depresyonu nedeniyle
kanama komplikasyonu ve şiddetli enfeksiyon riskine sahiptir. Yüksek doz tedavisi
sırasında merkezi sinir sistemi hastalıkları, gastrointestinal hastalıklar, azalmış hepatik
fonksiyon, deri reaksiyonları ve göz hastalıkları ortaya çıkabilir.
8Merkezi sinir sistemi toksisitesi ya da bir alerji belirtisi ortaya çıkarsa tam bir risk yarar
değerlendirmesi yapılmalıdır.
Özellikle göz çevresi olmak üzere deri ve mukoza ile temasından kaçınılmalıdır.
Sitarabin teratojenik ve mutajenik bir maddedir.
Dihidropirimidin dehidrojenaz (DPD) enzimi 5-FU’ya parçalanmada önemli rol
oynamaktadır. Brivudin ve sorivudin gibi nükleosit analogları 5-FU ve diğer
fluoropirimidinlerin plazma konsantrasyonunu arttırabilir ve belirgin toksisite artışına yol
açabilir.
Ek olarak KORABİN tedavisi ile brivudin, sorivudin ve analogları arasında en az 4 hafta
olmalıdır.
Gerektiğinde DPD enzim aktivitesi KORABİN tedavisine başlanmadan önce
saptanmalıdır. KORABİN kullanan hastaya yanlışlıkla brivudin uygulanması halinde
fluorourasil toksisitesini düşürmek için etkili önlemler alınmalıdır. Hemen hastaneye
başvurulması önerilir. Sistemik enfeksiyon ve dehidrasyon için tüm önlemler alınmalıdır.
Eş zamanlı fenitoin ve KORABİN kullanan hastalar düzenli olarak fenitoin kan düzeyinin
yükselmemesi için kontrol edilmelidir.
Pankreatit
Sitarabin kullanımında pankreatit olguları gözlemlenmiştir.
Nöroloji
İntratekal metotreksat ile intravenöz sitarabin kombinasyonu uygulanan çocuklarda baş
ağrısı, paraliz, koma ve inme benzeri atakları içeren şiddetli nörolojik istenmeyen etkiler
gözlenmiştir.
Çocuklar ve adölesanlar
9İnfantlarda güvenliliği kanıtlanmamıştır.
Bu tıbbi ürün her dozunda 42,69 mg sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
4.5.Diğer tıbbi ürünler ile etkileşimler ve diğer etkileşim şekilleri
Daha önce L-asparaginaz ile tedavi edilmiş hastalarda, sitarabin tedavisi akut pankratite yol
açabilir.
Mevcut eşzamanlı ilaç tedavileri düşünüldüğünde, kemik iliğine toksik etkisi olabilecek diğer
tedavi metodları ile (özellikle diğer sitostatikler ve radyasyon tedavisi) miyelotoksik
etkileşimler beklenmelidir.
5-Fluorositozin
5-Fluorositozinin antimikotik etkisinin sitarabin tarafından baskılanabildiğini gösteren
bireysel olgular vardır. Bu nedenle 5-fluorositozin sitarabin ile birlikte uygulanmamalıdır.
Sınırlı veriler, sitarabinin, 5-fluorositozinin anti-enfektif etkisini, muhtemelen mantarlar
yoluyla anti-enfektif absorpsiyonu rekabetçi bir şekilde inhibe ederek antagonize
edebileceğini göstermektedir.
Kardiyak Glikozitleri
Kombinasyon kemoterapisi (sitarabin ile tedaviler dahil) alan hastalarda, oral digoksin
tabletlerin gastrointestinal absorpsiyonu sitostatiklerin bağırsak mukozasına geçici olarak
zarar vermesinin bir sonucu olarak önemli ölçüde azalabilir.
Beta-asetildigoksin ve siklofosfamid, vinkristin, prednizon ile sitarabin veya prokarbazin
içeren veya içermeyen kemoterapötik tedavi alan hastalarda kararlı hal digoksin düzeyinde ve
renal glikozit eliminasyonunda geri dönüşlü azalma gözlenmiştir.
Sınırlı veriler dijitoksinin gastrointestinal absorpsiyon derecesinin, digoksin absorpsiyonunu
azalttığı bilinen kombinasyon kemoterapi tedavileriyle birlikte uygulanmasından önemli
ölçüde etkilenmediğini göstermektedir. Bu nedenle benzer kemoterapi kombinasyonu
10kullanan hastalarda plazma digoksin düzeyi izlenmelidir. Bu hastalarda alternatif olarak
dijitoksin kullanımı düşünülmelidir.
Antienfektif ajanlar
Gentamisin ve sitarabin ile yürütülen bir in vitro etkileşim çalışması K. pneumoniae suşuna
duyarlılık açısından sitarabin ile ilişkili antagonizm göstermiştir. Sitarabin uygulanırken K.
pneumoniae enfeksiyonu için gentamisin kullanan hastalarda gentamisine hızlı yanıt
alınamaması antibakteriyel tedavinin yeniden değerlendirilmesini gerektirmiştir.
Metotreksat
İntravenöz sitarabinin intratekal metotreksat ile eşzamanlı kullanımı baş ağrısı, paralizi, koma
ve inme benzeri ataklar gibi şiddetli nörolojik istenmeyen etkilere yol açmıştır (Bkz. Bölüm
4.4).
Ek olarak KORABİN ile brivudin, sorivudin ve analogları arasında en az 4 hafta olmalıdır.
Gerektiğinde KORABİN tedavisine başlanmadan önce dihidropirimidin dehidrojenaz (DPD)
enzim aktivitesi saptanmalıdır.
Eşzamanlı fenitoin ve KORABİN kullanan hastalarda fenitoin toksisitesi semptomlarına yol
açan fenitoin plazma konsantrasyonu artışı bildirilmiştir (Bkz. Bölüm 4.4).
Sitarabin türbidimetre (türbidite ölçümü) ya da Folin-Ciocalteu yöntemi ile serebrospinal
sıvıdaki protein fraksiyonunun saptanmasını etkileyebilir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon:
Pediyatrik popülasyona ilişkin herhangi bir etkileşim çalışması tespit edilmemiştir.
114.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Cinsel olarak aktif tüm kadın ve erkek hastalar KORABİN tedavisi sırasında ve
tedaviden sonra 6. aya kadar uygun doğum kontrol yöntemi kullanmalıdır.
Sitarabin insan spermatozoasında kromozomal hasara yol açabilecek mutajenik potansiyele
sahip olduğundan sitarabin ile tedavi edilen erkekler ve eşleri güvenilir kontrasepsiyon
kullanımı konusunda yönlendirilmelidir. Erkekler tedavi sırasında ve tedaviden sonra 6 ay
boyunca baba olmamalıdır. Ek olarak sitarabin tedavisi geri dönüşümsüz infertiliteye
neden olabileceğinden, hasta tedavi öncesinde sperm dondurulması açısından
bilgilendirilmelidir.
Gebelik dönemi
Gebelikte KORABİN anneye olan yararın fetüs için yarattığı riske dikkatlice bakılmasıyla
özellikle katı bir endikasyonla uygulanmalıdır.
Sitarabinin gebelik ve/veya fetus/yeni doğan üzerinde zararlı farmakolojik etkileri
bulunmaktadır. KORABİN gebelik döneminde kullanılmamalıdır.
Sitarabinin bazı hayvanlarda mutajenik ve teratojenik etkileri gösterildiğinden gebelik
olasılığı ortadan kaldırılmalıdır. Sitarabin gebe ya da gebelik düşünen kadınlarda yalnızca
olası risk ve yararın dikkatlice değerlendirilmesi sonrasında kullanılabilir.
Özellikle birinci trimesterda sitotoksik tedavideki anormallik potansiyeli nedeniyle
sitarabin tedavisi sırasında gebe olan bir hasta, fetüsün potansiyel riski ve gebeliğin
devamının tavsiye edilebilirliği konusunda bilgilendirilmelidir. Tedaviye ikinci veya
üçüncü trimesterda başlandığında açık, ancak önemli ölçüde azalmış bir risk
bulunmaktadır. Gebeliğin üç trimesterının tamamında tedavi gören hastaların normal
bebekleri doğmuş olsa da, bu tür bebekler için takip bakımı tavsiye edilebilir.
12KORABİN ile tedavi sırasında ve sonrasında 6 aya kadar üreme çağındaki hem kadın hem
de erkek hastalarda uygun kontrasepsiyon sağlanmalıdır.
KORABİN tedavisi sırasında gebelik ortaya çıkarsa genetik danışmanlık sağlanmalıdır
(Bkz. Bölüm 5.3).
Laktasyon dönemi
KORABİN tedavisi başlamadan önce anne sütü verilmesi kesilmelidir.
KORABİN tedavisi süresince anne sütü verilmemelidir.
Üreme yeteneği / Fertilite
Sitarabinin üreme toksisitesini değerlendiren fertilite çalışmaları yürütülmemiştir. Sitarabin
(özellikle alkilleyici ilaçlarla kombinasyon halinde) kullanan hastalarda amenore ve
azoospermiye yol açan gonadal supresyon ortaya çıkabilir. Genel olarak etkiler doz ve
tedavi süresi ile korelasyon halinde olup geri dönüşsüzdür (Bkz. Bölüm 4.8). Sitarabin insan
spermatozoasında kromozomal hasara yol açabilecek mutajenik potansiyele sahip
olduğundan, sitarabin ile tedavi edilen erkeklere güvenilir kontraseptif önlemleri alması
yönünde bilgilendirilmelidir. Erkek hastalar tedavi sırasında ve tedaviyi bitirdikten sonra
altı aya kadar çocuk sahibi olmamalıdır. Ek olarak, sitarabin tedavisi sonrası geri dönüşsüz
infertilite olasılığı olduğu için erkekler tedaviden önce sperm koruma seçeneği ile ilgili bilgi
almalıdırlar.
4.7. Araç ve makine kullanımı üzerindeki etkiler
Sitarabinin araç ve makine kullanımını etkileyecek bir etkisi bulunmamaktadır. Ancak,
kemoterapi hastalarında istenmeyen etkilere bağlı olarak araç ve makine kullanım yeteneği
bozulabilir. Bu nedenle hastalar bu konuda bilgilendirilmeli ve mümkünse bu aktiviteleri
yapmamaları söylenmelidir.
4.8. İstenmeyen etkiler
Sitarabinin neden olduğu istenmeyen etkiler tedavinin pozoloji, uygulama yolu ve tedavi
süresine bağlıdır.
13En yaygın görülen istenmeyen etkiler gastrointestinal sisteme aittir. Sitarabin kemik iliği
üzerinde toksik etkiye sahiptir, bu durum hemorajik istenmeyen etkilere yol açar.
Kan ve lenf sistemi hastalıkları: Sitarabin miyelosüpresif etkiye sahip olduğundan, bu
ilacın uygulanmasının sonucu olarak anemi, lökopeni, trombositopeni, megaloblastik
anemi ve retikülosit sayısında azalma beklenir. Bu reaksiyonların şiddeti doz ve tedavi
rejimine bağlıdır. Kemik iliğinde ve periferik kan sayısında morfolojik hücre
değişiklikleri beklenir.
Ürün kullanımı ile ateş, miyalji, kemik ağrısı, izole göğüs ağrısı, makulopapüler döküntü,
konjunktivit ve malazi ile karakterize olan sitarabin sendromu tanımlanmıştır. Genellikle
ilacın uygulanmasından 6-12 saat sonra ortaya çıkar.
Kortikosteroidler bu sendromun tedavisinde ve önlenmesinde yararlı bulunmuştur.
Semptomlar tedaviyi doğrulayacak kadar ciddi ise hem kortikosteroidler hem de sitarabin
tedavisine devam edilmesi düşünülebilir.
İstenmeyen etkiler görülme sıklıklarına göre aşağıdaki şekilde sıralanmıştır:
Çok yaygın (≥1/10); yaygın (≥1/100, <1/10); yaygın olmayan (≥1/1.000, ≤1/100); seyrek
(≥1/10.000, <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Tüm vücuttaki viral, bakteriyel, fungal veya saprofitik enfeksiyonlar, sitarabinin yalnız
veya diğer immünsuprasan etkin maddeler ile kombine kullanımı ile ilişkili olabilir
(hücresel veya humoral savunmayı etkileyen dozlarda). Bu enfeksiyonlar hafif olabilir
ancak şiddetli ve nadiren ölümcül de olabilir.
Çok yaygın: Sepsis (immünosupresyon), pnömoni, enfeksiyon
Bilinmiyor: Enjeksiyon bölgesinde selülit, karaciğer apsesi
Kan ve lenf sistemi hastalıkları:
Çok yaygın: Kemik iliği yetmezliği, doza bağlı olan kan hücre anormallikleri (lökopeni,
14trombositopeni, anemi, megaloblastik anemi ve retikülosit sayısında azalma).
Konvansiyonel dozlarda, lökopeni en düşük 12 – 24. günlerde ortaya çıkar.
Yüksek doz tedavi belirgin miyelotoksisite ile ilişkilidir.
Metabolizma ve beslenme hastalıkları
Yaygın: Neoplastik hücrelerin hızlı parçalanmasının bir sonucu olarak hiperürisemi,
anoreksi
Diğer sitostatikler gibi sitarabin hücre yıkımı nedeniyle uygun önlemler alınmasını
gerektiren hipokalsemi ve sekonder hiperürisemiye yol açabilir.
Sinir sistemi hastalıkları:
Merkezi sinir sistemi hastalıkları çoğunlukla yüksek doz tedavide gözlenmiştir.
Toplam 36 mg sitarabin/m2’lik dozun altındaki dozlarda merkezi sinir sistemi toksisitesi
seyrektir. Predispozan faktörler yaş, renal ve hepatik yetmezlik, önceki merkezi sinir
sistemi tedavisi (radyasyon, intratekal sitostatik uygulamalar) ve alkol kullanımıdır.
Merkezi sinir sistemi hastalıkları çoğunlukla geri dönüşlüdür.
Yaygın: Serebral/serebellar hastalıklar (nistagmus, dizartri, ataksi, konfüzyon ve kişilik
değişikliği), düşünme ve hareket bozuklukları, somnolans, letarji, koma, tremor,
konvülziyon ve anoreksi
Yaygın olmayan: Periferik nöropati
Seyrek: İntratekal sitarabin uygulaması bulantı, kusma, ateş ve/veya araknoiditin diğer
semptomlarına neden olabilir. Bu semptomlar ayrıca lumbar ponksiyona bağlı da olabilir.
Bu semptomlar sıklıkla hafif ve geri dönüşlüdür. Vücut yüzey alanına göre 30 mg/m²
üzerindeki dozlarda intratekal sitarabin uygulaması sıklıkla nörotoksik reaksiyonlara yol
açar. Özellikle kısa doz aralıkları kümülatif nörotoksisiteye yol açabilir (Bkz. Bölüm 4.2).
Çok seyrek: İntratekal sitarabin uygulamaları ardından nekrotizan lökoensefalopati,
parapleji ya da kuadripleji dahil miyopatiler ve görme kaybı izole olguları tanımlanmıştır.
İntratekal benzil alkol ya da diğer çözücü katkı maddelerinin kullanımından ne olursa
olsun kaçınılmalıdır.
15Bilinmiyor: Nörotoksisite, vertigo, baş ağrısı, nörit ve – yüksek doz ardından – izole
periferik sinir lezyonları ayrıca geç progresif çıkan paralizi, menenjit ve ensefalit olguları
tanımlanmıştır.
Göz hastalıkları:
Çok yaygın: Konjunktivit (yüksek doz tedavisinde)
Yaygın: Konjunktivit, keratit, fotofobi, gözde yanma ve görme bozuklukları doza
bağımlıdır ve yüksek doz tedavisi alan hastaların %25 ila %80’inde bildirilmiştir.
Geri dönüşlü hemorajik konjunktivit (fotofobi, yanma, görme bozuklukları, aşırı gözyaşı),
ülseratif keratit.
Bu etkiler gözlerin sık yıkanması ya da profilaktik göz damlası kullanılarak önlenebilir ya
da azaltılabilir.
Kardiyak hastalıklar:
Yaygın olmayan: Akut perikardit
Çok seyrek: Miyokard hasarı, geçici kalp ritm bozukluklarıBilinmiyor: Sinüs bradikardisi
Solunum, göğüs bozuklukları ve mediastinal hastalıklar:
Yaygın olmayan: Dispne, boğaz ağrısı
Alveolar kapiler geçirgenliğinin artmasına bağlı pulmoner ödem konvansiyonel dozlarda
yaygın değildir, yüksek doz tedavisinde hastaların yaklaşık %10-30’unda gözlenmiştir. Bu
pulmoner komplikasyonlar çoğu olguda geri dönüşlüdür. Solunum güçlüğü, pnömoni ve
akciğer toksisitesi ortaya çıkmıştır.
Diğer sitostatik ilaçlarla ortalama doz (vücut yüzey alanına göre 1 g sitarabin/m2)
kullanımında 52 olgunun 10’unda yaygın interstisyel pnömoni ortaya çıkmıştır. Bununla
birlikte sitarabin ile nedensel ilişki bulunamamıştır.
Gastrointestinal hastalıklar:
Yaygın: Özellikle yüksek dozda abdominal ağrı, diyare, disfaji, mukozit, mukoza ülseri
(oral, anal); şiddetli diyare, potasyum ve protein kaybı, bulantı ve kusma ile ilişkilidir
16(özellikle hızlı intravenöz enjeksiyon sonrası)
Yaygın olmayan: Özofajit, özofagus ülseri, gastrointestinal mukozada ülserli şiddetli
değişiklikler, intestinal duvar amfizemi ve enfeksiyon ortaya çıkabilir. Bu kolon nekrozu
ve nekrotizan kolite yol açabilir.
Özellikle yüksek doz tedavide sistoid pnömatoz ve ileus ve peritonitin eşlik ettiği
intestinal nekroz yaygın olmamakla birlikte ortaya çıkar.Çok seyrek: Pankreatit
Hepato-bilier hastalıklar:
Çok yaygın: Kolestaz gösteren enzim artışı ve hiperbilirubinemi ile hepatik
disfonksiyon yüksek doz uygulanan hastaların %25 – 50’sinde bildirilmiştir.
Çok seyrek: Hepatomegali
İzole hepatik ven trombozu (Budd-Chiari sendromu) bildirimleri mevcuttur.
Bilinmiyor: Sarılık
Deri ve deri altı doku hastalıkları:
Çok yaygın: Döküntü
Yaygın: Makulopapüler egzantema, ülserasyon, eritrodermi, eritem, ürtiker, vaskülit,
benekli deri ve pruritus gibi geri dönüşlü istenmeyen deri reaksiyonları.
Yüksek dozda eksfolyatif dermatit ve alopesi ortaya çıkabilir.
Yüksek doz sitarabin ardından hastaların en az %75’inde su toplama ve soyulma ile
seyreden jeneralize eritem.
Yaygın olmayan: Lentigo, deri ülseri, pruritus, ellerde avuç içinde ve ayak tabanlarında
yanma ağrısı
Çok seyrek: Nötrofılik ekrin hidradenit.
Bilinmiyor: Palmar-plantar eritrodisestezi
Kas-iskelet bozuklukları, bağ doku ve kemik hastalıkları:
Yaygın olmayan: Yüksek doz sitarabin uygulamalarını takiben miyalji ve/veya artralji
gözlenmiştir.Çok seyrek: Rabdomiyoliz başlangıcı tanımlanmıştır.
Böbrek ve idrar yolu hastalıkları:
17Yaygın: İdrar bozuklukları, böbrek fonksiyonunda azalma
Yüksek doz sitarabin kullanan hastaların %5–20’sinde plazma kreatinin artışı gözlenmiştir
fakat nedensel bir ilişki kanıtlanamamıştır.
Yaygın hücre dejenerasyonunda ürik asit nefropatisini önlemek için önlemler alınmalıdır.
Genel bozukluklar ve uygulama bölgesine ilişkin hastalıklar:
Yaygın: Boğaz inflamasyonu, alerjik ödem, gonad disfonksiyonu, göğüs ağrısı, assit,
immünosupresyon, sepsis, tromboflebit ve hemoraji, enjeksiyon yerinde tromboflebit.
Yüksek doz sitarabin verilen hastaların %20-50’sinde ateş görülür.
Çok seyrek: Erken alerjik reaksiyonlar (ürtiker, anafilaksi) çok seyrektir. Akut kardiyak
arrest ve resüsitasyon gerekliliğine yol açan bir anafilaksi olgusu bildirilmiştir. Bu durum
intravenöz sitarabin uygulamasının hemen ardından gelişmiştir.
Yüksek doz sitarabin kullanan hastalarda uygunsuz antidiüretik hormon salınımı
sendromu bildirilmiştir.
Sitarabin (Ara-C) sendromu
Literatürde tanımlanan bu sendrom, ateş, miyalji, kemik ağrısı, ara sıra olan göğüs ağrısı,
makülopapüler ekzantem, konjunktivit ve bulantı ile kendini gösterir. Genellikle,
uygulamadan 6-12 saat sonra ortaya çıkar. Kortikosteroidlerin bu sendromun tedavisi veya
önlenmesindeki etkisi kanıtlanmıştır. Eğer, kortikosteroidler etkili olduysa, sitarabin
tedavisinin devamı hakkında düşünülmelidir.
Yüksek doz sitarabin tedavisinde konvansiyonel doz ile gözlenmeyen istenmeyen
etkiler:
Hematolojik toksisite
15–25 gün boyunca süren ve konvansiyonel dozlarda gözlemlendiğinden daha güçlü
kemik iliği aplazisi ile ortaya çıkan belirgin pansitopeni.
Sinir sistemi hastalıkları
Yüksek doz sitarabin tedavisi ardından kişilik değişikliği, dikkat bozukluğu, dizartri,
ataksi, tremor, nistagmus, baş ağrısı, konfüzyon, sersemlik, baş dönmesi, koma ve
18konvülziyonlar gibi serebral ve serebellar semptomlar hastaların %3–37’sinde ortaya
çıkmıştır. İnsidans yaşlı hastalarda (>55 yaş) daha yüksektir. Diğer yatkınlaştırıcı faktörler
hepatik ya da renal yetmezlik, önceki merkezi sinir sistemi tedavisi (örn. radyasyon
tedavisi) ve alkol kullanımıdır. Merkezi sinir sistemi hastalıkları çoğu olguda geri
dönüşlüdür.
Merkezi sinir sistemi toksisite riski sitarabin tedavisi (yüksek doz, IV) merkezi sinir
sistemi toksisitesi olan diğer tedaviler (radyasyon ya da yüksek doz tedavisi) ile birlikte
uygulandığında artar.
Kornea ve konjunktiva toksisitesi
Geri dönüşlü kornea lezyonları ve hemorajik konjunktivit tanımlanmıştır. Bunlar
kortikosteroid içeren göz damlaları kullanımı ile önlenebilir ya da azaltılabilir.
Gastrointestinal hastalıklar
Özellikle yüksek doz sitarabin tedavisinde normal semptomlara ek olarak şiddetli
reaksiyonlar ortaya çıkabilir. İntestinal perforasyon, pnömatoz sistoides intestinalis ya da
ileus ve peritonitli nekroz bildirilmiştir.
Yüksek doz tedavi ardından karaciğer apsesi, Budd-Chiari sendromu (hepatik venöz
tromboz) ve pankreatit bildirilmiştir.
Solunum, torasik bozukluklar ve mediastinal hastalıklar
Özellikle yüksek doz tedavi ardından pulmoner ödem/ yetişkin solunum distres sendromu
(ARDS) gibi klinik belirtiler gelişebilir. Bu reaksiyon muhtemelen alveolar kapiler
hasarından kaynaklanır. Hastalar genellikle relaps hastası olduğundan ve diğer faktörler
de katkıda bulunduğundan sıklığının belirlenmesi güçtür (farklı yayınlarda %10–26 olarak
verilmektedir).
Diğer
Sitarabin tedavisi ardından kardiyomiyopati ve rabdomiyoliz bildirilmiştir. Akut kardiyak
arrest ve resüsitasyon gerekliliğine yol açan bir anafilaksi olgusu bildirilmiştir. Bu
19intravenöz sitarabin uygulamasının hemen ardından gelişmiştir.
Gastrointestinal istenmeyen etkiler sitarabinin infüzyon olarak uygulanması halinde azalır.
Topikal glukokortikoidler hemorajik konjunktivit profilaksisi için önerilir.
Amenore ve azoospermi (Bkz. Bölüm 4.6).
Aşağıdaki istenmeyen etkiler intratekal uygulamada gözlenmiştir:
Beklenen sistemik reaksiyonlar: Kemik iliği depresyonu, bulantı, kusma. Bazı hastalarda
kuadripleji ve paralize yol açan şiddetli spinal toksisite, nekrotizan ensefalopati, körlük ve
diğer izole nörotoksisite vakaları bildirilmiştir.
Yüksek doz sürekli infüzyonda (5-7 gün boyunca vücut yüzey alanına göre günde 200
mg/m²’den fazla) istenmeyen etkiler standart tedaviye göre daha belirgindir.
Kontrolsüz hemoraji ya da septisemiye bağlı olarak poliserozit ve erken ölüm vakaları ve
uzamış kemik iliği depresyonuna bağlı olarak ölümler bildirilmiştir. İnsanda maksimum
tolere edilebilen doz 4,5 g/m² olarak hesaplanmıştır. 3 g/m²’den yüksek dozlarda serebral
toksisite daha belirgindir. Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Entoksikasyon semptomları
Kronik doz aşımı, masif hemoraji ve yaşamı tehdit eden enfeksiyonlar gibi başka durumlara
neden olan şiddetli kemik iliği depresyonuna ve nörotoksisiteye yol açabilir.
Sitarabin miyelotoksisitesi doz sınırlayıcıdır. Tedavi siklusunda kümülatif sitarabin dozunun
18 - 36 g olduğu yüksek doz rejiminde dahi miyelofitizise dek şiddetli kemik iliği toksisitesi
20beklenmelidir. Bu durum tam olarak ancak 1-2 haftada klinik olarak saptanabilir. Bu durum
doz ve yaş, klinik durum, kemik iliği rezervi ve ek miyelotoksik tedaviler gibi diğer
faktörlere bağlıdır.
12 saat ara ile 4,5 mg/m2 dozun 12 kez intravenöz infüzyonu geri dönüşsüz ve fatal merkezi
sinir sistemi toksisitesine yol açmaktadır.
Entoksikasyon tedavisi
Sitarabinin bilinen bir antidotu yoktur.
Entoksikasyon durumunda sitarabin tedavisinin hemen kesilmesi ve hastanın dikkatle
izlenmesi gerekir.
İntratekal uygulama sırasında kaza ile aşırı doz aşımı hemen serebrospinal sıvının izotonik
sodyum klorür çözeltisi ile takviyesini gerektirir.
Doz aşımından yalnızca şüphelenilse bile kan değerleri uzun bir süre yakından izlenmelidir.
Gerekli destek önlemleri (örn. kan transfüzyonu ya da trombosit transfüzyonu, antibiyotik).
Sitarabin hemodiyaliz ile uzaklaştırılabilir. Doz aşımı olguları üzerindeki etkisine ilişkin
mevcut bilgi bulunmamaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik ajanlar, antimetabolitler, pirimidin analogları
ATC Kodu: L01BC01
KORABİN antimetabolit grubundan sitotoksik bir ajan olan sitarabin (4-amino-1-(β-D-
arabinofuranozil)-1H-pirimidin-2-bir) içerir. İntrensek pirimidin nükleositleri sitidin ve 2’-
deoksisitidinden yalnızca bir şeker kalıntısı (riboz yerine arabinoz) ile ayrılır, bir pirimidin
analoğudur.
Aktif sitarabin nükleotidleri DNA sentezini hücre siklusunun S fazında baskılar. Bu etki için
önerilen etki mekanizmaları sitidin fosfat redüktaz inhibisyonu ve bu nükleik asitlerin
disfonksiyonu ve DNA polimerazın inhibisyonuna yol açan DNA ve RNA ile birleşmesidir.
Bunlar sonucunda viral olarak indüklenen RNA’ya bağımlı DNA polimerazı (ters
21transkriptaz) güçlü biçimde baskılar. Sitarabinin proliferasyon siklusunda dinlenme halindeki
hücreleri (G fazı) etkileyip bu hücreleri hücre fazına özgü sitostatik ilaçların kemoterapötik
0
etkisine duyarlı hale getirmesi, sitarabinin sitostatik etkisine katkıda bulunan ek bir faktör
olabilir.
Dokunun sitarabine duyarlılığı sitidin deaminaz ve sitidin kinaz aktiviteleri arasındaki ilişkiye
bağlıdır. Sitarabin tedavisi sırasında hem önceden var olan hem de kazanılmış direnç gözlenir;
bu tümör dokusundaki enzim oranlarına atfedilebilir.
5.2 Farmakokinetik özellikler
Genel özellikler
Emilim:
Sitarabin farmakokinetik özellikleri, yüksek su veya düşük lipid çözünürlüğü ile belirlenir.
Sitarabin kan düzeylerinin kinetiği, tekrarlayan uygulamadan sonra bile sabit kalır ve
kortikosteroidlerden ve diğer sitostatiklerden etkilenmez.
IV infüzyon durumunda 30-60 dakika sonra sabit, doza bağlı kan seviyelerine ulaşılır.
Subkutan uygulamayı takiben, doruk plazma konsantrasyonlarına yaklaşık 20-60 dakika sonra
ulaşır. Karşılaştırılabilir dozda, IV uygulamadan sonra elde edilebilecek plazma seviyelerinin
açıkça altındadırlar.
Dağılım:
Sitarabinin dağılım hacmi 0,7 1/kg’dır. Sitarabin intravenöz olarak uygulandığında kan-beyin
bariyerini yalnızca sınırlı bir miktarda geçebileceğinden, MSS lösemi tedavisinde ve
profılakside intratekal olarak uygulanmalıdır. Sitarabinin intratekal uygulanması son derece
düşük plazma seviyeleri ile neticelenir.
0,005-1 mg/1 konsantrasyonlarda plazma proteinlerinde bağlanma oranı düşüktür (%13,3).
Bağlanan ilaç yüzdesi belirtilen sınırlar içerisinde konsantrasyondan bağımsızdır.
Biyotransformasyon:
Pirimidin nükleozidleri için taşıma mekanizması yoluyla hücre içine absorpsiyonundan sonra,
sitarabin bir yandan aktif olmayan urasil-arabinozide deaminlenir ve diğer yandan aktif
22nükleotitlere (sitarabin mono, di- ve trifosfat) fosforile edilir.
Sitarabin lösemik blast hücrelerde ve sağlıklı kemik iliğinde fosforilasyon yoluyla
deoksisitidin kinaz ve diğer nükleotidazlar vasıtasıyla hızla aktif formuna dönüşür (sitarabin-5
trifosfat). İnaktif bileşik urasilarabinozide metabolizma (1-beta-D-arabinofuranozilurasil)
sitidin deaminaz aktivitesi bakımından başlıca karaciğerde ve daha az derecede diğer dokular
ile kanda yer alır.
Bir hücrenin sitarabine direnci ya da duyarlılığı kinaz ve deaminaz enzimleri arasındaki
dengeye bağlıdır.
Eliminasyon:
İntravenöz enjeksiyondan sonra sitarabinin plazmadan uzaklaşma süreci bifaziktir. Dağılım
fazındaki yarı ömrü 10 dakika, atılım fazındaki yarı ömrü ise 1-3 saattir.
24 saat içinde verilen dozun yaklaşık % 80’i idrarla atılır. İdrarla atılan sitarabinin % 90’ı
inaktif metaboliti, % 10’u ise değişmemiş haldedir.
Serebrospinal sıvıda düşük sitarabin deaminaz aktivitesi nedeniyle, MSS’de sitarabinin
eliminasyon yarı ömrü 3-3,5 saattir.
İlaç parenteral olarak uygulanmalıdır. İlk dağılım aşamasından sonra, plazma seviyesi 2-2,5
saatlik bir yarı ömürle azalır. Bu ikinci eliminasyon fazında, yaklaşık %80'i inaktif urasil
arabinosit şeklinde mevcuttur. 24 saat içinde, uygulanan dozun %80'i, ağırlıklı olarak urasil
arabinosid şeklinde idrarla atılır.
Serebrospinal sıvıda IV uygulamayı takiben sitarabin konsantrasyonları genellikle kan
plazmasının %40'ı kadardır. İntratekal uygulamada, beyin omurilik sıvısındaki sitarabin
seviyeleri, 2-11 saatlik bir yarı ömür ile azalır, bu nedenle, düşük deaminaz aktivitesinden
dolayı beyin omurilik sıvısında büyük ölçüde değişmemiş sitarabin bulunur.
Doğrusallık / doğrusal olmayan durum:
Veri yoktur.
5.3. Klinik öncesi güvenlilik verileri
23Subkronik ve Kronik Toksisite
Hayvan testleri sırasında, subkronik toksisitede esas olarak kan sayımı değişiklikleri ile
kemik iliği depresyonu ve bağırsak mukozasında hasar gözlenmiştir.
Sitarabin kaynaklı kronik toksisite ile ilgili hiçbir çalışma yoktur.
Mutajenik ve Tümörojenik Potansiyel
Sitarabin, hayvan modelinde mutajeniktir. İnsanlarda, sitarabin tedavisinden sonra periferal
lenfositlerde kromozomal kusurlar meydana gelmiştir.
Sitarabinin hayvanlarda kanserojen olduğu gösterilmiştir. İnsanlarda benzer bir etki
olasılığı, uzun süreli tedavinin planlanmasında dikkate alınmalıdır.
Üreme Toksisitesi
Sitarabin çeşitli hayvan türlerinde teratojenik etki göstermiştir. İskelet, gözler, beyin ve
böbreklerde anormallikler gözlemlenmiştir. İnsanlar için mevcut veriler yetersizdir. Daha
önce gözlenen malformasyonlar ekstremitelerde, dış kulakta ve işitme kanalında idi.
Gebeliğin üçüncü trimesterında maruziyet, fetüs/yenidoğanlarda büyümede gecikmeye ve
pansitopeniye yol açabilir veya katkıda bulunabilir.
6. FARMASÖTİK ÖZELLİKLER
6.1. Yardımcı maddelerin listesi
Sodyum laktat çözeltisi % 60
Laktik asit
Enjeksiyonluk su
6.2. Geçimsizlikler
Bu tıbbi ürün Bölüm 6.6.’da belirtilenler dışındaki diğer tıbbi ürünlerle
karıştırılmamalıdır.
Heparin, insülin, metotreksat, 5-fluorourasil, gentamisin, nafsilin, oksasilin,
benzilpenisilin ve metilprednisolon sodyum süksinat ile fiziksel geçimsizlik gösterilmiştir.
6.3. Raf ömrü
2424 ay
6.4. Saklamaya yönelik özel tedbirler
25°C altındaki oda sıcaklığında saklayınız.
Seyreltme sonrası stabilite:
% 0.9’luk sodyum klorür çözeltisi ve % 5’lik glukoz çözeltisi ile seyreltildikten sonra
fiziksel ve kimyasal stabilite 2-8°C arasında 4 gün ve 25°C altındaki oda sıcaklığında 24
saat olarak belirtilmiştir.
Mikrobiyolojik açıdan bakıldığında; ürün seyreltildikten sonra derhal kullanılmalıdır. Eğer
hemen kullanılmazsa kullanımdan önceki saklama koşulları ve saklama süresi kullanıcının
sorumluluğundadır. Ayrıca rekonstitüsyon/dilüsyon kontrollü valide aseptik şartlar altında
olmadıkça, normal olarak 2-8°C arasında 24 saatten veya 25°C altında 12 saatten daha
uzun süre saklanmamalıdır.
6.5. Ambalajın niteliği ve içeriği
Her biri, 20 ml izotonik çözelti içinde 1000 mg sitarabin içeren 1 flakonluk ambalajlarda
bulunur. 20 ml Tip I şeffaf cam flakon, 20 mm gri teflon tıpa, 20 mm flipoff’lu alüminyum
kapak.
6.6. Beşeri tıbbi üründen arta kalan maddelerin imhası ve diğer özel önlemler
Sitarabin infüzyon için % 0.9’luk sodyum klorür çözeltisi veya % 5’lik glukoz çözeltisi ile
seyreltilmelidir.
% 0.9’luk sodyum klorür çözeltisi ile % 5’lik glukoz çözeltisinin PVS infüzyon torbaları,
PE infüzyon şişeleri ve perfüzyon şırıngalarındaki 0.2 - 3.2 mg/ml konsantrasyonlarıyla
geçimliliği çalışılmıştır.
İntratekal uygulama için dilüent olarak yalnızca koruyucu içermeyen % 0.9’luk sodyum
klorür kullanılmalıdır.
Sitarabinin deri ile teması halinde temas eden bölge bol miktarda su ile durulanmalı, su ve
25sabunla iyice yıkanmalıdır. Eğer çözelti gözler ile temas ederse derhal gözler durulanmalı
ve bir göz hekimine başvurulmalıdır.
Hamile personel bu ilaç ile çalıştırılmamalıdır.
Kullanılmamış olan ürünler ya da atık materyaller “Tıbbi atıkların kontrolü yönetmeliği”
ve “Ambalaj Atıklarının Kontrolü Yönetmeliği”ne uygun olarak imha edilmelidir.
Dökülen veya sızıntı yapan ürün % 5’lik sodyum hipoklorit çözeltisiyle inaktive edilebilir.
7. RUHSAT SAHİBİ
KOÇAK FARMA İLAÇ VE KİMYA SANAYİ A.Ş.
Mahmutbey Mah. 2477. Sok. No:23
Bağcılar / İSTANBUL
Telefon : (0212) 410 39 50
Faks : (0212) 447 61 65
8. RUHSAT NUMARASI
216/614
9. İLK RUHSAT TARİHİ / RUHSAT YENİLEME TARİHİ
Ruhsat tarihi: 29.08.2016
Ruhsat yenileme tarihi:
10. KÜB’ÜN YENİLENME TARİHİ
26