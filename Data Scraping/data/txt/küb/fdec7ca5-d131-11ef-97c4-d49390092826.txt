KISA ÜRÜN BİLGİSİ
1. BEŞERİ TIBBİ ÜRÜNÜN ADI
NÖROTROP ampul, 1g/5ml
2. KALİTATİF VE KANTİTATİF BİLEŞİM
Etkin madde:
5 ml'lik NÖROTROP Ampul’de:
Pirasetam 1 g
Yardımcı maddeler:
Sodyum asetat 5.00 mg
Asetik asit
Enjeksiyonluk su
Yardımcı maddeler için bölüm 6.1'e bakınız.
3. FARMASÖTİK FORM
Ampul
Berrak renksiz çözelti
4. KLİNİK ÖZELLİKLER
4.1. Terapötik endikasyonlar
Erişkinlerde
- Hafıza kaybı, dikkat eksikliği ve araç kullanma yeteneğinin kaybı gibi bulgularla
seyreden psiko-organik sendromların semptomatik tedavisi,
- Kortikal kaynaklı miyoklonus tedavisi (tek başına veya diğer ilaçlarla birlikte),
- Vertigo ve ilişkili denge bozuklukları (vazomotor veya psişik kökenli sersemlik
hissi hariç) için endikedir.
Çocuklarda
- 8 yaş ve üzeri çocuklarda konuşma terapisi gibi uygun yaklaşımlar ile birlikte disleksi
tedavisinde endikedir.
4.2 Pozoloji ve uygulama şekli
Pozoloji/Uygulama sıklığı ve süresi:
Günlük dozun iki-dört eşit doz halinde intravenöz veya intramasküler yoldan uygulanması
önerilir.
Parenteral (damardan) uygulama gerektiği zaman (örn. yutma güçlüğü, bilinç kaybı)
NÖROTROP günlük önerilen ile aynı dozda I.V yoldan uygulanabilir.
1- Enjektabl ampuller birkaç dakika boyunca I.V uygulanacaktır.
Asağıda her bir endikasyonda önerilen günlük dozlar belirtilmiştir:
Psiko-organik sendromların semptomatik tedavisi
Günlük önerilen doz; 2.4 g'dan- 4.8 g'a kadardır ve günlük doz 2 veya 3 eşit doza bölünerek
uygulanır.
Kortikal kaynaklı miyoklonus tedavisi
Günlük doza 7.2 g ile başlanmalı, 24 g'lık maksimum doz elde edilinceye dek her üç
veya dört günde bir 4.8 g'lık artışlarla 2 veya 3 eşit doza bölünerek uygulama yapılmalıdır.
Tedavide uygulanan diğer anti-miyoklonik ilaçlar aynı dozda verilmeli; elde edilen
klinik yarara göre, söz konusu ilaçların dozu, mümkünse, azaltılmalıdır.
NÖROTROP alınmaya bir kez başlandığında, tedaviye asıl serebral hastalık süresince
devam edilmelidir.
Akut nöbeti olan hastalarda, zaman içinde kendiliğinden iyileşme görülebilir; dolayısıyla her 6
ayda bir, ilaç dozunu azaltmak veya ilacı kesmek için girişimde bulunulmalıdır.
Bunu yaparken, NÖROTROP dozu, her iki günde bir ani nüks ya da kesilme nöbetlerini
önlemek için (Lance Adams sendromunda her üç ya da dört günde bir) 1.2 g azaltılmalıdır.
Vertigo tedavisi
Günlük önerilen doz; 2.4 g- 4.8 g arasındadır ve günlük doz 2 veya 3 eşit doza bölünerek
uygulanır.
Konuşma terapisi ile kombine olarak disleksi tedavisi
8 yaş ve üstü çocuklarda ve ergenlerde, günlük önerilen doz yaklaşık 3.2 g'dır ve 2 eşit
doza bölünerek uygulanır.
Uygulama şekli:
NÖROTROP Ampul intravenöz uygulanır.
Özel popülasyonlara ilişkin ek bilgiler:
Böbrek yetmezliği:
Günlük doz, böbrek fonksiyonuna göre, bireyselleştirilmelidir. Doz, aşağıdaki tabloda
gösterildiği şekilde ayarlanmalıdır. Bu doz tablosunu kullanmak için, hastanın kreatinin
klerensinin (CLcr), ml/dak. olarak hesaplanması gerekir. Aşağıdaki formül kullanılarak,
serum kreatinin (mg/dl) değerinden, ml/dak. olarak CLcr hesaplanabilir:
[140 – yaş (yıl)] x ağırlık (kg)
CLcr = ------------------------------------------------ (x 0.85 kadınlar için)
72 x serum kreatinin (mg/dl)
2Grup Kreatinin klerensi Pozoloji ve sıklık
(ml/dak.)
Normal > 80 Genel günlük doz, 2 - 4 eşit doza bölünerek
Hafif 50-79 Genel günlük dozun 2/3’ü, 2 veya 3 eşit doza
bölünerek
Orta 30-49 Genel günlük dozun 1/3’ü, 2 eşit doza
bölünerek
Ağır < 30 Genel günlük dozun 1/6’sı, 1 tek uygulama
Son-Dönem - Kontrendike
Böbrek
Hastalığı
Karaciğer yetmezliği:
Sadece karaciğer yetmezliği olan hastalarda dozun ayarlanması gerekmez. Karaciğer ile
böbrek yetmezliği olan hastalarda doz ayarlaması önerilir (bkz., Bölüm "Böbrek yetmezliği").
Geriyatrik popülasyon:
Böbrek fonksiyon bozukluğu olan yaşlı hastalarda doz ayarlaması önerilir (bkz., Bölüm
"Böbrek yetmezliği"). Yaşlı hastaların uzun süreli tedavisinde, gerektiğinde doz
ayarlaması yapılabilmesi için kreatinin klerensinin düzenli olarak değerlendirilmesi gerekir.
Pediyatrik popülasyon:
NÖROTROP, 8 yaşın altındaki çocuklarda, güvenlilik ve etkinlik ile ilgili yeterli veri
bulunmaması sebebiyle kullanılması önerilmez.
4.3. Kontrendikasyonlar
- Pirasetam veya diğer pirolidon türevlerine ya da içerdiği yardımcı maddelerden herhangi
birine karşı aşırı duyarlılığı olanlarda,
- serebral hemorajisi olan hastalarda,
- son-dönem böbrek hastalığı olanlarda,
- Huntington Koresi hastalığı olanlarda kontrendikedir.
4.4. Özel kullanım uyarıları ve önlemleri
NÖROTROP’un trombosit antiagreganı etkisi nedeniyle (bkz., Bölüm 5.1“Farmakodinamik
özellikler”), ağır kanamalı hastalarda, gastrointestinal ülser hastası gibi kanama riski olan
hastalarda, altta yatan hemostaz bozukluğu olan hastalarda, hemorajik inme hikayesi olan
hastalarda, diş ile ilgili cerrahi operasyon dahil büyük cerrahi geçiren hastalarda ve düşük doz
asprin dahil antikoagülan veya trombosit antiagreganı ilaçlar kullanan hastalarda dikkatle
kullanılması önerilir.
NÖROTROP böbrekler yoluyla vücuttan atıldığından, böbrek yetmezliğinde dikkatli
olunmalıdır (bkz., Bölüm 4.2 “Pozoloji ve uygulama şekli”).
3Yaşlıların uzun sureli tedavisinde, gerektiğinde doz ayarlaması yapılabilmesi için
kreatinin klerensi düzenli olarak değerlendirilmesi gerekir.
Miyoklonuslu hastalarda tedavinin birden kesilmesi, ani nükse ya da kesilme nöbetlerine yol
açabileceğinden, bundan kaçınılmalıdır.
Yardımcı maddelerle ilgili uyarılar
Sodyum: Bu ürün, her 24 g NÖROTROP'da 1 mmol'den (23 mg) az sodyum içerir. Bu
durum kontrollü sodyum diyetinde olan hastalar için göz önünde bulundurulmalıdır.
4.5. Diğer tıbbi ürünlerle etkileşim ve diğer etkileşim şekilleri
Tiroid ekstreleriyle (T3 + T4) eşzamanlı tedavi sırasında, konfüzyon, irritabilite ve uyku
bozukluğu bildirilmiştir.
Yayınlanmış tek-kör bir çalışmada, ağır yineleyen venöz trombozlu hastalarda 9.6 g/gün
dozunda NÖROTROP’un, INR’yi 2.5’ten 3.5’a çıkarmak için gerekli asenokumarol dozunu
değiştirmediği gösterilmiştir. Ancak tek başına asenokumarolün gösterdiği etkiler ile
karşılaştırıldığında; 9.6 g/gün dozunda eklenen NÖROTROPtrombosit agregasyonunu; β-
tromboglobulin salımını; fibrinojen ve von Willebrand faktörlerinin (VIII:C; VIII:vW:Ag;
VIII:vW:RCo) düzeylerini ve tam kan ve plazma viskozitesini anlamlı ölçüde düşürmüştür.
NÖROTROP farmakokinetiği üzerinde değişikliğe yol açan ilaç etkileşim potansiyelinin düşük
olması beklenir çünkü NÖROTROP dozunun yaklasık % 90'ı değişmemiş ilaç olarak idrarla
atılır.
İn vitro, 142, 426 ve 1422 μg/ml konsantrasyonlardaki NÖROTROP, insan karaciğer sitokrom
P450 CYP 1A2, 2B6, 2C8, 2C9, 2C19, 2D6, 2E1 ve 4A9/11 izoformlarını inhibe etmez.
NÖROTROP’un 1422 μg/ml konsantrasyonda, CYP 2A6 (%21) ve 3A4/5 (%11) üzerinde
minor inhibe edici etkileri gözlemlenmiştir. Bununla birlikte, bu iki CYP izoformunun
inhibisyonu için Ki değerleri, 1422 μg/ml'nin muhtemelen cok üzerindedir. Bu nedenle,
NÖROTROP’un diğer ilaçlarla metabolik etkileşimi beklenmez.
4 hafta boyunca günlük 20g dozda alınan NÖROTROP, epilepsi hastalarında sabit dozlarda
alınan antiepileptik ilaçların (karbamazepin, fenitoin, fenobarbiton, sodyum valproat) doruk ve
taban serum düzeylerini değiştirmemiştir.
Eşzamanlı alkol kullanımı, pirasetam serum düzeyleri üzerinde herhangi bir etki
göstermemiş, 1.6 g oral dozda uygulanan alkol düzeylerini değiştirmemiştir.
4.6. Gebelik ve laktasyon
Genel tavsiye
Gebelik kategorisi "C"’dir.
4Çocuk doğurma potansiyeli bulunan kadınlar / Doğum kontrolü (Kontrasepsiyon)
NÖROTROP için, oral kontraseptiflerle tanımlanmış bir etkileşim verisi bulunmamaktadır.
Gebelik dönemi
NÖROTROP’un hamile kadınlarda kullanımıyla ilgili yeterli veri yoktur. NÖROTROP
plasenta bariyerini geçer. Yeni doğanda ilaç düzeyleri maternal düzeylerin yaklaşık %70-
%90'ı arasındadır.
NÖROTROP hamilelikte çok gerekli olmadıkça kullanılmamalıdır. Yalnızca annenin
klinik açıdan durumu NÖROTROP ile tedavi edilmesini gerektiriyor ise ve NÖROTROP’un
anne açısından faydası söz konusu riskinden daha fazla ise uygulanmalıdır.
Laktasyon dönemi
NÖROTROP anne sütüne geçer; dolayısıyla emzirme sırasında kullanımından kaçınılmalı ya
da tedavi sırasında emzirme kesilmelidir.
Üreme yeteneği / Fertilite
Hayvan çalışmaları; hamilelik, embriyo/fetus gelişimi, doğum ya da post-natal gelişim
açılarından doğrudan ya da dolaylı zararlı etkiler göstermemiştir.
4.7. Araç ve makine kullanımı üzerindeki etkiler
İlaç alımıyla gözlemlenen istenmeyen etkiler değerlendirildiğinde, NÖROTROP’un araç
ve makine kullanımına etkisi olasıdır ve bu durum ilacı kullanırken dikkate alınmalıdır.
4.8. İstenmeyen etkiler
Güvenlik verileri mevcut çift-kör, plasebo kontrollü, klinik ve farmakoklinik çalışmalar
(Haziran 1997’de UCB Dokümantasyon Veri Bankasından elde edilmiş); endikasyon, dozaj
formu, günlük doz ve popülasyon özelliklerinden bağımsız olarak Pirasetam alan 3000’den
fazla deneği kapsar.
Advers olaylar WHO Sistem Organ Sınıfına göre gruplandırıldığında, aşağıda sıralanan
sınıflar, NÖROTROP ile tedavide istatistiksel olarak anlamlı yüksek oranda görülmüştür:
• Psikiyatrik hastalıklar
• Santral ve periferik sinir sistemi hastalıkları
• Metabolizma ve beslenme hastalıkları
• Tüm vücutta görülen genel bozukluklar
Aşağdaki advers olaylar, plaseboya kıyasla pirasetam ile istatistiksel olarak anlamlı, daha
yüksek sıklıkta bildirilmiştir. Plaseboya (n=2850) karşı (n=3017) ile tedavi edilen hastalar için
sıklık değerleri aşağıda verilmiştir.
5WHO Sistem Organ Sınıfı Yaygın Yaygın Olmayan
(> %1, ≤ %10) (> %0.1, ≤ %1)
Santral ve periferik sinir Hiperkinezi
sistemi hastalıkları
Metaboliza ve beslenme
Kilo artısı
hastalıkları
Psikiyatrik hastalıkları Sinirlilik Somnolans
Depresyon
Tüm Vücut-Genel Asteni
bozukluklar
Pazarlama-sonrası deneyim
Pazarlama sonrası deneyimden aşağıda sıralanan ek advers ilaç reaksiyonları bildirilmiştir.
(MedDRA Sistem Organ Sınıfları’na göre sıralanmıştır). Veriler, tedavi edilen
popülasyonda bu advers ilaç reaksiyonlarının insidansı ile ilgili kestirim yapmak için
yetersizdir.
Kan ve lenfatik sistem bozuklukları: Hemorajik bozukluk
Kulak ve labirent hastalıklar: Vertigo
Gastrointestinal hastalıklar: Karın ağrısı, üst karın ağrısı, ishal, bulantı, kusma
Bağışıklık sistemi hastalıkları: Anafilaktoid reaksiyon, aşırı duyarlılık
Sinir sistemi hastalıkları: Ataksi, denge bozukluğu, epilepsinin şiddetlenmesi, baş
ağrısı, uykusuzluk,
Psikiyatrik hastalıklar: Ajitasyon, anksiyete, konfüzyon, halusinasyon
Deri ve deri altı doku hastalıkları: Anjiyonörotik ödem, dermatit, kaşıntı, ürtiker
intravenoz uygulamanın ardından, seyrek olarak enjeksiyon bölgesinde ağrı,
tromboflebit, ateş veya hipotansiyon vakaları bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük ödem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar.Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel: 0 800 314 00 08; faks: 0 312 218 35 99)
64.9. Doz aşımı ve tedavisi
Belirtiler
Karın ağrısı ile birlikte kanlı diyare olgusu, günlük 75 g Pirasetam alınmasıyla
meydana gelir. Büyük olasılıkla aşırı yüksek dozda sorbitol (Pirasetam içeren şurup
içeriğinde yer alan) ile ilişkilidir. Doz aşımına bağlı spesifik ek bir advers olaya işaret
edecek başka bir olgu bildirilmemiştir.
Tedavi
Akut belirgin doz aşımında, mide gastrik lavajla ya da kusma indüklenerek boşaltılabilir.
NÖROTROP’un doz aşımı için spesifik bir antidotu yoktur. Doz aşımı
tedavisi semptomatiktir ve hemodiyalizi de içerebilir. Dializin ekstraksiyon etkinliği
NÖROTROP için % 50-60'dır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapotik grup: Nootropik
ATC kodu: N06B X03
Etkin madde pirasetam, gamaaminobutirik asidin (GABA) siklik türevi olan bir pirolidon
(2-okso-1-pirolidin-asetamid)'dur.
Etki Mekanizması ve Farmakodinamik Etkileri
Mevcut veriler, NÖROTROP’un temel etki mekanizmasının ne hücre ne de organa özgü
olmadığını göstermektedir. NÖROTROP, fosfolipid membran modellerinin polar uçlarına doza
bağımlı bir şekilde fiziksel olarak bağlanarak, mobil ilaç fosfolipid kompleksinin
oluşumu ile karakterize membran lameller yapısının restorasyonunu indükler. Bu
durum, membran ve transmembran proteinlerin fonksiyonlarını göstermeleri için gerekli
katlanmayı veya üç boyutlu yapılarını sürdürmelerini veya geri kazanmalarını sağlar,
daha iyi bir membran stabilitesi sağlanmasının olası nedeni budur.
NÖROTROP’un noronal ve vasküler etkileri vardır.
Nöronal Etkiler
Nöronal düzeyde, NÖROTROP membrana etkisini çeşitli yollarla gösterir.
Hayvanlarda. NÖROTROP, başlıca reseptör yoğunluğunun ve aktivitesinin postsinaptik olarak
düzenlenmesi ile çeşitli tipteki nörotransmisyonu geliştirir. Hem hayvan hem de insanda
öğrenme, hafıza, dikkat, bilinçlilik gibi kognitif olaylarla ilgili fonksiyonları sedatif veya
psikostimulan etkilere neden olmaksızın hem yetersiz durumlarında hem de normal deneklerde
artırır. NÖROTROP, hayvanlarda ve insanlarda, hipoksi, intooksikasyonlar ve elektrokonvulsif
tedavi gibi çeşitli serebral olaylardan sonra, kognitif yetenekleri korur ve düzeltir. EEG
(elektroensefalografi) ve psikometrik değerlendirmeler ile belirlendiği üzere, beyin fonksiyonu
ve performansını hipoksi ile indüklenen değişikliklere karşı korur.
7Vasküler Etkiler
NÖROTROP, trombositler, eritrositler ve damar duvarları üzerinde hemoreolojik etkilerini
eritrosit deformabilitesini arttırarak, trombosit agregasyonunu, damar duvarlarına eritrosit
adhezyonunu ve kapiller vazospazmını azaltarak gösterir.
Trombositlere etkileri: Sağlıklı gönüllülerde ve Raynaud fenomenli hastalardaki açık
çalışmalarda, NÖROTROP’un 12 g'a kadar artan dozları, tedavi-öncesi değerlerle (ADP,
kollojen, epinefrin ve βTG salımı ile indüklenen agregasyon testleri) karşılaştırıldığında
trombosit sayısında anlamlı bir değişikliğe neden olmadan, trombosit fonksiyonlarında, doza-
bağlı bir düşüşe neden olur. Bu çalışmalarda NÖROTROP kanama zamanını uzatmıştır.
Kan damarlarına etkileri: Hayvan çalışmalarında NÖROTROP, vazospazmı inhibe eder ve
çeşitli spazmojenik ajanların etkilerine karşı etkili olmuştur. Herhangi bir vazodilator etkisi
yoktur ve "çalma" fenomenini indüklememiş, kan akımında azalmaya, tekrar kan akışına veya
hipotasnif etkiye yol açmamıştır. Sağlıklı gönüllülerde NÖROTROP eritrositlerini vasküler
endotele adhezyonunu azaltmıştır ve ayrıca sağlıklı endotelde prostasiklin sentezi üzerinde
doğrudan stimülan etkisi vardır.
Koagülasyon faktörlerine etkileri: Sağlıklı gönüllülerde, 9.6g'a kadar artan NÖROTROP dozu,
tedavi-öncesi değerlerle karşılaştırıldığında fibrinojen ve von Willebrand faktörlerinin (VIII: C;
VIII R : AG; VIII R : vW) plazma seviyelerini %30-40 azaltır ve kanama zamanını uzatır. Hem
primer hem sekonder Raynaud fenomenli hastalarda 6 ay boyunca alınan 8g/gün dozunda
NÖROTROP, tedavi öncesi değerlerle karşılaştırıldığında fibrinojen ve von Willebrand
faktörlerinin (VIII: C; VIII R : AG;VIII R : vW(RCF)) plazma seviyelerini %30-40 azaltır,
plazma viskozitesini azaltır ve kanama zamanını uzatır.
Sağlıklı gönüllülerde yapılan diğer bir çalışmada; hemostaz parametreleri ve kanama zamanına
etkisi açısından, NÖROTROP (12g'a kadar, günde iki kez) ve plasebo arasında istatiksel olarak
anlamlı bir fark görülmemiştir.
5.2 Farmakokinetik özellikler
Genel özellikler
NÖROTROP’un farmakokinetik profili doğrusal ve zamandan bağımsızdır; geniş bir doz
aralığında denekler arası değişkenlik düşüktür. Bu, NÖROTROP’un yüksek geçirgenlik,
yüksek çözünürlük ve minimum metabolize olma özellikleriyle uyumludur. NÖROTROP’un
plazma yarılanma ömrü 5 saattir. Bu süre erişkin gönüllülerde ve hastalarda aynıdır. Yaşlılarda
(böbrek klerensinin bozulmasına bağlı olarak) ve böbrek yetmezliği olan deneklerde artar.
Kararlı durum plazma konsantrasyonlarına, dozlamadan sonra 3 gün içinde ulaşılır.
Dağılım
NÖROTROP plazma proteinlerine bağlanmaz ve dağılım hacmi yaklaşık 0.6 l/kg’dır.
İntravenoz uygulamayı takiben serebrospinal sıvıda ölçülebilir. NÖROTROP kan beyin
engelini geçer. Serebrospinal sıvıda tmaks'a uygulamadan yaklaşık 5 saat sonra ulaşılır ve
8yarılanma ömrü yaklaşık 8.5 saattir.
Hayvanlarda, NÖROTROP’un beyindeki en yüksek konsantrasyonları serebral korteks
(frontal, pariyetal, oksipital loblar), serebellar korteks ve bazal ganglionlar'dadır.
Pirasetam yağ dokusu dışında tüm dokulara yayılır; plasenta engelini geçer ve izole
eritrositlerin membranlarından penetre olur.
Biyotransformasyon
NÖROTROP’un insan vücudunda metabolize olduğu bilinmemektedir. Bu metabolize
olmama durumu, anurik hastalarda plazma yarılanma-ömrünün uzunluğu ve ana
bileşenin idrarda yüksek oranda saptanması ile desteklenmektedir.
Eliminasyon
I.V. ya da oral uygulamalardan sonra, NÖROTROP’un plazma yarılanma ömrü erişkinlerde
yaklaşık 5 saattir. Görünür toplam vücut klerensi 80-90 ml/dak.'dır. Ana atılım yolu idrardır ve
dozun %80-100'üne tekabül eder. NÖROTROP glomeruler filtrasyonla atılır.
Doğrusallık/doğrusal olmayan durum
NÖROTROP’un farmakokinetiği 0.8-12 g doz aralığında doğrusaldır. Yarılanma ömrü
ve klerens gibi farmakokinetik değişkenleri doz ve tedavi süresi ile değişmez.
Hastalardaki karakteristik özellikler
Cinsiyet
2.4 g’lık dozda formülasyonların karşılaştırıldığı bir biyoeşdeğerlik çalışmasında, Cmaks ve
EAA kadınlarda (N=6), erkeklere (N=6) kıyasla yaklaşık %30 daha yüksektir. Ancak vücut
ağırlığı için ayarlanan klerensler benzerdir.
Irk
Irkın etkileri ile ilgili resmi farmakokinetik çalışma yapılmamıştır. Çapraz karşılaştırmalı
çalışmalar, beyaz ırkı ve Asyalıları kapsar, iki ırk arasında NÖROTROP farmakokinetiğinin
benzer olduğunu göstermiştir. NÖROTROP esas olarak idrarla atıldığından ve kreatinin
klerensinde önemli ırksal farklılıklar bulunmadığından, ırkla ilgili farmakokinetik farklılık
beklenmez.
Geriyatrik popülasyon
Yaşlılarda NÖROTROP’un yarılanma ömrü artar ve bu artış, bu popülasyonda böbrek
fonksiyonunun azalması ile ilişkilidir (bkz., Bölüm 4.2 “Pozoloji ve uygulama şekli”).
Böbrek yetmezliği
NÖROTROP klerensi, kreatinin klerensi ile bağlantılıdır. Bu nedenle, böbrek
yetmezliği olan hastalarda NÖROTROP’un günlük dozunun kreatinin klerensi temel
alınarak ayarlanması önerilir (bkz., Bölüm 4.2 “Pozoloji ve uygulama şekli”). Anurik
son-dönem böbrek hastalığı olan deneklerde, pirasetam yarılanma ömrü 59 saate
çıkmıştır. Tipik 4-saatlik bir diyaliz devresi boyunca NÖROTROP’un uzaklaştırılan
9fraksiyonu % 50-60 arasındadır.
Karaciğer yetmezliği
Karaciğer yetmezliğinin NÖROTROP’un farmakokinetiği üzerine etkisi
değerlendirilmemiştir. Dozun %80-100'u idrarda değişmemiş ilaç olarak atıldığından
karaciğer yetmezliğinin tek başına NÖROTROP eliminasyonu üzerine anlamlı bir
etkisi beklenmez.
5.3 Klinik öncesi güvenlilik verileri
NÖROTROP ile elde edilen klinik öncesi veriler, NÖROTROP’un düşük toksisite potansiyeli
olduğunu gösterir. Fare, sıçan ve köpeklerde tek doz çalışmaları, 10g/kg’lık oral dozların
ardından hiçbir geri dönüşümsüz toksisite göstermemiştir. Yinelenen doz toksisite
çalışmalarında, farelerde (4.8 g/kg/gün’e kadar dozlarda) ve sıçanlarda (2.4 g/kg/gün’e kadar
olan dozlarda) toksisite için hiçbir hedef organ gözlemlenmemiştir. Köpeklerde NÖROTROP
bir sene boyunca 1g/kg/gün’den 10 g/kg/gün’e artan dozda oral olarak uygulandığında, hafif
gastrointestinal etkiler (kusma, dışkı kıvamında değişiklik, su tüketimi artışı) gözlemlenmiştir.
Benzer şekilde sıçan ve köpeklerde, 4-5 hafta boyunca 1 g/kg/gün’e kadar I.V uygulama
toksisite oluşturmamıştır.
Yapılan İn vitro ve in vivo çalışmalarda genotoksisite ve karsinojenisite potansiyeli
gösterilmemiştir.
6. FARMASOTİK ÖZELLİKLER
6.1 Yardımcı maddelerin listesi
Sodyum asetat
Asetik asit
Enjeksiyonluk su k.m.
6.2. Geçimsizlikler
Bulunmamaktadır.
NÖROTROP, aşağıda sıralanan perfüzyon çözeltileri ile geçimlidir (fiziko-kimyasal
geçimlilik);
- %5, %10, %20’lik Glukoz
- %5, %10, %20’lik Fruktoz
- %0.9’luk Sodyum klorür
- Dekstran 40 (% 0.9 NaCl çözeltisi içinde %10’luk)
- Ringer
- %20’lik Mannitol
- %6 ve %10’luk HES (Hidroksi Etil Nisastası) çözeltisi
10Bu çözeltilerin stabilitesi, en az 24 saatlik bir zaman boyunca gösterilmiştir.
Tanı amaçlı muayeneler üzerindeki etkiler: Bilinen bir geçimsizlik bulunmamaktadır.
6.3. Raf ömrü
Raf ömrü 24 aydır.
6.4. Saklamaya yönelik özel tedbirler
25°C’ın altındaki oda sıcaklığında saklanmalıdır.
6.5. Ambalajın niteliği ve içeriği
Bir kutuda 5 ml'lik 12 ampul (amber renkli Tip I cam) bulunur.
6.6. Beseri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıkları Kontrolü Yönetmeliği”’ne uygun olarak imha
edilmelidir.
7. RUHSAT SAHİBİ
RSY&İLSAN İlaç ve Hammaddeleri San. Tic. A.Ş
Kavacık Mah. Özgür Cad.
No: 20 Kat: 3
Kavacık -Beykoz İSTANBUL
8. RUHSAT NUMARASI
223/35
9. İLK RUHSAT TARİHİ/RUHSAT YENİLEME TARİHİ
İlk Ruhsat Tarihi: 28.01.2010
Ruhsat Yenileme Basvuru Tarihi:
10. KUB'UN YENİLENME TARİHİ
----
11