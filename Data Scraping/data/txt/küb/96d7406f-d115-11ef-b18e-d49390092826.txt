KISA ÜRÜN BİLGİSİ
1. BEŞERİ TIBBİ ÜRÜNÜN ADI
NAVELBINE 10 mg/1 ml enjeksiyonluk çözelti
Steril, sitotoksik
2. KALİTATİF VE KANTİTATİF BİLEŞİM
Etkin madde:
Her bir flakon 10 mg vinorelbine eşdeğer 13,85 mg vinorelbin tartarat içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
İntravenöz enjeksiyonluk çözelti
Berrak, renksiz-açık sarı renkli, pH aralığı 3,3.-3,8 olan solüsyon
4. KLİNİK ÖZELLİKLER
4.1.Terapötik endikasyonlar
NAVELBINE, küçük hücreli olmayan akciğer kanserinde, evre I dışı hastalarda cerrahi
rezeksiyon sonrası veya lokal ileri (evre IIIB) ve metastatik (evre IV) hastalıkta tek başına ya
da platin grubu ilaçlarla kombine olarak ve metastatik meme kanserinde kullanımı endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Küçük hücreli olmayan akciğer kanseri ve ileri meme kanseri tedavisinde:
Monoterapide genel olarak kullanılan doz haftada 25-30 mg/m²’dır.
Kombinasyon kemoterapisinde doz (25-30 mg/m²) korunurken uygulama sıklığı üç haftada
bir 1 ve 5. günler ya da 3 haftada bir 1 ve 8. günler olmak üzere azaltılır.
Uygulama şekli:
NAVELBINE uygun dilüsyon yapıldıktan sonra sadece intravenöz yoldan kullanılır.
NAVELBINE’in intratekal yoldan kullanımı ölümcül olabilir (Ayrıntılı bilgi için bkz. bölüm
6.6.)
NAVELBINE’nin, 20-50ml’lik enjeksiyonluk serum fizyolojik çözeltisi (9mg/ml;%0,9) ile
veya %5 dekstroz çözeltisi ile dilüsyonu hazırlandıktan sonra 6-10 dakikalık infüzyon
şeklinde verilmesi önerilmektedir.
Uygulamadan sonra, damar en az 250 ml serum fizyolojik ile yıkanmalıdır.
İnfüzyon süresi arttıkça venöz irritasyon riski arttığı için, mutlaka 6-10 dakikalık infüzyon
şeklinde verilmelidir.
NAVELBINE infüzyonuna başlamadan önce kanülün damar içine doğru bir şekilde
yerleştirildiğinden emin olunmalıdır. Uygulama sırasında ilaç çevre dokulara kaçarsa, lokal
irritasyon oluşabilir. Bu durumda, uygulama durdurulmalı, damar %0,9’luk sodyum klorür
çözeltisi ile yıkanmalı ve kalan doz başka bir damara uygulanmalıdır.
Damar dışına sızma durumlarında, yerel hastane ilke ve prensipleri uygulanmalıdır.
1/11Özel popülasyonlara ilişkin ek bilgiler:
Böbrek yetmezliği
Renal atılımının çok az olması nedeniyle, ciddi renal yetmezliği olan hastalarda
NAVELBINE dozunun azaltılmasına ilişkin farmakokinetik bir gerekçe yoktur.
Karaciğer yetmezliği
NAVELBINE farmakokinetiği orta derecede ve ciddi karaciğer yetmezliği olan hastalarda
değişmez. Bununla birlikte, bir önlem olarak ciddi karaciğer yetmezliği olan hastalarda dozun
20 mg/m²’ye düşürülmesi ve hematolojik parametrelerin yakından izlenmesi önerilir (Bkz.
bölüm 4.4 ve 5.2).
Pediyatrik popülasyon
Çocuklarda güvenlilik ve etkililiği saptanmadığından kullanılması önerilmez. (Bkz. Bölüm
5.1)
Geriyatrik popülasyon
Bazı hastalarda duyarlılığın daha fazla olması dışlanamamakla birlikte, klinik deneyim yaşlı
hastalarda yanıt oranları açısından farklılık saptamamıştır. Yaş vinorelbinin farmakokinetiğini
değiştirmez. (Bkz. Bölüm 5.2)
4.3.Kontrendikasyonlar
• Vinorelbin ya da diğer vinka alkaloitlerine veya herhangi bir başka bileşenine karşı
bilinen hipersensitivite
• Nötrofil sayısının <1500/mm3 olması, ya da halen geçiriliyor olan veya yakın zamanda (2
hafta içinde) geçirilmiş ciddi enfeksiyon
• Trombosit sayısı < 100000/mm3
• Sarı humma aşısı ile kombinasyon (Bkz. Bölüm 4.5)
• Gebelik ve laktasyon (Bkz. Bölüm 4.6)
4.4. Özel kullanım uyarıları ve önlemleri
NAVELBINE kemoterapide deneyimli olan bir hekim tarafından sitotoksik ilaç tedavi izlemi
gerçekleştirilen bir birimde uygulanmak üzere reçete edilmelidir.
NAVELBINE ile ilişkili ana risk hematopoetik sistemin inhibisyonu olduğu için, tedavi
sırasında hastanın hematolojik durumu yakından izlenmelidir (her yeni uygulama gününde
hemoglobin seviyesi ve lökosit, nötrofil ve trombosit sayımlarının belirlenmesi).
Doz sınırlayıcı advers etki esas olarak nötropenidir. Bu etki kümülatif değildir, uygulamadan
7-14 gün sonra en alt noktasına ulaşır ve 5-7 gün içinde önceki değerine döner. Nötrofil sayısı
1.500/mm3’ün altında ise ve/veya trombosit sayısı 100.000/mm3’ün altında ise, düzelme olana
dek tedaviye ara verilmelidir.
Enfeksiyon bulgu veya belirtisi görülmesi halinde hemen tıbbi inceleme yapılmalıdır.
NAVELBINE’in CYP3A4 enziminin güçlü inhibitörleri ya da indükleyicileri ile eşzamanlı
kullanımında dikkatli olunmalıdır. Bu nedenle NAVELBINE’in fenitoin, fosfenitoin,
itrakonazol veya posakonazol ile birlikte kullanımı önerilmez (bkz. bölüm 4.5).
İskemik kalp hastalığı öyküsü olan hastalarda özel dikkat gösterilmelidir (bkz. bölüm 4.8).
2/11NAVELBINE farmakokinetiği ciddi karaciğer yetmezliği olan hastalarda değişmez. Bu özel
hasta popülasyonunda doz ayarlaması için Bölüm 4.2’ye bakınız.
Renal atılımının çok az olması nedeniyle, ciddi renal yetmezliği olan hastalarda
NAVELBINE dozunun azaltılmasına ilişkin farmakokinetik bir gerekçe yoktur (bkz. bölüm
4.2).
NAVELBINE, tedavi alanı karaciğeri de kapsayacaksa, radyoterapi ile birlikte
kullanılmamalıdır.
Bu ürünün özellikle sarı humma aşısı ile eşzamanlı kullanımı kontrendikedir ve diğer canlı
atenüe aşılarla eşzamanlı kullanımı önerilmez.
NAVELBINE’in gözle temasından kesinlikle kaçınılmalıdır, basınç nedeniyle göze fışkırması
sonucu ciddi irritasyon ve kornea ülserasyonuna sebep olabilir. Yanlışlıkla göz ile temas ettiği
takdirde göz derhal serum fizyolojik (%0,9’luk sodyum klorür) ile yıkanmalıdır.
NAVELBINE intravenöz farmasötik formunun kullanımı ile ortaya çıkan şiddetli akut
bronkospazm, interstisyel pnömoni, akut respiratuvar sıkıntısı sendromu (ARDS) dahil olmak
üzere pulmoner toksisite bildirilmiştir. Vinorelbin uygulamasından sonra ARDS'nin ortalama
başlama süresi bir haftadır (3 ila 8 gün arasında).
Açıklanamayan nefes darlığı gelişen veya herhangi bir pulmoner toksisite kanıtı olan
hastalarda infüzyon derhal kesilmelidir.
Bu popülasyonda interstisyel akciğer hastalığı vakaları daha sık bildirildiğinden, Japon
hastalarda daha dikkatli olunmalıdır.
4.5. Diğer tıbbi ürünler ile etkileşimler ve diğer etkileşim şekilleri
Tüm sitotoksiklerdeki ortak etkileşimler:
Eşzamanlı kullanım kontrendikasyonu
Sarı humma aşısı: Ölümcül yaygın aşı hastalığı riski bkz. Bölüm 4.3
Önerilmeyen eşzamanlı kullanımlar:
Canlı atenüe aşılar: Ölümcül olma olasılığına sahip yaygın aşı hastalığı riski. Bu risk altta
yatan hastalık nedeniyle immün sistemi baskılanmış hastalarda artmıştır. Bu durum varsa
inaktif bir aşı (poliomiyelit) kullanılması önerilir. (bkz. Bölüm 4.4)
Fenitoin (ekstrapolasyon ile fosfenitoin): Sitotoksik ilaç tarafından fenitoin emiliminde
azalma olmasına bağlı olarak konvülziyonların alevlenme riski ya da fenitoinin/fosfenitoin
hepatik metabolizmayı artırmasına bağlı olarak sitotoksik ilacın etkililik kaybı.
Önlem gerektiren eşzamanlı kullanımlar:
K vitamini antagonistleri: Tümör hastalığında artan tromboz ve kanama riski. Ayrıca VKA ve
kemoterapi arasındaki olası etkileşim. INR'nin daha sık izlenmesi.
Makrolidler (klaritromisin, eritromisin, telitromisin): Klaritromisin, eritromisin veya
telitromisin tarafından hepatik metabolizmasında bir azalmaya bağlı olarak anti-mitotik ajanın
artan toksisite riski. Yakın klinik ve laboratuvar izleme. Muhtemelen, alternatif bir antibiyotik
kullanın.
3/11Kobisistat: Kobisistat tarafından hepatik metabolizmasında bir azalmaya bağlı olarak
antimitotiklerin artan nörotoksisitesi. Yakın klinik izleme ve anti-mitotik ajanın dozunun olası
ayarlanması.
Dikkat edilmesi gereken eşzamanlı kullanımlar:
İmmünosupresif ilaçlar (Siklosporin, takrolimus, everolimus, sirolimus): Lenfoproliferasyon
riski ile birlikte aşırı immünodepresyon.
Vinka alkaloitlerine özgü etkileşimler
Önerilmeyen eşzamanlı kullanımlar:
İtrakonazol, posakonazol, ketokonazol: Hepatik metabolizmalarının azalmasına bağlı olarak
vinka alkaloitlerinin nörotoksisitesinde artış.
Kullanım için özel dikkat isteyen etkileşimler:
Proteaz inhibitörleri: Proteaz inhibitörleri neden olduğu hepatik metabolizmalarının
azalmasına bağlı olarak antimikotik ajanların toksisitesinde artış. Yakın klinik izlem ve bunun
sonucunda antimikotik ajan dozajında düzenleme gereklidir.
Dikkat edilmesi gereken eşzamanlı kullanımlar:
Mitomisin C: Bronkospazm ve dispne riskinde artış, nadiren interstisyel pnömoni
gözlenmiştir.
Vinka alkaloitleri P-glikoproteinin bir substratı olarak bilindiğinden ve bu konuda özgün bir
çalışma olmadığından NAVELBINE ile bu membran taşıyıcısının güçlü modülatörlerinin
eşzamanlı kullanımında dikkatli olunmalıdır.
Vinorelbine özgü etkileşimler
CYP 3A4 enzimi vinorelbin metabolizmasındaki temel enzim olduğundan bu izoenzimin
güçlü inhibitörleri (örn. ketokonazol, itrakonazol gibi azol antifungaller) ile kombinasyon
vinorelbin kan konsantrasyonlarını artırabilir ve bu enzimin güçlü indükleyicileri (örn.
rifampisin, fenitoin) ile kombinasyon vinorelbin kan konsantrasyonlarını azaltabilir. (bkz.
Bölüm 4.4)
NAVELBINE ile kemik iliği toksisitesi bilinen ilaçların kombinasyonu miyelosüpresif advers
olayları alevlendirebilir.
NAVELBINE ile sisplatin kombinasyonunda birkaç siklus boyunca farmakokinetik etkileşim
ortaya çıkmaz. Bununla birlikte NAVELBINE ile ilişkili granülositopeni insidansı, tek başına
NAVELBINE tedavisine göre sisplatin kombinasyonunda daha yüksek olmuştur.
İntravenöz vinorelbin ve lapatinib kombinasyonunu inceleyen bir faz I klinik çalışmada,
derece 3/4 nötropeni insidansında artış önerilmiştir. Bu çalışmada, önerilen intravenöz
vinorelbin dozu, günlük 1000 mg lapatinib ile kombinasyon halinde her 3 haftada bir 1. ve 8.
günlerde 22.5 mg/m2 idi. Bu nedenle bu tip bir kombinasyon dikkatle uygulanmalıdır.
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması yoktur.
Pediyatrik popülasyon
Pediyatrik hastalarda yapılmış herhangi bir etkileşim çalışması yoktur.
4/114.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Doğurganlık çağında olan kadınlar, tedavi sırasında ve tedaviden sonra 3 ay boyunca etkili bir
doğum kontrol yöntemi uygulamalıdır.
Gebelik dönemi
Hamile kadınlarda kullanımına ilişkin yeterli veri bulunmamaktadır. Hayvanlarda üreme
çalışmalarına göre vinorelbin, embriyotoksik ve teratojeniktir (bkz. Bölüm 5.3).
NAVELBINE’in gebelik ve/veya fetus/yeni doğan üzerinde zararlı farmakolojik etkileri
bulunmaktadır.
NAVELBINE, gerekli olmadıkça (bunun koşulları belirtilmelidir) gebelik döneminde
kullanılmamalıdır.
Hamilelik sırasında NAVELBINE tedavisi için hayati bir endikasyon olması durumunda,
çocuk için zararlı etki riskine ilişkin bir tıbbi konsültasyon yapılmalıdır. Tedavi sırasında
gebelik oluşursa genetik danışmanlık önerilmelidir.
Laktasyon dönemi
Vinorelbinin anne sütüne geçip geçmediği bilinmemektedir.
Vinorelbinin süte geçişi hayvanlarda çalışılmamıştır.
Emzirmeye bağlı risk dışlanamadığından NAVELBINE tedavisine başlamadan önce
emzirmeye son verilmelidir (bkz. bölüm 4.3).
Üreme yeteneği / Fertilite
NAVELBINE ile tedavi edilen erkeklere tedavi sırasında ve tedaviden sonra en az 3 ay çocuk
sahibi olmamaları önerilir. Vinorelbin tedavisinin sonucu olarak geri dönüşümsüz infertilite
olasılığı nedeniyle spermlerin saklanmasına ilişkin öneri için başvurulmalıdır.
4.7. Araç ve makine kullanımı üzerindeki etkiler
Araç ve makine kullanımı üzerine etkilerini değerlendiren bir çalışma yapılmamış olmakla
birlikte, vinorelbinin araç ve makine kullanma yetisini etkilemesi beklenmez. Bununla birlikte
ilacın bazı advers etkileri düşünülerek NAVELBINE ile tedavi edilen hastalar araç ve makine
kullanımı sırasında dikkatli olmalıdır (bkz. Bölüm 4.8).
4.8. İstenmeyen etkiler
İzole olgulardan daha sık bildirilen advers reaksiyonlar sistem organ sınıfı ve sıklığına göre
aşağıda listelenmiştir. Sıklık tanımlanması: Çok yaygın (≥1/10); yaygın (≥1/100 ila <1/10);
yaygın olmayan (≥1/1.000 ila <1/100); seyrek (≥1/10.000, <1/1.000); çok seyrek (<1/10.000),
bilinmiyor (eldeki verilerden tahmin edilemiyor) olarak MedDRA sıklık tanımlaması ve
sistem organ sınıflandırmasına göre yapılmıştır.
En yaygın olarak bildirilen advers ilaç reaksiyonları nötropeni ve anemi ile birlikte kemik iliği
depresyonu, nörolojik bozukluklar, bulantı, kusma, stomatit ve konstipasyon ile görülen
gastrointestinal toksisite, karaciğer fonksiyon testlerinde geçici yükselme, alopesi ve lokal
flebittir.
5/11Pazarlama sonrası toplanan deneyime ve klinik araştırmalara ilişkin ek advers reaksiyonların
sıklığı bilinmiyor olarak MedDRA sınıflamasına göre eklenmiştir.
Ayrıntılı advers reaksiyon bilgisi:
Reaksiyonlar DSÖ sınıflandırmasına (derece 1; derece 2; derece 3; derece 4; derece 1-4;
derece 1-2; derece 3-4) göre tanımlanmıştır.
Enfeksiyonlar ve enfestasyonlar
Yaygın: Farklı lokalizasyonlarda (solunum sistemi, üriner sistem, gastrointestinal sistem, vb.)
hafif veya orta şiddetli uygun tedavi ile giderilebilen bakteriyel, viral ya da fungal
enfeksiyonlar
Yaygın olmayan: Septisemi, ciddi sepsis (bazen organ yetmezlikleri birlikte)
Çok seyrek: Komplike septisemi, nadiren ölüm.
Bilinmiyor: Nötropenik sepsis, Nötropenik enfeksiyon (derece 3-4).
Kan ve lenf sistemi hastalıkları
Çok yaygın: Esas olarak nötropeniyle sonuçlanan kemik iliği depresyonu (derece 3: %24,3;
derece 4: %27,8) 5-7 günde geri dönüşümlüdür ve kümülatif değildir, anemi (derece 3-4:
%7,4)
Yaygın: Trombositopeni (derece 3-4: %2,5) görülebilir ancak nadiren ciddidir.
Bilinmiyor: Febril nötropeni, pansitopeni, lökopeni (derece 1-4).
Bağışıklık sistemi hastalıkları
Bilinmiyor: Anafilaksi, anafilaktik şok ya da anaflaktoid tip reaksiyon gibi sistemik alerjik
reaksiyonlar.
Endokrin hastalıklar
Bilinmiyor: Uygunsuz antidiüretik hormon salgılanması.
Metabolizma ve beslenme hastalıkları
Seyrek: Ciddi hiponatremi
Bilinmiyor: Anoreksi
Sinir sistemi hastalıkları
Çok yaygın: Derin tendon refleksi kaybını içeren nörolojik bozukluklar (derece 3-4: %2,7),
uzun süreli kemoterapi sonrasında alt ekstremitelerde güçsüzlük.
Yaygın olmayan: Duyusal ve motor semptomlarla birlikte ciddi parestezi.
Bu etkiler genellikle geri dönüşümlüdür.
Bilinmiyor: Baş ağrısı (derece 1 -2), baş dönmesi, ataksi.
Kardiyak hastalıklar
Seyrek: İskemik kalp hastalığı (anjina pektoris, miyokart enfarktüsü, zaman zaman ölümcül).
Çok seyrek: Taşikardi, palpitasyonlar ve kalp ritim bozuklukları.
Bilinmiyor: Kalp yetmezliği.
Vasküler hastalıklar
Yaygın olmayan: Arteriyel hipotansiyon, arteriyel hipertansiyon, kızarma ve periferik
soğukluk.
Seyrek: Ciddi hipotansiyon, kollaps.
6/11Solunum, göğüs bozuklukları ve mediastinal hastalıklar
Yaygın olmayan: Dispne ve bronkospazm diğer vinka alkaloitleri gibi NAVELBINE tedavisi
ile birlikte ortaya çıkabilir.
Seyrek: Bazen ölümcül olan interstisyel pnömopati bildirilmiştir.
Bilinmiyor: Öksürük (derece 1-2)
Gastrointestinal hastalıklar
Çok yaygın: Stomatit (derece 1-4: %15, monoterapide), bulantı ve kusma (derece 1-2: %30,4
ve derece 3-4: %2,2) antiemetik tedavi sıklığı azaltabilir. Kabızlık, tek ajan olarak Navelbine
ile ve Navelbine ve diğer kemoterapötik ajanların kombinasyonu ile (G3-4: %4.1) nadiren
paralitik ileusa ilerleyen ana semptomdur (G 3-4: %2.7).
Yaygın: Diyare (genellikle hafif ve orta şiddette).
Seyrek: Paralitik ileus (tedaviye bağırsak motilitesi normale döndüğünde devam edilebilir) ve
pankreatit.
Bilinmiyor: GİS kanaması, ciddi diyare, karın ağrısı.
Hepato biliyer hastalıklar
Çok yaygın: Klinik semptom vermeksizin karaciğer fonksiyon testlerinde geçici yükselme
(derece 1-2) (SGOT %27,6 ve SGPT %29,3)
Bilinmiyor: Hepatik hastalık.
Deri ve deri-altı doku hastalıkları
Çok yaygın: Hafif alopesi (derece 3-4: %4,1, monoterapide).
Seyrek: Yaygın deri reaksiyonları.
Bilinmiyor: El ve ayaklarda eritem
Kas-iskelet bozuklukları, bağ dokusu ve kemik hastalıkları
Yaygın: Çene ağrısı dahil olmak üzere artralji ve miyalji.
Genel bozukluklar ve uygulama bölgesine ilişkin hastalıklar
Çok yaygın: Enjeksiyon yerindeki reaksiyonlar eritem, yakıcı ağrı, damarda renk değişikliği
ve lokal flebit (derece 3-4: %3,7, monoterapide).
Yaygın: Asteni, yorgunluk, ateş, göğüs ve tümör yeri ağrısı dahil farklı yerlerde ağrı.
Seyrek: Lokal nekroz (intravenöz iğne ya da kateterin uygun yerleştirilmesi ve bolus
enjeksiyon ardından damarın yıkanması bu etkileri sınırlayabilir)
Bilinmiyor: Titreme (derece 1-2)
Araştırmalar
Bilinmiyor: Kilo kaybı
Navelbinin (NAVELBINE, yumuşak kapsül) oral kullanımı için ek advers reaksiyonlar
raporlandı: Nöromotor bozukluklar, tat alma bozukluğu, görme bozukluğu, insomnia, disfaji,
oesofajit, kilo alımı, dizüri, diğer genitoüriner belirtiler
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta:tufam@titck.gov.tr; tel: 0 800 314 00 08; faks: 0 312 218 35 99)
7/114.9. Doz aşımı ve tedavisi
Semptomlar:
NAVELBINE ile doz aşımı bazen enfeksiyon, ateş, paralitik ileus ile birlikte olan kemik iliği
hipoplazisine yol açabilir.
Acil Prosedürü:
Hekim tarafından gerekli görüldüğünde kan transfüzyonu, büyüme faktörleri ve geniş
spektrumlu antibiyotik tedavisi ile birlikte genel destekleyici önlemler alınmalıdır. Karaciğer
işlevlerinin yakından izlenmesi önerilir. NAVELBINE için bilinen bir antidot yoktur.
5. FARMAKOLOJİK ÖZELLİKLER
5.1.Farmakodinamik özellikler
Farmakoterapötik grup: Antineoplastik ajanlar, Vinka alkaloidleri ve analogları
ATC Kodu: L01CA04
Vinorelbin vinka alkaloitleri ailesinden bir antineoplastik ilaç olmakla birlikte, diğer tüm
vinka alkaloitlerinden farklı olarak vinorelbinin katarantin kısmı yapısal olarak
değiştirilmiştir. Etkisini, moleküler düzeyde, hücrenin mikrotübül aygıtındaki tübülinin
dinamik dengesi üzerinde gösterir. Tübülin polimerizasyonunu inhibe eder ve tercihen mitotik
mikrotübüllere bağlanır, aksonal mikrotübülleri yalnızca yüksek konsantrasyonlarda etkiler.
Tübülin spiralizasyonunun indüksiyonu vinkristine göre daha azdır.
NAVELBINE mitozu G2-M evresinde bloke ederek, interfazda ya da mitoz ardından hücre
ölümüne sebep olur.
NAVELBINE’in pediyatrik hastalardaki güvenliliği ve etkililiği saptanmamıştır.
Rabdomiyosarkom, diğer yumuşak doku sarkomları, Ewing sarkomu, liposarkom, sinoviyal
sarkom, fibrosarkom, merkezi sinir sistemi kanseri, osteosarkom ve nöroblastom da dahil
olmak üzere tekrarlayan solid tümörleri olan ve üç haftada bir 1. ve 8. Günlerde veya sekiz
haftada bir 6 hafta süreyle haftada bir 30-33,75 mg/m² dozunda intravenöz vinorelbin
uygulanan 33 ve 46 pediyatrik hastanın dahil edildiği iki tek kollu Faz II çalışmadan elde
edilen klinik veriler, anlamlı klinik etkililik ortaya koymamıştır. Toksisite profili erişkin
hastalarda bildirilene benzer bulunmuştur (bölüm 4.2).
5.2.Farmakokinetik özellikler
Genel özellikler:
Emilim:
Farmasötik formu ve uygulama yeri açısından ilaç direkt kana karışır.
Dağılım:
Kararlı durumdaki dağılım hacmi ortalama 21,2 l/kg (7,5-39,71/kg) olup, yaygın doku
dağılımı gösterir.
Plazma proteinlerine bağlanması zayıftır (%13,5); vinorelbin kan hücrelerine, özellikle de
trombositlere fazla bağlanır (%78).
Vinorelbinin akciğer tarafından alınması önemli düzeydedir; pulmoner cerrahi biyopsiler
vinorelbin konsantrasyonunun serum konsantrasyonunun 300 katı olduğunu gösterir.
Vinorelbin merkezi sinir sisteminde bulunmaz.
8/11Biyotransformasyon:
Vinorelbin esas olarak karaciğer sitokrom P450’nin CYP 3A4 izoenzimi tarafından
metabolize edilir. Tüm metabolitleri tanımlanmış olup, muhtemelen karboksilesteraz ile
oluşan kandaki ana metaboliti 4-0-deasetil vinorelbin dışında bu metabolitlerden hiçbiri aktif
değildir.
Sülfat ya da glukuronat konjugatı bulunmaz.
Eliminasyon:
Vinorelbinin terminal yarılanma ömrü yaklaşık 40 saattir. Kan klirensi yüksek olup, karaciğer
kan akımına yakındır ve ortalama 0,72 l/saat/kg’dır (0,32-1,26 l/saat/kg).
Böbreklerden atılımı azdır (intravenöz olarak uygulanan dozun <%20) ve çoğunlukla ana
bileşik halinde atılır. Safra ile atılım, hem metabolitlerinin hem de değişmemiş vinorelbinin
esas atılım yoludur.
Doğrusallık / Doğrusal olmayan durum:
Veri bulunmamaktadır.
Hastalardaki karakteristik özellikler
Böbrek ve karaciğer yetmezliği:
Böbrek fonksiyon bozukluğunun vinorelbin farmakokinetiği üzerindeki etkileri
çalışılmamıştır. Bununla birlikte, böbrek fonksiyonlarının azalması durumunda, renal atılımın
düşük düzeyde olması nedeniyle vinorelbin dozunun azaltılması gerekli değildir.
Vinorelbin farmakokinetiği üzerinde karaciğer yetmezliğinin etkisini araştıran ilk çalışma
bildirilmiştir. Bu çalışma meme kanseri olup karaciğer metastazı bulunan hastalarda
yürütülmüş ve vinorelbinin ortalama klirensinde değişim yalnızca karaciğerin tutulma oranı
%75 üzerinde olduğunda saptanmıştır. Karaciğer işlev bozukluğu olan kanser hastalarında bir
Faz I farmakokinetik doz ayarlama çalışması yürütülmüştür: orta derecede yetmezliği olan
[bilirubin ≤2 x ÜNS (üst normal sınır) ve transaminazlar ≤5 x ÜNS] 6 hasta 25 mg/m² ve
ciddi karaciğer yetmezliği olan (bilirubin > 2 x ÜNS ve/veya transaminazlar > 5 x ÜNS) 8
hasta 20 mg/m² doza dek tedavi edilmiştir. Bu iki hasta alt grubunda ortalama toplam klirens
normal hepatik işlevleri olan hastalarla benzer bulunmuştur. Bu nedenle vinorelbin
farmakokinetiği orta ve ciddi karaciğer yetmezliği olan hastalarda değişmez. Bununla birlikte,
önlem olarak ciddi karaciğer yetmezliği olan hastalarda dozun 20 mg/m² ‘ye düşürülmesi ve
hematolojik parametrelerin yakından izlemi önerilir (bkz bölüm 4.2 ve 4.4).
Yaşlı hastalar:
Küçük hücreli olmayan akciğer kanseri hastası yaşlılarda (≥70 yaş) yürütülen oral vinorelbin
çalışmasında yaşın vinorelbinin farmakokinetiği üzerinde bir etkisi olmadığı gösterilmiştir.
Bununla birlikte, yaşlı hastalar duyarlı olduğundan NAVELBINE dozu artırılırken dikkatli
olunmalıdır. (bkz. Bölüm 4.2)
Farmakokinetik/Farmakodinamik ilişkiler
Kandaki vinorelbin maruziyeti ile lökopeni ve nötropeni arasında güçlü bir ilişki olduğu
gösterilmiştir.
5.3.Klinik öncesi güvenlilik verileri
Mutajenik ve karsinojenik potansiyel
9/11Vinorelbin kromozom hasarına yol açmıştır, fakat Ames testinde mutajenik bulunmamıştır.
Vinorelbinin insanda mutajenik etkilere sebep olabileceği düşünülmektedir (anöploidi ve
poliploidi indüksiyonu).
Üreme toksisitesi çalışmaları
Vinorelbin, hayvanlarda yapılan üreme çalışmalarında, embriyo-feto-letal ve teratojenik
bulunmuştur.
Farmakolojik güvenlilik
Tolere edilebilen en yüksek dozda vinorelbin alan köpeklerde, hemodinamik etkilere
rastlanmamıştır; test edilen diğer vinka alkaloitlerinde olduğu gibi, yalnızca bazı minör ve
anlamlı olmayan repolarizasyon bozuklukları gözlenmiştir.
39 hafta süreyle tekrarlayan dozlarda vinorelbin alan memelilerde kardiyovasküler sistem
üzerinde herhangi bir etki gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Enjeksiyonluk su
6.2. Geçimsizlikler
NAVELBINE, çökebileceği için alkali çözeltiler içinde sulandırılmamalıdır.
Kullanma talimatında (bölüm 6.6) belirtilen tıbbi ürünler dışında herhangi bir tıbbi ürün ile
karıştırılmamalıdır.
6.3. Raf ömrü
36 ay.
NAVELBINE normal serum fizyolojik çözeltisi (%0,9 sodyum klorür) veya %5’lik dekstroz
çözeltisi ilave edildikten sonra ışıktan korunarak, nötral cam şişe, PVC ve vinil asetat
torbalarda, oda sıcaklığında (20°C±5°C) veya buzdolabında (2°C-8°C) 8 gün boyunca
kimyasal ve fiziksel stabilitesini muhafaza eder.
Mikrobiyolojik açıdan ürün hazırlandıktan sonra hemen kullanılmalıdır. Kontrollü ve onaylı
aseptik koşullarda hazırlanmamış ve hemen kullanılamaz ise uygun saklama koşulunun
sağlanması uygulayıcının sorumluluğundadır. Bu durumda saklama koşulu 2-8°C’ de 24
saatten daha uzun değildir.
6.4. Saklamaya yönelik özel tedbirler
NAVELBINE buzdolabında (2–8°C) ve ışıktan korunarak orijinal ambalajında saklanmalıdır.
Dondurulmamalıdır.
6.5. Ambalajın niteliği ve içeriği
NAVELBINE butil veya klorobütil tıpalı, cam flakonlar (tip I) içinde bulunmaktadır. Tıpa,
alüminyum kapak ile kapatılmıştır.
6.6. Beşeri tıbbi üründen arta kalan maddelerin imhası ve diğer özel önlemler
NAVELBINE’nin hazırlanması ve uygulanması, eğitilmiş personel tarafından yapılmalıdır.
Uygun göz koruması, tek kullanımlık eldivenler, yüz maskesi ve tek kullanımlık önlük
giyilmelidir. Kazara dökülmesi durumunda hemen silinmelidir.
10/11Göz ile temastan kesinlikle kaçınılmalıdır. Göz ile temas ederse, göz, derhal serum fizyolojik
ile yıkanmalıdır. Kazara ciltle teması durumunda, temas bölgesi su ve sabunla yıkanıp bol su
ile durulanmalıdır.
Hazırlama sonunda, temas eden yüzey iyice temizlenmeli ve eller ve yüz yıkanmalıdır.
NAVELBINE ile nötral cam şişe, PVC torba, vinil asetat torba veya PVC tüplü infüzyon seti
arasında herhangi bir içerik/ ambalaj geçimsizliği yoktur.
NAVELBINE’nin, 20s-50ml serum fizyolojik veya %5 dekstroz çözeltisi içinde
dilüsyonundan sonra 6-10 dakikadan fazla sürede infüzyon şeklinde verilmesi önerilmektedir.
Uygulamadan sonra, damar en az 250 ml izotonik çözelti ile iyice yıkanmalıdır.
NAVELBINE, intravenöz olarak uygulanmalıdır: NAVELBINE infüzyonuna başlamadan
önce kanülün damar içine doğru bir şekilde yerleştirildiğinden emin olunmalıdır. Uygulama
sırasında ilaç çevre dokulara kaçarsa, lokal irritasyon oluşabilir. Bu durumda, uygulama
durdurulmalı, damar serum fizyolojik ile yıkanmalı ve kalan doz başka bir damara
uygulanmalıdır. Ortalama bir ısıda uygulama ilacın dağılmasını kolaylaştırır ve deri altı yangı
riskini azaltır. Hamile kadınlar uygulama öncesi uyarılmalıdır ve sitotoksik ajanlarla temastan
kaçınmalıdır.
Damar dışına kaçma durumlarında, flebit riskini azaltmak için derhal IV glukokortikoidler
uygulanabilir.
Herhangi bir renk değişimine veya partikül varlığına karşı her uygulama öncesinde çözelti
görsel olarak incelenmelidir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
PIERRE FABRE İLAÇ A.Ş.
Anel İş Merkezi Saray Mah.
Site Yolu Sok. No:5/27
34768 Ümraniye - İSTANBUL
Tel : 0 216 636 74 00
Faks: 0 216 636 74 04
8. RUHSAT NUMARASI
117/11
9. RUHSAT TARİHİ/RUHSAT YENİLEME TARİHİ
İlk ruhsat tarihi: 17.12.2004
10. KÜB’ÜN YENİLENME TARİHİ
11/11