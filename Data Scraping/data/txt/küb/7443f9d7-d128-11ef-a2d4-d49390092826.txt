KISA ÜRÜN BİLGİSİ
1. BEŞERİ TIBBİ ÜRÜNÜN ADI
TOBRİNEX %0.3 göz damlası, çözelti
2. KALİTATİF VE KANTİTATİF BİLEŞİM
Etkin madde:
Tobramisin 3.00 mg/ml
Yardımcı maddeler:
Benzalkonyum klorür 0.10 mg/ml
Anhidr sodyum sülfat 1.52mg/ml
Sodyum klorür 2.78 mg/ml
Yardımcı maddeler için 6.1’e bakınız.
3. FARMASÖTİK FORM
Göz damlası, çözelti.
4. KLİNİK ÖZELLİKLER
4.1 Terapötik Endikasyonlar
Duyarlı patojenler nedeni ile gelişmiş göz ve adnekslerin eksternal infeksiyonlarının
tedavisinde kullanılan topikal bir antibiyotiktir.
4.2 Pozoloji ve uygulama şekli
Oküler kullanım içindir.
Pozoloji/uygulama sıklığı ve süresi:
Yaşlılar dahil adolesan ve erişkinlerde kullanım:
Hafif ila orta şiddetteki hastalıklarda hasta gözün/gözlerin konjunktival kesesine 7 gün boyunca
her dört saatte bir veya iki damla damlatılarak uygulanır.
Ağır infeksiyonlarda iyileşme elde edilene kadar her saat başı hasta gözün/gözlerin
konjunktival kesesine düzelme görülünceye kadar iki damla damlatılır. Tedavi kesilmeden önce
dozaj azaltılmalıdır.
1/10Diğer antibiyotiklerde olduğu gibi, tedaviye bakteriyel yanıt uygun bir şekilde gözlenmelidir.
Tedavi süresi genellikle 7-10 gündür.
Uygulama şekli:
Sadece topikal kullanım içindir. Enjeksiyon yapılmamalı veya yutulmamalıdır.
Damlalık ucunun ve çözeltinin kontaminasyonunu önlemek için, şişenin damlalık ucunun göz
kapaklarına, göz çevresine ve diğer yüzeylere değmemesine özen gösterilmelidir.
Damlatmadan sonra göz kapaklarının kapatılması veya nazolakrimal kanal üzerine hafifçe
bastırılması önerilir. Bu oküler yolla uygulanan ilacın sistemik absorpsiyonunu azaltarak
sistemik yan etkilerde azalma sağlayabilir.
Diğer topikal oküler ilaçlarla eş zamanlı kullanılması durumunda, iki uygulama arasında 5-10
dakika kadar beklenmelidir. Göz merhemleri en son uygulanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği
Tobramisinin oküler kullanımı ile çok az sistemik maruziyet oluşur. Tobramisinin
aminoglikozidler ile eş zamanlı olarak sistemik tedavide kullanılması halinde uygun bir
terapötik seviyeye ulaşıldığından emin olunana kadar total serum konsantrasyonunun
izlenmesine önem verilmelidir.
Pediyatrik popülasyon:
1 yaş ve üzeri pediyatrik hastalarda yetişkinlerle aynı dozda (7-10 gün boyunca günde 2-3 kez)
kullanılan tobramisin göz damlası, çözeltinin güvenliliği ve etkililiği gösterilmiştir.
1 yaşın altındaki çocuklar için etkililik ve güvenlilik bilgisi mevcut değildir.
Geriyatrik popülasyon:
Yaşlı hastalarda özel dozaj uygulaması gerekli değildir.
4.3 Kontrendikasyonlar
Tobramisine veya yardımcı maddelerden herhangi birine karşı aşırı duyarlılığı olanlarda
kontrendikedir.
4.4 Özel kullanım uyarıları ve önlemleri
Topikal olarak uygulanan aminoglikozidlere karşı bazı hastalarda hassasiyet gelişebilir. Aşırı
duyarlılık reaksiyonlarının şiddeti; kaşıntı, ürtiker, deri döküntüsü, anafilaksi, anafilaktoid
reaksiyonlar veya büllöz reaksiyonlar gibi lokal etkilerden genel reaksiyonlara kadar
değişkenlik gösterebilir. Aşırı duyarlılık reaksiyonu görülmesi durumunda tedavi kesilmelidir.
2/10Diğer aminoglikozidler ile çapraz reaksiyonlar oluşabilir ve topikal oküler tobramisine duyarlı
olan hastaların ayrıca diğer topikal ve/veya sistemik aminoglikozidlere duyarlı olabileceği
düşünülmelidir. Bu ilacı kullanırken aşırı duyarlılık gelişirse, tedavi sonlandırılmalı ve diğer
ilaçlar kullanılmalıdır (bkz. Bölüm 4.8).
TOBRİNEX sistemik aminoglikozid antibiyotiklerle eş zamanlı kullanılacaksa, toplam serum
konsantrasyonun izlenmesine dikkat edilmelidir (bkz. Bölüm 4.8).
Sistemik tobramisin tedavisi alan hastalarda nörotoksisite, ototoksisite ve nefrotoksisiteyi
içeren ciddi advers reaksiyonlar görülmüştür. Aminoglikozidlerle eş zamanlı kullanılacaksa
dikkatli olunmalıdır.
Diğer antibiyotiklerde olduğu gibi, uzun süre kullanım, mantarlar dahil tedaviye duyarlı
olmayan organizmaların aşırı üremesiyle sonuçlanabilir. Süperinfeksiyon oluşursa, uygun bir
tedavi hemen başlatılmalıdır.
Oküler infeksiyon sırasında hastaların kontakt lens takmamaları tavsiye edilmelidir.
TOBRİNEX, koruyucu madde olarak göz iritasyonuna neden olabilen ve yumuşak kontakt
lenslerin rengini bozduğu bilinen benzalkonyum klorür içermektedir. Yumuşak kontakt
lenslerle temasından kaçınılmalıdır. Hastalar TOBRİNEX uygulamasından önce kontakt
lenslerini çıkarmalı ve uygulamanın ardından kontakt lenslerini takmadan önce 15 dakika
beklemelidirler.
Bu tıbbi ürün her dozunda 1 mmol (23 mg)’dan daha az sodyum ihtiva eder; yani esasında
“sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
TOBRİNEX ile özel bir etkileşim çalışması yapılmamıştır.
Tobramisin ile etkileşimler sistemik uygulamadan sonra bildirilmiştir. Ancak, tobramisinin
topikal uygulamadan sonraki sistemik absorpsiyonu ile herhangi bir etkileşim riski minimum
düzeydedir.
Bir aminoglikozid (TOBRİNEX) ve nörotoksik, ototoksik veya nefrotoksik etkisi olan diğer
oral, sistemik veya topikal ilaçların eş zamanlı ve/veya ardışık kullanımı toksisitede artmaya
neden olabilir, mümkün olduğunda kaçınılmalıdır.
TOBRİNEX ile kombine olarak kullanılan topikal kortikosteroidler bakteriyel, fungal veya
viral infeksiyonların klinik belirtilerini maskeleyebilir ve aşırı duyarlılık reaksiyonlarını
baskılayabilir.
3/104.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Herhangi bir doğum kontrol yöntemi uygulamayan ve çocuk doğurma potansiyeli bulunan
kadınlara için herhangi bir özel önlem tanımlanmamıştır.
Gebelik dönemi
Gebe kadınlarda topikal oküler tobramisin kullanımına ilişkin veri yoktur veya sınırlı veri
mevcuttur. Tobramisin, gebe kadınlarda intravenöz doz uygulamasının ardından plasenta
üzerinden fötusa geçmemektedir. Tobramisinin rahim-içi maruziyette ototoksisiteye neden
olması beklenmemektedir.
Hayvanlar üzerinde yapılan çalışmalar, Tobramisin Göz Damlaları/Merhemden elde edilen
maksimum insan dozunun üzerinde yeterli düzeyde değerlendirilen dozlarda sınırlı klinik
anlamlılığa sahip üreme toksisitesi olduğunu göstermiştir. Tobramisinin sıçanlar veya
tavşanlarda teratojenisiteye neden olmadığı kanıtlanmıştır (Bkz. Bölüm 5.3).
Tobrex göz damlası, çözelti kesinlikle gerekli olmadıkça kullanılmamalıdır.
Laktasyon dönemi
Sistemik tedavide, tobramisin çocuğu etkileme riski taşıyacak miktarlarda anne sütüne geçer.
Emzirme dönemindeki bebekte risk göz ardı edilemese de, topikal olarak damlatıldığında,
sistemik maruziyet düşüktür ve TOBRİNEX kullanırken risk düşük olarak
değerlendirilmektedir. Bu ilaç emziren annelere reçete edildiğinde bu durum dikkate
alınmalıdır.
Çoğu ilaç anne sütüne geçtiği için, emzirmenin durdurulup durdurulmayacağına ya da tedavinin
durdurulup durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve TOBRİNEX tedavisinin emziren anne açısından
faydası dikkate alınmalıdır.
Üreme yeteneği / Fertilite
TOBRİNEX göz damlası, çözeltinin topikal oküler kullanımının insan üremesi üzerine etkisini
değerlendirmek üzere çalışmalar yapılmamıştır.
4.7 Araç ve makine kullanımı üzerindeki etkiler
Geçici görme bulanıklığı veya diğer görme bozuklukları araç ya da makine kullanımını
etkileyebilir. Eğer damlatma sırasında geçici görme bulanıklığı ortaya çıkarsa, hasta araç veya
makine kullanmadan önce görme netleşinceye kadar beklemelidir.
4/104.8 İstenmeyen etkiler
Güvenlik profili özeti:
Klinik çalışmalarda en sık bildirilen advers reaksiyonlar oküler hiperemi ve oküler rahatsızlık
olup, hastaların yaklaşık %1.4 ve %1.2’sinde meydana gelir.
Advers etkiler çok yaygın (≥ 1/10), yaygın (≥ 1/100 ila <1/10), yaygın olmayan (≥ 1/1000 ila <
1/100), seyrek (≥ 1/10000 ila <1/1000), çok seyrek (< 1/10000), bilinmiyor (eldeki verilerden
hareketle tahmin edilemiyor) olarak listelenmiştir. Her sıklık grubunda, advers reaksiyonlar
ciddiyet dereceleri azalacak şekilde listelenmiştir. Advers reaksiyonlar klinik çalışmalardan ve
pazarlama sonrası spontan raporlardan elde edilmiştir. Aşağıdaki advers reaksiyonlar
tobramisin göz damlasının ve/veya merheminin oftalmik kullanımını takiben gözlenmiştir:
Bağışıklık sistemi hastalıkları:
Yaygın olmayan: Hipersensitivite
Bilinmiyor: Anafilaktik reaksiyon
Sinir sistemi hastalıkları
Yaygın olmayan: Baş ağrısı
Göz hastalıkları
Yaygın: Oküler rahatsızlık, oküler hiperemi, göz alerjisi, göz kapağı kaşıntısı
Yaygın olmayan: Keratit, korneal aşınma, görme bozukluğu, bulanık görme, göz kapağı
eritemi, konjunktival ödem, göz kapağında ödem, göz ağrısı, kuru göz, göz akıntısı, gözyaşında
artış, göz kaşıntısı
Bilinmiyor: Göz iritasyonu
Deri ve deri altı doku bozuklukları
Yaygın olmayan: Ürtiker, dermatit, madarozis (kirpik dökülmesi), lökodermi (vitiligo), kaşıntı,
deride kuruluk
Bilinmiyor: Stevens-Johnson sendromu, döküntü, eritema multiforme
Özel popülasyonlara ilişkin ek bilgiler:
Bazı hastalarda topikal olarak uygulanan aminoglikozidlere karşı aşırı duyarlık
oluşabilmektedir (bkz. Bölüm 4.4).
Tobramisinin, aminoglikozid antibiyotiklerle sistemik tedavisinin eş zamanlı uygulandığı
vakalarda, toplam serum konsantrasyonunun izlenmesine dikkat edilmelidir (bkz. Bölüm 4.4).
Sistemik tobramisin tedavisi alan hastalarda nörotoksisite, ototoksisite ve nefrotoksisite gibi
ciddi advers reaksiyonlar ortaya çıkmıştır (bkz. Bölüm 4.4).
5/10Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın risk/yarar dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Bu ürünün özelliklerine bağlı olarak oftalmik kullanımı veya şişe içeriğinin kazara içilmesi
durumunda bir toksik etki beklenmemektedir.
TOBRİNEX’in aşırı doz klinik belirtileri (punktat keratit, eritem, gözyaşında artış, ödem ve
göz kapağı kaşınması) bazı hastalarda görülen yan etkilere benzeyebilmektedir.
TOBRİNEX’in topikal doz aşımında göz(ler) ılık su ile yıkanabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Oftalmolojikler, antiinfektifler, antibiyotikler.
ATC kodu: S01A A12
Tobramisin güçlü, geniş spektrumlu, hızlı bakterisidal etkili bir aminoglikozid antibiyotiktir.
Başlıca etkisini bakteri hücreleri üzerinde polipeptid bağlanmasını ve ribozom üzerinde
sentezlenmesini engelleyerek gösterir.
Direnç mekanizması
Tobramisine direnç, farklı mekanizmalarla oluşmaktadır. Bunlar şu şekildedir: (1) bakteri
hücresi içerisindeki ribozomal alt biriminin değişiklikleri; (2) tobramisinin hücre içerisine
taşınmasıyla girişim ve (3) adenilleyici, fosforilleyici ve asetilleyici enzimleri dizisi ile
tobramisinin inaktivasyonu. İnaktive edici enzimlerin üretimi için genetik bilgiler, bakteri
kromozomu veya plazmidler üzerinden elde edilebilir. Diğer aminoglikozitlere çapraz direnç
oluşabilir.
Sınır değerler
Sınır değerler ve in vitro spektrum, aşağıda belirtildiği gibi sistemik kullanıma bağlıdır. Lokal
olarak daha yüksek konsantrasyonlar elde edildiği ve lokal fiziksel/kimyasal koşullar ürünün
uygulama bölgesindeki aktivitesini etkileyebileceği için, bu sınır değerler tıbbi ürünün topikal
oküler kullanımı için geçerli olmayabilir. EUCAST’a göre, tobramisin için aşağıdaki sınır
değerler belirlenmektedir:
• Enterobacteriaceae S ≤ 2 mg/l, R > 4 mg/l
• Pseudomonas spp. S ≤ 4 mg/l, R > 4 mg/l
• Acinetobacter spp. S ≤ 4 mg/l, R > 4 mg/l
6/10• Staphylococcus spp. S ≤ 1 mg/l, R > 1 mg/l
• Türle ilgili olmayan S ≤ 2 mg/l, R > 4 mg/l
Aşağıda listelenen bilgiler, mikroorganizmaların bu ilaçta tobramisine duyarlı olup olmayacağı
hususundaki olasılıklar hakkında sadece tahmini bir kılavuz sunmaktadır. Konjonktivite
gözlemlenen gibi gözün dış enfeksiyonlarından izole edilen bakteri türleri burada
sunulmaktadır.
Edinilen direncin prevalansı, seçilen türler için coğrafi olarak ve zamanla değişiklik
gösterilebilir; özellikle ciddi enfeksiyonları tedavi ederken direnç hakkında lokal bilgi arzu
edilmektedir. Direncin lokal prevalansının, en azından bazı enfeksiyon tiplerinde tobramisin
yararlılığının sorgulanabilir olduğu seviyede, gerekli olduğu üzere uzman tavsiyesi alınmalıdır.
YAYGIN OLARAK DUYARLI TÜRLER
Aerobik Gram-pozitif mikroorganizmalar:
 Bacillus megaterium
 Bacillus pumilus
 Corynebacterium accolens
 Sayfa 7/10
 Corynebacterium bovis
 Corynebacterium macginleyi
 Corynebacterium pseudodiphtheriticum
 Kocuria kristinae
 Staphylococcus aureus (metisiline duyarlı – MSSA)
 Staphylococcus haemolyticus (metisiline duyarlı– MSSH)
Aerobik Gram-negatif mikroorganizmalar:
 Acinetobacter junii
 Acinetobacter ursingii
 Citrobacter koseri
 Escherichia coli
 Klebsiella oxytoca
 Klebsiella pneumoniae
 Moraxella catarrhalis
 Moraxella oslonensis
 Morganella morganii
 Neisseria perflava
 Proteus mirabilis
 Pseudomonas aeruginosa
 Serratia liquifaciens
Diğer ilgili patojenlere karşı anti-bakteriyel aktivite
7/10EDİNİLEN DİRENCİN PROBLEM OLABİLECEĞİ TÜRLER
 Acinetobacter baumanii
 Bacillus cereus
 Bacillus thuringiensis
 Kocuria rhizophila
 Staphylococcus epidermidis
 Staphylococcus haemolyticus (metisiline duyarlı –MRSH)
 Staphylococcus, diğer koagülaz-negatif türler
 Serratia marcescens
DOĞAL DİRENÇLİ ORGANİZMALAR
Aerobik Gram-pozitif mikroorganizmalar:
 Enterococcus faecalis
 Staphylococcus auereus (methicillin resistant- MRSA)
 Streptococcus mitis
 Streptococcus pneumoniae
 Streptococcus pyogenes
 Streptococcus sanguis
Aerobik Gram-negatif mikroorganizmalar:
 Chryseobacterium indologenes
 Haemophilus influenzae
 Stenotrophomonas maltophilia
Anaerobik Bakteriler
 Propionibacterium acnes
Pediatrik Popülasyon:
Bakteriyel konjonktivit, blefarit veya blefarokonjonktivit tedavisi için tobramisin göz damlaları
veya göz merhemi ile yürütülen 10 klinik çalışmaya 600’ün üzerinde pediatrik hasta
kaydedilmiştir. Bu hastaların yaşı 1 ile 18 arasında değişmiştir. Genelde pediatrik hastalarda
güvenlilik profili yetişkin hastalardakine benzerdir. 1 yaşın altındaki çocuklar için, veri
bulunmadığından pozoloji önerisinde bulunulamaz.
5.2. Farmakokinetik özellikler
Genel Özellikler
Emilim
Tobramisinin topikal oküler uygulamasını takiben tobramisinin sistemik maruziyeti düşüktür.
Ancak %0.3’lük topikal oküler tobramisin, tek doz uygulma sonrasında insan gözyaşında
527±428 μg/ml tobramisine ulaşır. Oküler yüzey konsantrasyonu genellikle en dirençli
izolatların MİK (minimum inhibisyon konsantrasyonu) değerlerini aşar (MİK > 64 μg/ml).
8/10Dağılım
Plazma yarı ömrü yaklaşık olarak 2 saat, klerensi 0.04 l/s/kg ve dağılım hacmi 0.26 l/kg’dır..
Biyotransformasyon
Tobramisinin plazma proteinlerine bağlanma oranı %10’dan azdır. Tobramisinin oral
biyoyararlanımı düşüktür (<1%).
Eliminasyon
Tobramisin öncelikle değişmemiş ilaç olarak, glomerüler filtrasyon yoluyla hızlı ve yoğun bir
şekilde idrarda atılır.
Doğrusallık /Doğrusal olmayan durum
Topikal oküler uygulamam sonrasında oküler ya da sistemik absorpsiyon ile artan doz
konsantrasyonları değerlendirilmemiştir. Bu nedenle topikal oküler doza ile maruziyetin
doğrusallığı kanıtlanmamıştır.
Hastalardaki karakteristik özellikler
Böbrek/karaciğer yetmezliği
Bu hasta gruplarında göz damlası olarak tobramisinin farmakokinetiği çalışılmamıştır.
Pediyatrik popülasyon
Tobramisin dahil aminoglikozidler çocuklarda, yenidoğanlarda ve erken doğanlarda ciddi
gram-negatif enfeksiyonların tedavisi için yaygın olarak kullanılmaktadır. TOBRİNEX göz
damlası, çözelti çocuklarda kullanılabilir. Tobramisin sistemik uygulama sonrası çocuklardaki
klinik farmakolojisi çalışılmıştır.
Geriyatrik popülasyon
Yetişkinler ile karşılaştırıldığından yaşlı hastalarda tobramisinin farmakokinetiğinde hiçbir
değişiklik yoktur.
5.3 Klinik öncesi güvenlilik verileri:
Tobramisin, gastrointestinal kanaldan çok az absorbe edilmektedir. Tobramisinin parenteral
olarak uygulanan yüksek dozlarının sıçan ve köpeklerde renal toksisiteye, kedilerde
ototoksisiteye neden olduğu raporlanmıştır.
Klinik öncesi çalışmalar, majör organojenez periyotları esnasında sıçanlara 30 ve 60 mg/kg’de
intra-peritoneal (IP) yolla tobramisinin yüksek sistemik dozlarının uygulandığını ve bunun
fetüslerde ve yeni doğan sıçanlarda böbrekteki kortikal alanın kaybına ve glomerüler
yoğunlukta artışlara neden olduğunu göstermiştir. Diğer laboratuvar hayvanlarındakine benzer
şekilde, aminoglikozid antibiyotiklerinin ototoksik olduğu düşünülmektedir. 30 hafta boyunca
20, 40 ve 80 mg/kg/gün şeklinde subkutan yolla uygulama yapılan kedilerde uzatılmış sistemik
tobramisin tedavisi, doza bağlı saç hücrelerinin ve kulaktaki destekleyici duyusal yapıların
dejenerasyonu ile sonuçlanmıştır.
9/106. FARMASÖTİK ÖZELLİKLER
6.1 Yardımcı maddelerin listesi
Borik asit
Anhidr sodyum sülfat
Sodyum klorür
Tiloksapol
Benzalkonyum klorür
Sülfirik asit ve/veya sodyum hidroksit (pH ayarı)
Saf su
6.2 Geçimsizlikler
Spesifik bir geçimsizliği hakkında çalışma yapılmamıştır.
6.3 Raf ömrü
24 ay
Preparat açılıncaya kadar sterildir, açıldıktan sonra 1 ay içinde kullanılmalıdır.
6.4. Saklamaya yönelik özel tedbirler
25oC’nin altında oda sıcaklığında saklayınız.
Kullandıktan sonra şişe sıkıca kapatılmalıdır
6.5 Ambalajın niteliği ve içeriği
5 ml’lik damlalıklı plastik şişede.
6.6 Beşeri tıbbi üründen arta kalan maddelerin imhası ve diğer özel önlemler
Herhangi bir kullanılmamış ürün veya atık materyaller “Tıbbi Ürünlerin Kontrolü Yönetmeliği”
ve “Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç Sanayi ve Ticaret A.Ş.
Reşitpaşa Mahallesi Eski Büyükdere Cad. No:4, 34467
Maslak/Sarıyer/İSTANBUL
8. RUHSAT NUMARASI
179/64
9. İLK RUHSAT TARİHİ/RUHSAT YENİLEME TARİHİ:
İlk ruhsat tarihi: 11.10.1996
Ruhsat yenileme tarihi:
10. KÜB’ÜN YENİLEME TARİHİ:
10/10