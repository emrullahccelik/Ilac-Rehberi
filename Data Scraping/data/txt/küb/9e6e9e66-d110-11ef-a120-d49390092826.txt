KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
NİKİTABS 1,5 mg film kaplı tablet
2. KALİTATİF VE KANTİTATİF BİLEŞİM
Etkin madde:
Sitizin …………..………..1,5 mg
Yardımcı maddeler:
Yardımcı maddeler için Bölüm 6.1’e bakınız.
3. FARMASÖTİK FORM
Film kaplı tablet
NİKİTABS 1,5 mg Film Kaplı Tablet: Parlak bordo renkli, bombeli, yuvarlak, bir tarafı Nobel
armalı film kaplı tabletlerdir.
4. KLİNİK ÖZELLİKLER
4.1. Terapötik endikasyonlar
NİKİTABS, tütün/nikotin bağımlılığında, sigara bırakma sürecini kolaylaştırmak amacıyla
kullanılan bir üründür.
4.2. Pozoloji ve uygulama şekli
Pozoloji/uygulama sıklığı ve süresi:
18 yaş ve üzeri yetişkinler
Hekim tarafından başka şekilde tavsiye edilmediği takdirde aşağıda tarif edildiği gibi
uygulanmalıdır.
Tütün/nikotin bağımlılığının NİKİTABS ile tedavisi, iki aşamada uygulanır.
Birinci, giriş aşaması 3 gün olarak öngörülmüştür.
Üç gün boyunca NİKİTABS her iki saatte bir, gece uyku saatleri hariç, günde 6 kez birer tablet
şeklinde alınır. Tedavinin başladığı andan itibaren içilen sigara sayısı azaltılmalıdır.
Kullanıldığı üç gün içinde sigara içme isteğinde azalma şeklinde etki görülmemesi halinde, ilaç
alımı durdurulmalı ve bir sonraki uygulama en az 2-3 ay sonra tekrarlanmalıdır.
İlk kürde üç gün içinde etkisini göstermesi halinde, ilaç kullanımı aşağıdaki temel kür şemasına
göre devam edilir:
1Tedavi süresi Kullanım sayısı Günlük doz
4. ile 12. gün arasında Her 2,5 saatte bir 1’er tablet 5 tablet
13. ile 16. gün arasında Her 3 saatte bir 1’er tablet 4 tablet
17. ile 20. gün arasında Her 5 saatte bir 1’er tablet 3 tablet
21. ile 25. gün arasında Her 6-8 saatte bir 1’er tablet 1-2 tablet
Tedavinin beşinci gününde sigara kullanımı tamamen sona ermelidir.
Uygulama şekli:
Oral yolla kullanılır.
NİKİTABS tablet bir miktar su ile bütün olarak yutulmalıdır.
Sadece ağızdan kullanım içindir.
Tabletler çiğnenmeden veya ezilmeden yeterli miktarda su ile yutulmalıdır.
Özel popülasyonlara ilişkin ek bilgiler:
Böbrek/Karaciğer yetmezliği olan hastalar:
Böbrek veya karaciğer yetmezliği olan hastalarda sitizin ile ilgili klinik deneyim yoktur, bu
nedenle NİKİTABS’ın karaciğer veya böbrek yetmezliği olan hastalarda kullanımı önerilmez.
Pozoloji/Uygulama sıklığı ve süresi kısmında belirtilen dozlar aşılmamalıdır.
Pediyatrik hastalar:
Sitizinin pediyatrik popülasyonda kullanıma ilişkin henüz yeterli veri mevcut değildir. Bu
nedenle pediyatrik popülasyonda kullanımı önerilmemektedir.
Geriyatrik popülasyon:
Sitizinin geriyatrik popülasyonda kullanıma ilişkin henüz yeterli veri mevcut değildir. Bu
nedenle geriyatrik popülasyonda kullanımı önerilmemektedir.
Diğer:
Kronik akciğer enfeksiyonu (örn. tüberküloz) nedeniyle sigarayı bırakması gereken hastalarda
sitizin etkili olmayabilir ve bu ve benzeri popülasyonda kullanımı önerilmemektedir.
4.3. Kontrendikasyonlar
NİKİTABS aşağıdaki durumlarda kontrendikedir:
• Sitizine veya ürünün bileşimindeki herhangi bir maddeye karşı aşırı duyarlılık
• Akut kalp krizi
• Yakın geçmişte meydana gelen beyin kan dolaşımı bozuklukları (strok)
• Stabil olmayan anjina pektoris
• Kardiyak aritmi
• Gebelik ve laktasyon (Bkz. Bölüm 4.6)
4.4. Özel kullanım uyarıları ve önlemleri
- NİKİTABS, hastanın ciddi ve bilinçli olarak sigarayı bırakma niyetinde olduğunda
kullanılmalıdır.
- NİKİTABS kullanırken sigara içmeye devam edilmesi durumunda nikotin zehirlenmesi
tablosu gelişebilir. Bu konuda hasta uyarılmalıdır.
2- Bazı hastalıklarda ve durumlarda yeterli klinik deneyim olmadığı için dikkatli olunması
önerilir:
• İskemik kalp hastalıkları
• Kronik kalp yetmezliği
• Arteryel hipertansiyon
• Feokromasitoma
• Serebrovasküler hastalıklar
• Ateroskleroz ve diğer periferik vasküler hastalıklar
• Hipertiroidizm
• Mide ve duodenum ülseri
• Gastroözofajiyal reflü
• Diyabet
• Şizofreni
- 18 yaşın altında ve 65 yaşın üstündeki kişilerde kullanıma ilişkin henüz yeterli veri mevcut
değildir. Bu nedenle pediyatrik ve geriyatrik popülasyonda kullanımı önerilmemektedir.
Sigarayı bırakma: Tütün dumanındaki polisiklik aromatik hidrokarbonlar, CYP 1A2 (ve
muhtemelen CYP 1A1) enzimi tarafından metabolize edilen ilaçların metabolizmasını indükler.
Sigara içen kişinin sigarayı bırakması, metabolizmanın yavaşlamasına ve buna bağlı olarak bu
ilaçların kandaki düzeylerinin artmasına neden olabilir. Bu, teofilin, takrin, klozapin ve ropinirol
gibi dar bir terapötik pencereye sahip ürünler için potansiyel klinik öneme sahiptir.
İmipramin, olanzapin, klomipramin ve fluvoksamin gibi CYP1A2 tarafından kısmen metabolize
edilen diğer tıbbi ürünlerin plazma konsantrasyonları da sigaranın bırakılmasıyla artabilir, ancak
bunu doğrulayacak veriler eksiktir ve bu ilaçlar üzerindeki etkisinin olası klinik önemi
bilinmemektedir. Sınırlı veriler, flekainid ve pentazosin metabolizmasının sigara içmeyle de
indüklenebileceğini düşündürmektedir.
Nadiren intihar düşünceleri ve intihar girişimlerini içeren depresif ruh hali, nikotin
yoksunluğunun bir işareti olabilir. Doktorlar, tedavi olsun ya da olmasın, sigarayı bırakmaya
çalışan hastalarda olası ciddi nöropsikiyatrik semptomların ortaya çıkma olasılığının farkında
olmalıdırlar.
Tedavi uygulansın ya da uygulanmasın, sigarayı bırakma altta yatan psikiyatrik hastalığın (örn.
depresyon) alevlenmesiyle ilişkilendirilmiştir.
Psikiyatrik hastalık öyküsü olan hastalarda dikkatli olunmalı ve hastalar bu konuda
bilgilendirilmelidir.
Çocuk doğurma potansiyeli olan kadınlar:
Çocuk doğurma potansiyeli olan kadınlar, NİKİTABS tedavisi sırasında etkili bir doğum kontrol
yöntemi kullanmalıdırlar (Bkz. Bölüm 4.5 ve 4.6).
4.5. Diğer tıbbi ürünler ile etkileşimler ve diğer etkileşim şekilleri
NİKİTABS, tüberküloz tedavisi için kullanılan ilaçlarla birlikte kullanılamaz.
Önemli ilaç etkileşimleri hakkında başka hiçbir klinik veri mevcut değildir.
Hasta, ilacın kullanırken sigaranın birlikte kullanılmasının veya nikotin içeren ürünlerin
kullanımının nikotin yan etkilerini şiddetlendirebileceğini bilmelidir (Bkz. Bölüm 4.4).
Hormonal kontraseptifler
3NİKİTABS'ın sistemik hormonal kontraseptiflerin etkinliğini azaltıp azaltamayacağı
bilinmemektedir, bu nedenle bu tür hormonal kontraseptifleri kullanan kadınların ikinci bir
bariyer kontrasepsiyon yöntemi kullanmaları tavsiye edilmelidir.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması bulunmamaktadır.
Pediyatrik popülasyon:
Pediyatrik popülasyonlara ilişkin etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar / Doğum kontrolü (Kontrasepsiyon)
NİKİTABS’ın çocuk doğurma potansiyeli bulunan kadınlar/doğum kontrolü üzerinde etkisi
için çalışma bulunmamaktadır.
Çocuk doğurma potansiyeli olan kadınlar, NİKİTABS tedavisi sırasında etkili bir doğum
kontrol yöntemi uygulamalıdırlar (Bkz. Bölüm 4.5 ve 4.4). Sistemik hormonal kontraseptif
kullanan kadınlar, ikinci bir bariyer kontrasepsiyon yöntemi daha uygulamalıdırlar.
Gebelik dönemi
Bu ilacın gebelik sırasında kullanımı tavsiye edilmez. Kullanım sırasında gebelik tespit edilmiş
ise ilaç derhal sonlandırılmalıdır.
NİKİTABS’ın gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar, gebelik, embriyonal/fetal gelişim, doğum ya da doğum sonrası
gelişim üzerindeki etkiler bakımından yetersizdir. İnsanlara yönelik potansiyel risk
bilinmemektedir.
Tedbirli olmak adına, hamilelik sırasında NİKİTABS kullanılmasından kaçınılmalıdır.
Laktasyon dönemi
Laktasyon döneminde güvenilirliği belirlenmemiştir. Günümüze kadar yeterli veri
bulunmadığından NİKİTABS’ın emziren annelerde kullanılması önerilmez. Risk göz ardı
edilemez.
Üreme yeteneği/Fertilite
Fertilite üzerine etkileri ile ilgili çalışma bulunmamaktadır.
4.7. Araç ve makine kullanımı üzerindeki etkiler
NİKİTABS 'ın araç ve makine kullanma yeteneği üzerinde hiçbir etkisi yoktur.
4.8. İstenmeyen etkiler
Sitisin içeren ürünlerin kullanımıyla ilgili klinik çalışmalar ve önceki deneyimler, bu maddenin
iyi tolere edilebilirliğini göstermektedir. Advers olaylar nedeniyle tedaviyi bırakan hastaların
oranı %6-15,5 idi ve kontrollü çalışmalarda plasebo grubu içinde tedaviyi bırakan hastaların
oranı ile karşılaştırılabilirdi. Genellikle gastrointestinal sistemle ilişkili olan hafif ila orta
4derecede advers reaksiyonlar gözlenmiştir. Yan etkilerin çoğu tedavinin başlangıcında meydana
geldi ve tedavi sırasında düzeldi. Bu belirtiler ilaç kullanımından ziyade sigarayı bırakmaya
bağlı olabilir.
Yan etkiler şu şekilde sınıflandırılır:
Çok yaygın: 10 hastanın en az birinde görülebilir.
Yaygın: 10 hastanın birinden az, fakat l00 hastanın birinden fazla görülebilir.
Yaygın olmayan: 100 hastanın birinden az, fakat 1.000 hastanın birinden fazla görülebilir.
Seyrek: 1.000 hastanın birinden az fakat 10.000 hastanın birinden fazla görülebilir.
Çok seyrek: l0.000 hastanın birinden az görülebilir.
Bilinmiyor: Eldeki verilerden hareketle tahmin edilemiyor.
Kardiyak hastalıklar
Çok yaygın: Taşikardi
Yaygın: Bradikardi
Vasküler bozukluklar:
Çok yaygın: Hipertansiyon
Göz hastalıkları
Yaygın olmayan: Lakrimasyon
Gastrointestinal hastalıkları
Çok yaygın: Ağızda kuruluk hissi, ishal, tad değişikliği, midede ekşime, kabızlık, kusma, mide
bulantısı, karın ağrısı (özellikle karnın üst kısmı)
Yaygın: Karında gaz, dilde yanma
Yaygın olmayan: Tükürük salgısında artış
Genel bozukluklar ve uygulama bölgesine ilişkin hastalıklar
Çok yaygın: Bitkinlik
Yaygın: Güçsüzlük
Yaygın olmayan: Yorgunluk
Metabolizma ve beslenme hastalıkları
Çok yaygın: iştah değişiklikleri (genelde artma), kilo artışı
Sinir sistemi hastalıkları hastalıkları
Çok yaygın: Sinirlilik, baş dönmesi, uyku bozuklukları (uykusuzluk, anormal rüyalar,
uyuklama, kabus görme), baş ağrısı, duygusal durumda değişiklikler, anksiyete (kaygı durumu)
Yaygın: Konsantrasyon kaybı
Yaygın olmayan: Başta ağırlık hissi, cinsel isteğin azalması
Solunum, göğüs bozuklukları ve mediastinal hastalıklar
Yaygın olmayan: Dispne, balgam artışı
Deri ve deri altı doku hastalıkları
Çok yaygın: Raş (döküntü)
Yaygın olmayan: Aşırı terleme, ciltte sarkma
Kas-iskelet bozuklukları bağ dokusu ve kemik hastalıkları:
Çok yaygın: Miyalji
5Araştırmalar:
Yaygın olmayan: Serum aminotransferaz düzeylerinde artış
Şüpheli advers reakiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
NİKİTABS doz aşımı durumunda nikotin zehirlenmesi belirtileri gözlenir. Doz aşımı belirtileri
arasında halsizlik, mide bulantısı, kusma, artan kalp hızı, kan basıncı dalgalanmaları, solunum
bozuklukları, görme bozuklukları, klonik kasılmalar bulunur. Tüm aşırı doz vakalarında, akut
zehirlenmede takip edilen standart prosedür uygulanmalıdır, gastrik lavaj ve inflizyon sıvıları
ve diüretikler ile kontrol edilen diürez yapılmalıdır. Gerekirse, kardiyovaskuler sisteme etki
eden ve solunumu uyaran antiepileptikler kullanılabilir. Solunum, kan basıncı ve kalp hızı
izlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Nikotin bağımlılığında kullanılan ilaçlar
ATC kodu: N07BA04
Sitizin kullanımı, yoksunluk semptomlarını hafifleterek nikotin bağımlılığının kademeli olarak
azalmasına izin verir.
Sitizin, nikotine benzer alkoloid yapısında kolinomimetik etkili bir gangliyon stimülandır.
Cytisus Laburnum adlı bitkinin tohumlarında bulunur. Nikotinik asetilkolin reseptörleri
üzerinde agonist etki oluşturur. Sitizinin etkisi nikotininkine benzer, ancak genel olarak daha
zayıftır. Sitizin, aynı reseptörler için nikotin ile rekabet eder ve daha güçlü bağlanması
nedeniyle kademeli olarak nikotinin yerini alır. Esas olarak α4β2 alt tipi (bunların kısmi
agonistidir) olmak üzere nikotinik reseptörleri uyarma kabiliyeti daha düşüktür ve merkezi sinir
sistemine nikotinden daha az geçiş yapar. Merkezi sinir sisteminde sitizinin, nikotin
bağımlılığında yer alan mekanizma ve nörotransmiterlerin salınımı üzerinde etki ettiği
varsayılmaktadır. Mezolimbik dopamin sisteminin nikotine bağlı tam aktivasyonunu önler ve
beyindeki dopamin seviyesini orta derecede artırır, bu da nikotin yoksunluğunun merkezi
semptomlarını hafifletir.
Sitizin periferik sinir sisteminde, otonom ganglionları uyarır. Bu solunumun stimülasyonuna ve
katekolaminlerin adrenal bezden salgılanmasına neden olur, kan basıncını yükseltir ve nikotin
yoksunluğunun periferik semptomlarını önler.
5.2. Farmakokinetik özellikler
Genel özellikler
Emilim:
Sitizinin farmakokinetik özellikleri, tek bir oral 1,5 mg sitizin dozundan sonra 36 sağlıklı
gönüllüde test edildi. Oral uygulamalarda Sitizin sindirim sistemi tarafından kolayca emilir.
6Kan plazmasında 15,55 ng/ml C değerine 0,92 saat içinde ulaşılır. Gıda tüketimi, ilacın
maks
biyolojik erişilebilirliğini etkilemez.
Metabolizma:
Sitizin önemli derecede metabolik transformasyona tabi değildir.
Eliminasyon:
Alınan dozun %64’ü, aynı şekilde böbrekler tarafından 24 saat içinde dışarı atılır. T değeri
1/2
yaklaşık 4 saattir.
Ortalama alıkonma süresi (MRT) yaklaşık 6 saattir.
Böbrek veya karaciğer yetmezliği olan hastalarda veri yoktur ve diyetin sitizine maruz kalma
üzerindeki etkisi bilinmemektedir.
Hayvanlarda farmakokinetik:
Sitizinin farelere 2 mg/kg dozunda oral yoldan verilmesini takiben, uygulanan dozun %42'si
emilmiştir. Doruk kan sitizin seviyeleri 120 dakika sonra kaydedilmiştir ve dozun %18'i 24 saat
içinde idrarla atılmıştır. İntravenöz uygulamadan sonra belirlenen sitizinin eliminasyon yarı
ömrü 200 dakikadır. İntravenöz dozun yaklaşık 1/3'ü 24 saatte idrarla ve dozun %3'ü 6 saat
içinde feçesle atılmıştır. En yüksek ilaç konsantrasyonları karaciğer, adrenal bezler ve
böbreklerde ölçülmüştür. İntravenöz uygulamayı takiben safradaki sitizin konsantrasyonu
kandakinden 200 kat daha yüksekti. Tavşanlara perkütan uygulamadan sonra iki aşamada
kararlı durum kan sitizin seviyelerine ulaşıldı. İlk aşama 24 saat, ikinci aşama üç gün daha
sürdü. İlk aşamada, ilacın kandaki emilim hızı ve seviyesi, ikinci aşamaya göre iki kat daha
yüksekti. Tavşanlarda, oral uygulamadan sonra dağılım hacmi (Vd) 6,21 L/kg ve intravenöz
uygulamadan sonra 1,02 L/kg'dır.
Sıçanlara 1 mg/kg sitizinin deri altı uygulamasını takiben kan konsantrasyonları 516 ng/ml ve
beyin konsantrasyonları 145 ng/ml olmuştur. Beyindeki konsantrasyon, kandaki
konsantrasyonun %30'undan azdı. Deri altı nikotin uygulamasıyla ilgili benzer deneylerde,
beyindeki nikotin konsantrasyonu, kandaki konsantrasyonun %65'i kadardı.
5.3. Klinik öncesi güvenlilik verileri
Tekrarlanan doz toksisitesi, genotoksisite ve üreme ve gelişim toksisitesine dair iyi laboratuvar
uygulamaları dışı çalışmalara dayanan klinik olmayan veriler, insanlar için özel bir tehlike
ortaya koymamaktadır. Farelerde, sıçanlarda ve köpeklerde tekrarlanan doz toksisite
çalışmaları, hematopoez, mide mukozası, böbrekler, karaciğer ve diğer iç organlar ile ilgili
olarak önemli toksisite göstermemiştir. Farelerde yapılan bir in vivo çalışmada sitizin
genotoksik değildi. Sitizin in sıçanlarda embriyotoksik etkilerine dair hiçbir kanıt yoktu.
6. FARMASÖTİK ÖZELLİKLER
6.1. Yardımcı maddelerin listesi
Dibazik kalsiyum fosfat susuz
Mikrokristalin selüloz pH102
Kroskarmelloz sodyum
Kolloidal silikondioksit
Magnezyum stearat
Film kaplama:
Sepifilm LP 007 (Hidroksi propilmetil selüloz, Mikrokristalin selüloz, Stearik asit)
Kandurin parlak kırmızı (Potasyum alüminyum silikat, Kırmızı demir oksit)
6.2. Geçimsizlikler
7Bilinmemektedir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
Şeffaf PVC-PE-PVDC /Aluminyum blisterlerde, 100 tablet halinde karton kutuda
ambalajlanarak sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
NOBEL İLAÇ SANAYİİ ve TİCARET A.Ş.
Saray Mah. Dr. Adnan Büyükdeniz Cad. No:14
Ümraniye 34768 İSTANBUL
Tel: (216) 633 60 00
Fax: (216) 633 60 01-02
8. RUHSAT NUMARASI
2022/779
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 22.12.2022
Ruhsat yenileme tarihi:
10.KÜB’ÜN YENİLENME TARİHİ
8