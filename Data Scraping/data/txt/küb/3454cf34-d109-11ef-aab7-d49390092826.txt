KISA ÜRÜN BİLGİSİ
1. BEŞERİ TIBBİ ÜRÜNÜN ADI
CLOVATE % 0.05 Merhem
2. KALİTATİF ve KANTİTATİF BİLEŞİM
1 gram merhemde;
Etkin madde:
Klobetazol 17-propiyonat ............................................ 0.5 mg
Yardımcı madde(ler):
Propilen glikol ............................................................. 50 mg
Diğer yardımcı maddeler için 6.1'e bakınız.
3. FARMASÖTİK FORM
Merhem
Beyaz renkli homojen merhemdir.
4. KLİNİK ÖZELLİKLER
4.1. Terapötik endikasyonlar
CLOVATE daha az güçlü olan steroidlere tatmin edici biçimde yanıt vermeyen durumlarda,
yetişkinler, yaşlılar ve 1 yaşından büyük çocuklarda daha dirençli inflamatuvar ve kaşıntı
belirtilerinin kısa süreli tedavisi için endike olan çok güçlü bir topikal kortikosteroiddir.
Bunlar;
- Psöriyazis (yaygın plak sedef hastalığı hariç)
- Rekalsitran dermatozlar
- Liken planus
- Diskoid lupus eritematozus
- Daha az güçlü steroide etkili şekilde yanıt vermeyen diğer deri hastalıkları
4.2. Pozoloji ve uygulama şekli
Pozoloji/uygulama sıklığı ve süresi:
Klobetazol propiyonat en güçlü topikal kortikosteroidler grubunda yer alır (Grup IV) ve diğer
tüm topikal kortikosteroidlerde olduğu gibi, kontrolsüz ve uzun süreli kullanımı ciddi yan
etkilerle sonuçlanabilir (bkz. Bölüm 4.4). Eğer klinik olarak bir lokal kortikosteroid ile
tedavinin 4 haftadan fazla sürmesi gerekiyorsa, daha az güçlü bir kortikosteroid tedavisi
düşünülmelidir. Alevlenmeleri kontrol etmek için tekrarlanan ancak kısa süreli klobetazol
propiyonat kürleri kullanılabilir (aşağıdaki ayrıntılara bakınız)
1Uygulama şekli:
CLOVATE merhem kuru, likenifiye ve pullanmanın görüldüğü lezyonlar için uygundur.
Erişkinler, yaşlılar ve 1 yaşından büyük çocuklar
Belirgin bir düzelme görülünceye kadar hastalıklı alanın üzerini kaplayacak şekilde ince bir
tabaka halinde sürülerek günde bir veya iki kez iyileşme görülene kadar uygulanır (daha
duyarlı 2 koşullarda bu birkaç gün içinde olabilir). Daha sonra uygulama sıklığı azaltılır veya
daha az potent bir ilaçla tedaviye devam edilir.
Her uygulama sonrasında bir yumuşatıcı uygulanmadan önce emilim için yeterli süre
beklenmelidir.
Hastalığın alevlenmesini kontrol için kısa süreli CLOVATE tedavisi tekrarlanabilir.
Daha dirençli lezyonlarda, özellikle hiperkeratozun olduğu durumlarda tedavi bölgesi
gerekirse polietilen film ile kapatılarak CLOVATE’ın etkisi arttırılabilir. Tatmin edici bir
yanıt elde etmek için genellikle yalnızca gece kapatmak yeterlidir. Daha sonra iyileşme
genellikle oklüzyon olmadan sağlanabilir
Eğer hastanın durumu kötüleşirse veya 2-4 hafta içerisinde durumunda iyileşme görülmezse,
teşhis ve tedavi yeniden değerlendirilmelidir. Tedavi 4 haftadan uzun sürmemelidir. Eğer
uzun süreli tedavi gerekli ise, daha az potent ilaç kullanılmalıdır.
Haftalık maksimum doz 50g'ı geçmemelidir.
Kontrol sağlandıktan sonra CLOVATE ile tedavi kademeli olarak bırakılmalı ve idame
tedavisi olarak bir yumuşatıcı krem ile devam edilmelidir.
CLOVATE’ın aniden kesilmesiyle önceden var olan dermatozlar yeniden ortaya çıkabilir.
Rekalsitran dermatozlar:
Görülme sıklığı fazla olan hastalar
Bir akut epizot kesintisiz bir topikal kortikosteroid kürü ile etkili bir şekilde tedavi edildikten
sonra aralıklı doz uygulama (günde bir kez, haftada iki kez, kapalı pansuman yapılamadan)
düşünülebilir. Bunun relaps sıklığını azaltmada faydalı olduğu gösterilmiştir.
Uygulama daha önce etkilenmiş tüm bölgelerde veya bilinen potansiyel relaps bölgelerinde
sürdürülmelidir. Bu uygulama rutin günlük yumuşatıcı krem kullanımı ile kombine
edilmelidir. Rahatsızlık ve kesintisiz tedavinin faydaları ile riskleri düzenli olarak yeniden
değerlendirilmelidir.
Yüze uygulama:
Tedavi süresi 5 gün ile sınırlıdır ve oklüzyon kullanılmamalıdır
Özel popülasyonlara ilişkin ek bilgiler:
Böbrek/Karaciğer yetmezliği:
Sistemik emilim durumunda (geniş bir alana uzun süre uygulamada) metabolizma ve
eliminasyon gecikebilir ve sistemik toksisite riski artabilir. Bu nedenle istenen klinik etkiyi
sağlamak için en düşük miktarda ve en kısa sürede kullanılmalıdır.
2Pediyatrik popülasyon:
1 yaşın altındaki çocuklarda kontrendikedir.
Çocuklarda topikal kortikosteroidlere karşı daha fazla lokal ve sistemik yan etki gelişir ve
genel olarak erişkinlere göre daha kısa süre ve daha az güçlü ilaçlarla tedavi gerekir.
Çocukluk yaş grubunda zorunlu kalınmadıkça kullanımı önerilmemektedir
Terapötik yararın sağlandığı en düşük miktarın uygulanmasına dikkat edilmelidir.
Çocuklarda tedavi süresi 5 günü geçmemelidir ve haftalık olarak değerlendirilmelidir.
Oklüzyon kullanılmamalıdır.
Geriyatrik popülasyon:
Klinik çalışmalar yaşlılar ile genç hastalar arasında yanıt farkı saptamamıştır. Yaşlılarda
hepatik ve renal fonksiyonlarda azalma sıklığının daha fazla olması sistemik emilim ortaya
çıktığında eliminasyonu geciktirebilir. Bu nedenle istenen klinik etkiyi sağlamak için en
düşük miktarda ve en kısa sürede kullanılmalıdır.
4.3. Kontrendikasyonlar
 Aşağıdaki durumlar CLOVATE ile tedavi edilmemelidir:
o Rozasea,
o Akne vulgaris
o Perioral dermatitte,
o Perianal ve genital pruritusta,
o Tedavi edilmemiş deri enfeksiyonlarında,
o inflamasyonsuz kaşıntıda,
• Etkin maddeye veya bölüm 6.1'de listelenen yardımcı maddelerden herhangi birine karşı
aşırı duyarlılığı olanlarda kullanılmamalıdır.
• 1 yaşın altındaki çocuklarda dermatit ve bebek bezi pişikleri dahil dermatozlarda
kullanılması kontrendikedir.
4.4 Özel kullanım uyarıları ve önlemleri
Klobetazol kortikosteroidlere veya preparattaki yardımcı maddelerden herhangi birine lokal
aşırı duyarlılık öyküsü olan hastalarda dikkatle kullanılmalıdır. Lokal hipersensitivite
reaksiyonları teşhis edilen hastalığa benzer semptomlar gösterebilir (Bkz. Bölüm 4.8)
Topikal steroidlerin artan sistemik absorpsiyonu sonucunda bazı bireylerde
glukokortikosteroid yetmezliğine yol açan hiperkortizolizm (Cushing’s sendromu) belirtileri
ve tersinir hipotalamik pituiter adrenal (HPA) ekseninde baskılanma görülebilir. Bu durum
gözlemlendiğinde ya ilacın uygulama sıklığı azaltılarak ilaç yavaş yavaş bırakılır ya da daha
az potent bir kortikosteroid uygulanır. İlacın aniden bırakılması glukokortikosteroid
yetmezliğine yol açabilir. (bkz. Bölüm 4.8)
Önerilen dozdan haricinde uzun süreli klobetasol propiyonat kullanımı ile ciddi osteonekroz
enfeksiyonları (nekrotizan fasiit dahil) ve sistemik immünosupresyon (bazen geri dönüşümlü
3Kaposi sarkom lezyonları ile sonuçlanan) vakaları bildirilmiştir (bkz. Bölüm 4.2). Bazı
durumlarda hastalar, diğer güçlü oral/topikal kortikosteroidler veya immünosupresörlerle (örn.
metotreksat, mikofenolat mofetil) eşzamanlı olarak kullanmıştır. Lokal kortikosteroidlerle
tedavi klinik olarak 4 haftayı aşarsa, daha az güçlü bir kortikosteroid preparatı ile devam
edilmesi düşünülmelidir.
Sistemik etkileri artıran risk faktörleri:
 Topikal kortikosteroidlerin formulasyonu ve etkileri
 Maruz kalma süresi
 Geniş yüzey alanına uygulama,
 Oklüzyon alanları (örneğin., kıvrımlı bölgeler), ya da üzerine kapatılmış alanlar (bebeklerde
bebek bezi kapatıcı pansuman işlevi görebilir)
 Stratum corneumun artmış hidrasyonu
 İncelmiş deri bölgelerinde kullanım (örneğin.; yüz)
 Çatlayan veya diğer sebeplerle deri bariyerinin bozulduğu alanlarda kullanım
 Yetişkinlere kıyasla çocuklarda ve bebeklerde absorpsiyonun daha fazla olması sebebiyle
sistemik etkilere duyarlılık daha fazla oranda olabilir. Bu durum çocukların deri bariyerlerinin
tam olarak olgunlaşmamasından ve yetişkinlere nazaran kiloya oranla daha geniş deri
yüzeyine sahip olmalarından kaynaklanmaktadır.
 Pediyatrik popülasyon
Bebeklerde ve 12 yaşın altındaki çocuklarda adrenal supresyona yol açabileceği için
mümkünse uzun süreli devamlı topikal kortikosteroid kullanımından kaçınılmalıdır.
Görme Bozuklukları
Kortikosteroidlerin sistemik ve/veya topikal kullanımında görme bozuklukları raporlanabilir.
Eğer hastalarda bulanık görme ya da diğer görme bozuklukları gibi semptomlar gelişirse,
sistemik veya topikal kortikosteroid kullanımı sonrası raporlanmış katarakt, glokom ya da
santral seröz koryoretinopati gibi nadir hastalıklara sebebiyet olasılığının incelenmesi için göz
doktoruna danışılması gerekebilir.
Çocuklarda ve bebeklerde tedavi süresi
Çocuklar topikal kortikosteroidlerin atrofik etkilerine karşı daha duyarlıdır. Eğer
CLOVATE’ın çocuklarda kullanılması gerekiyorsa tedavi 5 günü geçmemelidir ve oklüzyon
kullanılmamalıdır.
Oklüzyon ile enfeksiyon riski
Bakteriyal enfeksiyonlar ısı, deri katmanları arasındaki nemli ortam ya da kapalı giysiler
sebebiyle gelişirler. Yeni bir oklüzif sargı uygulanmadan önce deri temizlenmelidir.
Göz kapaklarına uygulama
Tekrarlanan maruziyet nedeniyle glokom ve katarakt gelişebileceğinden göz kapaklarına
uygulanacaksa göze kaçmamasına dikkat edilmelidir. Göze kaçtığı takdirde etkilenen göz bol
su ile yıkanmalıdır.
4Yüze Uygulama
Yüz bölgesinin atropik değişikliklere daha duyarlı olmasından dolayı yüze uygulama
istenmeyen bir durumdur. Yüze uygulama yapılacaksa tedavi 5 gün ile sınırlandırılmalıdır.
Psöriyaziste kullanım
Topikal steroidler psöriaziste dikkatli kullanılmalıdır; bazı olgularda rebound nüksler, tolerans
gelişmesi, yaygın püstüler psöriazis riski ve derinin bariyer fonksiyonun azalmasına bağlı
olarak lokal ve sistemik toksisite gelişmesi bildirilmiştir. Topikal steroidler psöriaziste
kullanıldığında hastaların yakından izlenmesi önemlidir.
Kronik bacak ülseri
Topikal kortikosteroidler bazen kronik bacak ülserleri çevresindeki dermatitin tedavisinde
kullanılır. Ancak bu kullanım daha yüksek lokal aşırı duyarlılık reaksiyonları ve artmış lokal
enfeksiyon riski ile ilişkilendirilebilir.
Eş zamanlı enfeksiyon
Enfekte olmuş enflamatuar lezyonlar lokal kortikosteroidler ile tedavi edilirken, uygun
antimikrobik tedavi de uygulanmalıdır. Enfeksiyonda herhangi bir yayılma görülürse,
kortikosteroid tedavisi hemen kesilmeli ve sistemik antimikrobik ajanlar verilmelidir.
CLOVATE, içerdiği propilen glikol yardımcı maddesi nedeniyle deride irritasyona neden
olabilir.
CLOVATE parafin içermektedir. Hastalara, şiddetli yanık riski nedeniyle sigara içmemeleri
ya da çıplak ateş yanında bulunmamaları söylenmelidir. CLOVATE ile temas eden kumaşlar
(kıyafetler, yatak örtüleri, kaplamalar vb.) daha kolay alev almakta ve ciddi bir yangın
tehlikesi oluşturmaktadır. Kıyafetlerin ve yatak örtülerinin yıkanması ürün birikimini
azaltabilir fakat tamamen ortadan kaldırmaz.
4.5. Diğer tıbbi ürünler ile etkileşimler ve diğer etkileşim şekilleri
CYP3A4 inhibitörü ilaçlarla (örneğin. ritonavir, itrakonazol) eşzamanlı kullanımın
kortikosteroid metabolizmasını baskılayarak sistemik maruziyette artışa yol açtığı
gösterilmiştir. Bu etkileşimin klinik olarak önemli düzeye ulaşması uygulanan kortikosteroid
dozu ve uygulama yolu ile CYP3A4 inhibitörü gücüne bağlıdır.
Özel popülasyonlara ilişkin ek bilgiler
Rapor edilmemiştir.
Pediyatrik popülasyon:
Rapor edilmemiştir.
4.6. Gebelik ve laktasyon
Genel tavsiye
Gebelik kategorisi: C
5Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli olan kadınlarda kullanımda özel bir kontrasepsiyona gerek yoktur.
Gebelik planlayan kadınlarda geniş ölçüde, yüksek dozda ve uzun süre kullanılmamalıdır.
Gebelik dönemi
Klobetazol propiyonatın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik ve/veya embriyonel/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
Kortikosteroidlerin hamile hayvanlara lokal uygulanması, fetüsün gelişmesinde
anormalliklere yol açabilir (Bkz. Bölüm 5.3). İnsanlar için bu bulgunun ilişkisi tespit
edilmemiştir. CLOVATE, gerekli olmadıkça gebelik döneminde kullanılmamalıdır.,
Klobetazol gebelik sırasında yalnızca anne için beklenen yararın fötuse verebileceği riskten
fazla olması halinde kullanılmalıdır. Kullanılması durumunda en az miktarda ve en kısa süre
kullanılmalıdır.
Laktasyon dönemi
Topikal steroidlerin laktasyonda kullanımının güvenliliği saptanmamıştır.
Topikal steroidlerin anne sütünde saptanmaya yetecek düzeyde sistemik emilimi olup
olmadığı bilinmemektedir. Klobetazol laktasyon sırasında yalnızca anne için beklenen yararın
bebeğe vereceği riskten fazla olması halinde kullanılmalıdır. Laktasyon sırasında kullanılırken
bebeğin yanlışlıkla yutmaması için memeye uygulanmamalıdır.
Üreme yeteneği/ Fertilite
Hayvanlar üzerinde yapılan araştırmalar üreme toksisitesinin bulunduğunu göstermiştir.
Ancak insanlara yönelik potansiyel risk bilinmemektedir. İnsanlarda topikal
kortikosteroidlerin fertiliteye etkisini değerlendirecek veri bulunmamaktadır. Sıçanlara
subkutan uygulanan klobetazol çiftleşme performansını etkilememiş fakat yüksek dozda
fertiliteyi azalmıştır (bkz. Bölüm 5.3).
4.7. Araç ve makine kullanımı üzerindeki etkiler
Klobetazolun araç ve makine kullanımı üzerindeki etkisini araştıran çalışma
bulunmamaktadır. Topikal klobetazolun advers reaksiyon profiline göre bu aktiviteler
üzerinde olumsuz etki oluşturması beklenmez.
4.8. İstenmeyen etkiler
İstenmeyen etkiler aşağıdaki sıklık kategorilerine göre sunulmaktadır:
Çok yaygın ≥1/10;Yaygın ≥1/100 ve < 1/10;Yaygın olmayan ≥1/1.000 ve < 1/100;Seyrek
≥1/10.000 ve < 1/1.000;Çok seyrek < 1/10.000;Bilinmiyor (eldeki verilerden hareketle tahmin
edilemiyor).
Pazarlama sonrası deneyim
Enfeksiyonlar ve enfestasyonlar
Çok seyrek: Fırsatçı enfeksiyonlar
Bağışıklık sistemi hastalıkları
Çok seyrek: Lokal hipersensitivite
6Endokrin hastalıkları
Çok seyrek: Hipotalamik-hipofizer adrenal (HPA) eksen süpresyonu
Cushingoid özellikler (örneğin. aydede yüzü, santral obezite), çocuklarda ağırlık artışı/gelişme
geriliği, osteoporoz, hiperglisemi/glukozüri, hipertansiyon, vücut ağırlığı artışı/obezite,
endojen kortizol düzeyinde azalma, alopesi, trikoreksi
Göz hastalıkları
Çok seyrek: Katarakt, santral seröz koryoretinopati, glokom
Bilinmiyor: Bulanık görme (bkz. Bölüm 4.4)
Deri ve derialtı dokusu hastalıkları
Yaygın: Pruritus, deride lokal yanma ve deride ağrı
Yaygın olmayan: Deri atrofisi*, deride çatlaklar *, telenjiektazi *
Çok seyrek: Deride incelme*, kırışıklık*, deride kuruluk*, pigmentasyon değişiklikleri*,
hipertrikoz, altta yatan semptomların alevlenmesi, allerjik kontakt dermatit, pustular psöriazis,
eritem, döküntü, ürtiker
* Hipotalamik-hipofizer adrenal (HPA) eksen süpresyonunun lokal ve sistemik etkilerine
bağlıdır
Genel bozukluklar ve uygulama bölgesine ilişkin hastalıklar
Çok seyrek: Uygulama yerinde irritasyon/ağrı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Belirtiler:
Topikal uygulanan klobetazol propiyonat sistemik etki oluşturacak kadar emilebilir. Akut doz
aşımı oluşması beklenmez, bununla birlikte kronik doz aşımı veya yanlış kullanım sonucu
hiperkortizolizm belirtileri ortaya çıkabilir (bkz. Bölüm 4.8).
Yönetim:
Doz aşımı durumunda klobetazol propiyonat glukokortikosteroid yetmezliği riski nedeniyle
uygulama sıklığı azaltılarak ya da daha az etkili bir kortikosteroid ile değiştirilerek kesilmesi
gerekmektedir.
Takip eden tedavi, klinik olarak belirtildiği gibi ya da mevcut olan yerlerde ulusal zehir
merkezi tarafından önerildiği şekilde yapılmalıdır.
75. FARMAKOLOJİK ÖZELLİKLER
5.1. Farmakodinamik özellikler
Farmakoterapotik grup: Çok güçlü kortikosteroidler (topikal dermatolojik) (grup IV)
ATC kodu: D07AD01
Etki mekanizması:
Topikal kortikosteroidler geç evre allerji reaksiyonlarını mast hücre yoğunluğunun
azalmasını, kemotaksis ve eozinofil aktivasyonunun azaltmasını, lenfosit, monosit, mast
hücreleri ve eozinofiller tarafından sitokin üretiminin azalmasını ve araşidonik asit
metabolizması baskılanmasını içeren çeşitli mekanizmalarla baskılayan antienflamatuar
ilaçlardır.
Farmakodinamik etikler:
Topikal kortikosteroidler antienflamatuar, antipruritik ve vazokonstriktif özelliklere sahiptir.
5.2. Farmakokinetik özellikler
Emilim:
Topikal kortikosteroidler sağlıklı deriden sistematik olarak emilime uğrayabilir. Topikal
kortikosteroidlerin deriden emilim miktarı kullanılan taşıyıcı ve epidermal bariyerin
bütünlüğü gibi birçok faktöre bağlıdır. Oklüzif uygulama, inflamasyon ve/veya diğer deri
hastalıkları da perkütan absorpsiyonu artırabilir.
Bir çalışmada 30 g klobetazol propiyonat %0.05 merhemin, sağlıklı derili normal bireylere
ikinci uygulanmasından 8 saat sonra (ilk uygulamadan 13 saat sonra), klobetazol propiyonat
ortalama doruk plazma konsantrasyonu 0.63 ng/ml olmuştur. 30 g klobetazol propiyonat krem
%0.05'in ikinci doz olarak uygulanmasını takiben ortalama doruk plazma konsantrasyonu
merhemden biraz daha yüksektir ve uygulamadan 10 saat sonra oluşmuştur. Ayrı bir
çalışmada psoriasis ve egzamalı hastalarda 25 g klobetazol propiyonat %0.05 merhemin tek
bir uygulamasından 3 saat sonra sırasıyla yaklaşık 2.3 ng/ml ve 4.6 ng/ml ortalama doruk
plazma konsantrasyonları oluşmuştur.
Dağılım:
Dolaşım düzeyleri, saptanma sınırının altında olduğundan topikal kortikosteroidlerin sistemik
maruziyetinin değerlendirilmesinde özel farmakodinamik ölçümler gereklidir.
Biyotransformasyon:
Topikal kortikosteroidler deriden emildikten sonra sistemik uygulanan kortikosteroidlerle aynı
metabolizma yolaklarını kullanır. Başlıca karaciğer tarafından metabolize edilir.
Eliminasyon:
Böbrek yolu ile atılır. İlaveten bazı kortikosteroidler ve metabolitleri safra ile vde atılır.
5.3. Klinik öncesi güvenlilik verileri
Karsinogenez / Mutagenez
Karsinogenez
Klobetazol propiyonatın karsinojenik potansiyelini araştırmak için uzun süreli hayvan
çalışmaları yapılmamıştır.
8Genotoksisite
Klobetazol propiyonat bir dizi in vitro bakteriyel hücre tayinlerinde mutajenik bulunmamıştır.
Üreme Toksikolojisi
Fertilite
Fertilite çalışmalarında sıçanlarda 6.25 - 50 mikrogram/kg/gün dozda subkutan uygulanan
klobetazol propiyonat çiftleşmeyi etkilememiştir, fertilite azalması 50 mikrogram/kg/gün
dozda saptanmıştır.
Gebelik
Gebelik sırasında fare (≥100 mikrogram/kg/gün), ve sıçan (400 mikrogram/kg/gün) ya da
tavşanlarda (1-10 mikrogram/kg/gün) subkutan klobetazol propiyonat uygulaması yarık
damak ve intrauterin gelişme geriliği dahil olmak üzere fötal anormalliklere neden olmuştur.
Sıçan çalışmasında bazı hayvanların yavrulamasına izin verilmiş ve ≥100 mikrogram/kg/gün
dozda F1 kuşağında gelişme geriliği gözlenmiştir ve hayatta kalma 400 mikrogram/kg/gün
dozda azalmıştır. F1 üreme performansı ya da F2 kuşağında tedavi ile ilişkili etki
gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Sorbitan seskuioleat
Propilen glikol
Beyaz yumuşak parafin
6.2. Geçimsizlikler
Geçimsizlik rapor edilmemiştir.
6.3. Raf ömrü
60 ay
6.4. Saklamaya yönelik özel tedbirler
25° C'nin altındaki odaki oda sıcaklığında saklayınız.
CLOVATE seyreltilmemelidir.
6.5. Ambalajın niteliği ve içeriği
50 g'lık tüplerde ve karton kutularda
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
" Ambalaj Atıklarının Kontrolü Yönetmelikleri"ne uygun olarak imha edilmelidir.
7. RUHSAT SAHİBİ
Humanis Sağlık A.Ş.
Bağcılar/İstanbul
8. RUHSAT NUMARASI
2014/172
99. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 19.02.2014
Ruhsat yenileme tarihi:
10. KÜB'ÜN YENİLENME TARİHİ
10