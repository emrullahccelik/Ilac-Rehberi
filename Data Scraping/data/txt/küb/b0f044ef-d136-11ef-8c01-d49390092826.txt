KISA ÜRÜN BİLGİSİ
1- BEŞERİ TIBBİ ÜRÜNÜN ADI
MAGCAR FORTE süspansiyon
2- KALİTATİF VE KANTİTATİF BİLEŞİMİ
Beher 5 ml süspansiyon,
Etkin madde:
Kalsiyum karbonat 600 mg
Magnesyum karbonat 70 mg
Sodyum aljinat 150 mg
Yardımcı madde(ler):
Sorbitol 500 mg
Sakkarin sodyum 5 mg
Propil paraben sodyum 1 mg
Yardımcı maddeler için 6.1’e bakınız.
3- FARMASÖTİK FORM
Süspansiyon.
Beyazımsı opak renkte, homojen görünüşlü, aromatik kokulu (nane-çikolata) süspansiyon.
4 – KLİNİK ÖZELLİKLERİ
4.1 Terapötik Endikasyonlar
Gastroözofageal reflüye bağlı belirtiler ile mide ağrısı, mide yanması, midede doluluk veya
ağırlık hissi, hazımsızlık, şişkinlik, bulantı, kusma gibi hiperasiditeye bağlı semptomların
tedavisi.
4.2 Pozoloji ve Uygulama Şekli
Pozoloji / uygulama sıklığı ve süresi:
Standart doz 10 ml = 2 ölçektir (1 ölçek = 5 ml).
Yetişkinlerde ve 12 yaşından büyük çocuklarda; standart dozun (2 ölçek) ana öğünlerden bir
saat sonra ve gece yatarken alınması önerilir.
1 / 9Mide ve/veya göğüste hissedilen yanma durumunda aralarda ilave bir doz (2 ölçek) alınabilir.
Maksimum günlük 8 gram kalsiyum karbonat dozu (60 ml süspansiyona karşılık gelir)
aşılmamalıdır.
Tüm antasitlerde olduğu gibi, tedaviye rağmen semptomların devam etmesi halinde, daha
ciddi bir hastalık olasılığını ekarte etmek için tanısal tetkiklerin yapılması şiddetle tavsiye
edilir.
Uygulama şekli:
Oral yoldan kullanılır. Kullanmadan önce iyice çalkalanmalıdır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği vakalarında uzun süreli kullanılmamalı kan kalsiyum ve magnezyum
düzeyleri ile idrarla atılan kalsiyum miktarları kontrol edilmelidir. Ağır böbrek yetmezliği
olan hastalarda kullanılmamalıdır. (bkz. Bölüm 4.3.)
Karaciğer yetmezliği:
Temel antiasit etki mide asidinin nötralizasyonu yoluyla elde edilen lokal bir etki olduğundan
uygulanabilir değildir. Kalsiyum ve magnezyum karaciğerde metabolize edilmezler.
Pediatrik popülasyon:
12 yaşın altındaki çocuklar için önerilmez.
Geriyatrik popülasyon:
Antiasit etkinin lokal bir etki olması sebebiyle geriyatrik popülasyona özel pozoloji geçerli
değildir.
4.3 Kontrendikasyonlar
MAGCAR FORTE aşağıdaki durumlarda kullanılmamalıdır.
• Bu ilacın bileşenlerinden herhangi birisine aşırı duyarlılık
• Hiperkalsemi ve/veya hiperkalsemiyle sonuçlanan durumlar ve rahatsızlıklar
• Kalsiyum tortuları içeren kalkuluslardan kaynaklanan nefrolitiyaz
• Ciddi böbrek yetmezliği
2 / 9• Hipofosfatemi
4.4 Özel Kullanım Uyarıları ve Önlemleri
Uzun süreli kullanımdan kaçınılmalıdır. Önerilen doz aşılmamalıdır. Semptomlar devam
ederse ya da kısmen ortadan kalkarsa tekrar tıbbi danışmanlık alınmalıdır.
Genel olarak böbrek fonksiyon bozukluğu olan hastalarda dikkatli olunmalıdır. Böbrek
işlevlerinde bozulma olan hastalar MAGCAR FORTE kullandıklarında, plazma fosfat,
magnezyum ve kalsiyum düzeyi düzenli olarak izlenmelidir. MAGCAR FORTE hiperkalsiüri
vakalarında kullanılmamalıdır.
Yüksek dozlarda uzun süreli kullanım özellikle böbrek yetmezliği olan hastalarda
hiperkalsemi, hipermagnezemi ve süt-alkali sendromu gibi istenmeyen etkilere yol açabilir.
Bu ürünler çok miktarda süt ve şarküteri ürünüyle birlikte alınmamalıdır. Bu ürünlerin uzun
süre kullanım, renal kalkül oluşumu riskini artırmaktadır.
Kalsiyum içeren antasidler konstipasyon, hemoroid ve sarkoidozisi olan hastalarda dikkatli
kullanılmalıdır.
Bu tıbbi ürün her dozunda (2 ölçek) 10 mg sodyum sakarin ve 2 mg propil paraben sodyum
içermektedir. Bu durum, kontrollü sodyum diyetinde olan hastalar için göz önünde
bulundurulmalıdır.
MAGCAR FORTE, propil paraben sodyum içermektedir. Alerjik reaksiyonlara (gecikmiş)
sebebiyet verebilir.
MAGCAR FORTE tatlandırıcı olarak sakarin içerir ve diyabetiklerde kullanılabilir.
MAGCAR FORTE sorbitol içermektedir. Nadir olarak görülen kalıtımsal fruktoz intolerans
problemi olan hastaların bu i1acı kullanmamaları gerekir.
4.5 Diğer Tıbbi Ürünler ile Etkileşimler ve Diğer Etkileşim Biçimleri
Antasidlerin mide pH’ sında oluşturduğu değişiklikler aynı anda kullanılan ilaçların emilim
hızını veya derecesini değiştirebilir.
3 / 9• Kalsiyum ve magnezyum içeren antiasitler, antibiyotikler (örneğin; tetrasiklinler,
kinolonlar) ve kardiyak glikozitler (örneğin; digoksin, levotiroksin ve eltrombopag)
gibi bazı maddelerle kompleks oluşturabilir ve emilimleri azalabilir. Eşzamanlı
tedavilerde bu durum göz önünde bulundurulmalıdır.
• Kalsiyum tuzları florürlerin ve demir içeren ürünlerin absorpsiyonunu düşürebilir.
Kalsiyum tuzları ile magnezyum tuzları fosfatların absorbsiyonunu aksatabilir.
• Tiyazid diüretikleri, kalsiyumun üriner atılımını azaltır. Hiperkalsemi riskinin
artmasından dolayı, tiyazid diüretiklerinin eşzamanlı kullanımı esnasında serum
kalsiyum düzeyi düzenli olarak izlenmelidir.
Eşzamanlı uygulanan ilaçların emiliminde değişiklik olabileceğinden antiasidin başka
ilaçlardan ayrı olarak alınması önerilir (1-2 saat arayla kullanılmalıdır.)
4.6 Gebelik ve Laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanım için bir kısıtlama yoktur.
Gebelik dönemi
Bu zamana dek, gebelikte kalsiyum karbonat, magnezyum karbonat ve aljinik asit / sodyum
aljinat kullanımından sonra konjenital defekt riskinde herhangi bir artış gözlemlenmemiştir.
Yüksek dozlarda veya uzun süreli kullanımlarda ya da böbrek yetmezliği olması halinde,
hiperkalsemi ve/veya hipermagnezemi riski tamamen dışlanamaz.
Çok sayıda gebelikte maruz kalma olgularına ilişkin veriler, MAGCAR FORTE’un gebelik
üzerinde ya da fetusun/yeni doğan çocuğun sağlığı üzerinde advers etkileri olduğunu
göstermemektedir. Bugüne kadar herhangi önemli bir epidemiyolojik veri elde edilmemiştir.
Gebe kadınlara verilirken tedbirli olunmalıdır.
MAGCAR FORTE, önerildiği şekilde alınması koşulu ile gebelikte kullanılabilir. Ancak
uzun süreli yüksek doz kullanımından kaçınılmalıdır. Gebe kadınlar, bu ürünlerin kullanımını
maksimum önerilen günlük dozla sınırlamalıdır (bkz. Bölüm 4.2.)
4 / 9Laktasyon dönemi
MAGCAR FORTE, önerildiği şekilde alınması koşulu ile laktasyon döneminde de
kullanılabilir.
Gebelik ve laktasyon süresince kullanılan MAGCAR FORTE’un beslenmeyle alınan
kalsiyuma ilaveten, önemli miktarda kalsiyum sağladığı göz önünde bulundurulmalıdır. Bu
sebeple, gebelikte MAGCAR FORTE’un kullanım dozları tavsiye edilen azami günlük dozla
sınırlı tutulmalı ve eşzamanlı olarak aşın miktarda süt (1 litre sütün içinde 1.2 grama kadar
elementer kalsiyum bulunur) ve süt ürünleri tüketiminden kaçınılmalıdır.
Üreme yeteneği/Fertilite
Üreme yeteneği üzerine herhangi bir etkisi bulunmamaktadır.
4.7 Araç ve Makine Kullanımı Üzerindeki Etkiler
MAGCAR FORTE kullanımının araç ve makine kullanımı üzerine herhangi bir etki
göstermesi beklenmemektedir.
4.8 İstenmeyen etkiler
İstenmeyen etkilerin değerlendirilmesi aşağıdaki sıklıklara dayanarak yapılır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Listelenen bu istenmeyen etkiler spontan raporlara dayanmaktadır. Bu nedenle, her biri için
sıklık bilgisi verilmesi mümkün değildir.
Bağışıklık sistemi hastalıkları
Bilinmiyor: Aşırı duyarlılık reaksiyonları çok nadir olarak rapor edilmiştir. Klinik
semptomları arasında raş, ürtiker, anjiyo-ödem ve anafilaksi sayılabilir.
Metabolizma ve beslenme hastalıkları
Bilinmiyor: Özellikle böbrek fonksiyon bozukluğu olan hastalarda, yüksek dozlarda uzun
süreli kullanımı hipermagnezemiye veya hiperkalsemiye neden olabileceği gibi,
gastrointestinal semptomlara ve adale zayıflığına yol açabilen alkaloza da neden olabilir.
Sinir sistemi hastalıkları
Bilinmiyor: Yalnızca Süt-alkali sendromu söz konusu olduğunda; baş ağrısı
Gastrointestinal hastalıklar
Bilinmiyor: Mide bulantısı, kusma, mide rahatsızlığı ve diyare meydana gelebilir.
5 / 9Yalnızca Süt-alkali sendromu söz konusu olduğunda; agüzi (tat alma duyusunun kaybolması)
Kas-İskelet bozuklukları, bağ doku ve kemik hastalıkları
Bilinmiyor: Adale zayıflığı meydana gelebilir.
Böbrek ve idrar hastalıkları
Bilinmiyor: Yalnızca Süt-alkali sendromu söz konusu olduğunda; azotemi
Genel bozukluklar ve uygulama bölgesine ilişkin hastalıklar
Bilinmiyor: Yalnızca Süt-alkali sendromu söz konusu olduğunda; kalsinoz (dokularda
kalsiyum birikimi) ve asteni (kuvvetsizlik, güçten düşme)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve Tedavisi
Özellikle böbrek fonksiyon bozukluğu olan hastalarda, yüksek dozlarda kalsiyum karbonat ve
magnezyum karbonatın uzun süreli kullanımı böbrek yetmezliğine, hipermagnezemiye ve
hiperkalsemiye neden olabileceği gibi, gastrointestinal semptomlara (mide bulantısı, kusma ve
kabızlık) ve adale zayıflığına yol açabilen alkaloza da neden olabilir. Böyle durumlarda, bu
ilacın alımı durdurulmalı ve hastanın yeterli miktarda sıvı alması teşvik edilmelidir. Şiddetli
doz aşımı durumlarında (örneğin, süt-alkali sendromunda), başka rehidrasyon önlemlerine
(örneğin, infüzyonlar) gerek duyulabileceğinden, bir sağlık profesyoneline danışmak
gereklidir.
5. FARMAKOLOJİK ÖZELLİKLERİ
5.1 Farmakodinamik Özellikleri
Farmakoterapötik grup: Antiasit, Diğer kombinasyonlar;
ATC kodu: A02AX
Etki mekanizması
MAGCAR FORTE, iki antiasit olan kalsiyum karbonat ve magnezyum karbonat ile sodyum
aljinat bileşimidir. Kalsiyum karbonat ve magnezyum karbonatın aktivitesi mide asidinin
nötralizasyonuna dayanır ve lokal etkilidir, sistemik emilimden bağımsızdır. Kalsiyum
6 / 9karbonat hızlı, uzun süreli ve potent nötralizasyon sağlar. Bu etki, asidi yüksek düzeyde
nötrleştirme kapasitesine sahip magnezyum karbonatın eklenmesiyle artar. Sağlıklı
gönüllülerde, üç dakika içinde mide pH’sında belirgin bir artış sağlanmıştır. 10 ml’lik
kalsiyum karbonat, magnezyum karbonat ve sodyum aljinat kombinasyonu nötrleştirme
kapasitesi 32 mEq H+’dır (son titrasyon pH’ sı: 2.5). Antiasitlerin nötralizasyon etkisinden
bağımsız olarak, sodyum aljinat, mide içeriğinin üzerinde yüzen viskoz bir jel oluşturarak
reflüye karşı fiziksel bir engel rolü oynar.
5.2 Farmakokinetik Özellikleri
Emilim:
Ca ve Mg çözünebilen klor tuzlarından emilebilir. Ancak emilimin derecesi hastaya ve doza
bağlı olarak değişir. Kalsiyumun yaklaşık %10’u ve magnezyumun %15-20’si emilir. Aljinik
tuzların absorpsiyonu ihmal edilebilir düzeydedir.
Dağılım:
Temel antiasit etki mide asidinin nötralizasyonu yoluyla elde edilen lokal bir etki olduğundan
geçerli değildir.
Biyotransformasyon:
Midede, kalsiyum karbonat ve magnezyum karbonat mide sıvısındaki asit ile reaksiyona
girerek su ve çözülebilir mineral tuzları oluşturur.
CaCO + 2HCl →CaCl + H O + CO
3 2 2 2
MgCO + 2HCl →MgCl + H O + CO
3 2 2 2
Eliminasyon:
Sağlıklı olgularda emilen az miktarda Ca ve Mg genelde hızla böbreklerden atılır. Böbrek
işlevlerinin bozuk olması durumunda, plazma kalsiyum ve magnezyum seviyeleri artabilir.
Midenin dışında çeşitli sindirim sıvılarının etkisine bağlı olarak, çözünebilir tuzlar intestinal
kanalda çözünmeyen tuzlara dönüşür ve sonrasında feçesle atılır. Oral yoldan alındıktan
soma, aljinik asit, gastrointestinal sistemde dönüşüme uğramaz: sindirilen miktarın %80-
100’ü atılır, çünkü asidik polisakkaridler, sindirilemez bir iyonik kolloid üretirler.
7 / 9Doğrusallık/Doğrusal olmayan durum:
Antiasit etki için kalsiyum emilimi gerekli olmadığından doğrusal olmayan durum söz
konudur.
5.3. Klinik Öncesi Güvenlilik Verileri
Geleneksel güvenlilik farmakolojisi, tekrarlanan doz toksisitesi, genotoksisite, karsinojenik
potansiyel ya da üreme toksisitesi çalışmaları temelinde, preklinik veriler, insanlar için
herhangi bir özel tehlikenin varlığına işaret etmemektedir1er.
6- FARMASÖTİK ÖZELLİKLER
6.1 Yardımcı maddelerin listesi
Sorbitol
Gliserin
Ksantan gum
Tartarik asit
Benzil alkol
Propil paraben sodyum
Nane esansı
Çikolata esansı
Sakkarin sodyum
Deiyonize su
6.2 Geçimsizlikler
Yoktur.
6.3 Raf Ömrü
36 Ay
6.4 Özel saklama önlemleri
25 °C ‘nin altındaki oda sıcaklığında saklayınız.
8 / 96.5 Ambalajın niteliği ve içeriği
Ambalaj materyalinin yapısı :
İçerisine aluminyum conta yerleştirilmiş HDPE kapak ile kapatılmış, non parenteral (NP) bal
renkli cam şişe (Tip III).
Her bir karton kutu 1’er adet şişe ve 5 ml’lik kaşık içermektedir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
DEVA Holding A.Ş.
Halkalı Merkez Mah.Basın Ekspres Cad.
No: 1 34303
Küçükçekmece - İstanbul
Tel: 0 212 692 92 92
Fax: 0 212 697 00 24
8. RUHSAT NUMARASI
216/94
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 17.09.2008
Ruhsat yenileme tarihi:
10. KÜB’ÜN YENİLENME TARİHİ
10.04.2013
9 / 9