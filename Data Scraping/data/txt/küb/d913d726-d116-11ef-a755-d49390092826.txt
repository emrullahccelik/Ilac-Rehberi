A li Bülent BAŞ
KISA ÜRÜN BİLGİSİ
1. BEŞERİ TIBBİ ÜRÜNÜN ADI
MEPACT 4 mg infüzyonluk dispersiyon konsantresi için toz
2.KALİTATİF ve KANTİTATİF BİLEŞİM
Etkin madde: Her bir flakon 4 mg mifamurtid* içerir.
Kullanıma hazırlandıktan sonra flakondaki her 1 mL süspansiyon, 0.08 mg mifamurtid içerir.
*Mycobacterium sp. hücre duvarındaki bir bileşenin tam sentetik analoğudur.
Yardımcı madde (ler):
1,2-Dioleoil-sn-glisero-3-fosfo-L-serin monosodyum tuzu (OOPS)
Yardımcı maddelerin tam listesi için bkz. bölüm 6.1.
3.FARMASÖTİK FORM
İnfüzyonluk dispersiyon konsantresi için toz.
Beyaz veya beyazımsı homojen kek veya toz.
4.KLİNİK ÖZELLİKLER
4.1. Terapötik endikasyonlar
Yaşları 2-30 arasında değişen çocuk, ergen ve genç yetişkinlerdeki; makroskopik olarak tam
rezeke edilmiş, metastatik olmayan, yüksek evreli osteosarkom tedavisinde, çoklu ajan
kemoterapi ile kombine olarak kullanımı endikedir.
4.2. Pozoloji ve uygulama şekli
MEPACT tedavisi; osteosarkom tanı ve tedavisinde deneyim sahibi, uzman hekimler
tarafından başlatılmalı ve onların denetimi altında gerçekleştirilmelidir.
Pozoloji /uygulama sıklığı ve süresi
Tüm hastalarda önerilen mifamurtid dozu, vücut yüzeyinin her metrekaresi için 2 miligramdır.
Rezeksiyon sonrasında, adjuvan tedavi olarak 12 hafta boyunca en az 3 günlük aralıklarla
haftada 2 defa uygulanır ve bunu, ilave 24 hafta boyunca haftada bir defa uygulanması izler;
böylece, 36 haftada toplam 48 infüzyon gerçekleştirilir.
1A li Bülent BAŞ
Uygulama şekli
MEPACT, kullanıma hazırlandıktan sonra, beraberinde verilen filtre kullanılarak süzülmeli ve
infüzyon öncesinde bir miktar daha seyreltilmelidir. Kullanıma hazırlanan, süzülen ve
seyreltilen infüzyonluk süspansiyon; görülen partikül, köpük ve lipid topakları içermeyen,
homojen, beyaz veya beyazımsı renkte, opak lipozomal süspansiyondur.
MEPACT kullanıma hazırlandıktan sonra, beraberinde verilen filtre kullanılarak süzüldükten
ve seyreltildikten sonra yaklaşık 1 saat süreyle intravenöz infüzyon yoluyla uygulanır.
MEPACT, intravenöz bolus enjeksiyon şeklinde uygulanmamalıdır.
Uygulama öncesi kullanıma hazırlama, verilen filtre ile süzme ve seyreltme ile ilgili daha
fazla bilgi bkz. bölüm 6.6.
Özel popülasyonlara ilişkin ek bilgiler
Böbrek/Karaciğer yetmezliği:
Hafif veya orta şiddette böbrek yetmezliği (kreatinin klerensi (CrCL) ≥30 ml/dakika) veya
karaciğer yetmezliğinde (Child-Pugh sınıf A veya B) mifamurtid farmakokinetiğinde klinik
olarak anlamlı etkiler olmadığından, bu hastalarda doz ayarlaması gerekli değildir. Ancak,
orta şiddette hepatik yetmezliği olan hastalarda mifamurtidin farmakokinetiğinin değişkenliği
daha yüksek olduğu (bkz bölüm 5.2) ve orta şiddette hepatik yetmezliği olan hastalarda
güvenlilik verileri sınırlı olduğu için, orta şiddette hepatik yetmezliği olan hastalara
mifamurtid verilirken temkinli olunması tavsiye edilir.
Mifamurtidin şiddetli böbrek veya karaciğer yetmezliği olan hastalardaki farmakokinetiği,
formal çalışmalarda incelenmediğinden, bu hastalara mifamurtid verilirken temkinli olunması
tavsiye edilir. Mifarmurtid kemoterapinin tamamlanmasından sonra kullanılırsa, karaciğer ve
böbrek fonksiyonlarının izlenmesine, tüm tedavi tamamlanıncaya kadar devam edilmesi
tavsiye edilir.
Pediyatrik popülasyon:
0 ila 2 yaş aralığındaki çocuklarda mifamurtidin güvenlilik ve etkililiği tespit edilmemiştir.
Herhangi bir veri bulunmamaktadır.
Geriyatrik popülasyon:
Osteosarkom çalışmalarında tedavi edilen hastaların hiçbiri, 65 yaşından büyük değildir ve
randomize faz III çalışmasına, sadece 30 yaşına kadar olan hastalar dahil edilmiştir. Bu
nedenle MEPACT’ın 30 yaşından büyük hastalarda kullanımının önerilmesi için yeterli veri
yoktur.
4.3.Kontrendikasyonlar
Etkin maddeye veya bölüm 6.1’deki yardımcı maddelerden herhangi birine karşı aşırı
duyarlılık.
Siklosporin veya diğer kalsinörin inhibitörleri ile eşzamanlı kullanım (bkz. bölüm 4.5).
2A li Bülent BAŞ
Yüksek dozda nonsteroidal antienflamatuvar ilaçlar (NSAİİ’lar, siklooksijenaz inhibitörleri)
ile eşzamanlı kullanım (bkz. bölüm 4.5).
4.4. Özel kullanım uyarıları ve önlemleri
Solunum güçlüğü
Astım veya diğer kronik obstrüktif akciğer hastalığı öyküsü olan hastalara profilaksi amacıyla
bronkodilatörlerin verilmesi düşünülmelidir. Önceden astımı olan iki hastada tedavi ile
bağlantılı olarak hafif ila orta şiddette solunum güçlüğü meydana gelmiştir (bkz bölüm 4.8)
Şiddetli bir solunum reaksiyonu gelişirse, mifamurtid verilmesi durdurulmalı ve gereken
tedavi başlatılmalıdır.
Nötropeni
Mifamurtid tedavisine, kemoterapiyle birlikte uygulandığı zaman, sıklıkla geçici nötropeni
eşlik etmiştir. Nötropeniye bağlı ateş atakları izlenmeli ve gereken şekilde tedavi edilmelidir.
Mifamurtid, nötropeni dönemleri sırasında da verilebilir ama tedaviye bağlı olarak daha
sonra gelişen ateş yakından izlenmelidir. Mifamurtid verilmesinin ardından 8 saatten fazla
devam eden ateş veya şiddetli titremeler, olası sepsis tablosu açısından değerlendirilmelidir.
İnflamatuvar yanıt
Mifamurtid tedavisine perikardit ve plevrit dahil belirgin inflamatuvar yanıtların eşlik etmesi
yaygın bir durum değildir. Otoimmün, inflamatuvar veya diğer kollajen hastalık öyküsü
bulunan hastalarda ihtiyatla kullanılmalıdır. Mifamurtid uygulanması sırasında hastalar,
kontrol altında olmayan inflamatuvar reaksiyon izlenimi veren artrit veya sinovit gibi
alışılmadık belirtiler veya semptomlar açısından izlenmelidir. Artmış inflamatuar yanıtın
alerjik reaksiyonlardan ayırt edilmesi zor olabilir. İnfüzyonla ilgili reaksiyonların oluşması
durumunda daha fazla bilgi için alerjik reaksiyonlar bölümüne bakınız.
Kardiyovasküler bozukluklar
Geçmişlerinde venöz tromboz, vaskülit veya stabil olmayan kardiyovasküler bozukluk olan
hastalar mifamurtid uygulanması sırasında yakından izlenmelidir. Semptomlar devam eder ya
da kötüleşirse mifamurtid uygulanması ertelenmeli ya da kesilmelidir. Çok yüksek dozların
verildiği hayvanlarda kanama gözlenmiştir. Bunlar, önerilen dozlarda beklenmez ama
pıhtılaşma parametrelerinin ilk dozdan sonra ve birkaç doz verildikten sonra izlenmesi
önerilir.
Alerjik reaksiyonlar
Mifamurtid tedavisine kimi zaman deri döküntüsü, nefes darlığı ve 4.derece hipertansiyon
gibi alerjik reaksiyonlar eşlik etmiştir (bkz bölüm 4.8) Alerjik reaksiyonlarla, abartılmış
inflamatuvar yanıtların ayırt edilmesi zordur ama hastalar, alerjik reaksiyon belirtileri
bakımından izlenmelidir. İnfüzyonla ilgili reaksiyonların oluşması durumunda infüzyona ara
verilmeli ve lokal standartlara göre uygun tıbbi işlemler başlatılmalıdır. Tedavi eden doktorun
seçimine göre, semptomların düzelmesinden sonra infüzyon daha düşük hızda yeniden
başlatılabilir.
3A li Bülent BAŞ
Gastrointestinal toksisite
Bulantı, kusma ve iştah kaybı, mifamurtid tedavisine çok sık eşlik eden advers reaksiyonlardır (bkz
bölüm 4.8). Mifamurtid tedavisinin çok sayıda, yüksek doz, çoklu ajanlı kemoterapi ile birlikte
kullanılması, gastrointestinal toksisiteyi alevlendirebilir ve gastrointestinal toksisite, parenteral
beslenme uygulamalarının artışı ile ilişkilendirilebilir.
Sodyum
Bu ilaç, her dozda 1 mmol (23 mg)’dan daha az sodyum içerir; yani pratik olarak sodyum
içermez.
4.5. Diğer tıbbi ürünler ile etkileşimler ve diğer etkileşim şekilleri
MEPACT’ın kemoterapiyle etkileşimi, sınırlı sayıda çalışmada incelenmiştir. Bu çalışmaların
sonuçları kesin olmamakla birlikte MEPACT tedavisiyle kemoterapinin anti-tümör etkileri
arasında etkileşim mevcut olduğuna dair herhangi bir kanıt yoktur.
MEPACT’ın ve aynı kemoterapi rejiminde kullanılan doksorubisinin veya diğer lipofilik tıbbi
ürünlerin uygulama zamanlarının farklı olması önerilir.
MEPACT’ın siklosporinle veya diğer kalsinörin inhibitörleriyle birlikte kullanılması, dalak
makrofajları ve mononükleer fagositik fonksiyon üzerinde varsayılan etki nedeniyle
kontrendikedir (bkz. bölüm 4.3).
Ayrıca, yüksek doz nonsteroidal antienflamatuvar ilaçların (siklooksijenaz inhibitörlerinin),
lipozomal mifamurtidin makrofajların aktivasyonuna yol açan etkisini bloke edebileceği in
vitro “olarak “gösterildiğinden, yüksek doz NSAİİ’lerin mifamurtidle birlikte kullanılması
kontrendikedir (bkz. bölüm 4.3).
Mifamurtid, bağışıklık sistemini uyararak etki ettiğinden, MEPACT tedavisi sırasında
kortikosteroidlerin kronik ya da rutin kullanımından kaçınmak gerekir.
Havuzlanmış insan karaciğer mikrozomlarında yapılan in vitro etkileşim çalışmaları
lipozomal ve non-lipozomal mifamurtidin, sitokrom P450’nin metabolik aktivitesini inhibe
etmediğini göstermiştir. Lipozomal ve non-lipozomal mifamurtid, taze izole edilmiş insan
hepatositlerinin primer kültürlerinde sitokrom P450’nin transkripsiyonuna veya metabolik
aktivitesinin artışına neden olmaz. Bundan dolayı, mifamurtidin, karaciğerdeki sitokrom P450
substratı olan maddelerin metabolizmasıyla etkileşime girmesi beklenmez.
Kontrollü, büyük bir randomize çalışmada önerilen dozlarda ve pozoloji uyarınca kullanılan
MEPACT’ın, bilinen renal(sisplatin, ifosfamid) veya hepatik(yüksek doz metotreksat,
ifosfamid) toksisiteye sahip diğer tıbbi ürünlerle birlikte kullanılması, söz konusu toksisiteleri
şiddetlendirmemiş olduğundan mifamurtid dozunun ayarlanmasına ihtiyaç duyulmamıştır.
4A li Bülent BAŞ
4.6.Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrol (Kontrasepsiyon)
Çocuk doğurma potansiyeli bulunan kadınlar etkili bir kontrasepsiyon yöntemi
kullanmalıdırlar.
In vitro çalışmalar gerek lipozomal gerekse non-lipozomal mifamurtidin sitrokrom P450’nin
metabolik aktivitesinde artışa ya da azalmaya neden olmadığını gösterdiğinden,
MEPACT’ın oral kontraseptiflerle etkileşime girmesi beklenmez.
Gebelik dönemi
Mifamurtidin gebe hastalarda kullanılmasına ait herhangi bir veri yoktur. Hayvanlarda
yapılan çalışmalar, üreme toksisitesi hakkında bilgi vermek bakımından yetersizdir.
MEPACT, gebelikte ve etkili kontrasepsiyon uygulamayan kadınlarda kullanılmamalıdır.
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz. bölüm
5.3). İnsanlara yönelik potansiyel risk bilinmemektedir.
MEPACT gebelik döneminde kullanılmamalıdır.
Laktasyon dönemi
Mifamurtidin insanlarda anne sütüne geçip geçmediği bilinmemektedir. Mifamurtidin
hayvanlarda süte geçip geçmediği incelenmemiştir. Bebeğin emzirilmeye devam edilip
edilmemesi veya tedaviye devam edilip edilmemesi, emzirmenin bebeğe faydaları, MEPACT
tedavisinin anneye faydaları göz önüne alınarak kararlaştırılmalıdır.
Üreme yeteneği /Fertilite
Mifamurtide özgü fertilite çalışmaları yapılmamıştır (bkz bölüm 5.3).
4.7.Araç ve makine kullanımı üzerindeki etkiler
MEPACT, araç ve makine kullanma yeteneği üzerindeorta düzeyde etkiye sahiptir.
Sersemlik, baş dönmesi, bitkinlik ve bulanık görme, mifamurtid tedavisinin çok sık veya sık
karşılaşılan bazı istenmeyen etkileri olarak görülmüştür.
4.8. İstenmeyen etkiler
Mifamurtid’in, yalnız başına veya tek bir madde olarak çoğu ilerlemiş 248 kanser hastasında
yapılan erken, tek kollu faz I ve II klinik çalışmalarının sonuçlarına göre en yaygın advers
reaksiyonlar üşüme, yüksek ateş, bitkinlik, bulantı, taşikardi ve baş ağrısıdır. En sık bildirilen
ve aşağıdaki özet tabloda gösterilen istenmeyen etkilerin, mifamurtidin etki mekanizmasıyla
ilişkili oldukları düşünülmektedir (Bkz Tablo 1). Söz konusu olayların büyük bölümünün,
hafif ya da orta şiddette oldukları bildirilmiştir.
5A li Bülent BAŞ
Aşağıda listelenen istenmeyen ilaç reaksiyonları sıklıklarına ve Sistem Organ Sınıfına (SOC)
göre sınıflandırılmıştır.
Aşağıdaki terimler ve sıklık dereceleri kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Her bir sıklık grubu içinde istenmeyen ilaç reaksiyonları azalan ciddiyet sırasıyla
listelenmiştir.
MEPACT tedavisine 1/100 hastada eşlik eden advers reaksiyonlar
Enfeksiyonlar ve enfestasyonlar
Yaygın: Sepsis, selülit, nazofarenjit, kateter yerinde enfeksiyon, üst solunum yolu
enfeksiyonu, idrar yolu enfeksiyonu, farenjit, Herpes simplex enfeksiyonu
Kistler ve polipler de dahil olmak üzere iyi huylu ve kötü huylu neoplazmalar
Yaygın: Kanser ağrısı
Kan ve lenf sistemi hastalıkları
Çok yaygın: Anemi
Yaygın: Lökopeni, trombositopeni, granülositopeni, febril nötropeni
Metabolizma ve beslenme hastalıkları
Çok yaygın: Anoreksi
Yaygın: Dehidrasyon, hipokalemi, iştah azalması
Psikiyatrik hastalıklar
Yaygın: Konfüzyonel durum, depresyon, uykusuzluk, anksiyete
Sinir sistemi hastalıkları
Çok yaygın: Başağrısı, baş dönmesi
Yaygın: Parestezi, hipoestezi, tremor, somnolans, letarji
Göz hastalıkları
Yaygın: Bulanık görme
Kulak ve iç kulak hastalıkları
Yaygın: Vertigo, kulak çınlaması, işitme kaybı
Kardiyak hastalıklar
Çok yaygın: Taşikardi
Yaygın: Siyanoz, palpitasyon
Bilinmiyor: Perikardiyal efüzyon
Vasküler hastalıklar
Çok yaygın: Hipertansiyon, hipotansiyon
Yaygın: Flebit, sıcak basması, solgunluk
6A li Bülent BAŞ
Solunum, göğüs bozuklukları ve mediastinal hastalıklar
Çok yaygın: Dispne, takipne, öksürük
Yaygın: Plevra efüzyonu, alevlenen dispne, balgamlı öksürük, hemoptizi, hırıltılı solunum,
burun kanaması, eforla gelen dispne, sinüs konjesyonu, nazal konjesyon, faringolaringeal
ağrı
Gastrointestinal hastalıklar
Çok yaygın: Kusma, ishal, kabızlık, karın ağrısı, bulantı
Yaygın: Karnın üst bölümünde ağrı, dispepsi, karında distansiyon, karnın alt bölümünde ağrı
Hepato-biliyer hastalıklar
Yaygın: Karaciğer bölgesinde ağrı
Deri ve deri altı dokusu hastalıkları
Çok yaygın: Hiperhidroz
Yaygın: Deri döküntüsü, kaşıntı, eritem, alopesi, cilt kuruluğu
Kas-iskelet bozuklukları, bağ doku ve kemik hastalıkları
Çok yaygın: Miyalji, artralji, sırt ağrısı, ekstremite ağrısı
Yaygın: Kas spazmları, boyun ağrısı, kasık ağrısı, kemik ağrısı, omuz ağrısı, göğüs
duvarında ağrı, kas-iskelet sertliği
Böbrek ve idrar yolu hastalıkları
Yaygın: Hematüri, dizüri, pollakiüri
Üreme sistemi ve meme hastalıkları
Yaygın: Dismenore
Genel bozukluklar ve uygulama bölgesine ilişkin hastalıklar
Çok yaygın: Ateş, şiddetli titreme, bitkinlik, hipotermi, ağrı, kırıklık, asteni, göğüs ağrısı
Yaygın: Periferik ödem, ödem, mukoza inflamasyonu, infüzyon yerinde eritem, infüzyon
yeri reaksiyonu, kateter giriş yerinde ağrı, göğüste sıkıntı hissi, üşüme hissi
Laboratuar bulguları
Yaygın: Kilo kaybı
Cerrahi ve tıbbi prosedürler
Yaygın: Prosedür-sonrası ağrı
Belirli advers reaksiyonların tanımları
Kan ve lenf sistemi hastalıkları
Mifamurtidin kemoterapötiklerle birlikte kullanımına bağlı olarak anemi çok yaygın olarak
görülmüştür. Kontrollü, randomize bir çalışmada miyeloid malignite (akut miyeloid
lösemi/miyelodisplastik sendrom) insidansı MEPACT + kemoterapi grubu ile yalnızca
kemoterapi grubu arasında insidansı aynı olarak bulunmuştur ( yaklaşık %2.1).
7A li Bülent BAŞ
Metabolizma ve beslenme hastalıkları
Faz I ve II mifamurtid çalışmalarında anoreksi çok yaygın bildirilmiştir (%21).
Sinir sistemi hastalıkları
Diğer genel semptomlara uygun olarak baş ağrısı ve baş dönmesi, sinir sisteminde en fazla
bildirilen bozukluklardır (hastaların sırasıyla %50 ve %17’sinde). Faz III çalışmasında bir
hasta, kemoterapi ve mifamurtid çalışma terapisi alırken 2 episod 4.derece nöbet geçirmiştir.
İkinci episod günlerce çoklu grand-mal nöbet şeklinde olmuştur. Çalışmanın geri kalan
kısmında nöbet tekrarlanmadan mifamurtid tedavisine devam edilmiştir.
Kulak ve iç kulak hastalıkları
İşitme kaybı, sisplatin gibi ototoksik kemoterapiyle açıklanabilirse de; çok sayıda
kemoterapötikle birlikte kullanılan MEPACT’ın işitme kaybını artırıp artırmayabileceği
bilinmemektedir. Faz III çalışmasında MEPACT ve kemoterapi kombinasyonu uygulanan
hastalarda, yalnızca kemoterapi uygulanan hastalardakinden daha yüksek oranda objektif
(sırasıyla %12 ve %4) ve subjektif (sırasıyla %7 ve %1) işitme kaybı gözlenmiştir. Bu
hastalardan tümüne, indüksiyon tedavisinin (neoadjuvan tedavinin) ve/veya idame (adjuvan)
kemoterapinin bir bölümü olarak toplam 480 mg/m2 sisplatin verilmişti.
Kardiyak ve vasküler hastalıklar
Hafif-orta şiddette taşikardi (%50), hipertansiyon (%26) ve hipotansiyon (%29), kontrol
gruplarına yer verilmeyen mifamurtid çalışmalarında sık bildirilmiştir. Erken dönemdeki
çalışmalar sırasında hastaların birinde, ciddi subakut tromboz gelişmiştir ama büyük,
kontrollü, randomize çalışmada ciddi herhangi bir kardiyak olay görülmemiştir (Bkz bölüm
4.4)
Solunum, göğüs bozuklukları ve mediastinal hastalıklar
Dispne (%21), öksürük (%18) ve takipne (%13) dahil solunum semptomları çok sık
bildirilmiş ve bir faz II çalışması sırasında, daha önce astımı olan 2 hastada MEPACT
tedavisine bağlı olarak hafif-orta şiddette solunum güçlüğü gözlenmiştir.
Gastrointestinal hastalıklar
Hastaların yaklaşık yarısında %57’sinde bulantı ve %44’ünde kusma; kabızlık (%17), ishal
(%13) ve karın ağrısı, mifamurtid tedavisine sıklıkla eşlik etmiştir (Bkz bölüm 4.4)
Deri ve deri altı dokusu hastalıkları
Kontrol gruplarına yer verilmeyen çalışmalar sırasında mifamurtid kullanan hastalarda çok
sık (%11) hiperhidroz bildirilmiştir.
Kas-iskelet bozuklukları, bağ dokusu ve kemik hastalıkları
MEPACT tedavisi altındaki hastalarda miyalji (%31), sırt ağrısı (%15), ekstremite ağrısı
(%12) ve eklem ağrısını (%10) içeren fazla şiddetli olmayan ağrılar çok yaygın olarak
bildirilmiştir.
Genel bozukluklar ve uygulama bölgesine ilişkin hastalıklar
Şiddetli titreme, ateş ve bitkinlik, hastaların büyük bölümünde (sırasıyla %89, %85 ve
%53’ünde) görülür. Tipik olarak hafif-orta şiddette, geri dönüşlü olan bu advers olaylar,
palyatif tedaviye (örneğin ateşi düşürmek amacıyla parasetamol kullanılmasına) genellikle
8A li Bülent BAŞ
yanıt verir. Hipotermi (%23), kırıklık (%13), ağrı (%15), asteni (%13) ve göğüs ağrısı (%11),
yine tipik olarak hafif-orta şiddette olan ve hastalarda çok yaygın olarak gözlenen diğer genel
semptomlardır. Ödem, göğüste rahatsızlık hissi, lokal infüzyon veya kateter yeri
reaksiyonları ve üşüme hissi bu hastalarda daha seyrek görülmüş ve daha çok, ileri evre
maligniteye eşlik etmiştir.
Laboratuar bulguları
Faz II çalışmada, kayıt sırasında kreatinin seviyesi yüksek olan osteosarkomlu bir hastada
mifamurtid tedavisine kan, üre ve kan kreatinin düzeylerinde yükselme eşlik etmiştir.
Bağışıklık sistemi bozuklukları
Bir faz I çalışmasında 6mg/m2 doz seviyesinde mifamurtidin ilk infüzyonundan sonra ciddi
alerjik reaksiyon rapor edilmiştir. Hasta titreme, üşüme, ateş, bulantı, kusma, kontrol
edilemeyen öksürük, nefes darlığı, dudaklarda siyanoz, sersemlik, zafiyet, hipotansiyon,
taşikardi, hipertansiyon ve hipotermi geçirerek çalışmadan çıkmak zorunda kalmıştır. Ayrıca
faz III çalışmasında bir adet 4.derece alerjik reaksiyon (hipertansiyon) rapor edilmiştir (bkz
bölüm 4.4)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9.Doz aşımı ve tedavisi
Faz I çalışmalarında tolere edilen en yüksek doz, 4-6 mg/m2 arasında değişmiş ve bu dozlar
kullanıldığında, ileri derecede çeşitli advers reaksiyonlar bildirilmiştir. Ateş, şiddetli titreme,
bitkinlik, bulantı, kusma, baş ağrısı ve hipotansiyon ya da hipertansiyon; yüksek dozlara eşlik
eden ve/veya doz sınırlanmasına neden olan; ancak hiçbiri yaşamı tehdit eden belirti ve
semptomlar olmamıştır.
Sağlıklı yetişkin bir gönüllü kazara tek doz 6.96 mg mifamurtid almış ve tedaviyle ilişkili olan
geri dönüşlü ortostatik hipotansiyon olayı yaşamıştır.
Doz aşımı durumunda uygun destek tedavisinin başlatılması önerilir. Uygulanacak destek
tedavisi, sağlık kurumunda geçerli kılavuza ve gözlenen klinik semptomlara bağlıdır.
Örneğin ateş, şiddetli titremeler ve baş ağrısı için parasetamol; bulantı ve kusma için steroid
hariç anti-emetikler verilebilir.
5.FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İmmünostimülanlar, diğer immünostimülanlar
ATC kodu: L03AX15
9A li Bülent BAŞ
Etki mekanizması:
Mifamurtid (muramil tripeptid fosfatidil etanolamin, MTP-PE), Mycobacterium suşlarının
hücre duvarının en küçük doğal bağışıklık uyarıcı bileşeni olan muramil dipeptid (MDP)’in
tam sentetik bir türevidir. Doğal muramil dipeptid (MDP) ile benzer immünostimülatör
etkilere sahiptir. MEPACT, intravenöz infüzyon yoluyla makrofajları in vivo olarak hedef
almak üzere özellikle tasarlanmış lipozomal bir formülasyondur.
Farmakodinamik etkiler
MTP-PE, öncelikle monositlerde, dendritik hücrelerde ve makrofajlarda bulunan NOD2
reseptörünün spesifik bir ligandı ve monositlerle makrofajların güçlü bir aktivatörüdür. İnsan
makrofajlarının MEPACT ile aktivasyonuna; tümör nekroz faktörü alfa (TNF-α), interlökin-1
(IL-1β), IL-6, IL-8, ve IL-12 dahil sitokinlerin ve LFA-1 (lenfosit fonksiyonunun eşlik ettiği
antijen-1) ve ICAM-1 (hücre-içi adezyon molekülü) gibi adezyon moleküllerinin üretilmesi
eşlik eder. In vitro MEPACT’a maruz bırakılan insan monositleri; allojenik ve otolog tümör
hücrelerini (melanoma, over, kolon ve renal karsinoma hücreleri dahil) öldürmüş, ancak
normal hücrelerde toksik etki göstermemiştir.
In vivo MEPACT verilmesi; fare ve sıçanlardaki akciğer metastazı, deri ve karaciğer kanseri
ve fibrosarkom modellerinde tümör büyümesini inhibe etmiştir. Adjuvan tedavi olarak
MEPACT kullanılan köpeklerdeki hemanjiyosarkomda ve osteosarkomda hastalıksız
sağkalım süresinin anlamlı şekilde uzadığına tanık olunmuştur. MEPACT tedavisinin
hayvanlarda ve insanlarda monositlerin ve makrofajların aktivasyonunun hangi mekanizmayla
anti-tümör aktivite sağladığı henüz bilinmemektedir.
Klinik güvenlilik ve etkililik:
Liposomal mifamurtidin güvenliliği, çeşitli türlerde ve evrelerde kanserleri olan >700 hastada
ve sağlıklı, erişkin 21 denekte değerlendirilmiştir (bkz. bölüm 4.8).
MEPACT kemoterapi ile birlikte kullanıldığında; yeni tanı konulmuş, rezeksiyonu mümkün,
yüksek evreli osteosarkom hastalarında sağkalımı, yalnızca kemoterapiyle karşılaştırıldığında
anlamlı şekilde uzatmıştır.
Yaşları 1.4-30.6 arasında değişen ve yeni tanı konulmuş, rezeksiyonu mümkün, yüksek evreli
osteosarkomu olan 678 hastadaki randomize bir faz III çalışmasında; ifosfamidle birlikte ya
da ifosfamid olmaksızın doksorubisin, sisplatin ve metotreksat kombinasyon tedavisine
yardımcı (adjuvan) olarak MEPACT ilave edilmesi, 6 yıllık genel sağkalımı anlamlı ölçüde
uzatmış ve ölüm riskinde %28 nispi azalmayla sonuçlanmıştır (p = 0.0313, tehlike oranı (TO)
= 0.72 [%95 Güven aralığı(GA): 0.53, 0.97]).
1, 5, 6 yıl için genel sağkalım verileri (1 yıl verileri tam olmadığından grafik yalnızca 5 ve 6
yıl verilerini göstermektedir)
10A li Bülent BAŞ
Şekil a. Genel Sağkalım: 2006 (sol) ve 2007 (sağ) veri setleri (ITT Hastaları)
Tablo a. Genel Sağkalım: 2003, 2006 ve 2007 veri setleri (ITT popülasyonu)
2003 Verileri 2006 Verileri 2007 Verileri
TO TO TO
için için için
# Pts P- %95 # Pts P- %95 # Pts P- %95
Tedavi (ölümler) değeri TO GA (ölümler) değeri TO GA (ölümler) değeri TO GA
MEPACT 340 (85) --- 1.00 --- 340 (100) --- 1.00 --- 340 (100) --- 1.00 ---
olmadan
MEPACT 338 (63) 0.0183 0.67 (0.48, 338 (73) 0.0352 0.72 (0.53, 338 (73) 0.0313 0.72 (0.53,
ile 0.94) 0.98) 0.97)
Hastalıksız sağkalım (HS) analizinde, ara çalışma sonlanım noktası, nüksetme veya ölüm
riskinde %20-25’lik azalma ile benzer şekilde zaman içinde tutarlılık gösterir (Tablo b.).
Tablo b. Hastalıksız Sağkalım: 2003, 2006 ve 2007 veri setleri
2003 Verileri 2006 Verileri 2007 Verileri
TO TO TO
için için için
# Pts P- %95 # Pts P- %95 # Pts P- %95
Tedavi (ölüm) değeri TO GA (ölüm) değeri TO GA (ölüm) değeri TO GA
MEPACT 340 --- 1.00 --- 340 --- 1.00 --- 340 --- 1.00 ---
olmadan (126) (133) (133)
MEPACT 338 0.0245 0.74 (0.57, 338 0.0623 0.78 (0.61, 338 0.0586 0.78 (0.61,
ile (102) 0.96) (107) 1.01) (107) 1.01)
11A li Bülent BAŞ
5. Yıl Analizi
Şekil b. Tedavi koluna göre hastalar için olaysız
sağkalım. Rejim A sisplatin, doksorubisin ve yüksek
dozda metotreksat içeren Rejim A, bu çalışmanın
standart koludur Rejim B aynı ajanlara ilave olarak
ifostamid içermektedir. Rejim A+ ve Rejim B+ ise
aynı zamanda araştırma ajanı muramil tripeptid
(MTP) içermektedir. (B) Muramil tripeptit (MTF) alıp
almama durumundan bağımsız olarak A ile B tedavi
rejimlerinin uygulandığı hastalarda olaysız sağkalım.
Genel fark trendi anlamlı olmuştur (P = 0.04).
Şekil c. (A) Tedavi koluna göre hastalar için olaysız
sağkalım. Rejim A sisplatin, doksorubisin ve yüksek
dozda metotreksat içermektedir. Rejim B aynı
ajanlara ilave olarak ifosfamid içermektedir. Rejim
A+ ve Rejim B+ ise aynı zamanda araştırma ajanı
muramil tripeptid (MTP) içermektedir. (B) Muramil
tripeptit (MTF) alıp almama durumundan bağımsız
olarak A ile B tedavi rejimlerinin uygulandığı
hastalarda olaysız sağkalım (P= 0.91). (C)
Kemoterapi rejimi alıp almama durumundan bağımsız
olarak MTP alan ve almayan hastalarda olaysız
sağkalım (P = 0.08).
12A li Bülent BAŞ
6. Yıl Analizi
Şekil d. (A) Tedavi koluna göre hastalar için toplam
sağkalım. (B) Muramil tripeptit (MTF) alıp almama
durumundan bağımsız olarak A ile B tedavi
rejimlerinin uygulandığı hastalarda toplam sağkalım
(P= 0.83). (C) Kemoterapi rejimi alıp almama
durumundan bağımsız olarak MTP alan ve almayan
hastalarda toplam sağkalım (P = 0.03).
Pediyatrik popülasyon:
Hastalığın prevalansına göre, pivotal denemede çocuklar ve genç yetişkinler üzerinde
çalışılmıştır. Ancak, 18 yaş altı hastalar için ve 18 yaş ve üzeri hastalar için spesifik alt küme
etkililik analizleri mevcut değildir.
13A li Bülent BAŞ
5.2. Farmakokinetik özellikler
Genel özellikler
Mifamurtidin farmakokinetiği sağlıklı yetişkin deneklerde 4 mg intravenöz infüzyondan sonra
ve osteosarkomu olan çocuk ve yetişkin hastalarda 2 mg/m2 intravenöz infüzyondan sonra
tanımlanmıştır.
21 sağlıklı yetişkin denekte mifamurtid 2,05 ± 0,40 saat yarı-ömürle serumdan (dakikalar
içinde) hızla temizlenmiş, sonuçta serumda çok düşük miktarda toplam (lipozomal ve serbest)
mifamurtid kalmıştır. Ortalama EEA (eğri altındaki alan) 17,0 ± 4,86 h x nM ve Cmaks
(maksimum konsantrasyon) 15,7 ± 3,72 nM olmuştur.
Yaşları 6 ile 39 arasında değişen 28 osteosarkom hastasında serumdaki toplam (lipozomal ve
serbest) mifamurtid konsantrasyonları ortalama 2,04 ± 0,456 saat yarı-ömürle süratle
gerilemiştir. BSA normalize klerensi ve yarı-ömrü yaş aralığında buna benzer biçimde
olmuştur ve önerilen dozun 2 mg/m2 olduğu sağlıklı yetişkin deneklerden alınan sonuçlarla
birbirini tutmaktadır.
14 hastayla yapılan başka bir çalışmada, MEPACT’ın ilk infüzyonundan ve 11 veya 12 hafta
sonraki son bir infüzyondan sonra değerlendirilen toplam ve serbest mifamurtidin ortalama
serum konsantrasyonu-zaman eğrileri, neredeyse üzerine eklenebilir miktardadır ve serbest
mifamurtidin ilk ve son infüzyondan sonraki ortalama EEA değerleri de buna benzer
olmuştur. Bu veriler ne toplam ne de serbest mifamurtidin tedavi süresi içinde birikmediğini
göstermektedir.
Emilim:
Geçerli değildir.
Dağılım:
1 mg mifamurtid içeren radyoaktif işaretli lipozomların enjeksiyonundan 6 saat sonra,
karaciğer, dalak, nazofarenks, tiroit ve daha az miktarda da akciğerde radyoaktivite
bulunmuştur. Lipozomlar retiküloendoteliyal sistem hücreleri tarafından fagositoza
uğramıştır. Akciğer metastazlı 4 hastadan 2’sinde, radyoaktivite akciğer metastazında
bulunmuştur.
Biyotransformasyon
İnsanlarda, mifamurtid (L-MTP-PE)’nin metabolizması çalışılmamıştır, ancak osteosarkomlu
hastalarda 4 adet faz I klinik çalışma (Protokol 02, MTP-OS-402, C23001, ve C23002) ve 1
adet insani amaçlı erken erişim çalışması (Çalışma MTP-OS-403) ile mifamurtidin
farmakokineniği karakterize edilmiş ve ilacın özelliklerindeki değişkenlik kaynaklarının (yaş,
renal fonksiyon, hepatik fonksiyon) anlaşılması amaçlanmıştır. Ayrıca, Protokol 02’de
muramil tripeptid fosfatidil etanolamin (MTP-PE) içeren teknesyum-99 (99mTc) işaretli
lipozomlar karakterize edilmiştir ve sonuçlar retiküloendotelyal sistem dokularına dağılımı ve
dolayısıyla etki mekanizmasını desteklemektedir. Bu çalışmalar birlikte, renal yetmezlik
(C23001) ve hepatik yetmezlik (C23002) etkileri de dahil olmak üzere mifamurtidin klinik
farmakolojisi üzerine kapsamlı bir değerlendirme sağlar. Kollektif sonuçlar göstermektedir ki:
14A li Bülent BAŞ
mifamurtidin osteosarkomlu hastalardaki farmakokinetik parametreleri, sağlıklı yetişkin
gönüllülerde gözlemlenenlerle uyumludur; orteosarkom hasta popülasyonunda yaş ile vücut
yüzey alanı (VYA)-normalize klerensi arasında belirgin bir ilişki yoktur; ve 2 mg/m2’lik
ortak bir VYA bazlı doz desteklenmektedir. Önemli olarak, hafif ila orta şiddette hepatik veya
renal yetmezliği olan deneklere mifamurtid verilmesi mifamurtidin farmakokinetiği üzerinde
anlamlı etkiler oluşturmamıştır ve bu özel hasta popülasyonları için başlangıç dozunun
ayarlanmasına gerek yoktur.
Eliminasyon:
Mifamurtid içeren radyoaktif-işaretli lipozomların enjekte edilmesinden sonra, radyoaktif
işaretli maddenin ortalama yarı-ömrü bir α fazıyla 15 dakika civarı bifazik olmuş ve terminal
yarı-ömür yaklaşık 18 saat olmuştur.
Yetişkin gönüllülere 4 mg dozda lipozomal mifamurtid intravenöz infüzyonundan sonra
muramil tripeptid fosfatidil etanolamin (MTP-PE)’nin idrardaki konsantrasyonları tayin
limitinin altında çıkmıştır. Bu nedenle muramil tripeptid fosfatidil etanolamin (MTP-PE)’nin
renal klerensi ihmal edilebilir.
Muramil tripeptid fosfatidil etanolamin (MTP-PE)’nin spesifik eliminasyon yolağı
araştırılmamıştır. Yukarıda bahsi geçen radyoaktif işaretleme çalışmasında teknesyum-99
işaretli lipozomlar kullanılmıştır. Böylece, muramil tripeptid fosfatidil etanolamin (MTP-
PE)’nin eliminasyon yolağı karakterize edilmemiştir. İki çalışmada 4 mg dozdan sonra
muramil tripeptid fosfatidil etanolamin (MTP-PE)’nin idrardaki konsantrasyonu tayin
limitinin altında olduğundan renal klerensi ihmal edilebilir.
Hastalardaki karakteristik özellikler
Renal yetmezlik
Tek bir 4 mg’lık mifamurtid dozunun 1 saatlik intravenöz infüzyondan sonraki
farmakokinetiği hafif (n=9) veya orta derecede (n=8) böbrek yetmezliği olan yetişkin
gönüllülerde ve aynı yaş, cinsiyet ve ağırlık özelliklerinde olan normal böbrek fonksiyonlu
sağlıklı yetişkinlerde değerlendirilmiştir (n=16). Hafif (50 ml/dak ≤ CLcr ≤80 ml/dak) veya
orta derecede (30 ml/dak ≤ kreatinin klerensi [CLcr] < 50 ml/dak) böbrek yetmezliğinin
normal böbrek fonksiyonlu (CLcr > 80 ml/dak) sağlıklı deneklerde gözlenenlerle
karşılaştırıldığında toplam muramil tripeptid fosfatidil etanolamin (MTP-PE) klerensi
üzerinde bir etkisi olmamıştır. Ayrıca, hafif veya orta şiddette renal yetmezlikte serbest
(lipozomla bağlantılı olmayan) muramil tripeptid fosfatidil etanolamin (MTP-PE)’nin
sistemik maruziyetleri sıfırdan sonsuza kadar eğri altındaki alan (EEAsonsuz), normal renal
fonksiyonu olan sağlıklı yetişkin deneklerde gözlenenler ile benzer idi.
Hepatik yetmezlik
1 saatlik intravenöz infüzyonun ardından tek dozluk 4 mg mifamurtidin farmakokinetiği, hafif
(Child Pugh sınıf A; n=9) veya orta şiddette (Child Pugh sınıf B; n=8) hepatik yetmezliği olan
yetişkin gönüllüler ile yaş, cinsiyet ve kilo bakımından aynı olan normal hepatik fonksiyon
(n=19) gösteren sağlıklı yetişkinlerde incelendi. Total muramil tripeptid fosfatidil etanolamin
(MTP-PE)’nin sistemik maruziyeti (EEAsonsuz) üzerinde hafif hepatik yetmezliğin herhangi
bir etkisi olmamıştır. Orta şiddette hepatik yetmezlik ise, total muramil tripeptid fosfatidil
etanolamin (MTP-PE)’nin EEAsonsuz’unda küçük bir artışa yol açmış, normal hepatik
fonksiyon grubuna nazaran orta şiddette hepatik yetmezliğin geometrik en küçük kare oranı
15A li Bülent BAŞ
%119 (%90 güven aralığı [GA]: %94.1-%151) olmuştur. Orta şiddette hepatik yetmezlik
grubunda farmakokinetik değişkenlik daha yüksek olmuştur. Sistemik maruziyetteki
değişkenlik katsayısı [EEAsonsuz], diğer hepatik fonksiyon gruplarındaki <%30’a karşılık
%50 olmuştur.
Hafif hepatik yetmezlikte total ve serbest muramil tripeptid fosfatidil etanolamin (MTP-
PE)’nin ortalama yarı-ömürleri sırasıyla 2.02 saat ve 1.99 saat şeklinde gerçekleşmiş olup bu
değerler normal hepatik fonksiyon gösteren deneklerinki (sırasıyla 2.15 saat ve 2.26 saat) ile
benzerdir. Orta şiddette hepatik yetmezlikte total ve serbest MTP-PE’nin ortalama yarı-
ömürleri sırasıyla 3.21 saat ve 3.15 saattir. Ayrıca, hafif ve orta şiddette hepatik yetmezlikte
serbest (lipozomla ilgili olmayan) muramil tripeptid fosfatidil etanolamin (MTP-PE)’nin
geometrik ortalama plazma EEAsonsuz’u, karşılaştırma yapılan normal hepatik fonksiyon
gruplarından %47 daha yüksek çıkmıştır. Mifamurtid’in maksimum tolere edilebilir dozu (4-6
mg/m2), tavsiye edilen dozun (2 mg/m2) 2-3 katı olduğu için bu değişiklikler klinik olarak
anlamlı değildir.
5.3. Klinik öncesi güvenlilik verileri
Duyarlı hayvan türlerinde (tavşan ve köpek) advers etkilere yol açmayan, en yüksek günlük
mifamurtid dozunun 0.1 mg/kg (sırasıyla 1.2 ve 2 mg/ m2) olduğu bulunmuştur. MEPACT’ın
hayvanlardaki herhangi bir advers etkiye yol açmayan düzey değerinin kabaca, insanlarda
önerilen terapötik doza (2 mg/m2) takabül ettiği hesaplanmıştır.
Köpeklerde her gün intravenöz olarak 0.5 mg/kg’a (10 mg/m2) varan MEPACT verilerek
yapılan bir çalışma klinik toksisite açısından, insanlarda kullanılması amaçlanan doza eşlik
edenin 8-19 katı kümülatif maruziyet güvenlilik sınırı konusunda bilgi sağlamıştır. Her gün
verilen yüksek ve kümülatif dozlarda başlıca toksisite olarak öncelikle aşırı artmış
farmakolojik etkiler: ateş, kendisini sinovit, bronkopnömoni, perikardit ve karaciğerle kemik
iliğinin inflamatuvar nekrozu gibi belirtilerle gösteren belirgin inflamatuar cevaptır. Ayrıca,
şu olaylar da gözlenmiştir: kanama ve pıhtılaşma zamanlarının uzaması, infarktüsler, küçük
arterlerin duvarlarında morfolojik değişiklikler, merkezi sinir sisteminde ödem ve
konjestiyon, minör kardiyak etkiler ve hafif hiponatremi. MEPACT, sıçanlarda ve tavşanlarda
mutajen etki göstermemiş ve teratojen etkilere yol açmamıştır. Embriyotoksik etkiler yalnızca
anne için toksik olan dozlarda görülmüştür.
Genel toksisite çalışmalarında erkek veya dişi üreme organlarında zararlı etkiler görüldüğü
izlenimini veren herhangi bir sonuç elde edilmemiştir. Üreme fonksiyonu, perinatal toksisite
ve karsinojen potansiyel konusunda spesifik çalışmalar yapılmamıştır.
6. FARMASÖTİK ÖZELLİKLER
6. 1. Yardımcı maddelerin listesi
1-Palmitoil-2-oleoil-sn-glisero-3-fosfokolin (POPC)
1,2-Dioleoil-sn-glisero-3-fosfo-L-serin monosodyum tuzu (OOPS)
6.2. Geçimsizlikler
Bu ilaç, bölüm 6.6’da belirtilenler dışında başka ilaçlarla karıştırılmamalıdır.
16A li Bülent BAŞ
6.3. Raf ömrü
Açılmamış toz flakon
36 ay
Kullanıma hazırlanmış süspansiyon:
Süspansiyonun, 25ºC’ye kadar olan sıcaklıklarda kimyasal ve fiziksel bakımdan 6 saat stabil
olduğu gösterilmiştir.
Mikrobiyolojik açıdan, süspansiyonun hazırlandıktan sonra hemen kullanılması önerilir.
Kullanıma hazırlanan, süzülen ve seyreltilen solüsyon hemen kullanılmazsa, bunun kullanım
öncesindeki saklama süreleri ve koşulları, 25ºC’de 6 saati aşmamalıdır. Solüsyonu
buzdolabında saklamayınız ve dondurmayınız.
6.4. Saklamaya yönelik özel tedbirler
Açılmamış toz flakon 2-8ºC’de buzdolabında saklanmalıdır. Dondurulmamalıdır.
Işıktan korumak için flakon dış karton kutusunda saklanmalıdır.
İlacın kullanıma hazırlandıktan sonraki saklama koşulları için bkz. bölüm 6.3.
6.5. Ambalajın niteliği ve içeriği
Gri renkte butil kauçuk tıpası, alüminyum bileziği ve flip-off kapağı bulunan, 4 mg
mifamurtid içeren 50 mililitrelik tip I cam flakon
Her kutu, 1 adet flakon ve MEPACT’ın filtre edilmesi için 1 adet tek-kullanımlık, pirojensiz
PVC blister ambalajda sunulan steril filtre içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmeliği’ne uygun olarak imha edilmelidir.
Kullanıma hazırlama
MEPACT kullanılmadan önce, rekonstitüe edilmeli, beraberinde verilen filtre kullanılarak
süzülmeli ve aseptik teknikle seyreltilmelidir.
Her flakon, 50 mL sodyum klorür 9 mg/mL (% 0.9) enjeksiyonluk çözelti ile kullanıma
hazırlanır. Kullanıma hazırlandıktan sonra flakondaki her bir mililitre süspansiyon, 0.08 mg
mifamurtid içerir. Kullanıma hazırlanan süspansiyonun, hesaplanan doza karşılık gelen hacmi
filtreden geçirilip, aşağıda gösterilen ayrıntılı talimat uyarınca, ilave 50 mL sodyum klorür 9
mg/mL (% 0.9) enjeksiyonluk çözelti kullanılarak tekrar seyreltilir.
Kullanıma hazırlanan, süzülen ve seyreltilen infüzyonluk süspansiyon; görülen partikül,
köpük ve lipid topakları içermeyen, homojen, beyaz veya beyazımsı renkte, opak lipozomal
süspansiyondur. MEPACT’ın intravenöz infüzyon için hazırlanma talimatı
Her ambalajda bulunan malzeme
• MEPACT infüzyonluk dispersiyon konsantresi için toz (flakon)
• MEPACT için filtre
17A li Bülent BAŞ
Gereken, ancak ürünle birlikte verilmeyen malzeme -
• 9 mg/mL (% 0.9) enjeksiyonluk sodyum klorür çözeltisi EP/USP 100 mL torba
• 1 adet tek kullanımlık, 60 veya 100 mL steril luer lock enjektör
• 2 adet orta (18) numara, steril enjeksiyon iğnesi
Lipozomal süspansiyonun aseptik teknik kullanılarak laminer akışlı bir kabinde steril
eldivenle kullanıma hazırlanması önerilir.
Liyofilize tozun, kullanıma hazırlanması ve verilen filtreyle süzülerek tekrar seyreltmesi
öncesinde, yaklaşık 20°C–25°C arasındaki oda sıcaklığına gelmesi beklenmelidir. Bu,
yaklaşık 30 dakika alır.
1. Flakonun kapağı çıkarılmalı ve kauçuk tapa, alkollü bir ped ile silinmelidir.
2. Filtre, blister ambalajından çıkarılmalı ve filtrenin sivri kısmındaki kapak çıkarılmalı, daha
sonra da bu sivri kısım, tam olarak oturuncaya kadar flakon septumuna daldırılmalıdır.
Enjektörün luer bağlantı kapağı, bu sırada yerinden çıkarılmamalıdır.
3. 100 ml’lik torbada bulunan 9 mg/mL (% 0.9) enjeksiyonluk sodyum klorür çözeltisi torba,
iğne ve enjektör, ambalajlarından çıkarılmalıdır (bunlar, ürün ambalajında yer almamaktadır).
4. 9 mg/mL (% 0.9) enjeksiyonluk sodyum klorür çözeltisi içeren torbanın, iğnenin
batırılacağı alanı alkollü bir ped ile silinmelidir.
5. 50 mL, 9 mg/mililitrelik (% 0.9) enjeksiyonluk sodyum klorür çözeltisi; iğne ve enjektör
kullanılarak torbadan çekilmelidir.
6. İğneyi enjektörden ayırdıktan sonra enjektör, filtredeki luer bağlantı kapağı açılarak,
filtreye takılmalıdır (Şekil 1).
Şekil 1
18A li Bülent BAŞ
7. 9 mg/mL (% 0.9) enjeksiyonluk sodyum klorür çözeltisi, enjektörün pistonuna yavaş ve
sıkı bir şekilde bastırılarak flakona ilave edilir. Filtre ve enjektör, flakondan
çıkarılmamalıdır.
8. Flakon, 1 dakika kadar çalkalanmadan bırakılarak kuru maddenin tam anlamıyla
hidrasyonuna olanak sağlanır.
9. Daha sonra flakon, filtre ve enjektör üzerinde takılı durumdayken, 1 dakika boyunca
güçlü bir şekilde çalkalanmalıdır. Bu aşamada lipozomlar, kendiliğinden oluşur (Şekil 2).
Şekil 2
10. İstenen doz flakondan, flakon ters çevrilip enjektörün pistonu yavaşça geriye doğru
çekilerek alınabilir (Şekil 3). Her bir mililitre kullanıma hazırlanmış süspansiyon, 0.08 mg
mifamurtid içerir. İstenen dozun sağlanması için flakondan çekilecek süspansiyon hacmi,
aşağıdaki şekilde hesaplanır:
Flakondan çekilecek süspansiyon hacmi = [12.5 x hesaplanan doz (mg)] mL
Kolaylık amacıyla, aşağıdaki tablo kullanılabilir:
Doz Hacim
1.0 mg 12.5 mL
2.0 mg 25 mL
3.0 mg 37.5 mL
4.0 mg 50 mL
19A li Bülent BAŞ
Şekil 3
11. Daha sonra enjektör, filtreden ayrılmalı ve süspansiyonla dolu enjektöre yeni bir iğne
takılmalıdır. Torbanın enjeksiyon yeri, alkollü bir ped ile silinmeli ve enjektördeki
süspansiyon, geriye kalan (50 mL) 9 mg/mililitrelik (% 0.9) enjeksiyonluk sodyum klorür
çözeltisini içeren torbaya enjekte edilmelidir (Şekil 4).
Şekil 4
12. Torba, solüsyonun karışması için yavaşça çalkalanmalıdır.
13. Hastanın kimliğiyle uygulama tarihi ve saati; rekonstitüe edilmiş ve seyreltilmiş lipozomal
süspansiyonu içeren torbanın üzerindeki etikete yazılmalıdır.
14. Süspansiyonun, oda sıcaklığında (yaklaşık 20º-25ºC’de) kimyasal ve fiziksel bakımdan 6
saat stabil olduğu gösterilmiştir.
15. Mikrobiyolojik açıdan, süspansiyonun hazırlandıktan sonra hemen kullanılması önerilir.
Eğer hemen kullanılmazsa, bunun kullanım öncesindeki saklama süreleri ve koşulları,
kullanıcının sorumluluğudur ve oda sıcaklığında (20º-25ºC)’de 6 saati aşmamalıdır.
20A li Bülent BAŞ
16. Ürünün liposomal özelliğinden dolayı uygulama esnasında in-line filtreli infüzyon seti
kullanılması tavsiye edilmez.
17. Lipozomal süspansiyon, 1 saatte tamamlanan bir infüzyonla verilmelidir.
7. RUHSAT SAHİBİ
Takeda İlaç Sağlık Sanayi Ticaret Limited Şirketi
Şişli/İstanbul
8. RUHSAT NUMARASI
2016/480
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 06.06.2016
Ruhsat yenileme tarihi: 28.09.2021
10. KÜB’ÜN YENİLENME TARİHİ
21