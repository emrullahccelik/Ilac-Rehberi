KISA ÜRÜN BİLGİSİ
1. BEŞERİ TIBBİ ÜRÜNÜN ADI
MESIGYNA® 5 mg+50 mg/1 mL enjeksiyonluk çözelti içeren kullanıma hazır enjektör
2. KALİTATİF VE KANTİTATİF BİLEŞİM
Etkin Maddeler: 1 mL kullanıma hazır enjektör 50 mg noretisteron enantat ve 5 mg
estradiol valerat içerir.
Yardımcı madde(ler):
Hint yağı 545,43 mg
Benzil benzoat 424,17 mg
Yardımcı maddeler için 6.1’e bakınız.
3. FARMASÖTİK FORM
Kullanıma hazır enjektör.
Berrak, partikül içermez.
4. KLİNİK ÖZELLİKLER
4.1. Terapötik endikasyonlar
Hormonal kontrasepsiyon (doğum kontrolü).
4.2. Pozoloji ve uygulama şekli
Pozoloji/Uygulama sıklığı ve süresi:
MESIGYNA ayda bir uygulanır. Tüm enjeksiyonlar en az 27 en çok 33 gün ara ile
yapılmalıdır.
Uygulama şekli:
MESIGYNA, doğru şekilde kullanıldığında yılda yaklaşık % 1 başarısızlık oranına sahiptir.
Enjeksiyonlar arasındaki süre uzadığında başarısızlık oranı artabilir.
MESIGYNA daima derin intramusküler enjeksiyon şeklinde (tercihen intragluteal, alternatif
olarak üst kola) uygulanmalıdır. Enjeksiyon son derece yavaş yapılmalıdır (bkz. Bölüm 4.4 ve
Bölüm 4.8). Yağlı solüsyon şırıngaya çekildikten sonra hemen enjekte edilir. MESIGYNA
solüsyonunun enjeksiyon yerinden geri akmasını önlemek için enjeksiyon yerine bir yara
bandının (flaster) yapıştırılması önerilir.
MESIGYNA’ya başlangıç:
Bir önceki ay hormonal kontraseptif kullanımı yoksa:
Eğer mümkün ise, MESIGYNA kadının doğal siklusunun ilk günü, yani kanamanın başladığı
gün uygulanmalıdır. Uygulamanın siklusun 2.-5. günleri arasında yapılması da kabul
edilebilir, ancak bu durumda enjeksiyonu takip eden 7 gün boyunca ilave olarak bir bariyer
yöntemi kullanılmalıdır.
Bir kombine hormonal kontraseptiften (KOK) geçiş (KOK, vajinal halka, transdermal flaster):
MESIGYNA tercihen KOK hormon içeren drajelerini en az 7 gün boyunca aldıktan sonra
veya son hormon içeren drajenin alınmasından hemen sonra uygulanmalıdır. Vajinal halka ya
da transdermal flaster kullanılması durumunda, döngü paketindeki son halkanın ya da
flasterin çıkarıldığı gün ya da en geç bir sonraki uygulamanın yapılması gereken gün
MESIGYNA kullanmaya başlamalıdır.
Yalnız progestojen içeren bir yöntemden (minipil, enjeksiyon, implant) ya da progestojen
salımlı rahim içi sistemden (RİS) geçiş:
1/14Minipilden herhangi bir günde, (implant veya RİS’in çıkarıldığı gün, diğer bir enjeksiyon
yönteminde ise bir sonraki enjeksiyonun yapılması gereken gün) geçiş yapılabilir. Ancak tüm
bu koşullarda enjeksiyondan sonraki ilk 7 gün boyunca ek bir bariyer yöntemi kullanılması
önerilir.
İlk trimester düşüğünü takiben:
Enjeksiyon, düşüğün gerçekleştiği günü takip eden hafta içindeki herhangi bir gün yapılabilir.
Bu durumda ek kontraseptif yöntemlere ihtiyaç duyulmaz.
Doğumu veya ikinci trimester düşüğünü takiben:
Emziren kadınlar için bkz. Bölüm 4.6.
Emzirmeyen kadınlarda ise, MESIGYNA enjeksiyonuna doğumu veya ikinci trimester
düşüğünü takiben 21. ile 28. günler arasında veya doğum sonrası ilk kanamada başlanmalıdır.
Daha sonra başlandığı takdirde MESIGYNA uygulanmasını takip eden 7 gün ek bir bariyer
yöntemi kullanılmalıdır. Bununla birlikte, eğer o zamana kadar ilişki gerçekleştiyse,
MESIGYNA kullanımı başlamadan önce gebelik ekarte edilmeli veya ilk menstruel kanama
beklenmelidir.
Sonraki enjeksiyonların planlanması
İkinci ve takip eden tüm enjeksiyonlar siklus durumuna bakılmaksızın 30 – 3 günlük
aralıklarla (en az 27, en çok 33 gün ara ile) yapılır.
Enjeksiyon aralığı 33 günü aştığı günden itibaren kontraseptif korunma yetersiz olacaktır ve
bu durumda kadın ek koruma yöntemleri kullanması için uyarılmalıdır.
Çekilme kanaması bir enjeksiyondan en çok 30 gün sonra gerçekleşmezse, uygun bir test ile
gebelik olasılığı araştırılmalıdır.
Özel popülasyonlara ilişkin ek bilgiler:
Karaciğer yetmezliği: MESIGYNA şiddetli karaciğer hastalıkları olan kadınlarda
kontrendikedir. Ayrıca ‘4.3 Kontrendikasyonlar’ bölümüne bakınız.
Böbrek yetmezliği: MESIGYNA böbrek yetmezliği olan hastalarda özel olarak
araştırılmamıştır. Mevcut veriler bu hasta popülasyonun tedavisinde bir değişiklik yapılmasını
ileri sürmemektedir.
Pediyatrik popülasyon: MESIGYNA yalnızca menarştan sonra endikedir.
Geriyatrik popülasyon: Uygulanabilir değildir. MESIGYNA menopozdan sonra endike
değildir.
4.3. Kontrendikasyonlar
MESIGYNA östrojen ve progestojen içerdiğinden kullanımı için dikkat edilmesi gereken
noktalar KOK kullanımındakilere benzerdir. MESIGYNA aşağıdaki durumların varlığında
kullanılmamalıdır. MESIGYNA kullanırken aşağıdaki durumlardan herhangi birinin
görülmesi halinde kullanım derhal durdurulmalıdır.
• Venöz veya arteriyel trombotik/tromboembolik olayların (örn. derin ven trombozu,
pulmoner emboli, miyokard infarktüsü) veya serebrovasküler bir olayın varlığı ya da
öyküsü,
• Bir tromboz prodromunun varlığı veya öyküsü (örn. geçici iskemik atak, angina pektoris)
• Venöz veya arteriyel tromboz için ciddi risk (bkz. Bölüm 4.4),
• Fokal nörolojik belirtili migren öyküsü,
• Vasküler tutulumlu diabetes mellitus,
2/14• Ağır karaciğer hastalığı varlığı (karaciğer fonksiyon değerleri normale dönmedikçe),
• Karaciğer tümörü varlığı veya öyküsü (iyi veya kötü huylu),
• Eğer seks steroidlerinden etkileniyorsa genital organların veya memenin bilinen ya da
şüpheli malign hastalıkları,
• Tanı konulmamış vajinal kanama,
• Bilinen gebelik veya gebelik şüphesi,
• Etkin ya da yardımcı maddelerden herhangi birine karşı aşırı duyarlılık.
4.4. Özel kullanım uyarıları ve önlemleri
Dolaşım bozuklukları ile ilgili advers etkilerin ortaya çıkma riski özellikle 35 yaş üzeri ve
sigara içen kadınlarda yüksektir.
Bu bölüm içine dahil edilebilecek, kombine enjektabl kontraseptiflerin risk faktörlerinin
araştırıldığı epidemiyolojik çalışmalar bulunmamaktadır. Kombine enjektabl kontraseptifler
için dikkat edilmesi gereken uyarılar ve önlemler, KOK’ların kullanımı sonucu elde edilmiş
deneyime dayanmaktadır.
Özel kullanım uyarıları
Aşağıda belirtilen durumlardan / risk faktörlerinden herhangi birinin bulunması durumunda
bireysel olarak KOK’ların kullanımına ait yararlar olası risklere karşı tartılmalı ve tedaviye
başlamadan önce kullanıcı ile birlikte tartışılmalıdır. Risk faktörlerinin veya bu durumlardan
herhangi birinin ilk kez ortaya çıkması ya da olayların şiddetlenmesi, artması halinde hemen
doktora başvurulmalıdır. Tedavinin sürdürülmesi veya bırakılması kararını doktor vermelidir.
Dolaşım bozuklukları
Epidemiyolojik çalışmalar KOK kullanımı ile miyokard infarktüsü, derin ven trombozu,
pulmoner emboli ve serebrovasküler olaylar gibi arteriyel ve venöz, trombotik ve
tromboembolik hastalık riskindeki artış arasında bir ilişki olduğunu ileri sürmüştür. Ancak bu
durumlara nadiren rastlanır.
Venöz tromboembolizm (VTE) riski kullanımın ilk yılında en yüksektir. Bu yüksek risk bir
KOK’a başlarken ya da aynı veya farklı bir KOK’a tekrar başlarken (4 hafta ya da daha uzun
bir süre hap kullanmadıktan sonra) mevcuttur. 3 kollu prospektif, geniş bir kohort
çalışmasından elde edilen veriler söz konusu riskteki artışın özellikle ilk 3 ay boyunca mevcut
olduğunu göstermektedir.
Düşük östrojen dozlu (<50 mikrogram etinilestradiol) KOK kullananlarda VTE açısından
toplam risk KOK kullanmayıp gebe olmayan kadınlardaki riskten iki ila üç kat daha yüksektir
ve gebelik ile doğumla ilişkilendirilen riskten daha düşük kalmaktadır. Kombine enjektabl
kontraseptif kullanıcılarında VTE riskinde fazladan bir artış olduğu göz ardı edilemez.
VTE yaşamı tehdit eder nitelikte olabilir ya da ölümcül seyredebilir (olguların %1-2’sinde).
Derin ven trombozu ve/veya pulmoner embolizm şeklinde ortaya çıkan VTE tüm KOK’ların
kullanımı sırasında ortaya çıkabilir.
KOK kullanıcılarında trombozun son derece nadir olarak, hepatik, mezenterik, renal, serebral
veya retinal ven ve arterler gibi diğer damarlarda da görülebildiği bildirilmiştir.
3/14Derin ven trombozu (DVT) semptomları arasında bacakta tek taraflı ya da bacaktaki bir ven
boyunca şişme; bacakta yalnızca ayakta dururken ya da yürürken hissedilebilen ağrı ya da
hassasiyet, etkilenen bacakta sıcaklık artışı; bacakta ciltte kırmızılık ya da renk değişikliği
sayılabilir.
Pulmoner embolizm (PE) semptomları aşağıdakileri kapsayabilir: Aniden ortaya çıkan,
açıklanamayan nefes darlığı ya da hızlı soluma; kanın söz konusu olabileceği ani öksürük;
derin solumayla artabilen keskin göğüs ağrısı; anksiyete hissi; şiddetli dengesizlik ya da baş
dönmesi; hızlı veya düzensiz kalp atışı. Bu semptomlardan bazıları (ör, “nefes darlığı”,
“öksürük”) özgül değildir ve daha yaygın ya da daha az şiddetli olaylar (ör, solunum yolu
enfeksiyonları) şeklinde yanlış yorumlanabilir.
Arteryel tromboembolik bir olay serebrovasküler olay, vasküler oklüzyon ya da miyokard
infarktüsünü (MI) içerebilir. Serebrovasküler bir olaya ilişkin semptomlar şunlardır: Yüzde,
bacak veya kolda, özellikle vücudun bir tarafında ani hissizlik ya da güçsüzlük; ani
konfüzyon, konuşma ya da kavramada güçlük; bir ya da her iki gözde ani görme güçlüğü; ani
yürüme güçlüğü, baş dönmesi, denge ya da koordinasyon kaybı; bilinen nedeni olmayan ani,
şiddetli veya uzun süren baş ağrısı; bilinç kaybı ya da nöbetin eşlik ettiği ya da tek başına
bayılma. Vasküler oklüzyona ilişkin diğer belirtiler; bir ekstremitedeki ani ağrı, şişme ya da
mavi tonda hafif renk değişikliği; akut batın olabilir.
MI semptomları şunları kapsayabilir: Göğüs, kol ya da göğüs kemiği altında ağrı, rahatsızlık,
basınç, ağırlık, sıkışma ya da dolgunluk hissi; sırt, çene, boğaz, kol ve mideye yayılan
rahatsızlık; dolgunluk, hazımsızlık ya da boğulma hissi; terleme, bulantı, kusma ya da baş
dönmesi; aşırı güçsüzlük, anksiyete ya da nefes darlığı; hızlı veya düzensiz kalp atışı.
Arteriyel tromboembolizm yaşamı tehdit eder nitelikte olabilir ya da ölümcül seyredebilir.
Risk faktörleri kombinasyonuna sahip olan veya tekil risk faktörünü daha yüksek şiddette
sergileyen kadınlarda artan sinerjistik tromboz riski potansiyeli dikkate alınmalıdır. Bu artan
risk basit bir kümülatif faktör riskinden daha yüksek olabilir. Negatif bir risk fayda
değerlendirmesi halinde KIK (Kombine injektabl kontraseptif) reçete edilmemelidir. (bkz.
Bölüm 4.3)
Venöz veya arteriyel trombotik/tromboembolik durumlar ya da serebrovasküler olay riski
aşağıdaki faktörlerle artar:
- Yaş
- Obezite (vücut kitle indeksinin 30 kg/m2 üzerinde olması)
- Aile öyküsü varlığı (bir kardeşte ya da anne-babada daha erken yaşlarda venöz veya
arteriyel tromboemboli). Eğer kalıtsal bir predispozisyondan şüphelenilirse, kombine
hormonal kontraseptif kullanımına karar verilmeden önce bir uzmana danışılmalıdır.
- Uzun süreli immobilizasyon, büyük cerrahi girişim, bacaklara uygulanan herhangi bir
cerrahi girişim veya majör travma. Bu durumlarda kombine enjektabl kontraseptif
kullanımının (elektif cerrahi girişim durumunda son enjeksiyon 8 hafta önceden olmak üzere)
kesilmesi ve tamamen remobilize olunmasını takiben 2 haftadan önce yeniden başlanmaması
önerilir.
- Sigara (içilen sigara sayısı arttıkça ve ilerleyen yaşla, özellikle 35 yaşın üzerindeki
kadınlarda risk daha fazla artar)
- Dislipoproteinemi
- Hipertansiyon
- Migren
4/14- Kalp kapak hastalığı
- Atriyal fibrilasyon
KOK kullananlarda variköz venlerin ve yüzeysel tromboflebitin VTE üzerindeki olası rolü
konusunda görüş birliği yoktur.
Lohusalık süresince söz konusu olacak artmış tromboemboli riski göz önüne alınmalıdır
(Gebelik ve laktasyon ile ilgili bilgi için bkz. Bölüm 4.6).
Dolaşım sistemindeki advers olaylar ile ilişkilendirilebilecek diğer durumlar arasında diabetes
mellitus, sistemik lupus eritematozus, hemolitik üremik sendrom, kronik inflamatuvar
bağırsak hastalığı (Crohn hastalığı veya ülseratif kolit) vardır. Orak hücreli anemisi olan
hastalarda kombine enjektabl kontraseptiflerin kullanımı hakkında veri yoktur, ancak
homozigot orak hücreli anemisi olan hastalar artmış tromboz riski taşıyabilirler.
Kombine enjektabl kontraseptif kullanımı sırasında migren sıklığı veya şiddetinde
(serebrovasküler bir olayın öncüsü olabilecek) bir artış, kullanımı derhal kesmek için bir
neden olabilir.
Venöz veya arteriyel trombozun kalıtsal veya edinilmiş predispozisyonunun göstergesi
olabilecek biyokimyasal faktörler arasında aktive protein C (APC) rezistansı,
hiperhomosisteinemi, antitrombin-III yetersizliği, protein C eksikliği, protein S eksikliği ve
antifosfolipid antikorları (antikardiyolipin antikorları, lupus antikoagülanı) vardır.
Risk/yarar karşılaştırmasını yaparken hekim herhangi bir durumun uygun tedavisinin tromboz
riskini azaltabileceğini ve gebelik sırasındaki tromboz riskinin hormonal kontraseptif
kullanımıyla bağlantılı riskten daha yüksek olduğunu göz önüne almalıdır.
Tümörler
Kombine enjektabl kontraseptiflerin olası neoplazi riskleri olduğunu destekleyen çok az kanıt
bulunmaktadır. Bu konudaki referanslar da KOK’lardan elde edilen deneyimlere
dayanmaktadır.
Maligniteler yaşamı tehdit edebilir veya ölümcül bir sonuç sergileyebilir.
Servikal kanser:
Latin Amerika’daki kadınlarda yapılmış bir epidemiyolojik değerlendirmede
dihidroksiprogesteron asetofenid ve bir estradiol esteri içeren aylık bir enjektabl kontraseptif
ile servikal kanser riski arasında bağlantı gözlenmemiştir. ABD’de enjektabl kontraseptif
kullananlarda servikal skuamöz intraepitelyal lezyon gelişmesi riskinde artış saptanmamıştır.
Servikal kanser için en önemli risk faktörü süregelen human papilloma virus (HPV)
enfeksiyonudur. Bazı epidemiyolojik çalışmalarda uzun süre KOK kullanımının servikal
kanser riskinde artışa neden olabileceği bildirilmiştir ancak bu bulguların KOK kullanımının
hangi etkilerine bağlı olabileceği (servikal inceleme, hormonal olmayan kontraseptif
kullanımı dahil olmak üzere seksüel davranış) halen tartışılmaktadır.
Meme ve over kanserleri:
MESIGYNA’da bulunan östrojen progestojenin meme ve over kanseri riski üzerine etkileri
araştırılmamıştır.
5/1454 epidemiyolojik çalışmanın meta analizi sonucu halen KOK kullanan kadınlarda tanı konan
meme kanseri bağıl riskinde hafif bir artış saptanmıştır (RR=1,24). Bu artmış risk KOK’un
kesilmesini takiben on yıl içinde azalarak kaybolmaktadır. Meme kanseri 40 yaşın altındaki
kadınlarda nadir olduğundan, halen oral kontraseptif kullanan ya da kullanmış olanlarda
konulan meme kanseri tanılarındaki artış, tüm meme kanseri riski ile karşılaştırıldığında
düşüktür. Anılan çalışmalar nedensellik ilişkisi konusunda kanıtlar getirmemektedir.
Gözlenen artmış risk paterni, KOK kullanıcılarında meme kanserinin daha erken tanınmasına,
KOK’ların biyolojik etkilerine veya ikisinin kombinasyonuna bağlı olabilir. KOK kullanmış
olanlarda tanı konan meme kanserleri hiç kullanmamış olanlara göre klinik olarak daha az
ilerlemiş olma eğilimi gösterir.
Karaciğer tümörleri:
KOK kullanıcılarında nadir olgularda iyi huylu, çok nadiren de malign karaciğer tümörleri
gözlemlenmiştir. Sınırlı olguda bu tümörler yaşamı tehdit eden batın içi kanamalara yol açar.
MESIGYNA kullanan kadınlarda şiddetli üst batın ağrısı, karaciğerde büyüme veya batın içi
kanama bulgularının ortaya çıkması durumunda ayırıcı tanıda bir karaciğer tümörü göz önüne
alınmalıdır.
Diğer durumlar
Kombine oral kontraseptif kullanan birçok kadında kan basıncında küçük artışlar bildirilmişse
de, klinik açıdan önemli artışlar nadirdir. Ancak MESIGYNA kullanımı sırasında, klinik
olarak anlamlı ve geçmeyen hipertansiyon gelişmesi durumunda hekimin kombine
kontraseptifi kesmesi ve hipertansiyonu tedavi etmesi uygun olur. Eğer normotansif değerler
antihipertansif tedavi ile sağlanabiliyorsa ve uygun bulunursa MESIGYNA kullanımına tekrar
başlanabilir.
Aşağıdaki koşulların hem gebelikte hem de KOK kullanımı ile meydana geldiği veya
kötüleştiği bildirilmiştir ve bu durumlar kombine enjektabl kontraseptif kullanıcılarında da
görülebilir, ancak nedensel bir ilişki olduğuna dair yeterli kanıt yoktur: kolestaza bağlı sarılık
ve/veya kaşıntı; safra taşı oluşumu; porfiri; sistemik lupus eritematozus; hemolitik üremik
sendrom; Sydenham koresi; herpes gestationis; otoskleroza bağlı duyma kaybı.
Herediter anjiyoödemi olan kadınlarda, ekzojen östrojen anjiyoödem semptomlarını uyarabilir
ya da arttırabilir.
Kombine enjektabl kontraseptiflerde bulunan steroid hormonlar karaciğerde metabolize
edildikleri için teorik olarak karaciğer fonksiyonu daha önceden etkilenmiş olan kadınlarda
advers etkilere yol açabilirler. Karaciğer fonksiyonlarının akut veya kronik bozulmaları,
karaciğer fonksiyon testlerinin normale dönmesine kadar MESIGYNA kullanımının
kesilmesini gerektirebilir. İlk kez gebelikte ya da daha önce seks steroidlerinin kullanımı
sırasında oluşmuş olan kolestatik sarılığın tekrarlaması MESIGYNA kullanımının
sonlandırılmasını gerektirir.
Kombine enjektabl kontraseptifler periferik insülin direnci ve glukoz toleransı üzerinde etkili
olabiliyorsa da, diyabetik bir hastada tedavi rejiminde değişiklikler yapma gerekliliğini
gösteren bir kanıt yoktur. Ancak, kombine enjektabl kontraseptif kullanan diyabetik kadınlar
dikkatle gözlenmelidir.
6/14Aşağıdaki durumlar KOK kullanımı ile ilişkilidir ve kombine enjektabl kontraseptif
kullananlar için de geçerli olabilir: Crohn hastalığı ve ülseratif kolit, özellikle kloazma
gravidarum öyküsü olan kadınlarda kloazma. Kloazmaya eğilimi olan kadınlar hormonal
kontraseptif kullandıkları sürece güneşe veya ultraviyole ışınlarına maruz kalmaktan
kaçınmalıdırlar.
Tüm yağlı çözeltilerle olduğu üzere, MESIGYNA doğrudan kas içine ve çok yavaş bir
biçimde enjekte edilmelidir. Yağlı çözeltilere ilişkin pulmoner mikroembolizm; öksürük,
dispne ve göğüs ağrısı gibi belirtilere ve semptomlara yol açabilir. Kırıklık, hiperhidroz, baş
dönmesi, parestezi ve senkop gibi vazovagal reaksiyonlarda dahil olmak üzere diğer belirti ve
semptomlar da mevcut olabilir. Bu reaksiyonlar enjeksiyon sırasında ya da enjeksiyondan
hemen sonra ortaya çıkabilir ve geri dönüşür niteliktedir. Tedavi genellikle destekleyicidir; ör.
oksijen uygulaması.
Tıbbi muayene / konsültasyon:
MESIGYNA kullanımına başlanması ya da tekrarlanması öncesinde, kontrendikasyonlar ve
uyarılar rehberliğinde tam bir tıbbi anamnez alınmalı, fiziksel muayene yapılmalı ve
periyodik olarak tekrarlanmalıdır. Periyodik tıbbi değerlendirme, kontrendikasyonlar (ör.
geçici iskemik atak) ya da risk faktörleri (ör. venöz ya da arteriyal tromboz aile öyküsü)
kombine enjektabl kontraseptif (KEK) kullanımı sırasında ilk kez ortaya çıkabileceğinden
önemlidir. Bu değerlendirmelerin sıklığı ve şekli kılavuzlara göre belirlenmeli ve bireysel
olarak adapte edilmelidir ancak, genel olarak kan basıncı kontrolü, meme, karın ve pelvik
organları ve aynı zamanda servikal sitolojiyi içermelidir.
Enjektabl kontraseptiflerin HIV enfeksiyonu (AIDS) ve diğer cinsel yolla geçen hastalıklara
karşı koruyucu olmadığı bilgisi kullanıcılara verilmelidir.
Azalmış etkinlik
MESIGYNA’nın etkinliği örn. enjeksiyona uzun süre ara verildiğinde (bkz. Bölüm 4.2,
sonraki enjeksiyonların zamanlaması) veya birlikte başka bir ilaç kullanımında (bkz. Bölüm
4.5) azalabilir.
Azalmış siklus kontrolü
Tüm hormonal kontraseptiflerde, özellikle kullanımın ilk aylarında düzensiz kanamalar
(lekelenme veya kırılma kanaması) gelişebilir. Bu nedenle herhangi bir düzensiz kanamanın
değerlendirilmesi yaklaşık 3 siklusluk bir adaptasyon süresinden sonra anlamlıdır.
MESIGYNA için düşük bir düzensiz kanama (< %8) ve düşük bir amenore (< %3) sıklığı, ve
düzensiz kanama nedeni ile düşük bir tedaviye devam etmeme oranı (< %5,1) gözlenmiştir.
MESIGYNA’nın ilk enjeksiyonundan sonra azalmış bir siklus uzunluğu (11-15 gün)
gözlenmiştir.
MESIGYNA’nın ilk enjeksiyondan 1-2 hafta sonra normal olarak bir vajinal kanama
oluşmaktadır. Bu durum normaldir ve tedaviye düzenli devam edildiğinde bu kanamalar 30
günlük aralıklarla meydana gelmektedir. Aylık enjeksiyon zamanı normal olarak kanamasız
döneme rastlayacaktır.
Eğer kanama düzensizliği devam eder veya kanamalar düzenliyken ortaya çıkarsa non-
hormonal etkenler göz önüne alınmalı ve malignite veya gebeliğin ekarte edilmesi için
kürtajın da dahil olabileceği uygun tanısal girişimlerde bulunulmalıdır.
7/14Bazı kadınlarda enjeksiyonu takip eden 30 gün içinde çekilme kanaması oluşmayabilir, bu
durumda uygun bir test kullanarak gebeliği ekarte etmek gerekir. Bununla birlikte, şayet
MESIGYNA “4.2 Pozoloji ve uygulama şekli” bölümünde belirtildiği gibi enjekte edilmiş ise
kadının gebe olması çok düşük bir olasılıktır.
Doğurganlığın geri dönüşü
MESIGYNA’yı 2-3 yıl kullanan kadınlarda pituiter-ovaryan eksen üzerine uzun süreli
inhibitör etki gözlenmemiştir. Ovülasyon, MESIGYNA’nın kesilmesinden sonra, kadınların
% 19’unda tedavi sonrası ilk siklusta, % 67’sinde ise ikinci siklusta gerçekleşmiştir.
MESIGYNA, hint yağı içerdiğinden şiddetli alerjik reaksiyonlara neden olabilir.
MESIGYNA benzil benzoat içermektedir. Bu nedenle, yeni doğmuş bebeklerde sarılık riskini
arttırabilir.
4.5. Diğer tıbbi ürünler ile etkileşimler ve diğer etkileşim şekilleri
Aşağıdaki etkileşimler literatürde kombine oral kontraseptifler için bildirilmiştir ve kombine
enjektabl kontraseptifler için de geçerli olabilir.
Etkileşimler:
Mikromozal enzimleri indükleyen ilaçlar ile arasındaki etkileşimler seks hormonu klirensinde
artışa neden olabilir, bu durum da ara kanamalara ve/veya kontraseptif başarısızlığa yol
açabilirler.
Birkaç günlük tedavinin ardından enzim indüksiyonu gözlemlenebilir. En fazla enzim
indüksiyonu genellikle birkaç hafta içinde görülür. Enzim indüksiyonu, ilaç tedavisinin
kesilmesinin ardından 4 hafta kadar sürebilir.
Bu ilaçlardan herhangi biri ile kısa süreli tedavi edilmekte olan kadınlar, hormonal
kontraseptif dışında geçici olarak bir bariyer yöntemi kullanmalı ya da başka bir
kontrasepsiyon yöntemi seçmelidirler. İlaçlar ile birlikte kullanımları süresince ve tedavinin
kesilmesini takiben 28 gün boyunca bariyer yöntemi kullanmalıdırlar.
KIK’lerin klirensini artıran maddeler (enzimlerin uyarılmasıyla KIK etkililiğinin azalması),
örn.: Fenitoin, barbitüratlar, primidon, karbamazepin, rifampisin ve muhtemelen
oksakarbazepin, topiramat, felbamat, griseofulvin ve sarı kantaron (St John’s wort) içeren
ürünler.
KIK klirensi üzerine değişken etkilere sahip maddeler; örn;
KOK ile birlikte uygulandığında birçok HIV/HCV proteaz inhibitörü ve nükleozid olmayan
ters transkriptaz inhibitörleri plazma östrojen veya progesteron konsantrasyonlarını
azaltabilmekte ya da artırabilmektedir. Bu değişiklikler bazı olgularda klinik açıdan anlamlı
olabilir.
KIK’lerin klirensini azaltan maddeler (enzim inhibitörleri)
Azol antifungaller (örn. flukonazol, itrakonazol, ketokonazol, vorikonazol), verapamil,
makrolidler (örn. klaritromisin, eritromisin), diltiazem ve greyfurt suyu gibi güçlü ve orta
CYP3A4 inhibitörleri östrojenin veya progestinin ya da her ikisinin plazma
konsantrasyonlarını artırabilir.
KIK’ların diğer ilaçlar üzerine etkisi
Hormonal kontraseptifler diğer bazı ilaçların metabolizmaları ile etkileşebilmektedir. Buna
bağlı olarak plazma ve doku konsantrasyonları etkilenebilir (örn. siklosporin).
8/14Diğer etkileşim şekilleri
Laboratuvar Testleri: Kontraseptif steroidlerin kullanılması, karaciğer, tiroid, adrenal ve renal
fonksiyonların biyokimyasal parametrelerini, kortikosteroid bağlayıcı globulin ve
lipid/lipoprotein fraksiyonları gibi (taşıyıcı) proteinlerin plazma düzeylerini ve karbonhidrat
metabolizması, koagülasyon ve fibrinoliz parametrelerini içeren bir grup laboratuvar testinin
sonuçlarını etkileyebilir. Değişiklikler genellikle normal laboratuvar değerleri sınırları içinde
kalır.
Not: Olası etkileşmeleri belirlemek amacıyla eşzamanlı kullanılacak ilacın prospektüsüne ya
da kullanma talimatına başvurulmalıdır.
Özel popülasyonlara ilişkin ek bilgiler:
Karaciğer yetmezliği:
MESIGYNA şiddetli karaciğer hastalıkları olan kadınlarda kontrendikedir. Ayrıca ‘4.3
Kontrendikasyonlar’ bölümüne bakınız.
Böbrek yetmezliği:
MESIGYNA böbrek yetmezliği olan hastalarda özel olarak araştırılmamıştır. Mevcut veriler
bu hasta popülasyonun tedavisinde bir değişiklik yapılmasını ileri sürmemektedir.
Pediyatrik popülasyon:
MESIGYNA yalnızca menarştan sonra endikedir.
Geriyatrik popülasyon:
Uygulanabilir değildir. MESIGYNA menopozdan sonra endike değildir.
4.6. Gebelik ve laktasyon
Genel tavsiye: Gebelik kategorisi X’dir.
Çocuk doğurma potansiyeli bulunan kadınlar/ Doğum kontrolü (Kontrasepsiyon):
MESIGYNA gebeliği önlemek için kullanıldığından geçerli değildir.
Gebelik dönemi:
MESIGYNA gebelik döneminde kontrendikedir.
MESIGYNA kullanımı sırasında gebelik meydana gelmesi durumunda kullanım
durdurulmalıdır. Ancak, yaygın epidemiyolojik çalışmalar ne gebeliğinden önce hormonal
kontraseptif kullanmış olan kadınların çocuklarında doğumsal kusur riskinde herhangi bir
artışı ne de erken gebeliği süresince yanlışlıkla hormonal kontraseptif kullanıldığında oluşan
bir teratojenik etkiyi göstermiştir.
Laktasyon dönemi:
Hormonal kontraseptiflerin kullanımı süt miktarında azalmaya ve sütün bileşiminde
değişikliğe yol açabileceğinden dolayı laktasyon etkilenebilir.
Kombine enjektabl kontraseptiflerin anne sütünün miktar ve içeriğine veya laktasyon süresine
etkileri hakkında yeterli bilgi bulunmamaktadır. MESIGYNA’nın prolaktin veya memede süt
üretimi üzerine herhangi bir etkisinin olduğuna dair kanıt yoktur. Bu yüzden doğumdan
sonraki 6. aya dek veya emziren anne bebeğini sütten kesinceye kadar kombine enjektabl
kontraseptif kullanımı genellikle önerilmemektedir. Kontraseptif steroidler ve metabolitleri
küçük miktarlarda süte geçebilir.
9/14Üreme yeteneği/Fertilite:
MESIGYNA kombine hormonal kontraseptiftir. Kullanıldığı sürece fertiliteyi engeller.
4.7. Araç ve makine kullanımı üzerindeki etkiler
Araç ve makine kullanma becerileri üzerinde etkisi ile ilgili herhangi bir çalışma
yapılmamıştır. KOK kullanımının araç ve makine kullanma becerileri üzerinde herhangi bir
etkisi gözlenmemiştir.
4.8. İstenmeyen etkiler
MESIGYNA ile en yaygın bildirilen advers reaksiyonlar bulantı, karın ağrısı, kilo alma, baş
ağrısı, depresif duygu durumu, duygu durum değişikliği, meme ağrısı, meme hassasiyetidir.
Bu reaksiyonlar kullanıcıların ≥ %1’inde meydana gelir.
Ciddi advers reaksiyonlar arteriyel ve venöz tromboembolidir.
Aşağıdaki yan etkiler hormonal kontraseptif kullanıcılarında bildirilmiş ve ilişkileri ne
doğrulanmış ne de yanlışlığı kanıtlanmıştır.
Advers reaksiyonlar, aşağıda sistem-organ sınıfı (MedDRA) ve sıklık derecesine göre
listelenmektedir. Sıklık dereceleri şu şekilde tanımlanmaktadır: Çok yaygın (≥1/10); yaygın
(≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000);
çok seyrek (<1/10.000), bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Seyrek: Aşırı duyarlılık reaksiyonu
Metabolizma ve beslenme hastalıkları
Yaygın olmayan: Sıvı tutulumu
Psikiyatrik hastalıklar
Yaygın: Depresif duygu durumu, duygu durum değişiklikleri
Yaygın olmayan: Libido azalması
Seyrek: Libido artışı
Sinir sistemi hastalıkları
Yaygın: Baş ağrısı
Yaygın olmayan: Migren
Göz hastalıkları
Seyrek: Kontakt lense toleranssızlık
Vasküler hastalıklar
Bilinmiyor: Venöz ve arteriyel tromboembolik olaylar*
Gastrointestinal hastalıklar
Yaygın: Bulantı, karın ağrısı
Yaygın olmayan: Kusma, diyare
Deri ve deri altı doku hastalıkları
Yaygın olmayan: Döküntü, ürtiker
Seyrek: Eritema nodozum, eritema multiforme
10/14Üreme sistemi ve meme hastalıkları
Yaygın: Meme ağrısı, meme hassasiyeti
Yaygın olmayan: Memede hipertrofi
Seyrek: Vajinal akıntı, memede akıntı
Genel bozukluklar ve uygulama bölgesine ilişkin hastalıklar
Seyrek: Enjeksiyon yeri reaksiyonu
Araştırmalar
Yaygın: Kiloda artış
Seyrek: Kiloda azalma
* ‘Venöz ve arteriyel tromboembolik olaylar’ aşağıdaki tıbbi durumları özetlemektedir:
Periferik derin ven oklüzyonu, tromboz ve embolizm / Pulmoner vasküler oklüzyon, tromboz,
embolizm ve enfarktüs / Miyokard enfarktüsü / Serebral enfarktüs ve hemorajik olarak
belirtilmeyen inme
Seçilmiş advers reaksiyonların tanımlanması
Çok düşük sıklıkta veya semptomları çok geç başlayan, kombine oral kontraseptifler grubuyla
ilgili olduğu düşünülen advers reaksiyonlar aşağıda listelenmektedir (ayrıca bkz. Bölüm 4.3
ve Bölüm 4.4):
Tümörler
• Meme kanseri tanı sıklığı oral kontraseptif kullananlarda çok hafif düzeyde artmıştır.
Meme kanseri 40 yaşın altındaki kadınlarda seyrek görüldüğünden bu artış genel meme
kanseri riskiyle ilişkili olarak küçüktür. KOK kullanımıyla neden sonuç ilişkisi
bilinmemektedir.
• Karaciğer tümörleri (iyi veya kötü huylu)
Diğer durumlar
• KOK kullanımında artan pankreatit riski (hipertrigliseridemisi olan kadınlar)
• Hipertansiyon
• KOK kullanımıyla bağlantısı kesin olmayan durumların ortaya çıkışı ya da bu durumların
kötüye gitmesi: Kolestazla ilişkili sarılık ve/veya prurit; safra taşı oluşumu; porfiri;
sistemik lupus eritematozus; hemolitik üremik sendrom; Sydenham koresi; herpes
gestationis; otosklerozla ilişkili işitme kaybı
• Kalıtsal anjiyödemi olan kadınlarda eksojen östrojenler anjiyoödem semptomlarını
indükleyebilir ya da alevlendirebilir
• Karaciğer fonksiyon bozuklukları
• Glikoz toleransında değişiklikler ya da periferal insülin direnci üzerinde etki
• Crohn hastalığı, ülseratif kolit
• Kloazma
• Rahim ağzı kanseri
• MESIGYNA gibi yağlı çözeltilerin enjeksiyonu sistemik reaksiyonlarla
ilişkilendirilmiştir: Öksürük, dispne, göğüs ağrısı. Kırıklık, hiperhidroz, baş dönmesi,
parestezi ya da senkop gibi vazovagal reaksiyonlar da dahil olmak üzere diğer belirti ve
semptomlar da görülebilir.
Şüpheli advers reaksiyonların raporlanması
11/14Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
MESIGYNA’nın tek kullanımlık enjeksiyon prezentasyonu ve uygulamanın bir hekim
tarafından yapılması doz aşımı riskini minimize eder. Kombine kontraseptiflerin doz aşımı
sonucu hiçbir ciddi zararlı etkisi bildirilmemiştir.
5. FARMASÖTİK ÖZELLİKLER
5.1. Farmakodinamik özellikler
Farmakoterapötik grup: Östrojenler ve progestojenler, sabit kombinasyonlar
ATC kodu: G03AA05
MESIGYNA gebelikten esas olarak ovülasyonu inhibe ederek ve servikal mukusta
değişiklikler oluşturarak korur. Endometriyumda oluşturduğu etki KOK’larca meydana
getirilene benzerdir. MESIGYNA kullanımı ile normal menstruasyona benzer bir kanama
paterni sağlanır.
MESIGYNA östrojen ve progestojen içerdiğinden kullanımı için dikkat edilmesi gereken
noktalar KOK kullanımındakilere benzerdir. MESIGYNA’da bulunan östrojen doğal bir
östrojendir ve dolaşımdaki en yüksek östrojen düzeyleri menstruel siklusun normal
preovülatuvar dönemindeki seviyeye ulaşır. Progestojen bileşeni olan noretisteron enantat
kadınlarda antigonadotropik etkiler, endometriyumun sekretuvar transformasyonu ve servikal
mukusun koyulaşması gibi tipik progestagenik etkiler gösterir.
MESIGYNA lipid metabolizması üzerine olumlu etkilere sahiptir.
MESIGYNA gibi kombine enjektabl kontraseptiflerin sağlıklı kadınlarda karaciğer
fonksiyonu üzerine minimum etkisi olduğu ve ilk geçiş etkisinin olmadığı gösterilmiştir.
Bununla birlikte kombine enjektabl kontraseptiflerde bulunan steroid hormonlar karaciğerde
metabolize edildikleri için teorik olarak karaciğer fonksiyonu daha önceden etkilenmiş olan
bir kadında advers etkilere yol açabilirler.
5.2. Farmakokinetik özellikler
Genel Özellikler
Emilim:
Noretisteron enantat (NET-EN) ve estradiol valeratın (E2-V) intramüsküler (i.m.)
enjeksiyonunu takiben etkin maddeler noretisteron (NET) ve estradiolün (E2) biyoyararlanımı
tamdır.
Dağılım:
50 mg noretisteron enantat ve 5 mg estradiol valerat kombinasyonunun i.m. enjeksiyonunu
takiben yaklaşık 2 gün içerisinde ortalama 852 ve 1570 pmol/l arasında olan en yüksek
estradiol plazma konsantrasyonlarına ve i.m. enjeksiyondan yaklaşık 4,1 ve 4,8 gün sonra 4,7-
10,1 nmol/l olan en yüksek noretisteron plazma konsantrasyonlarına erişilir.
12/14Biyotransformasyon:
Her iki madde de tümüyle metabolize olur. Noretisteronun küçük bir kısmı, in vivo olarak
etinilestradiole (EE) dönüşür. 200 mg NET-EN’in intramusküler yoldan uygulandığı bir
çalışmada, bu dönüşüm 8 haftadan fazla bir süre ortalama olarak günde yaklaşık 4 µg EE’lik
bir oral eşdeğer doza karşılık gelen sistemik bir EE maruziyetine yol açmıştır. Günlük
ortalama oral eşdeğer dozlar, 200 mg NET-EN uygulanmasından sonraki ilk 2 hafta boyunca
yaklaşık 10 µg EE olmuş, 3. haftada yaklaşık 5 µg EE’ye düşmüş ve 5. haftadan itibaren
yaklaşık 2 µg EE olmuştur.
Noretisteronun östrojenik özelliğine bağlı metabolik özellikleri hakkındaki bulgular;, klinik
kullanımında her zaman göz önüne alındığı ve gözlendiği için, mevcut kullanım önerilerini
değiştirmez.
Estradiolün biyotransformasyonu, endojen hormon ile aynıdır.
Eliminasyon:
İki etkin madde esterlerinin serbest kalma oranları farklı olduğundan estradiolün terminal
yarılanma ömrü belirgin olarak daha kısadır. Böylece enjeksiyon periyodunun ikinci yarısında
progestreon etkisi hakim olmaktadır.
Noretisteronun metabolitleri yaklaşık olarak eşit miktarlarda idrar ve dışkı ile, estradiol
metabolitleri başlıca idrar ile elimine edilirler. 28 günlük bir enjeksiyon aralığında her iki
maddeden yaklaşık % 85'i itrah edilir.
MESIGYNA'nın 28 günlük aralıklarla mükerrer uygulanması sonucu oluşan hafif noretisteron
enantat akümülasyonu, üçüncü uygulamadan hemen sonra sabit bir dengeye ulaşır.
Farmakokinetik ve biyotransformasyon açısından; i.m. uygulamaya bağlı olarak plazma
noretisteron ve estradiol konsantrasyonlarının aktif bileşenlerin salım hızı düşük düzeydedir.
Bundan dolayı metabolizmanın aşırı yüklenmesine bağlı olarak noretisteron enantat ve
estradiol valeratın farmakokinetik ve biyotransformasyon etkileşimi beklenmez.
5.3. Klinik öncesi güvenlilik verileri
İnsanda risk tahmini için, hayvan toksisite çalışmaları, preparatın iki komponenti ile yapıldı.
17β-estradiol ve noretisteron, sırasıyla; estradiol valerat ve noretisteron enantattan ester
ayrılması ile serbestlenir. Bu yüzden, estradiol, noretisteron ve yine ayrılabilir bir ester olan
noretisteron asetat ile preparatın toksisite profilinin değerlendirilmesinde kullanılabilir.
Akut toksisite çalışmaları insanda kullanıldığında akut yan etki oluşma riskine işaret etmez.
Sıçanlara (40 günlük – 90 haftalık), köpeklere (52 – 65 haftalık) tekrarlanan estradiol valerat,
ve farelere (78 haftalık), sıçanlara (2 yaşında), köpeklere (9 aylık – 7 yaşında) ve maymunlara
(3 aylık – 10 yaşında) noretisteron enantat uygulamalarından sonra, yapılan sistemik tolerans
çalışmalarında, insanda beklenmeyen bir riske dair hiçbir etki gözlenmemiştir.
Hayvan türleri üzerinde yapılan uzun süreli çalışmalar, MESIGYNA’nın insanda terapötik
kullanımında bir tümorijenik potansiyele işaret etmemiştir.
Estradiol, noretisteron, noetisteron enantat, ve noretisteron asetat ile Ames testi, ve
noretisteron ile UDS testi yapılmıştır. Bu çalışmalarda, bileşiklerin mutajenik veya genotoksik
potansiyeline dair bir belirti bulunmamıştır.
13/14Estradiol valeratın sıçanlar, tavşanlar ve maymunlar üzerinde yapılan embriyotoksisite ve
teratojenisite çalışmalarında, insanda hamilelik süresince karar kullanımından sonra bir yan
etki riski bulunmamıştır.
Noretisteron asetatın sıçanlar, tavşanlar ve maymunlarda uygulanmasından sonra genel
teratojenik etkinlik incelenmemiştir. Noretisteron enantat ve noretisteron asetatın yüksek
dozlarda uygulanmasından sonra dış genital bölgenin gelişimi sırasında, erkek fetüslerde
(sadece sıçanlarda) kadınsı özellikler ve dişi fetüslerde (sıçan ve maymunlarda) erkeksi
özellikler ortaya çıkmıştır.
MESIGYNA’nın yağ bazlı (hint yağı ve benzil benzoat) formülasyonunun, lokal toleransı ile
ilgili tavşanlarda yapılan çalışmada, taşıyıcı maddenin hafif iritasyon potansiyeli olduğu
görülmüştür.
6. FARMASÖTİK ÖZELLİKLER
6.1. Yardımcı maddelerin listesi
Hint yağı
Benzil benzoat
6.2. Geçimsizlik
Su ile seyreltilmemelidir.
6.3. Raf ömrü
48 ay
6.4. Saklamaya yönelik özel uyarılar
30ºC altında oda sıcaklığında saklanmalıdır.
6.5. Ambalajın niteliği ve içeriği
1 adet 1 mL’lik kullanıma hazır enjektör, cam tip I, renksiz
6.6. Beşeri tıbbi üründen arta kalan maddelerin imhası ve diğer özel önlemler:
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Bayer Türk Kimya San. Ltd. Şti.
Fatih Sultan Mehmet Mah. Balkan Cad.
No: 53 34770 Ümraniye/İstanbul
Tel: (0216) 528 36 00
Faks: (0216) 645 39 50
8. RUHSAT NUMARASI
106/43
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 06.08.1999
Ruhsat yenileme tarihi:
10. KÜB’ÜN YENİLENME TARİHİ
14/14