KISA ÜRÜN BİLGİSİ
1. BEŞERİ TIBBİ ÜRÜNÜN ADI
BENGAY® %10+%15 Merhem
2. KALİTATİF VE KANTİTATİF BİLEŞİM
Etkin maddeler:
Metil salisilat ...............................% 15
Mentol..........................................% 10
Yardımcı maddeler:
50 gr merhem içerisinde:
Susuz lanolin 1 gr
Yardımcı maddeler için bkz. 6.1.
3. FARMASÖTİK FORM
Beyaz, yağsız merhem
4. KLİNİK ÖZELLİKLER
4.1 Terapötik endikasyonlar
Aşağıdaki hastalıkların lokal tedavisinde analjezik ve antienflamatuar olarak etkilidir;
• Osteoartrit, romatoid artrit, periartrit, tendinit, tenosinevit ve bursit gibi romatizmal
hastalıklar,
• Ezilme ve burkulma gibi yumuşak doku travmaları,
• Ağrı, inflamasyon ve kas gerginliği ile kendini gösteren kas iskelet sistemi hastalıkları
4.2 Pozoloji ve uygulama şekli
Pozoloji, uygulama sıklığı ve süresi:
Ağrılı bölgeye günde 3-4 defa uygulanmalıdır.
Uygulama şekli:
Sadece kütanöz kullanım içindir.
BENGAY, ince bir tabaka halinde ağrılı bölgeyi kapatacak şekilde yeteri kadar sürülür
ve tamamen emilene kadar yavaşça oğuşturulur.
Her uygulamadan önce, bir önceki uygulama alanı iyice temizlenmelidir. Bu tedavi tarzı
nevralji ve lumbago vakalarında da faydalıdır.
Aşırı kullanımdan kaçınınız.
1/7Özel popülasyonlara ilişkin ek bilgiler:
Böbrek/Karaciğer yetmezliği: Geçerli değil.
Pediyatrik popülasyon: 12 yaşından küçük çocuklarda kullanımı kontrendikedir.
Geriyatrik popülasyon: Özel bir kullanımı yoktur.
4.3 Kontrendikasyonlar
Metil salisilat, mentol veya içeriğindeki herhangi bir maddeye karşı aşırı duyarlılığı
olanlarda,
Açık yaralarda ve derinin irritasyonunda kullanılmamalıdır.
12 yaşından küçük çocuklarda kullanılmamalıdır.
4.4 Özel kullanım uyarıları ve önlemleri
Salisilatlar Reye Sendromu ile ilişkilendirilmektedir. Sıcak su torbası veya oklusif bandaj ile
birlikte kullanılmamalıdır. Gözlere ve diğer müköz membranlara değdirilmemelidir. Ciltte
önemli tahriş oluştuğu zaman tedavi kesilmelidir.
Ağrı 10 günden fazla devam ederse veya iyileşmezse hemen bir doktora başvurulmalıdır.
BENGAY, yerel cilt reaksiyonlarına(kontakt dermatit gibi) sebep olabilecek susuz lanolin
içermektedir.
4.5 Diğer tıbbi ürünler ile etkileşimler ve diğer etkileşim şekilleri
Asetilsalisilik asitle beraber kullanıldığında salisilat toksisitesi görülebilir.Varfarin gibi
antikoagülan kullanan hastalarda, ilacın salisilat içermesinden dolayı olası bir kanama
oluşabilir.
4.6 Gebelik ve laktasyon
Genel tavsiye: Gebelik kategorisi C ’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon):
Geçerli değil.
Gebelik dönemi:
BENGAY’ın gebe kadınlarda kullanımına ilişkin yeterli veri mevcut değildir.
2/7Hayvanlar üzerinde yapılan çalışmalar, gebelik /ve-veya/embriyonal/fetal gelişim/ ve-
veya/doğum/ve-veya/ doğum sonrası gelişim üzerindeki etkiler bakımından yetersizdir
(bkz.kısım 5.3). İnsanlara yönelik potansiyel risk bilinmemektedir.
BENGAY, gerekli olmadıkça gebelik süresinde kullanılmamalıdır.
Laktasyon dönemi:
Mentol ve metil salisilatın anne sütüne geçip geçmediği bilinmemektedir. Süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
BENGAY tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve
BENGAY tedavisinin emziren anne açısından faydası dikkate alınmalıdır.
Üreme yeteneği/Fertilite
BENGAY’ın kullanımının insan fertilitesi üzerindeki etkileri hakkında herhangi bir veri
bulunmamaktadır.
4.7 Araç ve makine kullanımı üzerindeki etkiler
Topikal uygulanan mentol/metil salisilatın araç ve makine kullanımı üzerinde herhangi
bir etkisi yoktur.
4.8 İstenmeyen etkiler
Şu terimler ve sıklık dereceleri kullanılmıştır:
Çok yaygın (1/10); yaygın (1/100 ila <1/10); yaygın olmayan (1/1,000 ila <1/100); seyrek
(1/10,000 ila <1/1,000); çok seyrek (<1/10,000), bilinmiyor (eldeki verilerden hareketle tahmin
edilemiyor).
İmmün Sistem Hastalıkları
Çok seyrek : Anjioödem
Solunum, göğüs bozuklukları ve mediastinal hastalıklar:
Çok seyrek: Dispne (Aşırı hassasiyete bağlı)
Genel bozukluklar ve uygulama bölgesine ilişkin hastalıkları
Çok seyrek: Uygulama bölgesi reaksiyonları (kabarcık, yanma, eritem, iritasyon, ağrı,
uyuşma, kaşıntı ve döküntü dahil)
Yaralanma ve zehirlenme
Çok seyrek: Yanıklar (Uygulama bölgesinde)
Sinir sistemi hastalıkları:
Çok seyrek: Santral sinir sistemi depresyonu semptonları(baş dönmesi, sersemlik, ciltte
kızarıklık, uyku hali, bradipne ve koma)
3/7Gastrointestinal hastalıklar:
Çok seyrek: Bulantı, kusma ve karın ağrısı
Deri ve deri altı doku hastalıkları:
Çok seyrek: Ürtiker, eritem ve diğer kütanoz reaksiyonlar gibi alerjik reaksiyonlar
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0800 314 00 08; faks: 0 312 218 35
99).
4.9 Doz aşımı ve tedavisi
Aşırı kullanım salisilat toksisitesine sebep olabilir. Yutulması durumunda doktora
danışınız.
5. FARMAKOLOJİK ÖZELLİKLER
Eksternal bir analjeziktir. Ağrılı bölgelere uygulandığında bu bölgelerdeki lokal
damarları genişleterek serinlik hissi verir ve ağrıyı azaltır. Sinir ve adaleleri gevşetir.
5.1 Farmakodinamik özellikler
Farmakoterapötik grup: Eklem ve kas ağrılarında kullanılan topik ürünlerden salisilik
asit deriveleri
ATC kodu: M02AC
Mentol ve metil salisilatın topikal uygulamasında aktif maddelerin cildin altındaki
dokulara penetrasyonu, terapötik etkilerinin temelidir.
Mentol ve metil salisilat ağrılı bölgeye uygulandığında, uygulandığı yerde hafif bir
inflamasyon oluşturarak ağrının hafiflemesini sağlar.
Mentol iritasyonlara karşı bir lokal vazodilatördür. Lokal uygulamayı takiben hemen kalıcı bir
ferahlık hissi verir.
Metil salisilat, bir lokal iritan ve derin kalıcı ağrıyı rahatlatan semptomatik etkinin sonucu gibi
davranır. Plasebo kontrollü çift kör çalışmada iritasyonlara karşı metil salisilat içeren lokal
iritanlar, orta derecede ağrısı olan hastalarda kullanıldığında, ağrının giderilmesinde
plasebodan daha etkili olmuştur. Eklem ağrıları, incinme ve artmış kas tonusu ile
ilişkilendirilebilir.
Metil salisilat içeren merhemin topikal uygulanmasında, plaseboda herhangi bir etki
görülmezken,semptomlar belirgin oranda azalmıştır.
Veriler, ciltten absorbe olan miktarın bir analjezik etki oluşturmak için yeterli olduğunu
göstermektedir.
4/7BENGAY ’ın oluşturduğu kas tonusu ve kas ağrılarındaki azalma ayrıca anestezik etki ile de
ilişkilidir.
Merhemin kullanımı, laktik asit gibi iritanların çıkışını kolaylaştıran, kasların rahatlamasını ve
eklemlerde hareket kabiliyetini arttırılmasını sağlayan küçük kapillerin genişlemesi ile
sonuçlanmaktadır. Yapılan bir çalışmada ürün sub-maksimal koşu zamanını hafifçe fakat
belirgin şekilde uzatır. 36 saatlik koşu bandı dengeli çalışmasında acı seviyesini azaltır, ve
maksimal koşuda son dakikalarda duyulan acı seviyesini azaltır.
5.2 Farmakokinetik özellikler
Emilim:
Mentol ve metil salisilatın absorpsiyonu topikal uygulama sonrası gerçekleşir. Mentol yağda
yüksek oranda çözünür ve bu yüzden hızlı bir şekilde absorbe olur. Metil salisilat sistemik
dolaşımda tespit edilebilir. Emilim hızlı bir şekilde gerçekleşir. Metil salisilatın doku seviyeleri,
plazma konsantrastonundan 30 kat daha yüksektir ve 16 cm2 lik alana uygulandıktan 1 saat
içinde tespit edilebilir. Tekrar eden uygulamadan sonra absorpsiyon oran ve miktarının arttığı
gözlemlenmiştir.
Dağılım:
Salisilat, genellikle pH ‘ya bağlı pasif geçişlerle, çoğu vücut dokusu ve hücrelerarası
sıvılarda dağılır.
Biyotransformasyon:
Mentol hızlı bir şekilde metabolize olur ve idrar ve plazmada sadece ana metaboliti olan
mentol glukuronit ölçülebilir.
Metil salisilatın metabolizasyonu, topikal uygulamanın ardından, hızlı bir şekilde gerçekleşir.
Dermal ve subkütan dokularda yüksek oranlarda salisilik aside (aktif salisilat) metabolize olur.
Eliminasyon:
Mentol glukuronitin plazma yarılanma ömrü sırasıyla mentol kapsülde ve naneli
şeker/naneli çayda ortalama 56.2 dakika ( %95 güven aralığında [CI], 51.0 – 61.5) ve 42.6 (
%95 CI, 32.5–52.7) dakikadır (P<0.05). Salisilatların plazma yarılanma ömrü antiplatelet dozda
2-3 saat, normal antiinflamatuar dozda 12 saattir. Yarılanma ömrü, zehirlenme
olduğunda veya yüksek terapötik dozlarda 15-30 saate kadar çıkabilir.
Atılım:
Salisilatlar idrarda serbest salisilik asit (%10), salisilurik asit (%75), salisilik fenolik (%10)
ve açil (%5) glukuronidler ve gentisik asit (%1’den daha az) olarak tespit edilir. Bununla
birlikte, serbest salisilatların atılımı hem idrar pH ’sına hem de doza bağlı olarak
değişiklik göstermektedir.
5.3 Klinik öncesi güvenlilik verileri
Genel Toksikoloji
Çeşitli ulaşılabilir toksisite çalışmaları,2000mg/kg’dan normal olarak daha büyük %50
değerde Letal Doz ile mentolün düşük akut oral toksistesini göstermektedir.Görülen ana
semptomlar hissizlik ve aktivite düşüklüğüdür.
5/7Genetik Toksikoloji
Mentol ve isomerlerinin, memeli ve in vitro bakteri testlerinde genotoksik olmadığı tespit
edilmiştir.
Karsinojenite
Hem sıçan hem de farelerde yapılan çalışmalarda, d,l mentol’ün karsinojenitesine dair bir delil
bulunmamıştır.
Teratojenite
Mentol:
L-mentol ile yapılan teratojenisite çalışmaları, sıçan, fare, hamster ve tavşanlarda maternal
olarak toksik olmayan dozlarda gerçekleştirilmiştir. Yine de bu dozlar, bitiş noktasının bir ön
değerlendirmesine için vermek amacıyla yeteri kadar yüksektir. Reprodüktif/gelişimsel
toksisite çalışmalarında, sıçan ve farelerde (gebeliğin 6-15. günleri), tavşanda (gebeliğin 6-
18.günü) ve hamsterda (gebeliğin 6-10.günü) yüksek dozlar ugulandığında herhangi bir etki
gözlenmeyen dozların (NOEL) sırasıyla 218mg/kg/gün, 185mg/kg/gün, 425mg/kg/gün ve
405mg/kg/gün olduğu tespit edilmiştir. Bu çalışmadan hareketle, çeşitli türlerde, iyi yönetilmiş
çalışmalarda, L-mentol, embroyonik,fetotoksik değildir ve teratojenik özellikleri yoktur.
Metil salisilat:
Gebeliğin 6-15. günlerinde, 0,1,3 ve 6g/kg/gün dozlarda metil salisilatın sıçanlardaki
dermal uygulamasında, herhangi bir etki gözlenmeyen doz 6g/kg/gün olarak saptanmıştır.
6. FARMASÖTİK ÖZELLİKLER
6.1 Yardımcı maddelerin listesi
Hystrene (% 45 stearik asit)
Gliserol monostearat
Susuz lanolin
Tween 85 (polisorbat 85)
Span 65 (sorbitan tristearat)
Trietanolamin
Su
6.2 Geçimsizlikler
Uygulanabilir değildir.
6.3 Raf ömrü
Raf ömrü: 24 ay
6.4 Saklamaya yönelik özel tedbirler
25°Caltındaki oda sıcaklığında ve ambalajında saklanmalıdır.
6.5 Ambalajın niteliği ve içeriği
50 g’lık tüpler halinde piyasaya sunulmuştur.
6/76.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj
ve Ambalaj Atıklarının Kontrolü” yönetmeliklerine uygun olarak imha edilmelidir.
7. RUHSAT SAHİBİ
JNTL Turkey Tüketici Sağlığı Ltd. Şti. Beykoz/İstanbul
8. RUHSAT NUMARASI
2022/748
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.12.2022
Ruhsat yenileme tarihi:
10. KÜB’ÜN YENİLENME TARİHİ
7/7