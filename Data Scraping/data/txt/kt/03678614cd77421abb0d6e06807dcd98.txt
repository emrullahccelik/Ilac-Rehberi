1 / 11  
  
Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz, çünkü sizin  için önemli  bilgiler  içermektedir.  
- Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
- Eğer  ilave  sorularınız  olursa,  lütfen  doktorunuza  veya eczacınıza  danışınız.  
- Bu ilaç kişisel  olarak  sizin için reçete  edilmiştir,  başkalarına  vermeyiniz.  
- Bu ilacın kullanımı sırasında , doktora veya hastaneye gittiğinizde doktorunuza bu  
ilacı kullandığınızı  söyleyiniz.  
- Bu talimatta  yazılanlara  aynen  uyunuz.  İlaç hakkında size  önerilen dozun  dışında  
yüksek  veya düşük  doz kullanmayınız.  KULLANMA  TALİMATI  
 
GLİNİUM® PLUS 85 mcg / 43 mcg İnhalasyon Tozu, Sert Kapsül  
Ağız  yolundan nefes  ile alınarak  kullanılır.  
 
Etkin  madde:  Her kapsül  110 mikrogram indakaterole  eşdeğer 143 mikrogram  indakaterol  
maleat  ve 50 mikrogram  glikopironyuma  eşdeğer  63 mikrogram  glikopironyum  bromür  içerir.  
 
Alınan her doz (inhalerin ağızlığından çıkan doz), 85 mikrogram indakaterole eşdeğer 110  
mikrogram  indakaterol  maleat  ve 43 mikrogram  glikopironyuma  eşdeğer  54 mikrogram  
glikopironyum  bromür  içerir.  
 
Yardımcı  maddeler:  Laktoz  (inek  sütü kaynaklıdır)  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini  
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan  
etkilerin  nasıl  raporlanacağını  öğrenmek  için 4. Bölümün  sonuna  bakabilirsiniz.  
 
 
Bu Kullanma  Talimatında : 
 
1. GLİNİUM PLUS  nedir ve  ne için  kullanılır?  
2. GLİNİUM PLUS ’ı kullanmadan  önce  dikkat  edilmesi  gerekenler  
3. GLİNİUM PLUS nasıl  kullanılır?  
4. Olası  yan etkiler  nelerdir?  
5. GLİNİUM PLUS ’ın saklanması  
 
Başlıkları  yer almaktadır.  
 
1. GLİNİUM PLUS  nedir  ve ne için kullanılır?  
 
Bu ilaç indakaterol  ve glikopironyum  adı verilen  iki etkin  madde  içerir.  Bu etkin  maddeler  
bronkodilatörler  (bronş genişleticiler)  adı verilen  bir ilaç grubuna  aittir.  
 
GLİNİUM PLUS , 110 mcg indakaterole  eşdeğer  indakaterol  ve 50 mcg glikopironyuma  
eşdeğer  glikopironyum bromür içermektedir. 30 inhaler kapsül içeren ambalajlarda bulunur 
ve 1 adet  inhalasyon  cihazı  içermektedir.  2 / 11  
 Bu ilaç, kronik obstrüktif akciğer hastalığı (KOAH) adı verilen bir akciğer hastalığı nedeniyle  
solunum güçlüğü çeken yetişkin hastalar için nefes almayı kolaylaştırmak üzere kullanılır.  
KOAH'ta hava yollarının etrafındaki kaslar kasılır. Bu nefes almayı zorlaştırır. Bu ilaç bu  
kasların  kasılmasını engeller, havanın akciğerlere girip çıkmasını kolaylaştırır.  
 
Bu ilacı günde  bir kez kullanırsanız,  KOAH'ın  günlük  yaşamınız  üzerindeki  etkilerini  
azaltmaya  yardımcı olacaktır.  
 
2. GLİNİUM PLUS 'ı kullanmadan önce dikkat edilmesi  gerekenler  
GLİNİUM PLUS ’ı aşağıdaki durumlarda  KULLANMAYINIZ  
- İndakaterol  veya  glikopironyuma  veya  bu ilacın  içeriğinde  yer alan yardımcı  maddelere  karşı  
alerjiniz  varsa.  
 
GLİNİUM PLUS ’ı aşağıdaki  durumlarda  DİKKATLİ  KULLANINIZ  
Aşağıdakilerden  herhangi  biri sizin  için geçerliyse  GLİNİUM PLUS kullanmadan  önce  
doktorunuza,  eczacınıza  veya  hemşirenize danışın:  
- Astımınız  varsa  - bu ilaç astım  tedavisi  için kullanılmamalıdır.  
- Kalp  problemleriniz  varsa.  
- Hastalık  nöbetiniz  varsa.  
- Tiroid  bezi problemleriniz  varsa  (tirotoksikoz).  
- Diyabetiniz  varsa.  
- Akciğer  hastalığınız  için GLİNİUM PLUS 'dakine  benzer  (aynı  sınıf)  etkin  maddeler  
içeren  herhangi  bir ilaç kullanıyorsanız (bkz. “Diğer ilaçlar  ile birlikte kullanımı” bölümü).  
- Böbrek  sorunlarınız  varsa.  
- Ciddi  karaciğer  sorunlarınız  varsa.  
- Dar açılı glokom  adı verilen  bir göz sorununuz  varsa.  
- İdrarınızı yapmakta zorlanıyorsanız.  
Yukarıdakilerden  herhangi  biri sizin  için geçerliyse  (veya  emin  değilseniz),  bu ilacı 
kullanmadan  önce  doktorunuza,  eczacınıza  veya  hemşirenize  danışınız.  
 
GLİNİUM PLUS  ile tedavi  sırasında  aşağıdakilerden  herhangi  birini  yaşarsanız,  bu ilacı 
kullanmayı  bırakınız ve  derhal  tıbbi yardım alınız:  
 
- Göz ağrısı veya rahatsızlığı, görmenin geçici olarak bulanıklaşması, görsel haleler veya  
kırmızı gözlerle ilişkili renkli görüntüler - bunlar dar açılı glokomun akut atağının belirtileri  
olabilir.  
- Nefes  alma  veya  yutma  güçlüğü,  dilin,  dudakların  veya  yüzün  şişmesi,  deri döküntüsü,  kaşıntı  
ve ürtiker  (alerjik  reaksiyon  belirtileri).  
- Bu ilacı kullandıktan hemen sonra göğüste sıkışma, öksürme, hırıltılı solunum veya nefes  
darlığı  - bunlar  paradoksal  bronkospazm  adı verilen  bir durumun  belirtileri olabilir.  
- Nefes darlığı, hırıltılı solunum veya öksürük gibi KOAH semptomlarınız düzelmezse veya  
kötüleşirse,  derhal doktorunuza bildiriniz . 
GLİNİUM PLUS , KOAH'ınız  için devam  eden  bir tedavi  olarak  kullanılır.  Bu ilacı ani bir nefes  
darlığı  veya hırıltı atağı tedavisinde kullanmayınız.  3 / 11  
 GLİNİUM PLUS ’ın yiyecek  ve içecekle  kullanılması:  
 
GLİNİUM PLUS ’ın kullanım yolu nedeniyle yiyecek ve içeceklerle etkileşimi yoktur.       
Ancak  ilaç uygulanırken  aynı anda  herhangi  bir şey yenilmemeli  ya da içilmemelidir.  
Hamilelik  
İlacı kullanmadan  önce  doktorunuza  veya eczacınıza  danışınız.  
 
Bu ilacın  hamile  kadınlarda  kullanımı  hakkında  veri yoktur.  GLİNİUM PLUS ’daki  etkin  
maddelerden  biri olan indakaterol,  rahim  üzerindeki  etkisi  nedeniyle  doğum  eylemini  
önleyebilir.  
 
Hamileyseniz  ya da hamile  olabileceğinizi  düşünüyorsanız  veya  bebek  sahibi  olmayı  
planlıyorsanız  doktorunuza  söyleyiniz.  Doktorunuz  GLİNİUM PLUS ’ı kullanıp  
kullanamayacağınız  konusunu sizinle konuşacaktır.  
 
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza  
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
 
Emziriyorsanız doktorunuza söyleyiniz. Bu ilacın içeriğindeki etkin maddelerin anne sütüne  
geçip  geçmediği  bilinmemektedir.  Doktorunuz  GLİNİUM PLUS ’ı kullanıp  
kullanamayacağınız  konusunu sizinle konuşacaktır.  
 
Araç  ve makine  kullanımı  
Bu ilacın araç ve makine kullanma yeteneğinizi etkilemesi beklenmez. Bununla birlikte, bu  
ilaç baş dönmesini  de içeren  sersemlik  haline  neden  olabilir  (bkz.  Bölüm  4). Bu ilacı 
kullanırken  başınızın  döndüğünü hissediyorsanız,  araç veya makine  kullanmayınız.  
 
GLİNİUM PLUS ’ın içeriğinde bulunan bazı yardımcı maddeler hakkında önemli 
bilgiler   
GLİNİUM PLUS  kapsülleri içerisinde yardımcı madde olarak laktoz bulunmaktadır. Eğer 
daha  önceden  doktorunuz  tarafından  bazı şekerlere  karşı  intoleransınız  olduğu  (vücudunuzun  
tahammülsüz olduğu) söylenmişse, bu tıbbi ürünü kullanmadan önce doktorunuzla temasa  
geçiniz.  
Diğer  ilaçlar  ile birlikte  kullanımı  
Başka ilaçlar kullanıyorsanız, yakın zam anda kullandıysanız veya kullanmış olma ihtimaliniz  
varsa  doktorunuza  veya  eczacınıza  bildiriniz.  Özellikle,  eğer o sırada  kullanıyorsanız  
doktorunuza  veya eczacınıza mutlaka söyleyiniz:  
- GLİNİUM PLUS 'a benzeyen  (benzer  etkin  maddeler  içeren)  ilaçlar.  
- Yüksek tansiyon veya diğer kalp problemleri (propranolol gibi) veya glokom (timolol  
gibi)  adı verilen  bir göz problemi  için kullanılabilen  ve beta bloker  adı verilen  ilaçlar.  
- Kanınızdaki  potasyum  miktarını  azaltan  ilaçlar.  Bunlar,  aşağıdakileri  içerir:  
- Steroidler  (prednizolon  gibi),  
- Yüksek  tansiyon  (hidroklorotiazit  gibi)  için kullanılan  diüretikler  (idrar  
söktürücüler),  4 / 11  
 - Solunum  problemleri  için ilaçlar  (teofilin  gibi).  
 
3. GLİNİUM PLUS  nasıl  kullanılır?  
 
Uygun  kullanım  ve doz/uygulama  sıklığı  için talimatlar:  
 
Bu ilacı daima doktorunuzun veya eczacınızın size söylediği gibi kullanınız. Emin değilseniz,  
doktorunuza  veya eczacınıza danışınız.  
 
Olağan  doz, her gün bir kapsülün  içeriğini  solumaktır.  
Bu ilacın  etkisi  24 saat sürdüğü  için günde  sadece  bir kez inhale  etmeniz  yeterlidir.  
Doktorunuzun  size söylediğinden  daha  fazlasını  kullanmayınız.  
 
GLİNİUM PLUS ’ı her gün aynı saatte  kullanınız.  Bu, ilacı kullanmayı  hatırlamanıza  da 
yardımcı olacaktır. GLİNİUM PLUS 'ı yiyecek veya içeceklerden önce veya sonra istediğiniz  
zaman inhale edebilirsiniz.  
 
Uygulama  yolu ve metodu:  
- GLİNİUM PLUS  solununum  yoluyla  kullanım  içindir.  
- Bu kutuda, bir inhaler ve desikant kapaklı HDPE şişe içerisinde inhalasyon tozu  
olarak ilacı içeren kapsüller bulacaksınız. Kapsülleri yalnızca bu kutuda verilen  
inhaler  ile kullanınız.  Kapsüller,  kullanmanız  gerekinceye  kadar  ambalajında  
kalmalıdır.  
- Yeni  bir kutuya  başladığınızda,  kutuda  verilen  yeni inhaleri  kullanınız.  
- Her kutuda  bulunan  inhaleri,  bu kutudaki  tüm kapsüller  kullanıldıktan  sonra  atınız.  
- Kapsülleri  yutmayınız.  
- İnhalerin nasıl kullanılacağı hakkında daha fazla bilgi için lütfen bu kullanma  
kılavuzunun  sonundaki  talimatları okuyunuz.  
 
Değişik  yaş grupları:  
 
Çocuklarda kullanımı: GLİNİUM PLUS  18 yaşından küçük çocuklarda ve ergenlerde 
deneyim  bulunmadığı için kullanılmamalıdır.  
Yaşlılarda kullanımı: 75 yaş ve üzerindeyseniz, GLİNİUM PLUS ’ı diğer yetişkinlerle aynı  
dozda kullanabilirsiniz.  
 
Özel  kullanım  durumları  
 
Böbrek yetmezliği: GLİNİUM PLUS , hafif ila orta derecede böbrek yetmezliği olan 
hastalarda  önerilen dozda kullanılabilir. Şiddetli böbrek yetmezliği veya diyaliz gerektiren son 
dönem  böbrek yetmezliği olan hastalarda, yalnızca beklenen fayda, potansiyel riskten daha 
önemli ise  kulla nılmalıdır.  
 
Karaciğer  yetmezliği:  GLİNİUM PLUS , hafif  ve orta şiddette  karaciğer  yetmezliği  olan 
hastalarda  önerilen  dozda  kullanılabilir.  Şiddetli  karaciğer  yetmezliği  olan hastalarda  
GLİNİUM PLUS kullanımına ilişkin  veri yoktur.  5 / 11  
 Doktorunuz  size söylediği  süre boyunca  GLİNİUM PLUS  kullanmaya  devam  ediniz.  
 
KOAH uzun süreli bir hastalıktır ve GLİNİUM PLUS 'ı sadece solunum problemleriniz veya  
diğer  KOAH  semptomlarınız  olduğunda değil,  her gün kullanmalısınız.  
 
Bu ilaçla tedavinize ne  kadar devam edeceğiniz konusunda sorularınız varsa, doktorunuzla  
veya  eczacınızla konuşunuz.  
 
Bu ilacın  kullanımı  hakkında  başka  sorularınız  varsa,  doktorunuza,  eczacınıza  veya  
hemşirenize  sorunuz.  
Kullanmanız  gerekenden  daha  fazla  GLİNİUM PLUS  kullandıysanız  
 
Bu ilacı çok fazla inhale ettiyseniz veya bir başkası yanlışlıkla kapsüllerinizi kullanırsa, derhal  
doktorunuza  bildirmeli  veya  en yakın  acil servise  gitmelisiniz.  GLİNİUM PLUS paketini  
gösterin. Tıbbi yardım gerekebilir. Kalbinizin normald en daha hızlı attığını fark edebilirsiniz  
veya baş ağrınız olabilir, uyuşuk hissedebilirsiniz, mide bulantısı hissedebilir veya kusmak  
zorunda kalabilirsiniz veya görsel rahatsızlıklar fark edebilir, kabızlık hissedebilir veya idrar  
yaparken zorluk  çekebil irsiniz . 
 
GLİNİUM PLUS ’dan kullanmanız gerekenden fazlasını kullanmışsanız bir doktor veya eczacı 
ile konuşunuz.  
GLİNİUM PLUS 'ı kullanmayı  unutursanız  
Dozu  her zamanki  saatte  inhale  etmeyi  unutursanız,  o gün mümkün  olan en kısa sürede  bir 
doz inhale  ediniz.  Ardından,  ertesi  gün her zamanki  saatte  bir sonraki  dozu  inhale  ediniz.  
Aynı  gün içinde birden fazla  doz inhale  etmeyiniz.  
 
Unutulan  dozları dengelemek  için çift doz almayınız.  
 
GLİNİUM PLUS ile tedavi sonlandırıldığında  oluşabilecek  etkiler  
GLİNİUM PLUS almayı  kesmeden  önce  doktorunuzla  konuşmalısınız.  Tedavinizi  
durdurmak  hastalığınızın  kötüleşmesine neden  olabilir.  
Bu ilacın  kullanımı  hakkında  başka  sorularınız  varsa,  doktor  veya  eczacınıza  sorunuz.  
 
4. Olası yan etkiler  
 
Tüm  ilaçlar  gibi, GLİNİUM PLUS ’ın içeriğinde  bulunan  maddelere  duyarlı  olan kişilerde  yan 
etkiler  olabilir. Yan  etkiler  şu şekilde  sınıflandırılır:  
 
Çok yaygın:  10 hastanın  en az 1’inde  görülebilir  
Yaygın:  10 hastanın  birinden  az, fakat  100 hastanın  birinden  fazla  görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek:  1.000  hastanın  birinden  az, fakat  10.000  hastanın  birinden  fazla  görülebilir.  
Çok seyrek: 10.000 hastanın birinden az görülebilir.  
Bilinmiyor:  Eldeki  verilerden  hareketle  tahmin  edilemiyor . 6 / 11  
 Aşağıdakilerden  biri olursa,  GLİNİUM PLUS ’ı kullanmayı  durdurunuz  ve DERHAL  
doktorunuza  bildiriniz  veya  size en yakın  hastanenin  acil bölümüne  başvurunuz.  
 
Yaygın  
• Nefes  alma  veya  yutma  güçlüğü,  dil, dudak  veya  yüzün  şişmesi,  ürtiker,  deri 
döküntüsü  - bunlar  alerjik  reaksiyon  belirtileri  olabilir.  
• Yorgun veya çok susamış hissetme, kilo alma olmadan iştah artışı ve normalden daha  
fazla  idrara  çıkma - bunlar  kanda  yüksek  düzeyde  şeker  belirtileri  olabilir  
(hiperglisemi).  
Yaygın  olmayan  
• Artan  terleme  ile sıkıştıran  göğüs  ağrısı  - bu ciddi  bir kalp problemi  olabilir  
(iskemik  kalp hastalığı).  
• Özellikle  dil, dudak,  yüz veya  boğazda  şişme  (olası  anjiyoödem  belirtileri).  
• Hırıltılı  solunum  veya  öksürük  ile birlikte  nefes  almada  zorluk.  
• Göz ağrısı  veya  rahatsızlığı,  geçici  görme  bulanıklığı,  görsel  haleler  veya  
kırmızı  gözlerle  ilişkili  renkli  görüntüler  - bunlar  glokom  belirtileri  olabilir.  
• Düzensiz  kalp atışı.  
 
Bu ciddi yan etkilerden herhangi birini yaşarsanız, derhal tıbbi yardım alınız.  
Diğer  olası  yan etkiler şunlardır;  
Çok yaygın  
• Tıkalı  burun,  hapşırma,  öksürük,  ateşli  veya  ateşsiz  baş ağrısı  - bunlar  üst solunum  
yolu enfeksiyonu belirtileri  olabilir . 
Yaygın  
• Boğaz  ağrısı  ve burun  akıntısı  kombinasyonu - bunlar  nazofarenjit  belirtileri  olabilir.  
• Ağrılı  ve sık idrara  çıkma -bunlar  sistit  adı verilen  idrar  yolu enfeksiyonunun  belirtileri  
olabilir.  
• Yanaklarda  ve alında  baskı  veya  ağrı hissi-bunlar  sinüzit  adı verilen  sinüs  
İltihaplanmasının  belirtileri  olabilir.  
• Burun  akıntısı  veya  burun  tıkanıklığı.  
• Baş dönmesini  de içeren  sersemlik  hali 
• Baş ağrısı.  
• Öksürük.  
• Boğaz  ağrısı.  
• Mide  bozulması,  hazımsızlık.  
• Diş çürükleri.  
• İdrar  yaparken  zorluk  ve ağrı-bunlar  mesane  tıkanıklığı  veya  idrar  retansiyonu  
belirtileri olabilir.  
• Ateş.  
• Göğüs  ağrısı.  
 
Yaygın  olmayan  
• Uyumada  güçlük.  
• Hızlı  kalp atışı.  7 / 11  
 • Çarpıntı  - anormal  kalp atışı belirtileri.  
• Ses değişikliği (ses  kısıklığı).  
• Burun  kanaması.  
• İshal  veya  karın  ağrısı.  
• Kuru  ağız.  
• Kaşıntı  veya  döküntü.  
• Kasları,  bağ dokuları,  tendonları,  eklemleri  ve kemikleri  etkileyen  ağrı. 
• Kas spazmı.  
• Kaslarda  ağrı, acı veya  hassasiyet.  
• Kollarda  veya  bacaklarda  ağrı. 
• Eller,  ayak  bilekleri  ve ayaklarda  şişlik.  
• Yorgunluk.  
 
Seyrek  
• Karıncalanma  veya  uyuşma.  
 
Bunların hepsi çok ciddi yan etkilerdir.  
Eğer  bunlardan  herhangi  birisini  yaşarsanız,  hemen  doktorunuza  bildiriniz.  Eğer  bunlardan  
biri sizde  mevcut  ise acil tıbbi müdahaleye  veya  hastaneye  yatırılmanıza  gerek  olabilir.  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu  veya eczacınızı  bilgilendiriniz.  
Yan etkilerin  raporlanması  
Kullanma  Talimatinda  yer alan veya  almayan  herhangi  bir yan etki meydana  gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr sitesinde yer alan “İlaç Yan Etkileri Bildirimi” ikonuna ti klayarak  
ya da 0 800 314 00 08 numaralı yan etki bildirim hattını arayarak Türkiye Farmakovijilans  
Merkezi  (TÜFAM)’ne  bildiriniz.  Meydana  gelen  yan etkileri  bildirerek  kullanmakta  
olduğunuz  ilacın  güvenliliği  hakkında  daha  fazla  bilgi edinilmesine  katkı  sağlamış  
olacaksınız.  
 
5. GLİNİUM PLUS ’ın saklaması  
 
GLİNİUM PLUS’ı çocukların göremeyeceği ve erişemeyeceği yerlerde ve ambalajında  
saklayınız.  
 
25°C altındaki oda sıcaklığında ve kuru bir yerde saklayınız.  
Kapsülleri  inhaler  (cihaz)  ile birlikte  orijinal  ambalajında  saklayınız.  
Nemden  korumak  için orjinal  ambalajında  saklayınız  ve yalnızca  kullanımdan  hemen  önce  
açınız.  
 
Her pakette  yer alan inhaler,  bu paketteki  tüm kapsüller  kullanıldıktan  sonra  atılmalıdır.  8 / 11  
 Eğer  üründe  ve/veya  ambalajında  bozukluklar  fark ederseniz  GLİNİUM 
PLUS ’ı  kullanmayınız . 
 
Son kullanma  tarihi  ile uyumlu  olarak  kullanınız.  
 
Ambalajdaki  son kullanma  tarihinden  sonra  GLİNİUM PLUS ’ı kullanmayınız.  
 
“Son  kullanma  tarihi  geçmiş  veya  kullanılmayan  ilaçları  çöpe  atmayınız!  Çevre  ve Şehircilik  
Bakanlığınca  belirlenen toplama sistemine veriniz.”  
 
Ruhsat  Sahibi:  
Sandoz  İlaç San. ve Tic. A.Ş. 
Suryapı  Akel  İş Merkezi  
Rüzgarlıbahçe  Mah.  Şehit  Sinan  
Eroğlu  Cad. Suryapı  & Akel  İş Merkezi  
No:6  Kavacık  34805  
Beykoz/İstanbul  
Üretim  yeri:  
Arımed  İlaç San. ve Tic. A.Ş. 
Vize/Kırklareli  
 
Bu kullanma talimatı  26.02.2022 tarihinde  onaylanmıştır.  
  9 / 11  
  
 
  
 
1-Kapağı  çekip  çıkarınız.  
  
2-Kapsül  bölmesini açınız.  
 
İnhalerin tabanını sıkıca tutup, açmak için  
ağızlığı  üzerinde  yer alan ok işareti  
yönünde  döndürünüz.  
 
 
  
3-Parmaklarınızın  tamamen  kuru 
olduğundan  emin  olunuz.  Ambalajından  
bir kapsül çıkarınız ve bu kapsülü cihazın  
tabanındaki kapsül bölmesine yatık olarak  
yerleştiriniz.  Kapsülleri,  kullanımdan  
hemen  önce  ambalajından  çıkarmanız  
önemlidir.  
 
ÖNEMLİ:  Kapsülü  ağızlığın  içerisine  
yerleştirmeyiniz!  
  
4-Ağızlığı  “klik”  sesi duyana  kadar  geri 
çevirerek  kapalı duruma  getiriniz.  
10 / 11  
  
 5-Tozu  kapsülden  serbestlemek  için: 
• Cihazı  ağızlık  yukarı  doğru  bakacak  
şekilde  dik olarak  tutunuz.  
• Kenarlardaki  iki kulakçığa  (düğmelere)  
aynı anda  ve sadece  bir kez sıkıca  
basarak  kapsülü deliniz.  
Not: Kapsül bu aşamada parçalanabilir ve  
küçük jelatin parçacıkları ağzınıza ya da  
boğazınıza gelebilir. Fakat jelatin yenebilir  
nitelikte  olduğu için zararlı değildir.  
 
  
6-Nefesinizi  olabildiğince  dışarıya  veriniz.  
 
 
 
 
 7-İlacı derin  bir şekilde  hava  yollarınıza  
çekmek  için: 
• Ağızlığı  ağzınıza  yerleştiriniz  ve 
başınızı  hafifçe geriye doğru eğiniz.  
• Dudaklarınızla  ağızlığın  etrafını  sıkıca  
sarınız.  
• Hızlı,  duraksamadan  ve alabildiğiniz  
kadar  derin  bir nefes alınız.  
Not:  Kapsülün,  kapsül  bölmesinin  üzerindeki 
alanda dönmesine bağlı olarak  bir vızıldama 
sesi duymalısınız. Eğer bu  vızıldama  sesini  
duymazsanız,  kapsül  bölmesini  açınız  ve 
kapsülün,  kapsül  bölmesinde  sıkışıp  
sıkışmadığını  kontrol  ediniz.  Daha  sonra  7. 
basamağı  tekrarlayınız.  Kapsülü  sıkıştığı  
yerden  kurtarmak  için düğmelere  tekrar  
BASMAYINIZ.  
11 / 11  
 8- Cihazın içerisinden nefes aldıktan sonra, nefesinizi olabildiğince tutunuz ve cihazı  
ağzınızdan  çıkarınız.  Sonra  burnunuzdan  nefes  veriniz.  Kapsül  bölmesini  açınız  ve 
kapsülde  toz kalıp  kalmadığını  kontrol  ediniz.  Eğer  kalmış  ise 6, 7 ve 8 no’ lu işlemleri  
tekrarlayınız.  
9- Tüm tozu kullandıktan sonra kapsül bölmesini açınız (Bkz. basamak 2). Boş kapsülü  
çıkarınız. doktorunuzun önerisi doğrultusunda aynı işlemleri diğer kapsüller için de  
tekrarlayınız.  
10- İçeride kalan tozları temizlemek için kuru bir kağıt mendil ya da fırça kullanınız.  
Not: İnhalasyon cihazını temizlemek için  SU KULLANMAYINIZ.  
Önce  ağızlığı,  ardından  kapağı  kapatınız.  
 
İlacınızı kullandıktan sonra ağzınızı su ile iyice çalkalayınız ve çalkaladıktan sonra  
ağzınızdaki  suyu  tükürünüz.  Bunu  yapmak,  ağzınızda  mantar  enfeksiyonu  
(pamukçuk)  gelişmesi riskini azaltır.  
 
Uygulamaya  ilişkin  sorular  ve cevapları  
 
1. Kapsüllerin  küçük  parçacıklara  ayrılmasını  nasıl  önlerim?  
Cihazın yanı ndaki kulakçıklıklara (düğmelere) bastığınızda (5.basamak), kapsüller  
kırılabilir ve nefes alırken ağzınıza ya da boğazınıza küçük parçalar kaçabilir. Bunu  
aşağıdakileri  uygulayarak  önleyebilirsiniz:  
• Kulakcıklara  (düğmelere)  yalnızca  bir kere  basarak.  
• Kapsülleri  kullanmadan  önce  orjinal  ambalajında tutarak.  
• Kapsülleri  25oC altındaki  oda sıcaklığında  saklayarak.  
• Kapsülleri  nemden koruyarak.  
 
2. Kapsül  parçacıkları  zararlı  mıdır?  
Hayır.  Kapsül,  zararlı  olmayan  yenilebilir  nitelikte  jelatinden  yapılmıştır.  Ağzınıza  
ya da boğazınıza kaçan jelatin parçacıkları yutulabilir.  
 
3. Kapsül bölmesinde sıkışan kapsülü nasıl çıkartacağım?  
İnhalasyon  cihazını  açın,  baş aşağı  çevirin  ve yavaşça  dibine  vurun.  
 
4. Eğer  kulakçıklar  (düğmeler)  sıkışırsa  ne yapmalıyım?  
Kulakçıkları  (düğmeleri)  yavaşça  kanatçıkların  yardımıyla  ilk konumuna  geri çekin.  
 
5. Dozu  gerçekten  alıp almadığımı  nasıl  bileceğim?  
• İnhalasyon  cihazınızın  içerisinden  nefes  aldığınızda  bir vızıldama  sesi 
duyacaksınız.  
• Ağzınızda  laktozdan  kaynaklanan  'şeker  tadı' hissedeceksiniz.  Boğazınızın  arka 
kısmında  toz hissedebilirsiniz.  Bu normaldir.  
• Doz alındığında  kapsül  boşalmış olacaktır.  
 
6. İnhalasyon  cihazının  içerisindeki  tozu nasıl  temizlerim?  
• Kuru  bir kâğıt mendil  ya da yumuşak  bir fırça kullanınız.  
• İnhalasyon  cihazını asla  yıkamamanız gerektiğini  unutmamalısınız.  