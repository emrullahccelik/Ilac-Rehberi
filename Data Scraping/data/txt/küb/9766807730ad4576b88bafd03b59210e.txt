1 / 10  KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI:  
RHİNFANT % 0.025 Pediyatrik Burun Spreyi, Ç özelti  
2. KALİTATİF VE KANTİTATİF BİLEŞİM 
Etkin madde:  
1 ml çözelti 0.25 mg oksimetazolin HCI  içerir.  
 
Yardımcı madde(ler):  
Benzalkonyum  klorür  ...................... 0.30 mg 
Sorbitol %70 ......................... 15 mg 
Sodyum  dihidrojenfosfat -2-hidrat…  ............. 20.4 mg 
Sodyum  dihidrojenfosfat  12-hidrat…  ................... 2.89 mg 
Disodyum  EDTA  ........................ 0.5 mg 
 
Yardımcı maddeler için 6.1’e bakınız.  
 
3. FARMASÖTİK  FORM  
Burun spreyi, çözelti  
Berrak, renksiz veya sarımsı likit  
B9 referans çözeltisinden daha renkli olmamalıdır.  
 
4. KLİNİK  ÖZELLİKLER  
 
4.1. Terapötik endikasyonlar  
• Soğuk algınlığı, saman nezlesi veya diğer alerjik rinitlere ve rinosinüzitlere bağlı nazal    
konjesyonun giderilmesi,  
• Paranazal sinüs hastalıklarında sekresyonun drenajına yardımcı  olarak,  
• Orta kulak iltihaplarında nazofarinks mukozasının dekonjesyonu için yardımcı tedavi  olarak,  
• Rinoskopiyi kolaylaştırmak için kullanılır.  
4.2. Pozoloji ve uygulama şekli 
Pozoloji/uygulama sıklığı ve  süresi:  
2 yaşın altında  kontrendikedir. 
 
2-6 (2 yaş ve üstü- 6 yaş altı aralığı) yaş grubundaki çocuklarda; doktor önerisi olmadan 
kullanılmamalıdır. Doktor tarafından yarar/risk değerlendirmesi yapılması koşuluyla kullanılabilir.  
 
2-6 yaş arası  pozoloji  günde  maksimum 3 defaya  kadar   her burun deliğine  1 püskürtmedir . 2 / 10  6-12 yaş grubundaki çocuklarda günde maksimum 3 defaya kadar her burun deliğine 1 -2 
püskürtme dir. 
 
Yinelenen kullanımdan önce birkaç günlük tedavisiz bir dönem geçmelidir.  
 
Kronik rinitte nazal mukoza atrofisi riski nedeni ile ilaç, yalnızca tıbbi gözetim altında 
kullanılabilir.  
 
RHİNFANT için belirlenmiş tek bir doz, günde 3 defadan daha fazla uygulanmamalıdır. 
 
Uygulama şekli: RHİNFANT, intranazal uygulama içindir. 
 
Özel popülasyonlara ilişkin ek  bilgiler  
 
Böbrek/karaciğer yetmezliği: Böbrek/karaciğer yetmezliği olan hastalarda kullanımına 
ilişkin özel bir durum  bulunmamaktadır.  
 
Pediyatrik popülasyon:  
RHİNFANT, 2 yaşın altında kontrendikedir.  
 
2-6  ( 2  y a ş  v e  ü s t ü -6 yaş altı aralığı) yaş grubundaki çocuklarda; doktor önerisi olmadan 
kullanılmamalıdır. Doktor tarafından yarar/risk değerlendirmesi yapılması koşuluyla 
kullanılabilir.  
 
Geriyatrik popülasyon: Geriyatrik hastalar için RHİNFANT’ın içeriğinde daha yüksek 
konsantrasyonda etkin madde içeren formu mevcuttur. 
4.3. Kontrendikasyonlar  
Etkin madde oksimetazolin ya da yardımcı maddelerinden herhangi birisine karşı aşırı duyarlılığı olan kişilerde kullanılmamalıdır(bkz. Bölüm 6.1). 
 
Nazal vestibülün deri ve mukozasında iltihaplanma ve/veya kabuklanma (rinitis sikka) durumunda kullanılmamalıdır. 
RHİNFANT’ın içeriğinde koruyucu madde olarak benzalkonyum klorür bulunması 
nedeniyle, bu maddeye aşırı hassasiyeti olduğu bilinenlerde kullanılmamalıdır. 
 
RHİNFANT’ın içeriğindeki etkin madde konsantrasyonu 2 yaşından büyük çocuklar için 
tasarlanmıştır; bu nedenle 2 yaşın altındaki çocuklarda kullanılmamalıdır.  
 
RHİNFANT, transsfenoidal hipofizektomiden veya dura materi açıkta bırakan diğer cerrahi 
girişimlerden sonra kullanılmamalıdır.  3 / 10  4.4. Özel kullanım uyarıları ve  önlemleri  
RHİNFANT, 2 -6 yaş grubundaki çocuklarda doktor önerisi olmadan kullanılmamalıdır. 
 
Aşağıdaki durumlarda bu ilacın kullanımından kaçınılmalıdır:  
• Ciddi kardiyovasküler sistem hastalıkları (örn. Koroner kalp hastalığı, anjina, 
hipertansiyon)  
• Monoamino oksidaz  inhibitörleri  (örn.  MAOI,  trisiklik  antidepresanlar)  ile tedavi  edilen 
veya son iki hafta içinde MAOI'leri ve bromokriptin gibi antiparkinson ilaçları alan 
hastalar (Bkz Bölüm 4.5)  
• Artmış göz içi basıncı (özellikle dar açılı glokom), 
 • Metabolik hastalıklar (örn. hipertiroidizm, diabetes mellitus, porfiri)  
• Feokromasitoma, 
• Prostat  hipertrofisi,  
  
Rebound etki ve ilaca bağlı rinitten kaçınmak amacıyla arka arkaya 5 günden uzun süre ile 
kullanılmamalıdır. Akut alevlenmeler dışında oksimetazolin kronik rinit tedavisinde 
kullanılmamalıdır.  
 
Uzun  dönem  kullanım  ve doz aşımından  kaçınılmalıdır.  Önerilenden  daha  yüksek dozajlar, 
yalnızca tıbbi gözetim altında  kullanılabilir.  
 
Dekonjestan özellikteki rinolojik ajanların uzun süreli kullanımı veya doz aşımı ile etkililiği azaltabilir (taşiflaksi). Bu, daha yüksek dozların kullanılmasına veya daha sık kullanıma yol 
açarak, kalıcı kullanımla sonuçlanabilir. Uzun süreli kullanım veya doz aşımı meydana 
gelirse, tedavi bir an önce sonlandırılmalıdır. 
 
Sürekli kullanım, nazal mukozanın reaktif hiperemisine (rebound etkisi) ve nazal mukozanın kronik şişmesine (rinitis medikamentoza) bağlı olarak burun tıkanıklığına ve bunun yanı sıra 
mukozal atrofi veya rinitis sikkaya neden olabilir. Ürün kullanımı durdurulduktan sonra rebound etkiler ve taşiflaksi durmalıdır. 
 
Kronik rinitli hastalarda geçici olarak kullanımda ve mukoz membranların tanı amaçlı 
dekonjesyonunda tıbbi yönden izleme gerekir.  
 
Doz aşımı riskini önlemek için prematüre veya düşük doğum ağırlıklı yenidoğanlarda tıbbi 
gözetim  gereklidir. 
 
Aşağıdakilerden  herhangi  birinin  ortaya  çıkması  halinde  RHİNFANT  kullanımı 
sonlandırılmalıdır;  
• Halüsinasyon 
• Huzursuzluk  
• Uyku bozuklukları  4 / 10  RHİNFANT’ın içeriğinde bulunan koruyucu madde (benzalkonyum klorür), özellikle uzun 
süreli kullanımda nazal mukozanın şişmesine sebep olabilir. Eğer böyle bir reaksiyondan 
(persistan nazal konjesyon) şüpheleniliyorsa, mümkünse koruyucu içermeyen, nazal yoldan 
uygulanan bir ürün kullanılmalıdır. Eğer nazal yoldan uygulanan ve koruyucu içermeyen bu 
tür ürünler mevcut değilse diğer dozaj formlarının kullanımı düşünülmelidir. 
 
RHİNFANT, içeriğinde bulunan koruyucu madde benzalkonyum klorür nedeniyle tahriş  edici 
olabilir ve deri reaksiyonlarına sebep olabilir. 
 
Ürünün içeriğinde sodyum bulunmakla birlikte kullanım yolu ve dozu nedeniyle  herhangi bir 
uyarı gerektirmemektedir. 
 
4.5. Diğer tıbbi ürünler ile etkileşimler ve diğer etkileşim  şekilleri  
RHİNFANT gibi oksimetazolin içeren ilaçlar ve monoamin oksidaz inhibitörleri (MAOI'ler) gibi sempatomimetik aminlerin birlikte kullanımı, kendi kardiyovasküler etkinliklerine bağlı 
olarak kan basıncında yükselmeye yol açabilir. 
 
RHİNFANT, beta blokör ilaçlar, metil dopa veya diğer anti -hipertansif ilaçların etkililiğini 
azaltabilir.  
 
RHİNFANT hipertansiyon riskinden dolayı MAOİ’ni aldıktan sonra 2 haftaya kadar 
kullanılmamalıdır.  
 
RHİNFANT trisiklik antidepresanlar ile birlikte verildiğinde, hipertansiyon ve aritmi riskinde 
olası bir artış vardır.  
 
RHİNFANT, betanidin, debrisokin ve guanetidinin etkilerini antagonize edebilir. 
 
RHİNFANT bromokriptin gibi antiparkinson ilaçlar ile birlikte verildiğinde olası ilave 
kardiyovasküler toksisite meydana gelebilir. 
 
RHİNFANT gibi sempatomimetik ilaçlar kardiyak glikozidler ile birlikte kullanıldığında 
disritmi riskinde olası bir artış söz konusudur.  
 
RHİNFANT ergot alkaloidleri (ergotamin&metiserjid) ile birlikte kullanıldığında ergotizm riskinde olası bir artış söz konusudur.  
Özel popülasyonlara ilişkin ek bilgiler  
Özel popülasyon üzerinde etkileşim çalışması yapılmamıştır.  
 
Pediyatrik popülasyon  
Pediyatrik popülasyon üzerinde etkileşim çalışması yapılmamıştır.  5 / 10  4.6. Gebelik ve  laktasyon  
Genel tavsiye  
Gebelik kategorisi, C’dir.  
 
Çocuk doğurma potansiyeli bulunan kadınlar/Doğum kontrolü (Kontrasepsiyon) Çocuk 
doğurma potansiyeli bulunan kadınlarda ve doğum kontrolü (kontrasepsiyon)  uygulayanlarda 
ilacın kullanımı yönünden bir öneri bulunmamaktadır. 
 
Gebelik dönemi  
Sınırlı sayıda (250’den fazla) gebelikte maruz kalma olgularına ilişkin veriler, oksimetazolinin  
gebelik  üzerinde  ya da fetusun/yeni  doğan çocuğun sağlığı  üzerinde  advers etkileri  olduğunu 
göstermemektedir.  Bugüne  kadar  herhangi  önemli  bir epidemiyolojik  veri elde edilmemiştir.  
Hayvanlar  üzerinde  yapılan  çalışmalar,  gebelik  ve-veya  embriyonal/fetal gelişim ve-veya  
doğum  ya da doğum  sonrası  gelişim üzerindeki  etkiler  bakımından yetersizdir (bkz. Kısım 5.3). 
İnsanlara yönelik potansiyel risk bilinmemektedir.  
 
Ürünün hamilelik ve emzirme döneminde kullanımına ilişkin yeterli kanıt bulunmadığından, doktor tavsiyesi dışında kullanımından kaçınılmalıdır.  
 
Laktasyon dönemi  
Oksimetazolin hidroklorürün anne sütü ile atılıp atılmadığı bilinmemektedir. Aşırı doz,  
plasentaya kan akışını ve süt üretimini azaltabileceği için önerilen doz aşılmamalıdır. Laktasyon 
sırasında kullanılırsa dikkat gerekir.  
 
Üreme yeteneği/Fertilite 
RHİNFANT tedavisinin insanlarda fertiliteyi etkileyip etkilemediği bilinmemektedir.  
 
4.7. Araç ve makine kullanımı üzerindeki  etkiler 
RHİNFANT’ın araç ya da makine kullanma kabiliyeti üzerinde herhangi bir etkisi olması 
beklenmemektedir.  
 
4.8. İstenmeyen  etkiler  
Sıklık sınıflandırması aşağıdaki gibidir:  
 
Çok yaygın( ≥ 1/10(; yaygın( ≥ 1/100 ila ≤ 1/10);yaygın olmayan (≥ 1/1.000 ila ≤ 1/100);  seyrek 
(≥ 1/10.000 ila ≤ 1/1.000);çok seyrek (≤ 1/10.000), bilinmiyor (eldeki verilerden hareketle tahmin 
edilemiyor).  
 
Bağışıklık sistemi hastalıkları  
Yaygın olmayan: Aşırı duyarlılık reaksiyonları (anjiyoödem, döküntü, kaşıntı)  
 
Psikiyatrik Hastalıklar  
Seyrek: Uykusuzluk, yorgunluk, anksiyete, irritabilite, huzursuzluk, sinirlilik, halüsinasyon 6 / 10  (özellikle çocuklarda)  
Bilinmiyor: Korku, titreme, etkide azalma ile birlikte tolerans gelişimi, psikotik durumlar  
 
Sinir sistemi hastalıkları 
Çok Seyrek: Uyku hali, sedasyon, baş ağrısı, konvülsiyonlar (özellikle çocuklarda)  
 
Göz Hastalıkları  
Bilinmiyor: İrritasyon, rahatsızlık hissi ve kızarıklık 
 
Kardiyak hastalıklar  
Yaygın olmayan: Topikal nazal uygulamada taşikardi ve çarpıntı. 
Bilinmiyor: Aritmi  
 
Vasküler hastalıklar  
Bilinmiyor: Hipertansiyonla birlikte vazokonstriksiyon, ekstremitelere giden kan dolaşımında 
azalma (soğuk ekstremiteler), rebound konjesyonla birlikte vazodilatasyon  
 
Solunum göğüs bozuklukları ve mediastinal hastalıklar  
Yaygın: Nazal mukoza, ağız ve boğazda yanma veya kuruluk; özellikle hassas hastalarda 
aksırma oluşabilir.  
Seyrek: Etki kaybolduktan sonra mukozanın şişmesi şiddetlenebilir (reaktif hiperemi), artmış 
burun akıntısı, burun kanaması, 
Çok seyrek: Bebekler ve yenidoğanlarda apne 
Bilinmiyor: Dispne, bronkospazm  
 
Gastrointestinal hastalıklar  
Bilinmiyor: Bulantı, ağız kuruluğu, anoreksi, kusma  
 
Deri ve deri altı doku hastalıkları  
Bilinmiyor: Lokal deri reaksiyonları (örneğin; kontakt dermatit)  
 
Kas-iskelet bozuklukları ve bağ dokusu hastalıkları  
Bilinmiyor: Halsizlik  
 
Genel bozukluklar ve uygulama bölgesine ilişkin hastalıklar  
Seyrek: Reaktif hiperemi, bulantı, ekzantem ve görme bozuklukları  
Bilinmiyor: Geçici lokal irritasyon ve kuruluk, ağrı, rebound konjesyon ve ilaçla uyarılan rinit, taşifilaksi (uzun dönem kullanım veya doz aşımı ile ilişkili olarak)  
 
İmidazolin türevlerinin daha yüksek dozajlarının yanısıra uzun süreli ve sık kullanımı rinitis 
medikamentoza ile birlikte reaktif konjesyona yol açabilir. Bu etki, 5- 7 günlük tedaviden sonra 
bile yerleşebilir ve kullanım devam ederse mukoz membranlarda kal ıcı hasara (rinitis sikka) 
sebep olabilir.  7 / 10   Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak  sağlar.  Sağlık  mesleği mensuplarının herhangi  bir şüpheli  advers  reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr ; e- posta: 
tufam@titck.gov.tr ; tel: 0 800 314 00 08; faks: 0 312 218 35 99) 
 
4.9. Doz aşımı ve  tedavisi  
Doz aşımından veya kazara oral alımdan sonra şu semptomlar oluşabilir: midriyazis, bulantı, 
kusma, siyanoz, ateş, spazmlar, taşikardi, kardiyak aritmi, dolaşım kollapsı, kardiyak arrest, 
hipertansiyon, pulmoner ödem, dispne, respiratuvar bozukluklar, psişik bo zukluklar.  
 
Bunlardan başka sersemlikle birlikte santral sinir sistemi fonksiyonlarının baskılanması, vücut  
sıcaklığında  düşme, bradikardi, şok benzeri  hipotansiyon, dispne  ve koma  gelişmesi de 
mümkündür. 
 
Doz aşımı, özellikle çocuklarda çoğu kez konvülsiyon ve koma gibi santral sinir sistemi 
etkilerine; bradikardi, apne ve muhtemelen hipertansiyonu takip eden hipotansiyona sebep olur.  
 
Dekonjestan özellikteki rinolojik ajanların uzun süreli kullanımı veya doz aşımı ile etkililiği azalabilir (taşiflaksi). Bu, daha yüksek dozların kullanılmasına veya daha sık kullanıma yol 
açarak, kalıcı kullanımla sonuçlanabilir. Uzun süreli kullanım veya  doz aşımı meydana gelirse, 
tedavi bir an önce sonlandırılmalıdır. 
 
Doz aşımından sonra terapötik önlemler  
Ağır doz aşımı durumlarında yoğun bakım tedavisi endikedir. Oksimetazolin hızla 
emilebileceğinden hemen tıbbi kömür (absorban), sodyum sülfat (laksatif) verilmeli veya gastrik lavaj (büyük miktarlardaki doz aşımında) uygulanmalıdır. Antidot olarak bir non-  
selektif alfa -bloker verilebilir. Gerekiyorsa ateş düşürülür; antikonvülsif tedavi ve oksijen 
ventilasyonu uygulanır. Vazopressörler kontrendikedir. 
 
5. FARMAKOLOJİK  ÖZELLİKLER  
 
5.1. Farmakodinamik özellikler  
Farmakoterapötik grubu: Dekonjestanlar ve topikal kullanım için diğer nazal preparatlar, 
sempatomimetikler (yalın)  
ATC kodu: R01AA05  
 
RHİNFANT’ın etkin maddesi, oksimetazolin hidroklorür, sempatomimetik ve vazokonstriktör etkiye sahiptir; bu sebeple, mukoz membranlar üzerinde dekonjestan etki gösterir.  8 / 10  RHİNFANT’ın burun deliklerine uygulanması, inflamasyonlu nazal mukozanın 
dekonjesyonunu ve aşırı salgının durmasını sağlar; bu sayede, hasta burundan rahatlıkla 
yeniden nefes alabilir.  
 
Nazal mukozanın dekonjesyonu, aynı zamanda, paranazal sinüslerin efferent kanallarını açar ve genişletir; tuba auditivayı (kulak kanalını) belirginleştirir. Bu durum, salgının boşalmasını 
kolaylaştırır ve bakteriyel saldırıya karşı direnç sağlar. 
 
Oksimetazolin  içeren  solüsyonların antiviral etkileri  kültürü yapılmış  ve viral yolla  enfekte  
edilmiş hücrelerle (terapötik yaklaşım) gerçekleştirilen çalışmalar yoluyla  gösterilmiştir.  
 
Söz konusu nedensel  etki mekanizması  zpE inhibisyon testinin  yanısıra  rezidüel  enfektivite 
tayini (virüs titrasyonu), plak redüksiyon testi yardımıyla soğuk algınlığına yol açan virüslerin 
etkinlik inhibisyonu yoluyla  gösterilmiştir.  
 
Oksimetazolinin anti- inflamatuvar ve anti -oksidatif etkileri çeşitli çalışmalarda gösterilmiştir. 
Oksimetazolin, eks vivo ortamda uyarılan alveolar makrofajlarda araşidonik asitten lipid 
mediyatörlerinin üretimini anlamlı derecede etkiler. Özellikle 5 -lipoksijenaz enziminin 
etkinliğinin oksimetazolin tarafından uyarılan inhibisyonuna bağlı olarak anti - inflamatuvar 
messenger (haberci) maddelerin (PGE 2, 15 -HETE) sentezi artarken paralel olarak 
proinflamatuvar sinyal moleküllerinin (LTB 4) oluşumu baskılanır. Oksimetazolin, aynı 
zamanda, uzun süreli olarak kültürü yapılmış alveolar makrofajlarda nitrik oksit sentezinin indüklenebilen formunu (iNOS) inhibe eder.  
 
 
Oksimetazolin, primer alveolar makrofajlarda ultraince karbon partikülleri tarafından 
tetiklenen oksidatif stresi anlamlı derecede inhibe eder. Oksimetazolin, ayrıca, demir/askorbik  
asit sisteminde  mikrozomların  lipid peroksidasyonunu baskılar  (antioksidatif etki).  
 
Oksimetazolinin immünomodülatuvar etkileri insanların periferik kan mononükleer 
hücrelerinde (PKMH) gösterilmiştir. Oksimetazolin, burada inflamasyonu artıran 
sitokinlerin(IL1ß, IL6, TNF ∝) oluşumunu anlamlı derecede azaltır. Ayrıca, oksimetazolin 
dendritik hücrelerin immünostimülan özelliklerini inhibe eder.  
 
5.2. Farmakokinetik özellikler 
Genel  özellikler  
İntranazal  uygulamada  bazen,  emilen  miktar  sistemik  etkilere,  örneğin merkezi  sinir sistemi 
ve kardiyovasküler sistem üzerinde etkilere neden olmak için yeterlidir.  
 
Emilim: Oksimetazolinin etkisi birkaç saniye içinde ortaya çıkar ve bu etki 12 saate kadar 
devam eder. Açık etiketli gözlemsel bir çalışmada, % 0.05 oksimetazolin burun spreyinin etki  9 / 10  başlangıcı ortalama 20.6 saniye olarak ölçülmüştür. Bu bulgu, 247 hasta üzerinde yapılan bir 
çift-kör, paralel  gruplu izotonik serum  fizyolojijk  ile karşılaştırmalı çalışmada  doğrulanmıştır: 
ortalama etki başlangıcı 25 saniyedir  
 
 Dağılım: İnsanlarda oksimetazolinin dağılımı hakkında bir bilgi bulunmamaktadır.  
 
Biyotransformasyon: İnsanlarda intranazal uygulama sonrası terminal eliminasyon yarı ömrü, 
35 saattir. 
 
Eliminasyon: %2,1’i böbrek ve yaklaşık %1,1’i feçes yoluyla atılır.  
 
Doğrusallık/ Doğrusal olmayan durum: Oksimetazolinin lineer farmakokinetiği ile ilgili 
yeterli çalışma bulunmamaktadır.  
 
5.3. Klinik öncesi güvenlilik  verileri  
Köpekler üzerinde oksimetazolinin tekrarlayan nazal uygulamaları ile yapılan toksisite 
çalışmaları, insanlar için herhangi bir güvenlilik kaygısı göstermemiştir. Bir in vitro bakteriyel mutajenisite çalışmasının sonucu olumsuzdur. Kanserojen özellikler hakkında veri  
bulunmamaktadır. Sıçanlar  ve tavşanlarda herhangi  bir teratojenik  etki gözlenmemiştir. 
Terapötik seviyelerin üzerindeki dozlar embriyolar için öldürücü olmuş ya da fetüs gelişimini 
yavaşlatmıştır. Sıçanlarda süt üretimi inhibe edilmiştir. Fertilite bozukluğuna dair bir işaret  
gözlenmemiştir.  
 
Klinik öncesi çalışmalarda benzalkonyum klorürün, geri dönüşümsüz hareketsizliğe dek uzanan siliyer motilite üzerinde inhibe edici bir etkiye ve ayrıca nazal mukoza üzerinde konsantrasyon  
ve süreye bağlı  histopatolojik  değişikliklere  neden  olabileceği  gösterilmiştir.  
 
6. FARMASÖTİK  ÖZELLİKLER  
 
6.1 Yardımcı maddelerin listesi 
Benzalkonyum klorür çözeltisi (%50) 
Disodyum EDTA  
Sorbitol % 70 
Sodyum dihidrojenfosfat -2-hidrat 
Sodyun dihidrojenfosfat 12- hidrat 
Saf su  
 
6.2. Geçimsizlikler  
Geçerli değildir.  
 
6.3 Raf ömrü  
24 aydır. 
 
6.4 Saklamaya yönelik özel tedbirler  10 / 10  25ºC altındaki oda sıcaklığında saklayınız. 
 
6.5 Ambalajın niteliği ve  içeriği  
10 ml’lik HDPE şişede, sprey pompası, sprey başlığı ve başlık koruyucu kapağı ile birlikte 
kutuda sunulmaktadır.  
 
6.6 Beşeri tıbbi üründen arta kalan maddelerin imhası ve diğer özel önlemler 
Kullanılmamış olan ürünler ya da atık materyaller "Tıbbi atıkların kontrolü yönetmeliği" ve " 
Ambalaj Atıklarının Kontrolü yönetmelikleri’ne uygun olarak imha  edilmelidir.  
 
7. RUHSAT  SAHİBİ  
Humanis Sağlık A.Ş. 
Bağcılar/İstanbul  
 
8. RUHSAT  NUMARASI(LARI)  
2024/37  
 
9. İLK RUHSAT TARİHİ/RUHSAT YENİLEME  TARİHİ  
İlk ruhsat tarihi: 14.02.2024 
Ruhsat yenileme tarihi:  - 
 
10. KÜB’ÜN YENİLENME TARİHİ  