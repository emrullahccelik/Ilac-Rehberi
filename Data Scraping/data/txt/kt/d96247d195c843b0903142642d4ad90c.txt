1 KULLANMA TAL İMATI  
EXTRANEAL periton diyaliz çözeltisi  
Periton (karın) boşluğuna infüzyon yoluyla uygulanır.  
Steril  
2000 mL çiftli torba (boşaltma torbalı) + Mini Kapaklı  
2500 mL çiftli torba (boşaltma torbalı) + Mini Kapaklı  
2000 mL tekli torba (boşaltma torbasız)  
2500 mL tekli torba (boşaltma torbasız)  
Etkin madde: Her bir litre çözeltide 75 gram  ikodekstrin, 5,3 - 5,4 gram sodyum klorür, 4,5 gram sodyum 
laktat, 0,257 gram kalsiyum klorür ve 0,051 gram magnezyum klorür.  
Yardımcı maddeler:  
Steril enjeksiyonluk su ile çözeltinin  asitlik derecesini sabit olarak 5 ile 6 arasında tutabilmek 
amacıyla eklenmiş sodyum hidroksit veya hidroklorik asit. 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir . 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
Bu Kullanma Talimatında:  
1. EXTRANEAL nedir ve ne için kullanılır?  
2. EXTRANEAL ’i kullanmadan önce dikkat edilmesi gerekenler  
3. EXTRANEAL nasıl kullanılır?  
4. Olası yan etkiler nelerdir? 
5. EXTRANEAL’in saklanması  
Başlıkları yer almaktadır.  1. EXTRANEAL nedir ve ne için kullanılır?  
EXTRANEAL bir periton diyaliz çözeltisidir. Periton boşluğu, abdomende (karında) derinizle 
periton zarı arasında bulunan boşluktur. Periton, bağırsaklarınız ve karaciğeriniz gibi iç organlarınızı saran bir zardır. EXTRANEAL çözeltisi, kanınızdan suyun ve atık ürünlerin uzaklaştırılacağı periton boşluğuna doldurulur. Bu işlem, aynı zamanda anormal düzeylerde olan farklı kan bileşenleri düzeylerinin düzeltilmesini de sağlar.  2  
Aşağıdaki durumlarda size EXTRANEAL reçete edilebilir:  
• Periton diyalizine gereksinim duyan, kalıcı böbrek yetmezliği bulunan bir 
yetişkinseniz. 
• Standart glukoz periton diyaliz çözeltileri tek başına yeterli suyu uzaklaştıramıyorsa  
EXTRANEAL, tedavi biçimi olarak Sürekli Ayaktan Periton Diyalizi (SAPD) ya da Aletli 
Periton Diyalizi (APD) ile uygulanabilir.  
 
2. EXTRANEAL kullanmadan önce dikkat edilmesi gerekenler  
EXTRANEAL’i aşağıdaki durumlarda KULLANMAYINIZ  
Eğer;  
− Nişastadan (ör. Mısır nişastası) üretilmiş ürünlere, ikodekstrine, ürünün içerdiği etkin veya 
yardımcı maddelere karşı alerjiniz varsa ,  
− Maltoz ya da izomaltoza (nişastadan elde edilen şeker)  karşı tahammülsüzlüğünüz 
(intolerans) varsa,  
− Şiddetli laktik asidozunuz varsa (kanda çok fazla asit olması) , 
− Glikojen depo hastalığınız (vücutta bazı enzimlerin eksikliği veya yetersizliği sonucu 
ortaya çıkan n adir görülen bir çeşit genetik hastalık) varsa,  
− Karından diyaliz t edavinize başlanmadan önceki son bir ay içinde karın bölgesini 
ilgilendiren bir ameliyat geçirmişseniz , 
− Karın bölgenizde iyileşmeyen akıntılı bir yaranız (fistül) varsa,  
− Karın bölgenizde tümör, açık bir yara ya da karın boşluğunuzun bütünlüğünü 
etkileyebilecek diğer durumlar varsa , 
− Karın duvarı ya da boşluğunuzu etkileyen ve cerrahi olarak düzeltilemeyen bir 
probleminiz varsa ya da karın enfeksiyon riskini arttıran ve düzeltilemeyen bir probleminiz varsa,  
− Şiddetli periton yaralanması nedeniyle belgelenmiş periton fonksiyon kaybınız varsa.  
  3 EXTRANEAL aşağıdaki durumlarda DİKKATLİ KULLANINIZ  
− Yaşlıysanız. Dehidrasyon (susuz kalma) riski vardır. 
− Diyabetikseniz ve bu çözeltiyi ilk defa kullanıyorsanız  ya da glukoz bazlı periton diyaliz 
çözeltilerden EXTRANEAL’e geçmişseniz doktorunuzun insülin dozunda ayarlama 
yapması gerekebilir.  
− Kanınızdaki glukoz düzeyini test etmeniz gerekiyorsa (örneğin eğer diyabetikseniz). 
Doktorunuz, hangi test kitini kullanmanız gerektiği konusunda size t avsiyelerde 
bulunacaktır . 
− Eğer şiddetli laktik asidoz (kanda çok fazla asit) riskiniz varsa.  
− Aşağıdaki durumlar, artmış laktik asidoz riski altında olduğunuzu gösterir:  
− Çok aşırı düşük kan basıncı, 
− Kan enfeksiyonu, 
− Akut böbrek yetmezliği , 
− Kalıtsal bir metabolik hastalık , 
− Metformin (diyabet tedavisinde kullanılan bir ilaç) kullanımı , 
− HIV tedavisi için özellikle de NRTI'ler denilen ilaçların kullanımı,  
− Sıvının boşaltımı sırasında karın ağrısı ya da bulanıklık, veya parçacıklar ın fark ed ilmesi. 
Bu peritonit (iltihaplı periton) ya da enfeksiyon belirtisi olabilir. Acilen doktorunuza başvurmalısınız. Ürünün lot  numarasını not edin ve boşaltılan  sıvı torbası ile birlikte 
doktorunuza başvurun. Doktorunuz tedavinin sonlandırılmasına veya herhangi bir 
düzeltici tedaviye başlanmasına karar verecektir. Örneğin, eğer enfeksiyonunuz varsa, doktorunuz sizin için en iyi olacak antibiyotiği belirlemek için bazı testler yapabilir. 
Doktorunuz sizde hangi enfeksiyon olduğunu bilene kadar, size çok çeşitli bakterilere 
karşı etkili bir antibiyotik verebilir. Bu geniş spektrumlu antibiyotik olarak adlandırılır. EXTRANEAL kullanımı, bazı test kitleriyle yapılan kan şekeri ölçümlerinin 
sonuçlarını etkileyebilir. Glukoz de -hidrogenaz pirolokinolinkinon (GDH PQQ) veya 
glukoz  boya- oksiredüktaz (GDO) bazlı kan şekeri ölçüm yöntemleri 
kullanılmamalıdır. Bu yöntemlerle yapılacak testler kan şekerini normalde olan değerinden yüksek olarak gösterebileceğinden, ihtiyacınız olandan daha fazla insülin kullanmanıza neden olabilir. İhtiyaçtan fazla insülin kullanımı, bilinç kaybıyla başlayarak giderek koma durumuna, sinir sisteminizde hasara ve en sonunda da ölüme yol açabilecek şekilde kan şekerinizde düşmeye (hipoglisemi) neden olabilir. Ek olarak, yanlış olarak yüksek bulunan şeker seviyeleri, sizdeki gerçek bir kan şekeri düşüklüğünü de (hipoglisemi) maskeleyebilir ve benzer sonuçlara yol açacak şekilde tedavisiz kalmanıza neden olabilir. Kan şekerinizi ölçmeniz gerekiyorsa, doktorunuz size hangi test kitini kullanmanız gerektiğini söyleyecektir.  
 
Yanlış yüksek glukoz okumaları, EXTRANEAL tedavisini durdurduktan iki hafta sonraya kadar görülebilir. Hastaneye kabul edilme durumunda doktorları bu olası etkileşim konusunda uyarmanız gerekir. Test kitinin glukoza özgü olduğundan emin 
olmak için ürün bilgilerini dikkatlice incelemelidirler.  4 − Periton diyalizi esnasında, vücudunuz protein, amino asit, vitamin kaybedebilir. Bunların 
ikame edilip edilmemesinin gerektiğini doktorunuz bilecektir.  
− Eğer karın duvarı ya da karın boşluğunu  etkileyen problemler  varsa. Örneğin, bir fıtık 
veya bağırsaklarınızı etkileyen kronik enfeksiyöz veya enflamatuar durumunuz mevcutsa.  
− Aort greft plasmanı (genişlemiş ya da yırtılmış aortun yapay bir damar kullanılarak 
değiştirilmesi) , 
− Ciddi akciğer hastalığı  varsa. Örneğin anfizem  mevcutsa.  
− Solunum güçlüğü varsa, 
− Normal beslenmeyi engelleyen hastalıklar ınız varsa , 
− Potasyum eksikliği niz varsa.  
 
Ayrıca aşağıdaki durum ve hususlar  dikkate al ınmalıdır : 
 
− Enkapsüle peritoneal skleroz (EPS) adı verilen hastalık, nadir  görülen bir periton diyalizi 
tedavisi  komplikasyonudur. Mümkün olduğunca doktorunuzla birlikte  bu olası 
komplikasyona karşı  dikkatli  olmalısınız. EPS;  
− karında (göbek) inflamasyon ( iltiha p), 
− organları kaplayan ve normal hareketlerini etkileyen fibröz doku tabaka sının  
büyümesi. Bu nadiren ölümcül olabilir . 
− Mümkün olduğunca doktorunuzla birlikte  sıvı dengenizin ve vücut ağırlığınızın kaydını 
tutmalısınız. Doktorunuz düzenli aralıklarla kan parametrelerini izleyecektir . 
− Doktorunuz potasyum seviyelerini düzenli aralıklarla kontrol edecektir. Potasyum 
seviyelerinin çok düşmesi halinde, size telafi amaçlı biraz potasyum klorür verebilir.  
 
Bu çözelti ile  tedavi si aşağıdaki durumda tavsiye edilmez: 
 
− Akut böbrek hastalığı , 
− Peritoneal fonksiyon kaybı veya peritoneal fonksiyona zarar veren kapsamlı adezyonların 
(yapışıklıkların) kanıtlanmış olması.  
 
Çocuklarda  
EXTRANEAL’in 18 yaşın altındaki çocuklarda güvenliliği ve etkililiği gösterilmemiştir. 
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
EXTRANEAL’in yiyecek ve içecekle kullanımı  
Karın diyalizi sırasında günlük aktivitelerinize devam edebilir, normal yiyecek içeceklerinizi 
tüketebilirsiniz.  
Hamilelik:   
İlacı kullanmadan önce doktorunuza veya eczacınıza danışınız.  
EXTRANEAL’i hamilelik ve emzirme döneminde kullanmayınız.  
Gebe kalma olasılığınız varsa ve doğurganlık çağındaysanız ancak uygun doğum kontrol 
yöntemleri uyguluyorsanız EXTRANEAL kullanabilirsiniz. 5 Tedaviniz sırasında hamile olduğunuzu fark  ederseniz hemen doktorunuza veya eczacınıza 
danışınız.  
Emzirme:   
İlacı kullanmadan önce doktorunuza veya eczacınıza danışınız.  
EXTRANEAL’in içeriğindeki maddelerin insan sütüne geçip geçmediği bilinmemektedir. 
Doktorunuz  EXTRANEAL ’i reçetelemeden önce çocuk için tedavinin potansiyel riskleriyle 
anne  için olası yararını dikkatle göz önünde bulundur acaktır . 
Araç ve makine kullanımı  
Bu tedavi, yorgunluk, halsizlik, bulanık görme veya baş dönmesine neden olabilir. 
Etkileniyorsanız araç veya makine kullanmayınız.  
 
EXTRANEAL'in içeriğinde bulunan baz ı yard ımcı maddeler hakkı nda önemli bilgiler  
Bu tıbbi ürün 132- 133 mmol/litre sodyum ihtiva eder. Bu durum, kontrollü sodyum diyetinde 
olan hastalar için göz gönünde bulundurulmalıdı r.  
 Diğer ilaçlar ile birlikte kullanımı  
EXTRANEAL kullanımı, bazı test kitleriyle (GDH PQQ veya glukoz boya-
oksiredüktaz  (GDO)  bazlı kan şekeri ölçüm yöntemleri) yapılan kan şekeri 
ölçümlerinin sonuçlarını etkileyebilir. Kan şekerinizi ölçmeniz gerekirse, 
doktorunuz size hangi test kitini kullanmanız gerektiğini söyleyecektir.  
Yanlış testi kullanmak yanlış yüksek kan şekeri okuma seviyesine neden olabilir. 
Bu ihtiyaç duyulandan daha fazla insülin verilmesine yol açabilir. Bu, bilinç 
kaybı, koma, nörolojik hasar veya ölümle sonuçlanabilen hipoglisemiye (düşük 
kan şekeri seviyeleri) neden olabilir. Ek olarak, yanlış bir yüksek gl ukoz okuması 
gerçek hipoglisemiyi maskeleyebilir ve benzer sonuçlara neden olabilir.  
Yanlış yüksek glukoz okumaları, EXTRANEAL tedavinizi durdurduktan sonra 
iki haftaya kadar görülebilir. Hastaneye yatırılmış olmanız durumunda, 
doktorunuzu bu olası etkileşim hakkında uyarmalısınız. Doktorunuz test kitinin 
ürün bilgisini, glukoza özgü bir ürün kullandığından emin olmak için dikkatle 
gözden geçirmelidir.  
− EXTRANEAL ile bazı ilaçlar geçimsiz olabilir. Torbaya herhangi bir ilaç eklemeden önce 
geçimli olup olmadığı  hekiminiz tarafından kontrol edilmelidir. Ayrıca ilaç eklemeleri için 
EXTRANEAL çözeltinin  asitlik derecesi ile içerdiği tuzlar da dikkate alınmalıdır.  
− Vankomisin, sefazolin, ampisilin/flukloksasilin, seftazidim, gentamisin ve amfoterisin dahil bazı antibiyotiklerin ve insülinin EXTRANEAL ile karıştırılması herhangi bir geçimsizliğe yol açmamıştır. Ancak kimyasal geçimsizlikleri nedeniyle aminoglukozitler ve penisilinler olarak adlandırılan antibiyotiklerle karıştırılmamalıdır.  
− Periton diyaliziyle, diyalizle uzaklaştırılabilen bazı ilaçlar kullanıyorsanız bu ilaçların kanınızdaki yoğunluğu azalabilir. Gerekirse düzeltici tedavi uygulanmalıdır. 
 6 − Peritoneal diyaliz sırasında protein, aminoasitler, suda çözünen vitaminler ve diğer ilaçlar 
kaybedilebilir. Bu nedenle dozların arttırılması gerekebilir. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. EXTRANEAL nasıl kullanılır?  
• Uygun kullanım ve doz/uygulama sıklığı için genel talimatlar:  
− Sizin bu ilaca hangi miktarlarda ihtiyacınız olduğuna ve size ne zaman uygulanacağına 
doktorunuz karar verecektir. Buna yaşınız, vücut ağırlığınız ve bu ilacın size uygulanma 
nedenine göre karar verecektir.  
− EXTRANEAL’i zamanında almayı unutmayınız. 
− Doktorunuz EXTRANEAL ile tedavinizin ne kadar süreceğini size bildirecektir. Tedaviyi erken kesmeyiniz çünkü istenen sonucu alamazsınız. 
•  Uygulama yolu ve metodu:  
Kullanmadan önce,  
•  Torbayı 37°C'ye ısıtın. Bu amaç için özel olarak tasarlanmış ısıtma plakasını kullanın. Torbayı ısıtmak için asla sıcak suya daldırmayın.  
•  Eğitim aldığınız şekilde çözeltinin uygulanması süresince aseptik teknik kullanın. 
•  Uygulama yapmaya başlamadan önce ellerinizi ve uygulama yapılacak alanı temizlediğinizden emin olun. 
•  Dış t orbayı açmadan önce doğru çözelti  tipi olduğunu, son kullanma tarihini ve miktarını 
(hacim) kontrol edin. Herhangi bir sızıntı olup olmadığını (dış torbada aşırı sıvı) kontrol 
etmek için diyaliz torbasını kaldırın. Sızıntı tespit edilirse torbayı  kullanmayın. 
•  Dış torbayı çıkardıktan sonra, sıkıca bastırarak torbayı  sızıntı belirtileri açısından 
inceleyin. Herhangi bir sızıntı tespit edilirse torbayı kullanmayın. 
•  Çözeltinin  berrak  olduğunu kontrol edin. Çözelti bulanıksa veya parçacıklar içeriyorsa 
torbayı kullanmayın. 
•  Uygulamaya  başlamadan önce tüm bağlantıların güvenli olduğundan emin olun. 
•  Bu ürünle ilgili sorularınız veya endişeleriniz varsa veya nasıl kullanılacağı konusunda 
doktorunuza danışın.  
Her torbayı sadece bir kez kullanın. Kullanılmayan tüm çözeltileri  atın. Kullandıktan sonra, 
tahliye edilen sıvının bulanık olmadığını kontrol edin. 
 EXTRANEAL, en uzun bekleme süresine sahip olunduğu dönemlerde, örneğin SAPD 
tedavisinde genellikle geceleri ve APD tedavisinde gündüz uzun bekleme sürelerinde 
kullanılmalıdır.  
SAPD ve APD tedavinizin bir parçası olarak, her 24 saatlik dönemde karın içi yoldan bir kez kullanınız. 7 EXTRANEAL’i sizin için uygun olan hızda uygulayınız. Karın boşluğunuza vermeniz 
önerilen sıvı miktarını, yaklaşık 10 -20 dakikada ve kendinizi rahat hissettiğiniz bir hızda 
uygulayınız. 
Uygulayacağınız miktar, sizin özel gereksiniminize göre belirlenmiş olmalıdır. Vücut 
ölçüleriniz normal bir erişkinseniz karın boşluğuna uygulayacağınız sıvı miktarı 2 litreyi 
aşmamalıdır. Vücut ağırlığınız daha fazlaysa (70 -75 kg’dan ağırsanız) size 2,5 litrelik bir 
dolum hacmi de önerilmiş olabilir. Bu miktarlar, karında gerilime bağlı rahatsızlığa yol açarsa, hekimi nizi haberdar ederseniz size uygulanan çözeltinin  miktarını azaltabilir.  
EXTRANEAL’i karnınızda, eğer SAPD tedavisindeyseniz 6 -12 saat, APD tedavisindeyseniz 
14-16 saat kadar bırakmalısınız.  
Süre dolunca karnınızdaki sıvıyı yerçekimi yardımıyla ve kendinizi rahat hissettiğiniz bir 
hızda boşaltınız. Boşalttığınız sıvıyı, mikroplu ya da mikropsuz bir iltihap durumunun varlığını gösterebilecek bulanıklık ve parçacık içerip içermediği açısından kontrol ediniz  
• Değişik yaş grupları:  
Çocuklarda kullanımı:  Çocuklarda kullanılması önerilmez.  
Yaşlılarda kullanımı:  Erişkinlerdeki gibi kullanılır. 
• Özel kullanım durumları:  
Karaciğer yetmezliği:  Özel kullanım durumu yoktur. 
      Böbrek yetmezliği : Özel kullanım durumu yoktur. 
MiniCap (Povidon İyotlu):  
Tanım  
Bu cihaz,  periton diyalizi tedavisinde kullanılan plastik bir ayırma kapağıdır  ve Vantive  
transfer setini nin dişi Lüer bağlantısını  kontaminasyondan  (bulaşmadan)  korumak üzere 
povidon- iyot içerir.  
Kontr endikasyonlar (Kullanılmaması gereken durumlar)  
İyoda karşı bilinen alerjik reaksiyon öyküsü varsa bu ürünü kullanmayınız. Daha fazla bilgi 
için doktorunuza başvurunuz. 
Uyarılar  
Aseptik  (zararlı mikroorganizma içermeyen)  teknik kullanınız. Sıvı yolunun herhangi 
bir kısmında kontaminasyon (bulaşma)olması peritonit  (karın zarı iltihaplanması)  ile 
sonuçlanabilir.  
 Ambalaj açılmışsa veya hasar görmüşse veya ambalajın dış kısmı lekelenmişse 
kullanmayınız. Sünger kuru ise, yoksa ya da kapaktan dışarı çıkmışsa kullanmayınız (Bkz. 
Şekil  1). Süngere dokunulmuşsa atınız. 
Oda sıcaklığında saklayınız. Aşırı ısıdan koruyunuz. 
Bu ürün tek kullanımlıktır. Tek kullanımlık bir ürünün yeniden kullanılması veya yeniden 
işlemden geçirilmesi, kontaminasyona  (bulaşmaya)  ve ürünün işlevinin veya yapısal 
bütünlüğünün zarar görmesine neden olabilir.  
Çocukların göremeyeceği, erişemeyeceği yerlerde ve ambalajında saklayınız. Kazara 
yutulması halinde, derhal doktorunuza danışınız.  8 Peritoneal diyalizat dolum hacmi düşük olan hastalarda, özellikle bebek ve çocuklarda,  tiroid 
fonksiyonunun izlenmesi tavsiye edilmektedir. İyot maruziyetini minimuma indirmek için, 
klinik olarak mümkün olduğunda, bir sonraki dolum döngüsünü başlatmadan önce periton 
boşluğundaki sıvıyı drenaj torbasına boşaltınız.  
Diğer üreticilerden temin edilebilen pek çok diyaliz ürünü, Vantive  Health LLC  
ekipmanı veya tek kullanımlık ürünleriyle birlikte kullanılmaktadır. Bu ürünlerdeki 
değişkenlik, toleranslar, mekanik kuvvet veya zaman zaman yapılabilecek değişiklikler 
Vantive’in  kontrolü dışındadır. Bundan dolayı Vantive, başka üreticilerin diyaliz ürünlerinin, 
kendi ürünleri ile kullanıldığında tatmin edici bir şekilde işleyeceğini garanti edemez.  
Kullanım Talimatı  
Dikkat: Aseptik  (zararlı mikroorganizma içermeyen)  teknik kullanınız.  
1. Doktorunuz tarafından verilen talimatlara uyunuz. Bir yüz maskesi takınız. Ellerinizi
dezenfektan özelliği olan sabun ile yıkayıp tamamen kurutunuz. Ellerinize antiseptik
uygulayınız.
2.MiniCap  ambalajını düz bir yüzey üzerine yerleştiriniz ve ambalajın üst -uç kısmından
başlayarak MiniCap’i  tamamen açığa çıkaracak şekilde aşağıya doğru açınız.
3.MiniCap ’i ambalajından alınız.
4. Transfer setin uç kısmını aşağıya doğru pozisyonda tutunuz. MiniCap ’i dikkatlice
kavrayıp elinizle saat yönünde sıkarak iyice sabitlenene kadar transfer seti üzerine
derhal yerleştiriniz  (Bkz. Şekil 2). Not: MiniCap ’i çok sıkmayınız.
5.Değişim sırasında, MiniCap ’i saat yönünün tersine çevirerek transfer seti
bağlantısından çıkarınız.
6.“Ambalaj ve Ambalaj Atı klarının Kontrolü Yönetmeliğine”ne uygun olarak imha
edilmelidir.
Şekil 1 Şekil 2 
9  
 
 Eğer EXTRANEAL’in etkisinin çok güçlü veya zayıf olduğuna dair bir izle niminiz var ise 
doktorunuz veya eczacınız ile konuşunuz. Kullanmanız gerekenden daha fazla EXTRANEAL kullandıysanız:  
24 saat içinde bir torbadan fazla EXTRANEAL kullanmayınız. 24 saat içinde birden fazla EXTRANEAL torba kullanırsanız  
• Abdominal distansiyon (karın bölgesinde normalden fazla şişlik, gerginlik olması) 
veya doluluk hissi , 
• Nefes darlığı görülebilir. 
Bu durumda derhal doktorunuza başvurun. Doktorunuz size ne yapacağınızı söyleyecektir.  
  
EXTRANEAL’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
EXTRANEAL’i kullanmayı unutursanız:  
Unutulan dozları dengelemek için çift doz almayınız. EXTRANEAL ile tedavi sonlandırıldığındaki oluşabilecek etkiler  
Periton diyalizi doktorunuzun bilgisi olmadan durdurmayın. Tedaviyi bırakırsanız hayatı 
tehdit edici sonuçları olabilir. 
4. Olası yan etkiler nelerdir?  
Tüm ilaçlar gibi EXTRANEAL’in içeriğinde bulunan maddelere duyarlı olan kişilerde yan etkiler olabilir.  
Aşağıdakilerden biri olursa, EXTRANEAL’i kullanmayı durdurunuz ve DERHAL doktorunuza bildiriniz veya size en yakın hastanenin acil bölümüne başvurunuz:  
− Hipertansiyon (normalden yüksek kan basıncı),  
− Ayak bilekleri ya da bacaklarda şişme, gözlerde şişkinlik, nefes darlığı ya da göğüs ağrısı 
(hipervolemi),  
IPVP-1 I 
cm 
® 
~ Povldon-lyot I~ 
Kullamm tallmatlarna balon 
Yenlden lwllannaym 
Paket hasar gilnHlyse kullanmaym 
lsldan uzak tutun 
Oda sacakhl) 1nda saklaym 10 − Yüzde, boğazda ya da göz çevresinde şişmeyi içerebilen (anjiyödem) aşırı duyarlılık 
(alerjik reaksiyon) , 
− Karın ağrısı,  
− Titremeler (ürperme/grip benzeri semptomlar).  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin EXTRANEAL’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
Bu çok ciddi yan etkilerin hepsi oldukça seyrek görülür. 
Diğer yan etkiler:  
 
EXTRANEAL kullanan hastalarda yaygın (10 kişide 1 kişiyi  kadar  etkileyebilir) olarak 
gözlenen yan etkiler:  
− Deride kızarma ve kabuklanma, deri döküntüsü, kaşıntı (prurit)  
− Baş dönmesi ya da sersemlik hissetme, susama (dehidrasyon)  
− Kan hacminde azalma (hipovolemi)  
− Anormal laboratuvar  testleri  
− Zayıflık, baş ağrısı, yorgunluk 
− Ayak bileklerinde ya da bacaklarda şişme  
− Düşük kan basıncı (hipotansiyon)  
− Kulaklarda çınlama  
Periton diyaliz prosedürü ile bağlantılı ya da tüm periton diyaliz çözeltileri için ortak olan 
diğer yan etkiler:  
− Peritondan çekilen çözeltinin bulanık olması, mide ağrısı  
− Peritonel kanama, iltihap, şişme, ağrı ya da kateterin çıkış yeri çevresinde enfeksiyon, 
kateter blokajı, yaralanma, kateterle etkileşim. 
− Düşük kan şekeri konsantrasyonu (hipoglisemi)  
− Düşük kan şekeri konsantrasyonunun neden olduğu şok ya da koma  
− Yüksek kan şekeri konsantrasyonu (hiperglisemi)  
− Mide bulantısı, kusma, iştah kaybı, ağız kuruması, kabızlık, ishal, flatülans (gaz çıkarma), 
bağırsak tıkanması gibi mide ya da bağırsak rahatsızlıkları, mide ülseri, gastrit (mide 
iltihabı), hazımsızlık  
− Karında  şişkinlik, karın  boşluğunda fıtık (bu, kasıkta bir yumrunun oluşmasına neden 
olur)  
− Kan testlerinde değişiklik  
− Anormal karaciğer fonksiyon testi  
− Kilo artışı ya da azalması  
− Ağrı, ateş, halsizlik  
− Kalp hastalığı, daha hızlı nabız, nefes darlığı ya da göğüs ağrısı  
− Anemi (derinizin soluk görünmesine ve güçsüzlük veya nefes darlığına yol açabilen, 
kırmızı kan hücrelerinizde azalma , kansızlık); beyaz kan hücresi sayılarında artış ya da 
azalma; kanama ya da morarma riskini arttıran, kan trombositlerinde azalma  
− Uyuşma, karıncalanma, yanma hissi  11 − Hiperkinezi (hareketlerde artış ve hareketsiz duramama)  
− Bulanık görme  
− Tat hissinin kaybı  
− Akciğerlerde sıvı (pulmoner ödem), nefes darlığı, solunum güçlüğü ya da hırıltı, öksürük, 
hıçkırık  
− Böbrek ağrısı  
− Tırnak bozukluğu  
− Kurdeşen (ürtiker), sedef , deri ülseri, egzama, deride kuruma, deride renk değişimi, deride 
kabarcıklanma, alerjik ya da kontak dermatit, deri döküntüleri ve kaşıntı gibi deri 
hastalıkları. 
− Deride kırmızı kabarcıklar veya döküntüler veya derinin dökülmesinin eşlik ettiği kaşıntılı 
kızarıklar. Aşağıdaki üç şiddetli tipte deri reaksiyonu meydana gelebilir:  
• Toksik epidermal nekroliz (TEN). Aşağıdakilere yol açar:  
− vücudun birçok kısmında kırmızı döküntü 
− derinin dış tabakasının dökülmesi  
• Eritema multiforme. Lekelere, kırmızı şeritlere ya da mor veya kabarcıklı 
alanlara yol açan bir alerjik deri reaksiyonu. Aynı zamanda ağzı, gözleri ve 
diğer nemli vücut alanlarını da etkileyebilir. 
• Vaskülit. Vücut ta bazı kan damarlarının iltihaplanması. Klinik semptomlar 
tutulumun olduğu vücut alanına bağlıdır; fakat deride kırmızı ya da menekşe 
rengi lekeler ya da şeritlerle karakterize olabilir ya da deri döküntüsü, eklem ağrısı ve ateş dahil olmak üzere bir alerjik reaksiyona benzer semptomlar gözlenebilir.  
− Kas krampları, kemiklerde, eklemlerde, kaslarda, sırtta, boyunda ağrı  
− Ayağa kalkınca kan basıncında düşme (ortostatik hipotansiyon)  
− Fungal ya da bakteriyel enfeksiyonun neden olduğu peritonit dahil olmak üzere peritonit (iltihaplı periton)  
− Grip sendromu dahil enfeksiyonlar, çıban  
− Anormal düşünceler, endişe, sinirlilik hali  
Bunlar EXTRANEAL’in hafif yan etkileridir.  
 
Yan etkilerin raporlanması  
 
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
 12 5. EXTRANEAL’in saklanması  
EXTRANEAL’i çocukların göremeyeceği, erişemeyeceği yerlerde ve ambalajında saklayınız. 
Son kullanma tarihiyle uyumlu olarak kullanınız  
Ambalaj daki son kullanma tarihinden sonra EXTRANEAL’i kullanmayınız . 
25°C  altındaki oda sıcaklığında saklayınız . Berrak olmayan ve ambalajı bozulmuş çözeltileri 
kullanmayınız. Dış ambalajından çıkarıldıktan sonra ürün hemen kullanılmalıdır. 
Ürün tek kullanımlıktır; kullanımdan sonra torbada kalan çözelti atılmalıdır.  
Son kullanma tarihi geçmiş veya kullanılmayan ilaçları çöpe atmayınız! Çevre Şehircilik  ve 
İklim Değişikliği Bakanlığınca belirlenen toplama sistemine veriniz . 
 
Ruhsat Sahibi:   Vantive Sağlık Hizmetleri Ltd. Şti.   
 Yenimahalle / Ankara  
 
Üretim Yeri:    Vantive Manufacturing Limited   Moneen Road, Castlebar, Country Mayo -  İrlanda  
 
Bu kullanma talimatı  21.10.2024 tarihinde onaylanmıştır.  