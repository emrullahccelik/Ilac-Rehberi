Sayfa 1/6 
 KULLANMA TALİMATI  
 
EMEND® 125 mg+80 mg+80 mg sert kapsül  
 
Ağız dan alınır.  
 
• Etkin madde:  Bir kapsülde 125 mg, diğer 2 kapsülde 80 mg aprepitant  
• Yardımcı m addeler:  Sükroz, mikrokristalin selüloz , hidroksipropil selüloz , sodyum 
lauril sülfat, jelatin  (Sığır jelatini) , titanyum dioksit , şelak, potasyum hidroksit ve siyah 
demir oksit . 125 mg kapsül ayrıca kırmızı demir oksit  ve sarı demir oksit içerir.  
 
Bu ilacı kullanmaya ba şlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için  reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında : 
1. EMEND  nedir ve ne için kullanılır?  
2. EMEND'i kullanmadan önce dikkat edilmesi gerekenler  
3. EMEND   nasıl kullanılır?  
4. Olası yan etkiler nelerdir?  
5. EMEND 'in saklanması  
 
Başlıkları yer almaktadır.  
 
1. EMEND nedir ve ne için kullanılır?  
• EMEN D etkin madde olarak aprepitant içerir ve "nörokinin 1 (NK 1) reseptör 
antagonistleri" adı verilen bir ilaç sınıfına üyedir. Beyinde bulantı ve kusmayı kontrol 
eden spesifik bir bölge vardır. EMEND bu bölgeye giden sinyalleri bloke ederek 
bulantı ve kusmayı azaltır. EMEND erişkinlerde kemoterapiye  (kanser tedavisi) bağlı  
bulantı ve kusmayı önlemek için diğer ilaçlarla birlikte  kullanılır.  
• EMEND 3 günlük tedavi paketinde 3 kapsül içeren blister ambalajlarda kullanıma 
sunulmaktadır. 3 kapsülden biri 125 mg  (pembe -beyaz renkli) , diğer ikisi 80 mg (beyaz 
renkli) aprepitant içerir.  
 
2. EMEND ’i kullanmadan önce dikkat edilmesi gerekenler  
EMEND ’i aşağıdaki durumlarda KULLANMAYINIZ  
• Aprepitant veya EMEND’in içindeki maddeler den herhangi  birine karşı alerjiniz var sa 
• Aşağıdaki ilaçlardan herhangi birini kullanıyorsanız EMEND  kullanmayınız :  
• Pimozid (psikiyatrik hastalıkların tedavisinde kullanılır)  
• Terfenadin  ve astemizol (saman nezlesi ve diğer alerjik durumların tedavisinde 
kullanılır)  
• Sisaprid  (hazımsızlık problemlerinin tedavisinde kullanılır)  
 
Bu ilaçları kullanıyorsanız, doktorunuza bilgi veriniz , doktorunuz EMEND kullanmaya 
başlamadan önce tedaviniz i değiştirebilir.  
 Sayfa 2/6 
 EMEND ’i  aşağıdaki durumlarda DİKKATLİ KULLANINIZ:   
• Karaciğer problemleriniz var ise,  EMEND tedavisinden önce bunu doktorunuza 
söyleyiniz çünkü karaciğeriniz ilacın vücudunuzda parçalanmasında (metabolize 
edilmesi) önemlidir. Bu nedenle doktorunuzun karaciğerinizin durumunu takip etmesi 
gerekebilir.  
• Varfarin, asenokumarol (kan sulandırıcı) gibi ilaçlar alıyorsanız.  
• Doğum kontrol ilaçları (vücuda hormon sağlayan doğum kontrol hapları  
kullanıyorsanız).  
 
EMEND almadan önce doktorunuz, eczacınız veya hemşirenizle görüşünüz.  
 
EMEND, 18 yaş ın altındaki  çocuk ve ergen lerde kullanılmamalıdır.  
 
Bu uyarılar geçmişteki herhangi bir dönemde dahi olsa sizin için geçerli ise lütfen doktorunuza 
danışın ız. 
 
EMEND 'in yiyecek ve içecek ile kullanılması   
EMEND  yiyecek ve içeceklerle birlikte veya aç karnına alınabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Kesin gerekli olmadıkça EMEND ’i gebelik döneminde kullanmamalısınız. Gebe iseniz, 
emziriyorsanız, gebe olabileceğinizi düşünüyorsanız veya bebek sahibi olmayı planlıyorsanız 
bu ilacı almadan önce doktorunuzdan tavsiye isteyin iz. 
 
Doğum kontrol ilaçları (vücuda hormon veren doğum kontrol hapları, cilde yapıştırılan 
bantlar, implantlar ve bazı rahim içi araçlar (RİA) dahil) bunlar EMEND ile birlikte 
kullanıldığında yeterli düzeyde etki göstermeyebilir. EMEND tedavisi sırasında ve EMEND 
kullandıktan sonra 2 aya kadar ; hormon içermeyen, başka tür veya ilave bir doğum kontrol 
yöntemi kullanılmalıdır.  
 
Tedaviniz sırasında hamile olduğunuzu fark ederseniz hemen doktorunuza danışınız.  
  
Emzirme  
İlacı kullanmadan önce doktorunuza veya eczacınıza danışınız.  
 
EMEND ’in anne sütüne geçip geçmediği bilinmemektedir; dolayısıyla EMEND  tedavisi 
sırasında emzirme önerilmez. EMEND  alırken doktorunuza emzirip emzirmediğinizi veya 
emzirmeyi planlayıp planlamadığınızı söylemeniz önemlidir.  
 
Araç ve makine kullanımı  
EMEND tedavisi sonrasında bazı hastalarda sersemlik hissi ve uyku hali oluştuğu dikkate 
alınmalıdır. EMEND tedavisi sonrasında sersemlik hissi veya uyku hali hissederseniz araç ve  
makine kullanımından kaçınınız  (Olası yan etkiler  bölümüne bakınız ). 
 
EMEND ’in içeriğinde bulunan bazı yardımcı maddeler hakkında önemli bilgiler  
Emend s ükroz  içermektedir.  Eğer daha önceden doktorunuz tarafından bazı şekerlere karşı 
intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
 
Bu ilaç her bir kapsül  başına 1 mmol sodyum (23 mg) ’dan daha az sodyum içerir yani aslında 
“sodyum içermez”.  Sayfa 3/6 
 Diğer ilaçlar ile birlikte kullanımı   
EMEND tedavisi sırasında ve sonrasında, diğer ilaçları etkileyebilir. EMEND pimozid, 
terfenadin, astemizol ve sisaprid gibi bazı ilaçlarla birlikte kullanılmamalı ya da doz 
ayarlaması  yapılması gerekebilir (Bkz EMEND’i  aşağıdaki durumlarda kullanmayınız).  
 
EMEND aşağıda belirtilen ilaçlar ile birlikte kullanıldığında EMEND’in  veya diğer ilaçların 
etkisi değişebilir . Aşağıdaki ilaçlardan herhangi birini alıyorsanız lütfen doktorunuzla veya 
eczacınızla konuşunuz:  
 
• Siklosporin, takrolimus, sirolimus , everolimus (bağışıklık sistem baskılayıcıları)  
• Alfentanil , fentanil (ağrı tedavisinde kullanılır)  
• Kinidin (düzensiz kalp atışları nın tedavisinde kullanılır)  
• İrinotek an, etoposid, vinorelbin , ifosfamid  (kanser tedavisinde kullanılır lar) 
• ergotamin ve diergotamin gibi ergot alkaloit türevleri içeren ilaçlar (migren tedavisinde 
kullanılır)  
• Varfarin , asenokumarol  (kan sulandırıcı lar; kan tetkiklerinin yapılması gerekebilir)  
• Rifampi sin, klaritromisin, telitromisin (enfeksiyon tedavisinde kullanılan 
antibiyotikler)  
• Fenitoin (nöbet tedavisinde kullanılır ) 
• Karbamazepin (depresyon ve sara tedavisinde kullanılır)  
• Midazolam , triazolam , fenobarbital (sakinl eştirici olarak  ve uy umanıza yardımcı olmak  
için kullan ılan ilaçlar ) 
• St. John’s Wort  (Sarı kantaron)  (depresyon tedavisinde kullanılan bitkisel bir ilaç) 
• Proteaz inhibitörleri (HIV enfeksiyonları nın tedavisinde kullanılır)  
• Ketokonazol  (şampuan hariç) , itrakonazol, vorikonazol , posakonazol, ( mantar 
hastalıklarına karşı etkili ) 
• Nefazodon (depresyon tedavisinde kullanılır)  
• Kortikosteroidler (deksametazon ve metilprednizolon gibi)  
• Anti-anksiyete ilaçları (alprazolam gibi)  
• Tolbutamid (diyabet tedavisinde kullanılan bir ilaç)  
  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandı ysanız  lütfen doktorunuza veya eczacınıza bunlar hakkında bilgi veriniz.  
 
3. EMEND  nasıl kullanılır ?  
Uygun kullanım ve doz / uygulama sıklığı için talimatlar:  
EMEND ’i her zaman doktorunuzun veya eczacınızın size söylediği şekilde kullanınız. Bulantı 
ve kusmayı önlemek için EMEND'i her zaman başka ilaçlarla birlikte alınız. EMEND ile 
tedaviniz bittikten sonra, doktorunuz aldığınız kemoterapi tedavi rejimine bağlı olarak, bulantı 
ve kusmayı önlemek için başka ilaçlar almaya devam etmenizi isteyebilir. Emin olamadığınız 
durumlarda doktor veya eczacınıza danışınız.  
 
Önerilen EMEND  dozu  kemoterapi tedavisine başlamadan 1 saat önce ağızdan alınan bir  adet 
125 mg’lık kapsül  ve kemoterapi tedaviniz i takip eden 2 gün boyunca her sabah bir  adet 80 
mg’lık kapsüldür  (2. ve 3. gün).  
 
Uygulama yolu ve metodu:  
• EMEND aç karnına veya yiyeceklerle birlikte alınabilir.  
• Kapsülleri bir miktar sıvıyla bütün olarak yutun uz. 
 
 Sayfa 4/6 
  
Değişik yaş grupları:   
Çocuklarda kullanım:  
18 yaşından küçük hastalara EMEND  uygulanması önerilmemektedir.  
 
Yaşlılarda kullanım:   
Yaşlılarda doz ayarlaması gerekmez.  
 
Özel kullanım durumları:  
Böbrek yetmezliği  
Böbrek yetmezliği olan hastalarda veya hemodiyalize giren son evre böbrek hastalığı olan 
hastalarda doz ayarlamasına gerek yoktur.  
 
Karaciğer yetmezliği  
Hafif düzeyde karaciğer yetmezliği olan hastalarda doz ayarlamasına gerek yoktur. Orta 
derecede karaciğer bozukluğu olan hastalara dair veriler sınırlıdır ve  şiddetli karaciğer 
yetmezliği olan hastalara ilişkin veri yoktur.  EMEND bu hastalarda dikkatli kullanılmalıdır.  
 
Eğer EMEND ’in etkisinin çok güçlü veya çok zayıf olduğu na dair i zlenimin iz var ise  
doktorunuz   veya eczacınız  ile konu şunuz. 
 
Kullanmanız gerekenden daha fazla EMEND kullandıysanız:  
Doktorunuzun size tavsiye ettiğinden daha fazla kapsül almayınız.  
 
EMEND’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
EMEND’i kullanmayı  unutursanız : 
EMEND ’in bir dozunu almayı unutursanız tavsiye almak için doktorunuza başvurunuz.  
Unutulan dozları dengelemek  için çift doz almayınız.  
 
Bu ilacın kullanımıyla ilgili başka sorularınız varsa doktorunuza veya eczacınıza sorunuz.  
 
EMEND ile tedavi sonlandırıldığındaki oluşabilecek etkiler:  
Eğer EMEND tedavisini durdurmayı düşünüyorsanız, öncelikle doktorunuz veya eczacınıza 
danışınız.  
 
Bu ilacın kullanımıyla ilgili başka bir sorularınız varsa doktorunuza veya eczacınıza sorunuz.  
 
4. Olası yan etkiler nelerdir?   
Tüm ilaçlar  gibi, bu ilaç da yan etkilere yol açabilir ancak bunlar herkeste görülmeyebilir.   
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın : 10 hastanın en az 1'inde görülebilir .  
Yaygın : 10 hastanın birinden az, fakat 100 hastanın birinden fazla görülebilir.  
Yaygın olmayan : 100 hastanın birinden az, fakat 1000 hastanın birinden fazla görülebilir.  
Seyrek : 1.000 hastanın birinden az görülebilir.  
Çok seyrek : 10.000 hastanın birinden az görülebilir.  
 
 
 Sayfa 5/6 
 Aşağıdaki yan etkilerden herhangi birini fark ederseniz EMEND kullanmayı 
durdurunuz ve DERHAL doktorunuza bildiriniz veya size en yakın hastanenin acil 
bölümüne başvurunuz:  
 
• Ürtiker, döküntü, kaşıntı, solunum veya yutma güçlüğü (sıklığı bilinmemektedir ve 
mevcut verilere dayanarak belirlenememektedir); bunlar alerjik bir reaksiyonun 
belirtileridir.  
 
Bildirilmiş diğer yan etkiler aşağıda listelenmektedir.  
 
Yaygın  yan etkiler : 
• Kabızlık , hazımsızlık  
• Baş ağrısı  
• Yorgunluk  
• İştah kaybı  
• Hıçkırık  
• Kandaki karaciğer enzimlerin in miktarında  yükselme  
 
Yaygın olmayan  yan etkiler : 
• Karında şişlik  
• Karın ağrısı  
• Baş dönmesi , uyuklama  
• Sivilce , döküntü  
• Endişe hali  
• Geğirme , bulantı, kusma, mide yanması, mide ağrısı, ağız kuruluğu, gaz çıkarma  
• Ağrılı veya yanma hissi ile sık idrara çıkma  
• Güçsüzlük, genel olarak iyi hissetmeme  
• Sıcak basması  
• Hızlı veya düzensiz kalp atımı  
• Ateş ile yüksek enfeksiyon riski , kanda kırmızı  kan hücrelerinin azalması  
 
Seyrek yan etkiler : 
• Düşünmede zorluk, güçsüzlük, tat almada bozukluk , 
• Deride güneşe karşı hassasiyet , aşırı terleme , deride yağlanma,  deride yaralar , kaşıntılı 
döküntü, Stevens -Johnson sendromu /toksik epidermal nekroliz  (seyrek  görülen şiddetli 
bir deri reaksiyonu ), 
• Öfori ( aşırı mutluluk hali ), oryantasyon bozukluğu ,  
• Bakteri enfeksiyon u, mantar  enfeksiyonu , 
• Şiddetli kabızlık , mide ülseri , ince barsak ve kolonda  iltihaplanma (enflamasyon) , 
ağızda yaralar , karında şişkinlik, 
• Sık idrara çıkma , normalden daha çok  idrara çıkma , idrarda kan veya şeker varlığı , 
• Göğüste rahatsızlık hissi , ödem , yürüme davranışında  değişiklik , 
• Öksürük , boğazın gerisinde mukus,  boğaz tahrişi , hapşırma , boğaz ağrısı , 
• Gözlerde sulanma ve kaşıntı , 
• Kulak çınlaması,  
• Kaslarda kasılma , kaslarda güçsüzlük,  
• Aşırı susama,  
• Kalp atışında yavaşlama , kalp veya kan damarı hastalığı,  
• Beyaz kan hücrelerinin azalması , kanda düşük sodyum değerleri , kilo kaybı . 
 
Eğer bu  kullanma talimatında bahsi geçmeyen herhangi bir yan etki ile karşılaşırsanız  
doktorunuz a veya eczacınız a bildiriniz.  Sayfa 6/6 
  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farm akovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. EMEND ’in saklanması  
EMEND’i çocukların göremeyeceği, erişemeyeceği yerlerde ve ambalajında saklayınız.  
25C altındaki oda sıcaklığında saklayınız.  
 
Son kullanma tarihi yle uyumlu olarak  kullanınız . 
 
EMEND ’i dış kutusunun üzerinde  yer alan son kullanım tarihi nden  sonra kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Kapsülü, almaya hazır olduğunuz zaman blister ambalajdan çıkarınız.  
 
Ruhsat S ahibi:  Merck Sharp Dohme İlaçları Ltd. Şti.  
 Levent -İstanbul  
 
Üreti m yeri :    Alkermes Pharma Ireland Ltd.  
   Monksland , Athlone , Co. Westmeath -İrlanda  
           
Bu kullanma talimatı ../../.... tarihinde onaylanmıştır.  