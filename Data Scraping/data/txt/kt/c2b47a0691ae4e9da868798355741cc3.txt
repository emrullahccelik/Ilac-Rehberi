1 / 8  Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü sizin için önemli  bilgiler  içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu ilacı 
kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük  doz kullanmayınız.  KULLANMA  TALİMATI  
 
 
DOBUTASEL  250 mg/20  ml I.V. konsantre  infüzyon  çözeltisi  içeren  flakon  
Steril  
Damar içine uygulanır.  
• Etkin  madde:  Her bir flakon  250 mg dobutamine  eşdeğer  280.2  mg dobutamin  
hidroklorür  içerir.  
• Yardımcı  maddeler:  Sodyum  metabisülfit,  enjeksiyonluk  su ve gerekli  durumlarda  pH 
ayarı  için hidroklorik asit/sodyum  hidroksit.  
 
 
Bu kullanma  Talimatında:  
 
1. DOBUTASEL  nedir  ve ne için kullanılır?  
2. DOBUTASEL  kullanmadan  önce  dikkat  edilmesi  gerekenler  
3. DOBUTASEL  nasıl  kullanılır?  
4. Olası  yan etkiler  nelerdir?  
5. DOBUTASEL’in  saklanması  
 
Başlıkları  yer almaktadır.  
 
 
1. DOBUTASEL  nedir  ve ne için kullanılır?  
 
DOBUTASEL  “inotropik  (kalbin  kasılma  gücünü  artıran)”  olarak  bilinen  bir ilaç grubuna  
dahildir.  
DOBUTASEL  20 mililitrelik  cam flakonlarda  sunulmaktadır.  Her bir 20 mililitrelik  flakon  
içinde  250 mg dobutamine  eşdeğer  280,2 mg  dobutamin  hidroklorür bulunur.  2 / 8  DOBUTASEL  aşağıdaki  durumlarda  kullanılmaktadır:  
 
Yetişkinlerde:  
− Açık  kalp ameliyatlarında  
− Kalp  hastalıkları  tedavisinde  
− Kalp  yetmezliği  tedavisinde  
− Şok durumlarında  
− Kalp  stres testinde  egzersize alternatif  olarak kullanılır.  
 
Çocuklarda:  
Tüm pediyatrik yaş gruplarında (yenidoğan ile 18 yaşa kadar) kalp rahatsızlığı ya da kalp  
ameliyatlarından  sonra  kalp kasılmasının  azalmasına  bağlı  olarak  gelişebilen  kalp 
yetmezliğinde,  inotropik  (kalbin  kasılma  gücünü  arttırıcı) destek  olarak kullanılır.  
2. DOBUTASEL kullanmadan önce dikkat edilmesi gerekenler  
DOBUTASEL’i  aşağıdaki  durumlarda  KULLANMAYINIZ  
Eğer;  
• Dobutamine,  sodyum  metabisülfite  veya  DOBUTASEL  içeriğindeki  maddelerden  
herhangi  birine duyarlılığınız veya alerjiniz varsa  
• Böbrek  üstü bezlerinde  bir tümor  varlığı  (feokromositoma)  nedeniyle  yüksek  
tansiyonunuz varsa  
• Belirli kalp veya damar bozukluklarınız varsa. Dobutamin kalbin yetersiz kan akımını  
tespit  etmek  (Dobutamin  Stres  Ekokardiyografisi  olarak  bilinen  kalp stres testi)  
amacıyla  kullanılmamalıdır.  
• Kan hacminizde  azalma  (hipovolemi)  varsa.  
 
DOBUTASEL’i  aşağıda ki durumlarda  DİKKATLİ  KULLANINIZ  
Eğer;  
• Yakın  zaman  önce  kalp krizi geçirdiyseniz  
• Kalp  nakli  geçmişiniz  varsa  
• Kalp  atış hızınız  artmışsa  
• Astım  hastası  iseniz  
• Kararsız  (stabil  olmayan)  anjina  (kalbi  besleyen  damarların  daralması/tıkanması  ile 
ortaya  çıkan  göğüs ağrısı) rahatsızlığınız varsa  3 / 8  • Kalp  rahatsızlıklarınız  varsa  
• Tansiyonunuz yüksek ise  
• Sizin  için egzersiz  yapmanın  tehlikeli olduğu  herhangi  bir durum  varsa  
 
Çocuklarda  
Kalp atış hızında ve kan basıncındaki artışlar çocuklarda yetişkinlere göre daha sık ve daha  
yoğundur.  Yeni  doğan  bebeklerde  kardiyovasküler  sistemin  dobutamine  daha  az duyarlı  
olduğu  ve yetişkin  hastalarda  hipotansif  etkinin  (kan basıncının  düşmesi)  küçük  çocuklara  
göre daha sık meydana geldiği bildirilmiştir. Bu nedenle, çocuklarda dobutamin kullanımı  
yakından  izlenmelidir.  
 
Bu uyarılar  geçmişteki  herhangi  bir dönemde  dahi olsa sizin  için geçerliyse  lütfen  
doktorunuza  danışınız.  
 
DOBUTASEL’in  yiyecek  ve içecek  ile kullanılması  
DOBUTASEL damar yoluyla uygulanan bir ilaçtır; uygulama şekli açısından yiyecek ve  
içeceklerle  herhangi bir etkileşimi yoktur.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
Doktorunuz  tarafından  özellikle  uygun  görülmediği  takdirde,  gebelik  döneminde  
DOBUTASEL’i  kullanmayınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
Bebeğinizi  emziriyorsanız,  bu durumu  doktorunuza  bildiriniz.  Doktorunuz  tarafından  
özellikle  uygun  görülmediği  takdirde, emzirme  döneminde  DOBUTASEL’i  kullanmayınız.  
 
Araç  ve makine  kullanımı  
DOBUTASEL’in  uygulanmasından  dolayı  araç ve makine  kullanmanızı  etkileyecek  bir 
durumunuzun  olduğunu düşünüyorsanız,  araç ve makine  kullanmayınız.  4 / 8  DOBUTASEL içeriğinde bulunan bazı yardımcı maddeler hakkında önemli bilgiler  
DOBUTASEL,  her 20 mililitresinde  4.4 mg sodyum  metabisülfit  içerir.  Sülfitler  nadir  olarak  
şiddetli  aşırı duyarlılık  reaksiyonları  ve bronkospazma  (nefes  alma  zorluklarına)  neden  
olabilir.  
Sodyum  : Bu tıbbi ürün her ml’de  0,05 mg 1 mmol  (23 mg) dan daha  az sodyum  içerir.  Bu 
dozda  sodyuma bağlı herhangi  bir yan etki beklenmemektedir.  
 
Diğer  ilaçlar  ile birlikte  kullanımı  
Aşağıdaki  ilaçlar  dobutamin  ile etkileşebileceğinden  DOBUTASEL  ile birlikte  kullanılırken  
özel dikkat  edilmesi  gerekmektedir:  
• Duyu  yitimini  sağlayan  maddeler  (anestezikler);  
• Beta blokerler  (bazı  kalp durumlarını,  anksiyeteyi  (endişe  hali) ve migreni  tedavi  
etmek  için kullanılan  ilaçlar);  
• Alfa blokerler  (kan damarlarındaki  kasları  gevşeterek  bazı kalp durumlarını  tedavi  
etmek  için kullanılan  ilaçlar)  
• ACE  inhibitörler  (tansiyon  tedavisinde  kullanılan ve  kan basıncını  düşüren  ilaçlar);  
• Vazodilatörler  (damar  genişletici  ilaçlar);  
• Entakapon  (parkinson  hastalığını  tedavi  etmekte  kullanılan  bir ilaç);  
 
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda  
kullandınız  ise lütfen  doktorunuza  veya eczacınıza  bunlar  hakkında  bilgi veriniz.  
 
3. DOBUTASEL  nasıl  kullanılır?  
 
Uygun  kullanım  ve doz/uygulama  sıklığı  için talimatlar:  
Doktorunuz  hastalığınıza  bağlı  olarak  ilacınızın  dozunu  belirleyecek  ve size uygulayacaktır.  
 
Uygulama  yolu ve metodu:  
Uygun  küçük  bir boru (kateter)  ya da enjektörle  damar  içi yoldan  uygulanır.  Çözeltinin  akış 
hızını  kontrol etmek  için kalibre  edilmiş elektronik  bir pompayla  kullanımı önerilir.  
 
Değişik  yaş grupları:  
Çocuklarda  kullanımı:  
Doktorunuz  hastalığa  bağlı  olarak  ilacın  dozunu  belirleyecek  ve uygulayacaktır.  5 / 8  Yaşlılarda  kullanımı:  
Doktorunuz  hastalığa  bağlı  olarak  ilacın  dozunu  belirleyecek  ve uygulayacaktır.  
 
Özel  kullanım  durumları:  
Özel  kullanımı  yoktur  
 
Eğer DOBUTASEL’in etkisinin çok güçlü veya zayıf olduğuna dair bir izleniminiz var ise  
doktorunuz  veya eczacınız ile konuşunuz.  
 
Kullanmanız  gerekenden  daha  fazla  DOBUTASEL  kullandıysanız:  
DOBUTASEL size her zaman için bir sağlık personeli tarafından uygulanacaktır. Bu nedenle  
fazla  doz kullanılması  pek olası  değildir  ancak  eğer ilacınızın  çok fazla  verildiğini  
düşünüyorsanız, hasta hissetme, hasta olma, endişe hali, kalp çarpıntısı, baş ağrısı, nefes  
kesilmesi veya göğü s ağrısı gibi belirtiler hissediyorsanız, bu durumu size ilacı uygulayan  
sağlık  personeline  söylemelisiniz.  
 
DOBUTASEL’den kullanmanız gerekenden fazlasını kullanmışsanız bir doktor veya eczacı ile  
konuşunuz.  
 
DOBUTASEL  kullanmayı  unutursanız:  
DOBUTASEL  size her zaman  için bir sağlık  personeli  tarafından  uygulanacaktır.  Bu nedenle  
dozların  unutulması pek olası değildir.  
Unutulan  dozları dengelemek  için çift doz almayınız.  
 
DOBUTASEL  ile tedavi  sonlandığında  oluşabilecek  etkiler:  
İlaç birden  kesilmemelidir.  Doz kademeli  olarak  azaltılarak  ilaç kullanımına  son verilmelidir.  
 
4. Olası  yan etkiler  nelerdir?  
Tüm ilaçlar  gibi, DOBUTASEL  içeriğinde  bulunan  maddelere  duyarlı  olan kişilerde  yan 
etkiler  olabilir.  
Doktorunuz  size DOBUTASEL  uygulamadan  önce,  ilaç için uygun  olup olmadığınıza  karar  
vermek  için kalbinizi muayene edecektir.  
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın  : 10 hastanın  en az birinde  görülebilir.  
Yaygın  : 10 hastanın birind en az, fakat 100 hastanın birinden fazla görülebilir.  
Yaygın  olmayan  : 100 hastanın  birinden  az, fakat  1000  hastanın  birinden  fazla  görülebilir.  6 / 8  Seyrek  : 1000 hastanın birinden az, fakat 10000 hastanın birinden fazla görülebilir  
Çok seyre k : 10000 hastanın  birinden az  görülebilir.  
Sıklığı  bilinmeyen  : Eldeki  verilerden  hareketle  tahmin  edilemiyor.  
 
Çok yaygın  yan etkiler:  
- Kalp  hızında  artış 
- Göğüs  ağrısı  
- Kalp  atım düzensizlikleri  (aritmi)  
 
Yaygın  yan etkiler:  
- Kan basıncında  artma  veya  azalma  
- Damarlarda  daralma  (vazokonstrüksiyon)  
- Baş ağrısı  
- Göğüs  ağrısı  
- Çarpıntı  
- Astım  benzeri  semptomlar  (bronkospazm)  
- Nefes  darlığı  
- Bulantı  
- Kanda  eozinofil  (bir tür alerji  hücresi)  sayısında  artış 
- Kan pıhtısı  oluşumunun  inhibisyonu  (önlenmesi)  
- Kızarıklık  (eksantem)  
- İdrar  yapma  isteğinde  artış (yüksek  dozlarda)  
- Ateş 
- Enjeksiyon  bölgesinde  toplardamar  iltihabı  (flebit)  
 
Yaygın  olmayan  yan etkiler:  
- Kalp  karıncığının  olması  gerekenden  fazla,  hızlı kasılması  (ventriküler  taşikardi)  
- Kalpte  yaşamı  tehdit  eden  atım bozukluğu  (ventriküler fibrilasyon)  
- Kalp  krizi (miyokard  enfarktüsü)  
 
Çok seyrek  yan etkiler:  
- Kalp  atımının  yavaşlaması  (bradikardi)  
- Kalbe  yeterli  kan akımının  olmaması  (miyokard  iskemisi)  
- Kan potasyum  düzeyinin  normalin  altına  düşmesi  (hipokalemi)  
- Nokta  şeklindeki  deri altı kanamaları  (peteşiyal  kanama)  7 / 8  - Kalp  ileti bloğu  
- Kalbi  besleyen  damarların  daralması  (koroner  vazospazm)  
- Deri nekrozu  
 
Bilinmiyor:  
- Stres  kaynaklı  göğüs  ağrısı  (stres  kardiyomiyopatisi)  
- Kızarıklık,  ateş, kanda  eozinofil  (bir tür alerji  hücresi)  sayısında  artış ve astım -benzeri  
belirtiler  (bronkospazm)  dahil alerjik  reaksiyonlar  (aşırı duyarlık  reaksiyonları)  
- Sodyum  metabisülfit  duyarlılığı  nedeniyle  meydana  gelen  ciddi  alerjik  reaksiyonlar  
(anaflaktik  reaksiyonlar)  ve yaşamı  tehdit  edici  astımatik  ataklar  (bakınız  bölüm  2) 
- Ağır böbrek  yetmezliği  olan hastalarda  bir kas ya da kas grubunun  ani ve kısa süreli  
kasılması  (miyoklonus)  
- Anormal  kalp fonksiyon  testleri  (elektrokardiyogram  ST segment  yükselmesi)  
- Kalp  nakli  olan hastalarda  kalp kasının  iltihaplanması  (eozinofilik  miyokarditis)  
- Kalp  bloğu  (kalp  sol karıncık  kanalında  daralma)  
- Ölümcül  kalp rüptürü  (yırtılması)  
- Huzursuzluk  
- Hasta  hissetme  
- Uzuvlarda  uyuşma  (parestezi)  
- Titreme  
- Sıcak  basması  ve endişe  
 
Yukarıda yer alan yan etkilerden herhangi birinin sizde oluştuğunu düşünüyorsanız, bu durum  
ciddi  olabilir, doktorunuzu,  hemşirenizi veya  eczacınızı bilgilendiriniz . 
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu  veya eczacınızı  bilgilendiriniz.  
 
Yan etkilerin  raporlanması  
 
Kullanma  Talimatında  yer alan veya  almayan  herhangi  bir yan etki meydana  gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da  
0 800 314 00 08 numaralı yan etki bildirim hattı nı arayarak Türkiye Farmakovijilans Merkezi  
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın  
güvenliliği  hakkında  daha fazla  bilgi edinilmesine  katkı  sağlamış olacaksınız.    
 
5. DOBUTASEL’in  saklanması  
DOBUTASEL’i  çocukların  göremeyeceği,  erişemeyeceği  yerlerde  ve ambalajında  saklayınız.  
Son kullanma  tarihiyle  uyumlu  olarak  kullanınız.  
Ambalajdaki son kullanma tarihinden sonra DOBUTASEL’i  kullanmayınız / son kullanma tarihinden  
önce  kullanınız.  
25 °C’nin  altındaki  oda sıcaklığında  saklayınız,  ışıktan  koruyunuz.  
 
“Eğer çözeltinin berrak olmadığını ve partikül içerdiğini fark ederseniz DOBUTASEL’i kullanmayınız.”  
İntravenöz  infüzyondan  önce  en az 50 ml olacak  şekilde seyreltilmelidir.  
İntravenöz kullanım için seyreltilmiş çözeltiler, aseptik şartlarda hazırlanıp buz dolabında muhafaza  
edildiğinde  24 saat stabildir.  
Kullanılmayan  kısım  atılmalıdır.  
 
Dobutamin hidroklorür çözeltilerinin rengi zamanla pembeye dönüşebilir. Bu renk değişimi ilacın hafifçe  
oksitlenmesine  bağlıdır.  Ancak  önerilen  saklama  süresi  içerisinde  ilacın  etkisi  kaybolmaz.  
 
Son kullanma tarihi ge çmiş veya kullan ılmayan ila çları çöpe atmay ınız! Çevre, Şehircilik ve İklim 
Değişikliği Bakanl ığınca belirlenen toplama sistemine veriniz.  
 
Ruhsat  Sahibi:  
Haver Trakya İlaç Sanayi ve Ticaret A.Ş.  
Ulaş Osb Mah.D100 Cad. No:28  
Ergene  / TEKİRDAĞ  
 
 
Üretim  Yeri:  
Mefar İlaç Sanayi A.Ş.  
Ramazanoğlu Mah . Ensar Cad . No.:20  
Kurtköy - Pendik /İSTANBUL  
 
Bu kullanma  talimatı  25/09/2024 tarihinde  onaylanmıştır.  
 
8 / 8 