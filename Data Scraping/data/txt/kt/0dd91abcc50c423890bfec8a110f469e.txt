 1 / 5   KULLANMA  TALİMATI  
 
SPASMOFLAT  40 mg/80 mg film kaplı tablet  
Ağızdan  alınır.  
 
• Etkin  maddeler : 40 mg otilonyum  bromür ve 80 mg simetikon  
 
• Yardımcı  maddeler: Mannitol, laktoz monohidrat (inek sütünden elde edilir), mikrokristalin 
selüloz, povidon, magnezyum stearat ve film kaplama maddesi olarak ( Opadry Amb II 
88A220005 Sarı) polivinil alkol, talk, titanyum dioksit, sarı demir oksit, gliseril 
monokaprilokaprat, sodyum lauril sülfat içerir.  
 
 
 
Bu Kullanma  Talimatında:  
1. SPASMOFLAT nedir  ve ne  için kullanılır?  
2. SPASMOFLAT’ ı kullanmadan önce dikkat edilmesi  gerekenler  
3. SPASMOFLAT nasıl  kullanılır?  
4. Olası  yan etkiler  nelerdir?  
5. SPASMOFLAT’ ın saklanması  
Başlıkları  yer almaktadır. 
 
1. SPASMOFLAT  nedir ve ne için kullanılır?  
Otilonyum bromür  ve simetikon,  SPASMOFLAT’ın  etkin  maddeleridir.  Otilonyum  bromür,  
antispazmodik  (spazm  giderici)  olarak  adlandırılan  bir ilaç grubuna dahildir. Sindirim  
kanalındaki  kaslar  üzerine etki eder,  bağırsak  spazmlarını  hafifletir  ve artmış  motiliteyi  (bağırsak  
kaslarının  aşırı büzülmesini ve hızını  kontrol  etmek  gibi) düzenler. Simetikon  da sindirim  
kanalında  aşırı gazın yarattığı ağrıyı dindirmek  için kullanılan  bir gaz gidericidir.  
SPASMOFLAT 30 tabletlik ambalajda sunulmaktadır.  
 
SPASMOFLAT spazm ve gaz ağırlıklı hastalıklarda kullanılmaktadır.  Bu rahatsızlıklardan  
bazıları;  
 İrritabl  bağırsak  sendromu (IBS - Bağırsaklarda  organik bir sebep  olmaksızın  gözlenen 
fonksiyona ait rahatsızlıkları  içeren  hastalık  grubu) ve distal enterik  (bağırsakların  son 
kısımlarına ait) bölgenin spastik -ağrılı  durumlarında spazm  çözücüdür. 
 SPASMOFLAT  sindirim  kanalındaki  kaslar  üzerine etki eder,  bağırsak  spazmlarını 
hafifletir  ve artmış  motiliteyi (bağırsak  kaslarının  aşırı büzülmesini ve hızını  kontrol  
etmek  gibi) düzenler.  
 Spazmların  özellikle  gaz nedeniyle olduğu/artış  gösterdiği  durumlarda sindirim  
kanalında aşırı  gazın yarattığı ağrı  durumlarını  dindirmek  için kullanılır.  Bu  ilacı  kullanmaya   başlamadan   önce   bu  KULLANMA   TALİMATINI   dikkatlice  
okuyunuz,  çünkü  sizin  için önemli  bilgiler içermektedir.  
• Bu kullanma  talimatını  saklayınız.  Daha  sonra tekrar  okumaya ihtiyaç  duyabilirsiniz.  
• Eğer  ilave sorularınız olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına  vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu 
ilacı kullandığınızı  söyleyiniz.  
• Bu talimatta  yazılanlara  aynen uyunuz. İlaç hakkında size önerilen dozun dışında  
yüksek  veya düşük  doz kullanmayınız.  
 2 / 5   2. SPASMOFLAT’ı kullanmadan önce dikkat edilmesi gerekenler  
SPASMOFLAT’ı aşağıdaki durumlarda  KULLANMAYINIZ  
Eğer,  
• Otilonyum  bromür  ve simetikon  ya da SPASMOFLAT’ın  içeriğindeki  yardımcı  
maddelerden  herhangi  birine karşı alerjiniz (aşırı duyarlılık) varsa 
• Sindirim sisteminde  delinme,  tıkanma  veya  bunların şüphesi  varsa   
Ayrıca SPASMOFLAT’ın  çocuklarda  kullanımı  önerilmemektedir.   
SPASMOFLAT’ı  aşağıdaki  durumlarda  DİKKATLİ  KULLANINIZ  
Eğer,  
• Glokom  varsa (göz  küresindeki  basıncın  arttığı  bir göz hastalığı)  
• Prostat  bezinde  büyümeniz  varsa (prostatik  hipertrofi  olarak  da bilinir)  
• Mideden  bağırsağa  geçen  kanalda  daralmanız  varsa  (pilorik stenosis)  
• Bağırsak  tembelliği (atoni)  sebebiyle  kabızlıktan  şikayetçiyseniz  (örn;  şeker  hastalığı 
nedeniyle)  SPASMOFLAT  sindirim sistemi kaslarını  gevşetir.  Bu nedenle,  daha sıklıkla  
şeker  hastalarında  görülen, kabızlık  veya  bağırsak  tembelliği  (atoni)  şikayetiniz  varsa  
SPASMOFLAT’ı  dikkatle kullanınız.  
 
Bu uyarılar  geçmişteki  herhangi  bir dönemde  dahi olsa sizin  için geçerliyse lütfen  doktorunuza  
danışınız.  
 
SPASMOFLAT’ın  yiyecek  ve içecek  ile kullanılması 
Tercihen  yemeklerden  20 dakika önce  alınız.  
 
Hamilelik  
İlacı kullanmadan  önce doktorunuza veya  eczacınıza  danışınız.  
 
Doktorunuz  tarafından  gerekli  olduğu söylenmedikçe,  eğer hamileyseniz 
SPASMOFLAT kullanmayınız. Bu gibi durumlarda doktorunuzun gözetimi altında kullanınız.  
 
Tedaviniz  sırasında hamile  olduğunuzu  fark ederseniz  hemen  doktorunuza veya eczacınıza  
danışınız.  
 
Emzirme  
İlacı kullanmadan  önce doktorunuza veya  eczacınıza  danışınız.  
 
Doktorunuz  tarafından  gerekli  olduğu  söylenmedikçe,  emziriyorsanız  SPASMOFLAT  
kullanmayınız. Bu gibi durumlarda doktorunuzun gözetimi altında kullanınız.  
 
Araç ve makine  kullanımı 
Araç ve makine  kullanımı etkileri  üzerine bir çalışma  yapılmamıştır.  SPASMOFLAT’ın  
olumsuz  olarak  etkilemediğine  yeterince emin  oluncaya  kadar  motorlu taşıtlar  dahil  tehlikeli  
makineler  kullanılmamalıdır.  
 
SPASMOFLAT’ın  içeriğinde bulunan  bazı yardımcı  maddeler hakkında  önemli  bilgiler  
SPASMOFLAT,  laktoz  monohidrat   içermektedir.   Eğer   daha  önceden   doktorunuz  tarafından   
bazı  şekerlere  intoleransınızın  (dayanıksızlığınız)  olduğu söylenmişse,  bu tıbbi ürünü almadan  
önce  doktorunuzla  temasa geçiniz.  
 
 
 3 / 5   Diğer ilaçlar ile  birlikte  kullanımı 
Levotiroksin  içeren ilaçların  (tiroid hastalıklarının  tedavisinde  kullanılan)  SPASMOFLAT  ile 
birlikte  alındığında emilimi  bozulduğundan, iki ilacın  en az 2 saat ara verilerek  alınması 
gerekmektedir.  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda  
kullandınız  ise lütfen  doktorunuza veya  eczacınıza  bunlar hakkında bilgi veriniz.  
 
3. SPASMOFLAT  nasıl  kullanılır?  
Uygun  kullanım  ve doz/uygulama  sıklığı  için talimatlar:  
Daima  doktorunuzun tavsiye  ettiği şekilde  kullanınız.  Herhangi  bir durumdan emin  değilseniz  
lütfen  doktorunuza veya  eczacınıza danışınız.  
 
Doktorunuzun önerisine  göre:  günde  2-3 defa 1 tablet alınız.  
 
Uygulama yolu  ve metodu:  
Tabletleri  bir miktar su ile birlikte,  kırmadan, ezmeden  ya da çiğnemeden tercihen  yemeklerden  
20 dakika önce  alınız.  
 
Değişik  yaş grupları:  
Çocuklarda  kullanımı:   
Çocuklar  için kullanımı uygun değildir. 
 
Yaşlılarda kullanımı:  
Doktorunuzun önerisine göre: günde  2-3 defa 1 tablet alınız.  
 
Özel  kullanım  durumları:  
Böbrek/Karaciğer yetmezliği:  
Bu hastalarda doz  ayarlamasına gerek  yoktur. 
 
Eğer  SPASMOFLAT’ın  etkisinin  çok güçlü veya zayıf  olduğuna dair bir izleniminiz  var ise 
doktorunuz  veya eczacınız  ile konuşunuz. 
 
Kullanmanız gerekenden  daha fazla  SPASMOFLAT  kullandıysanız  
SPASMOFLAT ile hiçbir doz  aşımı  etkisi rapor edilmemiştir.  
Ancak,  eğer kullanmanız  gerekenden fazlasını  kullanmışsanız  ve iyi hissetmiyorsanız,  
doktorunuzla  konuşunuz  ya da en yakın  hastaneye gidiniz, ilacın  kutusunu veya  bu kullanma  
talimatını  mümkünse  yanınıza alınız.  
 
SPASMOFLAT’dan  kullanmanız  gerekenden   fazlasını  kullanmışsanız   bir  doktor  veya  eczacı   
ile konuşunuz.  
 
SPASMOFLAT’ı  kullanmayı  unutursanız  
Bir dozu almayı  unuttuysanız, hatırladığınız anda  sonraki  dozu  alınız.  
 
Unutulan  dozları dengelemek için  çift doz almayınız. 
 
SPASMOFLAT  ile tedavi  sonlandırıldığında  oluşabilecek  etkiler  
İlacınızı  size reçete edildiği  gibi kullanmazsanız,  tedaviden bir fayda  göremeyebilirsiniz. Ancak,  
tedavinin erken  sonlandırılmasına  bağlı  hiçbir  yan etki beklenmez.  Ürünün kullanımıyla  ilgili  
daha  detaylı sorularınız  varsa  doktorunuza  veya eczacınıza danışınız.  
 4 / 5   4. Olası yan etkiler nelerdir?  
Tüm  ilaçlar  gibi, SPASMOFLAT’ın  içeriğinde  bulunan maddelere duyarlı  olan kişilerde  yan 
etkiler  olabilir.  
 
Diğer yan etkiler  aşağıdaki  kategorilerde gösterildiği şekilde sınıflandırılmıştır:  
Çok yaygın  :10 hastanın  en az birinde görülebilir. 
Yaygın :10 hastanın  birinden az, fakat  100 hastanın  birinden fazla görülebilir.  
Yaygın  olmayan :100 hastanın  birinden az, fakat  1.000 hastanın  birinden fazla görülebilir. 
Seyrek  :1.000   hastanın    birinden   az   fakat    10.000   hastanın   birinden    fazla 
görülebilir.  
Çok seyrek  :10.000 hastanın  birinden az görülebilir. 
Bilinmiyor  :Eldeki verilerden  hareketle tahmin  edilemiyor.  
 
Aşağıdakil erden  biri olursa,  SPASMOFLAT’ı  kullanmayı durdurunuz  ve DERHAL  
doktorunuza  bildiriniz veya  size en  yakın hastanenin acil  bölümüne başvurunuz:  
 
• Nefes  almada ya da yutkunmada zorluk, yüzde, dudaklarda, dilde ya da boğazda  şişme,  
ciltte döküntü ya da şişlikler olan  şiddetli  kaşıntı  gibi alerjik  reaksiyon  belirtileri  
• Yaygın deri döküntüsü 
• Ürtiker (Kurdeşen)  
Bunların hepsi çok ciddi yan etkilerdir. Acil tıbbi müdahaleye veya hastaneye yatırılmanıza  gerek 
olabilir.  
 
Bu çok  ciddi  yan etkilerin  hepsi  oldukça seyrek görülür. 
 
Seyrek:  
• İshal  
• Mide bulantısı  
• Kusma  
• Mide ağrısı  
• Burun akıntısı,nezle  
• Yutak iltihabı  
• Kabızlık  
 
 Bilinmiyor : 
• Baş ağrısı  
 
Eğer  bu kullanma  talimatında  bahsi geçmeyen  herhangi bir yan etki ile karşılaşırsanız 
doktorunuzu veya  eczacınızı  bilgilendiriniz.  
 
Yan etkilerin  raporlanması  
Kullanma  Talimatında  yer alan veya almayan  herhangi bir yan etki meydana gelmesi  durumunda  
hekiminiz,  eczacınız veya hemşireniz  ile konuşunuz. Ayrıca karşılaştığınız  yan etkileri   
www.titck.gov.tr  sitesinde  yer alan “İlaç Yan Etki Bildirimi”  ikonuna tıklayarak  ya da 0 800 314 
00 08 numaralı  yan etki bildirim hattını  arayarak  Türkiye Farmakovijilans Merkezi  (TÜFAM)’ne  
bildiriniz.  Meydana gelen  yan  etkileri bildirerek  kullanmakta olduğunuz  ilacın   güvenliliği  
hakkında daha  fazla bilgi edinilmesine katkı sağlamış  olacaksınız.  
 
 5 / 5   5. SPASMOFLAT’ın  saklanması  
SPASMOFLAT’ı  çocukların  göremeyeceği,  erişemeyeceği  yerlerde ve ambalajında  saklayınız.  
 
25°C'nin altındaki  oda sıcaklığında  saklayınız.  
 
Son kullanma  tarihiyle  uyumlu  olarak  kullanınız.  
 
Ambalajdaki  son kullanma tarihinden  sonra SPASMOFLAT’ı  kullanmayınız.  
 
Eğer üründe ve/ veya ambalajında bozukluklar  fark ederseniz SPASMOFLAT’ı  kullanmayınız.  
 
Son kullanma tarihi  geçmiş  veya kullanılmayan  ilaçları çöpe atmayınız!  Çevre, Şehircilik  ve 
İklim Değişikliği Bakanlığınca  belirlenen  toplama sistemine  veriniz.  
 
Ruhsat sahibi:  
Berko İlaç ve Kimya San. A.Ş.  
Yenişehir Mah. Özgür Sok. No: 16- 18 Ataşehir/İstanbul  
0 216 456 65 70 (Pbx)  
0 216 456 65 79 (Faks)  
info@berko.com.tr 
 
Üretim  yeri:  
Berko İlaç ve Kimya Sanayi A.Ş. 
Adil Mah. Yörükler Sok. No: 2 Sultanbeyli/İstanbul  
0 216 592 33 00 (Pbx)  
0 216 592 00 62 (Faks)  
 
Bu kullanma talimatı  31/10/2024 tarihinde onaylanmıştır.  
