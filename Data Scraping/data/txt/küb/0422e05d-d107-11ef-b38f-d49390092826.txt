KISA ÜRÜN BİLGİSİ
1. BEŞERİ TIBBİ ÜRÜNÜN ADI
K.R. ENEMA 161 mg/mL+59 mg/mL Rektal Çözelti
Kullanılan doz:
67,5 ml için 59 ml,
135 ml için 118 ml,
210 ml için 177 ml’dir.
2. KALİTATİF VE KANTİTATİF BİLEŞİM
Etkin maddeler:
(Her 59 ml hazır dozda)
Monobazik sodyum fosfat dihidrat 9,5 g
Dibazik sodyum fosfat dodekahidrat 3,5 g
(Her 118 ml hazır dozda)
Monobazik sodyum fosfat dihidrat 19 g
Dibazik sodyum fosfat dodekahidrat 7,0 g
(Her 177 ml hazır dozda)
Monobazik sodyum fosfat dihidrat 28,5 g
Dibazik sodyum fosfat dodekahidrat 10,5 g
Yardımcı maddeler:
K.R. ENEMA, her ml’sinde 0,32 mg sodyum benzoat ve 100 mg gliserin içermektedir.
Yardımcı maddeler için 6.1’e bakınız.
3. FARMASÖTİK FORM
Rektal çözelti (Enema).
Renksiz, kokusuz, çökelti ve bulanıklık ihtiva etmeyen berrak çözelti.
4. KLİNİK ÖZELLİKLER
4.1. Terapötik endikasyonlar
Geçici kabızlık tedavisinde ve rektuma yakın kalın bağırsak ameliyatlarından önce ve sonra,
doğum öncesi ve sonrası, proktoskopi, sigmoidoskopi ya da kolonoskopi öncesi ve radyoloji
tetkikleri öncesi bağırsak temizliği için kullanılır.
1 / 84.2. Pozoloji ve uygulama şekli
Pozoloji/ uygulama sıklığı ve süresi:
Yetişkinler ve 12 yaş üzeri çocuklar: Doktor tarafından başka bir şekilde önerilmediği taktirde,
günde bir kereden fazla olmamak koşuluyla 135 ml. (1 şişe)
3-12 yaş arası çocuklar: Doktor tarafından başka bir şekilde önerilmediği taktirde, günde bir
kereden fazla olmamak koşulu ile 67,5 ml. (1 şişe)
Uygulama şekli:
Yalnızca rektal kullanım içindir.
Sol yana doğru yatılır. Dizler bükülür ve kollar serbest bırakılır.
Koruyucu kapak çıkarılır.
Enema kanülü sabit bir basınçla nazik bir şekilde anüse yerleştirilir. Neredeyse bütün sıvı
boşalıncaya kadar şişe sıkılır.
Eğer dirençle karşılaşılırsa kullanım durdurulur. Zorlanarak yapılan lavman zedelenmelere neden
olabilir.
İmhası için şişe karton kutuya konulur.
Genel olarak 2-5 dakika istenen etkiyi elde etmek için yeterlidir. Etkinin geciktiği durumlarda
ürün daha fazla kullanılmaz ve bir doktora başvurulur.
Ara sıra yaşanan kabızlık vakaları için rektal lavmanlar sadece kısa vadeli rahatlama amacıyla
kullanılır.
Özel popülasyonlara ilişkin ek bilgiler:
Böbrek yetmezliği:
Renal fonksiyonu klinik olarak önemli derecede bozuk hastalarda kullanılmamalıdır (bkz.
Bölüm4.3).
Böbrek fonksiyon bozukluğu olan hastalarda K.R. ENEMA, beklenen klinik yararın
hiperfosfatemi riskine ağır basması durumunda dikkatle kullanılmalıdır.
Karaciğer yetmezliği:
Karaciğer yetmezliği olan hastalarda doz ayarlaması gerekmemektedir.
Pediyatrik popülasyon:
3 yaş altı çocuklarda kullanımı kontrendikedir. 3 yaştan 12 yaşa kadar çocuklarda doktor
tarafından tavsiye edildiği şekilde kullanılmalıdır.
Geriyatrik popülasyon:
Dozu ve uygulama şekli yetişkinlerde olduğu gibidir.
4.3. Kontrendikasyonlar
K.R. ENEMA aşağıdaki durumlarda kontrendikedir.
• Etkin madde veya yardımcı maddelerden herhangi birine karşı aşırı duyarlılığı olan
hastalarda (bkz. Bölüm 6.1),
2 / 8• Bağırsak tıkanıklığı ya da azalmış bağırsak hareketliliğinin olması gibi artmış
absorpsiyon kapasitesi ya da azalmış eliminasyon kapasitesine neden olan
durumlarda,örneğin;
o Şüpheli bağırsak tıkanıklığı
o Paralitik ileus
o Anorektal stenoz
o İmperfore anüs
o Konjenital veya sonradan edinilen megakolon
o Hirschsprung hastalığı
• Tanı konulmamış gastrointestinal patolojide, örneğin;
o Apandisit, intestinal perforasyon veya aktif inflamatuvar bağırsak hastalığını
düşündüren semptomlar
o Tanı konulmamış rektal kanama
• Konjestif kalp yetmezliğinde
• Dehidratasyon
• 3 yaşın altındaki çocuklarda
• Renal fonksiyonun klinik olarak anlamlı derecede bozulduğu durumlarda
Eş zamanlı olarak sodyum fosfat oral çözelti veya tablet de dahil hiçbir sodyum fosfat
preparatı kullanılmamalıdır (bkz. Bölüm 4.5).
4.4. Özel kullanım uyarıları ve önlemleri
K.R. ENEMA mide bulantısı, karın ağrısı, kusma olduğunda doktor tarafından
önerilmedikçe kullanılmamalıdır.
Hastalar sulu dışkı çıkaracakları konusunda uyarılmalıdır. Özellikle diüretikler, anjiotensin
dönüştürücü enzim inhibitörleri (ADEİ, örn; enalapril, ramipril, lisinopril), anjiotensin reseptör
blokerleri (ARB’ler, örn; losartan, kandesartan, eprosartan, irbesartan, olmesartan, telmisartan,
valsartan) ya da non-steroidal antienflamatuar ilaçlar gibi glomerüler filtrasyon oranını azaltan
ilaçları alan ya da dehidratasyona yatkınlığı olan hastalar dehidratasyonun önlenmesineyardımcı
olmak için bol sıvı almaya teşvik edilmelidir.
K.R ENEMA, sodyum fosfat içerdiğinden, sodyum ve fosfat seviyelerinin yükselmesi ve
kalsiyum ve potasyum seviyelerinin düşmesi riski bulunmaktadır. Dolayısıyla hipernatremi,
hiperfosfatemi, hipokalsemi ve hipokalemi bulguları, tetani ve böbrek yetmezliği gibi klinik
belirtilerle ortaya çıkabilir. Elektrolit değişikliği, megakolonu olan veya lavman çözeltisinin
tutulduğu koşullara sahip çocukları ve eş zamanlı hastalığı olan hastaları yakından
ilgilendirmektedir. Bu nedenle, K.R. ENEMA yaşlı ve zayıflamış hastalarda; kontrol edilemeyen
arteriyel hipertansiyonu, karında sıvı toplanması, kalp hastalığı, rektal mukoza değişikliği
(ülserler, fisürler) olan hastalarda; diüretik ya da elektrolit seviyelerini etkileyen diğer ilaçları ve
QT aralığını uzattığı bilinen ilaçları (amiodaron, arsenik trioksit, astemizol, azitromisin,
eritromisin, klaritromisin, klorpromazin, sisaprid, sitalopram, domperidon, terfenadin,
prokainamid gibi) kullanan kolostomi hastalarında ya da hipokalsemi, hipokalemi,
hiperfosfatemi, hipernatremi gibi önceden var olan elektrolit dengesizliği olan hastalarda dikkatli
kullanılmalıdır. Aynı zamanda renal perfüzyonu ya da fonksiyonu veya hidrasyon durumunu
etkilediği bilinen ilaçları kullanan hastalarda dikkatli kullanılmalıdır. Elektrolit bozukluğundan
şüphelenildiğinde ve hiperfosfatemisi olan hastalarda, K.R. ENEMA uygulamasından önce ve
sonra elektrolit seviyeleri izlenmelidir.
3 / 8Böbrek fonksiyon bozukluğu olan hastalarda K.R. ENEMA, beklenen klinik
yararınhiperfosfatemi riskine ağır basması durumunda dikkatle kullanılmalıdır.
K.R. ENEMA’nın tekrarlayan ve uzayan kullanımları alışkanlık yapabileceği için tavsiye
edilmez. 24 saat içinde birden fazla lavman uygulaması zararlı olabilir. Doktor tarafından tavsiye
edilmedikçe bir haftadan fazla kullanılmamalıdır.
K.R. ENEMA, kullanma talimatına göre kullanılmalıdır (bkz. Bölüm 4.2). Hastalar, zorla lavman
uygulamasının yaralanmalara neden olabileceğinden eğer bir dirençle karşılaşılırsa uygulamanın
durdurulması hususunda uyarılmalıdır. K.R. ENEMA uygulamasından sonra rektal kanama,
ciddi bir durumun göstergesi olabilir. Eğer bu meydana gelirse, uygulama derhal kesilmeli ve
hastanın durumu bir hekim tarafından değerlendirilmelidir.
Genel olarak bağırsak boşalması K.R. ENEMA uygulamasından sonra yaklaşık 5 dakikada
meydana gelir. Bu nedenle 5 dakikadan fazla tutulma süresi önerilmemektedir. K.R. ENEMA
uygulamasından sonra bağırsak boşalması gerçekleşmezse ya da tutulum süresi 10 dakikadan
fazla sürerse, ciddi yan etkiler meydana gelebilir. Daha fazla uygulama yapılmamalı ve hastanın
durumu, olası elektrolit anormalliklerini tespit etmek ve ciddi hiperfosfatemi riskini en aza
indirmek için tamamlanması gereken laboratuvar testlerine karar verecek bir hekim tarafından
değerlendirilmelidir (bkz. Bölüm 4.8 ve 4.9).
Bu tıbbi ürün sodyum benzoat içermektedir. Deriye, göze ve mukoz membrana hafif derecede
iritandır. Bu tıbbi ürün gliserin içermektedir. Uygulama yolu ve dozu nedeniyle hafif derecede
laksatif etki olabilir.
4.5. Diğer tıbbi ürünler ile etkileşimler ve diğer etkileşim şekilleri
Kalsiyum kanal blokörleri, diüretikler, lityum tedavisi veya hiperfosfatemi, hipokalsemi,
hipokalemi, hipernatremik dehidratasyon gibi elektrolit düzeyi değişikliklerine neden olan başka
ilaçları alan hastalarda dikkatli kullanılmalıdır. Dehidratasyon, asidozis meydana gelebilir (bkz.
Bölüm 4.4).
Eş zamanlı olarak sodyum fosfat oral çözelti veya tablet de dahil hiçbir sodyum fosfat oral
preparatı kullanılmamalıdır (bkz. Bölüm 4.3).
Hipernatremi düşük lityum seviyesi ile ilişkili olduğundan, K.R. ENEMA’nın lityum tedavisi ile
eşzamanlı olarak kullanılması sonucunda serum lityum seviyelerinde ve tedavinin etkinliğinde
düşüşler meydana gelebilir.
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması yapılmamıştır.
4.6. Gebelik ve laktasyon
K.R. ENEMA’nın gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
4 / 8Çocuk doğurma potansiyeli bulunan kadınlarda kullanımına ilişkin yeterli veri mevcut değildir.
Çocuk doğurma potansiyeli bulunan kadınlar tedavi suresi boyunca etkin bir doğum kontrol
yöntemi kullanmalıdır.
Gebelik Dönemi
K.R. ENEMA’nın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/embriyonal/fetal gelişim /ve-
veya/doğum /ve-veya/ doğum sonrası gelişim üzerindeki etkiler bakımından yetersizdir (bkz.
kısım5.3).İnsanlara yönelik potansiyel risk bilinmemektedir.
K.R. ENEMA gerekli olmadıkça (bunun koşulları belirtilmelidir) gebelik döneminde
kullanılmamalıdır.
Gebelik süresince uygulandığında ceninle ilgili malformasyon ya da diğer fetotoksik etkilerini
ölçmek için eldeki veriler yeterli değildir. K.R. ENEMA doğum ve doğum sonrası dönemde
yalnızca doktor tavsiyesi ile kullanılmalıdır.
Laktasyon dönemi
Sodyum fosfat insan sütüne geçebileceğinden, K.R. ENEMA kullanıldıktan sonraki 24 saat
boyunca sütün sağılarak atılması tavsiye olunur.
Üreme yeteneği (Fertilite)
K.R. ENEMA’nın insanlarda üreme yeteneği üzerine olan etkisi değerlendirilmemiştir.
4.7. Araç ve makine kullanımı üzerindeki etkiler
K.R. ENEMA’nın araç ve makine kullanımı üzerinde doğrudan bir etkisi olmasa da bu ilacı
kullandıktan sonra tuvalete yakın kalmanız gerekmektedir.
4.8. İstenmeyen etkiler
K.R. ENEMA, belirtildiği şekilde kullanıldığında iyi tolere edilmektedir. Bununla birlikte, seyrek
olarak K.R. ENEMA kullanımı ile ilişkili yan etkiler bildirilmiştir. Bazı durumlarda, özellikle
suiistimal edildiğinde advers etkiler meydana gelebilir.
Görülen yan etkiler aşağıdaki sıklıklara göre sınıflandırılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor)
Bağışıklık sistemi hastalıkları:
Çok seyrek: Aşırı duyarlılık reaksiyonları (ürtiker vs.)
Metabolizma ve beslenme hastalıkları:
Çok seyrek: Dehidratasyon, hiperfosfatemi, hipokalsemi, hipokalemi, hiponatremi, metabolik
asidoz.
5 / 8Gastrointestinal hastalıklar:
Çok seyrek: Bulantı, kusma, karın ağrısı, abdominal distensiyon, ishal, gastrointestinal ağrı, anal
rahatsızlık ve proktalji.
Deri ve deri altı doku hastalıkları:
Çok seyrek: Vezikül, kaşıntı, batma
Genel bozukluklar ve uygulama bölgesine ilişkin hastalıklar:
Çok seyrek: Rektal irritasyon, ağrı, batma, titreme
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
K.R. ENEMA’nın çocuklarda veya sindirim kanalında tıkanıklığı olan hastalarda aşırı dozda
kullanıldığında veya tutulduğunda ölümler görülmüştür.
Aşırı doz veya tutulum hiperfosfatemi, hipokalsemi, hipernatremi, hipernatremik dehidratasyon,
hipokalemi, asidoz ve tetani meydana getirebilir.
Toksik etkilerin iyileşmesi, genelde rehidratasyon ile sağlanabilir. Elektrolit dengesizliğinin
tedavisi, uygun elektrolit ve sıvı replasman tedavisi ile acil tıbbi müdahale gerektirebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Konstipasyon için ilaçlar, Sodyum fosfat lavman
ATC kodu: A06AG01
K.R. ENEMA rektal yolla uygulandığında tuzlu bir laksatif gibi davranacaktır. Alt bağırsakta sıvı
birikimi distansiyon oluşturur ve sadece rektum, sigmoid ve inen kolunun bir kısmı veya
tamamını boşaltarak peristaltizm ve bağırsak hareketlerini destekler.
5.2. Farmakokinetik özellikler
Genel Özellikler
Rektal çözeltiler için veriler sponsor bir firma tarafından yapılan hem 250 ml (yüksek hacimli)
hem de 133 ml sodyum fosfat lavmanlarının kullanıldığı küçük, açık etiketli, sağlıklı gönüllüler
ile yapılan bir çalışmadan elde edilmiştir. Bu çalışma, gönüllülerin %30’unda normal değerlerin
üst sınırını aşarak geçici serum fosfat artışını doğrulamıştır, 10-dakika örneklemeden sonra ise
ortalama fosfor seviyeleri düşmüştür. Normal şartlar altında en çok fosfor absorpsiyonu, rektal
uygulamayla ulaşılamayan ince bağırsakta meydana gelmektedir.
6 / 8Emilim
Kolonik absorbsiyon muhtemelen minimaldir, ancak ORAL sodyum fosfat içeren kolonik
preparatların uygulanmasından sonra normal renal fonksiyonlu bireylerin yaklaşık %25’inde
normal fosfor düzeylerinin 2-3 kat üzerinde asemptomatik hiperfosfatemi meydana geldiği
bildirilmiştir.
Dağılım
Bilinmiyor.
Biyotransformasyon
Bilinmiyor.
Eliminasyon:
Bilinmiyor.
5.3. Klinik öncesi güvenlilik verileri
Klinik öncesi güvenlik çalışmaları yapılmamıştır.
6. ÖZELLİKLER
6.1. Yardımcı maddelerin listesi
Sodyum Benzoat (E211)
Gliserin
Saf su
6.2. Geçimsizlikler
Rapor edilmemiştir.
6.3. Raf ömrü
36 ay
6.4. Saklamaya yönelik özel uyarılar
25°C’ nin altındaki oda sıcaklığında saklanmalıdır.
Dondurmayınız.
6.5. Ambalajın niteliği ve içeriği
K.R. ENEMA; önceden yağlanmış PE kılıflı uç başlığı bulunan 66,6ml çözelti içeren 67,5 ml’lik
LDPE şişe ve 133ml çözelti içeren 135 ml’lik şişe ve 210 ml’lik çözelti içeren LDPE şişelerde
piyasaya sunulmuştur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik” lerine uygun olarak imha edilmelidir.
Dış ambalaj karton kutu olduğundan geri dönüşümlüdür. Özel bir önleme gerek yoktur.
7 / 87. RUHSAT SAHİBİ
Şifa Kimya İlaç Sanayi ve Ticaret A.Ş.
Çankaya-Ankara
8. RUHSAT NUMARASI
2023/362
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.04.2022
Son ruhsat yenileme tarihi: -
10. KÜB’ÜN YENİLENME TARİHİ
8 / 8