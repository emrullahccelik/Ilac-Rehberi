  
           
           
Sayfa 1 KULLANMA  TALİMATI  
 LİNAZEP  5 mg film kaplı tablet  
Ağızdan  alınır.  
 
• Etkin  madde : Her bir film kaplı tablet 5 mg linagliptin içerir. 
 
• Yardımcı  maddeler: Mannitol, kopovidon, mısır nişastası, magnezyum stearat , hipromelloz, 
titanyum dioksit, makrogol, talk, kırmızı demir oks it 
 
 
 
Bu Kullanma  Tali matı nda: 
 
1. LİNAZEP  nedir  ve ne için kullanılır?  
2. LİNAZEP  kullanmadan  önce dikkat edilmesi  gerekenler  
3. LİNAZEP  nasıl  kullanılır?  
4. Olası yan etkiler  nelerdir?  
5. LİNAZEP’in  saklanması  
 Başlıkları yer almaktadır.  
 1. LİNAZEP  nedir  ve ne için kullanılır?  
 LİNAZEP , linagliptin etkin maddesini içerir ve “oral antidiyabetikler” olarak adlandırılan bir 
ilaç grubuna aittir. Oral antidiyabetik ilaçlar, yüksek kan şekeri düzeylerini tedavi etmek için ağız yoluyla kullanılır. Bu ilaçlar, vücudunuzda kan şekeri seviyesinin düşürülmesine yardımcı olur.  LİNAZEP , erişkin Tip 2 diyabetli hastalarda, eğer hastalık oral antidiyabetik ilaçlardan 
(metformin veya sülfonilüreler) biri ile veya tek başına diyet ve egzersiz ile yeterince kontrol edilemiyorsa kullanılır. LİNAZEP , diğer antidiyabetik ilaçlarla, örneğin ; metformin, sülfonilüre 
grubu ilaçlar (örneğin; glimepirid, glipizid), empagliflozin veya insülin ile birlikte kullanılabilir.  
 Doktorunuz veya hemşireniz tarafından size önerilen diyet ve egzersize uymanız çok önemlidir.  
 LİNAZEP , karton kutuda, 30 tabletlik Poliamid/Al/PVC/Al  folyo blister ambalajda, kullanma Bu ilacı kullanmaya  başlamadan  önce  bu KULLANMA  TALİMATINI dikkatlice  
okuyunuz,  çünkü  sizin için önemli  bilgiler içermektedir.  
• Bu kullanma talimatını saklayınız.  Daha sonra tekrar  okumaya ihtiyaç  duyabilirsiniz.  
• Eğer  ilave sorularınız olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına  vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza  bu ilacı 
kullandığınızı  söyleyiniz.  
• Bu talimatta  yazılanlara aynen  uyunuz. İlaç hakkında size önerilen dozun dışında yüksek  
veya düşük doz kullanmayınız.    
           
           
Sayfa 2  talimatı ile birlikte sunulmaktadır.  
 2. LİNAZEP’i  kullanmadan  önce dikkat edilmesi  gerekenler  
  
LİNAZEP’i  aşağıdaki durumlarda  KULLANMAYINIZ  
Eğer linagliptin veya bu ilacın içindeki yardımcı maddelerden herhangi birine karşı aşırı duyarlı 
(alerjik) iseniz LİNAZEP  kullanmayınız. Yardımcı maddeler, bu kullanma talimatının 
başlangıç kısmında verilmiştir.  
 
LİNAZEP’i  aşağıdaki durumlarda  DİKKATLİ KULLANINIZ  
Eğer;  
• Tip 1 diyabetiniz (bu durumda vücudunuz insülin üretmez) veya diyabetik ketoasidoz adı verilen (şeker hastalığında yüksek kan şekeri, hızlı kilo kaybı, bulantı veya kusma ile görülen 
bir komplikasyon) bir durumunuz varsa. Bu durumların tedavisi için LİNAZEP  
kullanılmamalıdır.  
• Sülfonilüre ( örneğin;  glimepirid, glipizid) olarak bilinen ilaç grubuna ait bir antidiyabetik ilaç 
kullanıyorsanız. LİNAZEP’i  bu ilaçlardan biri ile birlikte kullanmanız halinde, doktorunuz, 
kan şekerinizin çok fazla düşmesine engel olmak üzere sülfonilüre dozunu azaltabilir.  
• Kan şekerinizi kontrol altında tutmak için kullandığınız diğer ilaçlara karşı daha önce alerjiniz 
olduysa. 
• Halihazırda pankreas hastalığınız varsa veya eskiden pankreas hastalığı geçirmişseniz.  
 İnatçı, şiddetli karın ağrısı gibi akut pankreatit (aniden gelişen pankreas iltihaplanması) belirtilerinizin olması halinde doktorunuza danışmalısınız.  
 Cildinizde içi sıvı dolu kabarcıklar oluşursa, bu, büllöz pemfigoid adı verilen bir durumun belirtisi olabilir. Doktorunuz, bu durumda LİNAZEP  tedavisini sonlandırabilir.  
 LİNAZEP  kullanımı ile bildirilmemiş olsa da DPP -4 inhibitörleri denilen ilaçlarla şiddetli eklem  
ağrıları meydana gelmiştir. Böyle bir durumla karşılaştığınızda doktorunuz ilacınızı değiştirebilir.  
 Diyabetik cilt lezyonları şeker hastalığı ile birlikte sık görülen rahatsızlıklardır. Bu nedenle doktorunuzun cilt ve ayak bakımı ile ilgili önerilerine çok dikkatle uymalısınız.  
 Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 LİNAZEP’in  yiyecek  ve içecek  ile kullanılması 
LİNAZEP , yiyeceklerle birlikte veya ayrıca alınabilir. 
 Hamilelik  
İlacı kullanmadan önce doktorunuza veya eczacınıza danışınız.  
 Eğer hamileyseniz, hamile olabileceğinizi düşünüyorsanız veya hamile kalmayı planlıyorsanız 
bu ilacı kullanmaya başlamadan önce lütfen doktorunuzu bilgilendiriniz.     
           
           
Sayfa 3  LİNAZEP’in  doğmamış bebeğe zararlı bir etkisinin olup olmadığı bilinmemektedir. Bu 
nedenle, hamile iseniz, LİNAZEP  kullanımından kaçınmalısınız.  
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
LİNAZEP’in  anne sütüne geçip geçmediği bilinmemektedir. Emzirmeye devam edip 
etmeyeceğinize veya LİNAZEP  tedavisini bırakıp bırakmayacağınıza ya da bu tedaviye 
başlanıp başlanmayacağına doktorunuz karar vermelidir. 
 
İlacı kullanmadan önce doktorunuza veya eczacınıza danışınız.  
 Araç ve makine kullanımı  
LİNAZEP’in  araç ve makine kullanımı üzerinde ya hiç etkisi yoktur veya ihmal edilebilir bir 
düzeyde etki oluşturur.  LİNAZEP’in  sülfonilüre grubu ilaçlarla ve/veya insülin ile birlikte kullanılması, kan şekerinizin 
çok fazla düşmesine (hipoglisemi) neden olabilir. Bu durum, güvenle araç ve makine kullanmanızı veya güvenli bir şekilde çalışmanızı etkileyebilir. Bununla birlikte, LİNAZEP’i  
özellikle sülfonilüre ve/veya ins ülin ile birlikte kullanıyorken, hipoglisemi riskini en aza 
indirmek için daha sık kan gl ukoz testi yapılması önerilebilir.  
 LİNAZEP’in  içeriğinde bulunan bazı yardımcı maddeler hakkında önemli bilgiler  
LİNAZEP’in  içeriğinde uyarı gerektiren herhangi bir yardımcı madde bulunmamaktadır.  
 
Diğer ilaçlar ile birlikte kullanımı  
Eğer herhangi bir ilaç kullanıyorsanız, son zamanlarda kullandıysanız veya kullanma ihtimaliniz varsa, doktorunuzu bilgilendiriniz.  Özellikle, aşağıda listelenen etkin maddelerden herhangi birini içeren bir ilaç kullanıyorsanız 
doktorunuzu bilgilendiriniz:  
• Karbamazepin, fenobarbital veya fenitoin. Bu ilaçlar nöbetleri (konvülziyonlar) veya uzun 
süreli ağrıları kontrol etmek için kullanılabilir.  
• Rifampisin . Bu ilaç tüberküloz gibi enfeksiyonların tedavisinde kullanılan bir antibiyotiktir. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. LİNAZEP  nasıl kullanılır?  
 İlacınızı her zaman doktorunuzun size anlattığı şekilde kullanınız. Eğer emin olmadığınız bir konu varsa doktorunuza veya eczacınıza sorunuz.  
 LİNAZEP’in  önerilen dozu günde bir kez 5 mg’dır. Bu ilacı aç veya tok karnına alabilirsiniz.  
 Doktorunuz LİNAZEP’i , ağızdan alınan diğer bir antidiyabetik ilaçla birlikte kullanmanızı 
isteyebilir. Sağlığınızla ilgili en iyi sonucu elde edebilmek için, tüm ilaçlarınızı tam olarak   
           
           
Sayfa 4  doktorunuzun size önerdiği şekilde kullanmayı unutmayınız.  
 Değişik yaş grupları:  
Çocuklarda ve ergenlerde kullanımı:  
Çocuklarda ve 18 yaşından küçük ergenlerde LİNAZEP’in  kullanılması önerilmez.  
 Yaşlılarda kullanımı:  
Yaşa dayalı bir doz ayarlaması gerekli değildir.  
 
Özel kullanım durumları:  
Böbrek yetmezliği:  
Böbrek yetmezliği olan hastalarda doz ayarlaması gerekli değildir.  
 
Karaciğer yetmezliği  
Bu hastalarda klinik deneyim yoktur.  
 Eğer LİNAZEP’in  etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 Kullanmanız gerekenden daha fazla LİNAZEP  kullandıysanız  
LİNAZEP ’dan kullanmanız gerekenden fazlasını kullanmışsanız derhal bir doktor veya eczacı 
ile konuşunuz.  
 LİNAZEP  kullanmayı unutursanız  
LİNAZEP  kullanmayı unutursanız, unuttuğunuzu fark eder etmez ilacınızı alınız. Ama eğer bir 
sonraki dozun zamanı yakınsa unuttuğunuz dozu atlayınız.  
 Unutulan dozları dengelemek için çift doz almayınız. Aynı gün içinde kesinlikle 2 doz 
kullanmayınız.  
 LİNAZEP  ile tedavi sonlandırıldığında oluşabilecek etkiler  
Doktorunuzla görüşmeden LİNAZEP  kullanmayı bırakmayınız.  LİNAZEP’i  keserseniz kan 
şekeriniz yükselebilir.  
 
Bu ilacın kullanımı ile ilgili sorularınız varsa, doktor veya eczacınıza sorunuz.  
 
4. Olası yan etkiler nelerdir?  
 
Tüm ilaçlarla olduğu gibi LİNAZEP’in  içeriğinde bulunan maddelere duyarlı olan kişilerde yan 
etkiler olabilir. Ancak bu yan etkiler kullanan herkeste ortaya çıkmaz.  
 
Aşağıdakilerden biri olursa, LİNAZEP  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Titreme, terleme, kaygılı olma durumu, görmede bulanıklık, dudaklarda titreme, solukluk, 
davranış değişiklikleri veya zihin karışıklığı. Bu belirtiler kan şekerinin düşmesi (hipoglisemi) 
halinde görülür. Hipoglisemi, LİNAZEP’in  metformin ve bir sülfonilüre ile birlikte  
kullanılması sırasında gözlenen bir yan etkidir. Görülme sıklığı “çok yaygın” (10 kişide 1 
kişiden fazlasını etkileyebilir) olarak tanımlanır.    
           
           
Sayfa 5   
• Bazı hastalarda, LİNAZEP  tek başına veya diyabet tedavisi için kullanılan diğer ilaçlarla 
birlikte kullanıldığında, ciddi seyredebilen alerjik etkiler ortaya çıkmıştır (aşırı duyarlılık; 
sıklığı: yaygın olmayan, yani 100 kişiden 1 kişiye kadarını etkileyebilir). Bu alerjik  etkiler 
arasında, hırıltılı nefes alma ve nefes darlığı (bronşiyal hiperaktivite; sıklığı: bilinmiyor, yani eldeki verilerden hareketle tahmin edilemiyor) bulunur. Bazı hastalarda cilt döküntüleri (sıklığı: yaygın olmayan), ürtiker (kurdeşen; sıklığı: seyrek, ya ni 1.000 kişiden 1 kişiye kadarını 
etkileyebilir) ve nefes almada ve yutkunmada güçlüğe yol açabilen, yüzde, dudaklarda, dilde 
ve boğazda şişme durumu (anjiyoödem; sıklığı: seyrek) görülmüştür.  
 
Eğer bunlardan biri sizde mevcut ise, sizin LİNAZEP’e  karşı ciddi alerjiniz var demektir. Bu 
durumda LİNAZEP  kullanmayı kesiniz ve derhal doktorunuzu arayınız. Acil tıbbi müdahaleye 
veya hastaneye yatırılmanıza gerek olabilir. Doktorunuz bu alerjik etkileri tedavi etmek için 
size bir ilaç verebilir ve şeker hastalığınızın tedavisinde kullandığınız ilacı değiştir ebilir.  
 
• Bazı hastalarda, LİNAZEP  tek başına veya diyabet tedavisi için kullanılan diğer ilaçlarla 
birlikte kullanıldığında, pankreasta yangı (pankreatit; sıklığı: seyrek, yani 1.000 kişiden 1 kişiye 
kadarını etkileyebilir) görülmüştür. Aşağıdaki ciddi yan etkilerden herhangi birinin orta ya 
çıktığını fark ederseniz LİNAZEP  kullanmayı DURDURUNUZ ve derhal doktorunuza 
başvurunuz:  Bulantı ve kusmanın yanı  sıra sırtınıza doğru çıkan şiddetli ve inatçı karın ağrınız 
(mide civarında) varsa. Bu belirtiler, pankreasınızın i ltihaplandığı (pankreatit) anlamına 
gelebilir.  
 Bunların hepsi çok ciddi yan etkilerdir.  
 Aşağıdakilerden herhangi birini fark ederseniz doktorunuza söyleyiniz:  
Tek başına veya diyabet tedavisinde kullanılan diğer ilaçlarla birlikte LİNAZEP  alan bazı 
hastalarda aşağıda belirtilen yan etkiler ortaya çıkmıştır:  
 
Aşağıdaki kategori kullanılarak istenmeyen etki sıklığı belirtilmektedir.  
Çok yaygın:       10 hastanın en az birinde görülebilir.  
Yaygın:       10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek:                 1.000 hastanın birinden az, fakat 10.000 hastanın birinden fazla  görülebilir.  
Çok seyre k:      10.000 hastanın birinden az görülebilir.  
Bilinmiyor:       Eldeki verilerden hareketle tahmin edilemiyor . 
 Yaygın   - Kan lipaz düzeylerinin artması  
 
Yaygın olmayan  ( 
- Burun veya boğazda yangı (nazofarenjit),  
- Öksürük  
- Kabızlık (insülin ile birlikte kullanıldığında)  
- Kan amilaz düzeyinin yükselmesi  
 
Seyrek   
- Deride kabarcıklar (büllöz pemfigoid)    
           
           
Sayfa 6  
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans 
Merkezi’ne  (TÜFAM) bildiriniz. Meydana gelen yan etkileri bildirerek kullanmakta olduğunuz 
ilacın güvenliliği hakkında daha fazla bilgi edinilmesine katkı sağlamış olacaksınız.  
 5. LİNAZEP’in  saklanması  
 LİNAZEP’i  çocukların göremeyeceği,  erişemeyeceği  yerlerde ve  ambalajında saklayınız . 
 25ºC’nin altındaki oda sıcaklığında saklayınız. Nemden korumak için ambalajında muhafaza ediniz.  
 Son kullanma  tarihiyle uyumlu  olarak  kullanınız.  
 Ambalajdaki  son kullanma  tarihinden  sonra LİNAZEP’i  kullanmayınız. Son kullanma tarihi 
belirtilen ayın son günüdür.  Eğer ambalajının yırtılmış, bozulmuş olduğunu fark ederseniz LİNAZEP  kullanmayınız. 
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığı’nca belirlenen toplama sistemine veriniz.  Ruhsat sahibi:  
BİLİM İLAÇ SAN. ve TİC. A.Ş.  
Beyoğlu- İSTANBUL  
 Üretim yeri:  
BİLİM İLAÇ SAN. ve TİC. A.Ş.  
Gebze -KOCAELİ  
 
Bu kullanma talimatı ………….  tarihinde onaylanmıştır.  
 
 