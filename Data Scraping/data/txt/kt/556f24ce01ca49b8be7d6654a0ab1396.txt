1 
 KULLANMA  TALİMATI  
 
MUKOLATİN® 600 mg Toz İçeren  Saşe 
Ağız  yoluyla alınır. 
 
Etkin  madde: Her bir saşe 600 mg asetilsistein  içerir.  
Yardımcı  maddeler: Aspartam  (E951), sorbitol (E420)  mandalina aroması ve gün batımı sarısı  (E110)  
 
 
Bu Kullanma  Talimatında:  
 
1. MUKOLATİN nedir  ve ne için kullanılır?  
2. MUKOLATİN’i  kullanmadan önce dikkat edilmesi  gerekenler  
3. MUKOLATİN nasıl  kullanılır?  
4. Olası  yan etkiler  nelerdir?  
5. MUKOLATİN’in  saklanması  
 
Başlıkları yer almaktadır. 
 
1. MUKOLATİN nedir  ve ne için kullanılır?  
MUKOLATİN suda tamamen  eritildikten  sonra içilerek  kullanılan  bir ilaçtır.  
MUKOLATİN, 10 ve 30 saşe içer en ambalajlarda sunulur ve her bir saşe 600 mg asetilsistein  içerir.  
 
MUKOLATİN ’in etkin madde si asetilsistein bir amino asit olan sistein türevi bir ajandır.  
Balgam söktürücü etkiye sahiptir.  
 
MUKOLATİN  yoğun  kıvamlı balgamın  atılması,  azaltılması,  yoğunluğunun  düzenlenmesi, 
ekspektorasyonun (balgamın atılabilmesi) kolaylaştırılması gereken durumlarda, bronkopulmoner  
(bronş  ve akciğer)  hastalıklarda,  bronşiyal  sekresyon (solunum yolu salgısı)  bozukluklarının 
tedavisinde kullanılan mukolitik (balgamı, mukusu parçalayan) bir  ilaçtır.  
 
Ayrıca  yüksek doz parasetamol  alımına  bağlı  olarak  ortaya  çıkan  karaciğer  yetmezliğinin  
önlenmesinde kullanılır.  
 Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü sizin için  önemli bilgiler  içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız olursa, lütfen  doktorunuza veya eczacınıza  danışınız. 
• Bu ilaç kişisel  olarak size reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  bu ilacı kullandığınızı 
doktorunuza söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında yüksek  
veya düşük  doz kullanmayınız  2 
 MUKOLATİN soğuk algınlığı ve solunum yollarının iltihaplanması (bronşit) durumunda balgam  
oluşmasını  azaltır.  Oluşan balgamları  sulandırarak,  öksürükle  atılmasını kolaylaştırır.  
 
2. MUKOLATİN’i  kullanmadan önce dikkat  edilmesi  gerekenler  
MUKOLATİN’i aşağıdaki durumlarda KULLANMAYINIZ  
Eğer;  
• İlacın etkin maddesi olan a setilsistein e ya da  bileşimindeki yardımcı maddelerden herhangi birine 
karşı aşırı  duyarlılığınız var ise, bu ilacı kullanmayınız.  
• MUKOLATİN, 2 yaşın altındaki çocuklara sadece doktor kontrolünde verilmelidir. 
 
MUKOLATİN’  i aşağıdaki  durumlarda  DİKKATLİ  KULLANINIZ  
Eğer;  
• Astım ve bronkospazm  (bronşların daralması)  hikâyeniz  var ise, MUKOLATİN’i  kullanmadan 
önce  mutlaka  doktorunuza  başvurunuz, 
• Karaciğer  veya  böbrek hastalığınız  var ise, 
• Mide  veya  bağırsağınızda  yara (ülser) ve yemek  borusunda  toplardamar  genişlemesi  gibi 
rahatsızlıklarınız var ise,  
• Siroz  hastası  iseniz,  
• Sara (epilepsi)  hastası  iseniz,  
• Histamin intoleransınız varsa ( belirtileri: Baş ağrısı, burun akıntısının eşlik ettiği rinit,  kaşıntı v.b.)  
 
MUKOLATİN’i  kullanmadan önce  doktorunuza  danışınız.  
 
• MUKOLATİN’i  kullanırken cildinizde  ve göz çevresinde  herhangi  bir değişiklik  (örn.  kızarıklık,  
kaşıntı,  içi sıvı dolu kabarcık,  kan oturması)  fark ederseniz  hemen  doktorunuza  başvurunuz. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza  
danışınız.  
 
MUKOLATİN’in  yiyecek  ve içecek  ile kullanılması  
MUKOLATİN yiyecek ve içeceklerle birlikte alınabilir.  
 
Hamilelik  
İlacı kullanmadan önce  doktorunuza veya eczacınıza  danışınız.  
 
Asetilsisteinin  anneye  veya  bebeğe  herhangi  bir zararlı  etkisinin  olup olmadığı  tam olarak  
bilinmemektedir. Gebeyseniz veya gebe kalmayı planlıyorsanız, MUKOLATİN’i kullanmadan önce  
doktorunuza  başvurunuz. 
 
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza  
danışınız.  
 3 
 Emzirme  
İlacı kullanmadan önce  doktorunuza veya eczacınıza  danışınız.  
 
Asetilsisteinin anne sütüne geçip geçmediği ile ilgili yeterli derecede  bilgi olmadığından, emziren 
annelerde zorunlu nedenler  olmadıkça MUKOLATİN kullanılmamalıdır. Emzirmeye devam edip 
etmemeniz gerektiği  konusunda  doktorunuza  danışınız.  
 
Araç ve makine  kullanımı  
Asetilsisteinin  araç ve makine  kullanımı üzerine  herhangi  bir etkis i yoktur.  
 
MUKOLATİN’ in içeriğinde bulunan bazı yardımcı maddeler hakkında önemli bilgiler   
Bu tıbbi ürün aspartamdan dolayı fenilalanin için bir kaynak içermektedir.  Fenilketonürisi olan insanlar 
için zararlı olabilir.  
 
MUKOLATİN  içerdiği sorbitol nedeniyle  eğer daha önceden doktorunuz tarafından bazı  şekerlere  
karşı  intoleransınız olduğu söylenmişse  bu tıbbi  ürünü almadan  önce  doktorunuzla  temasa geçiniz.  
 
MUKOLATİN  renklendirici  olarak  gün batımı sarısı  içermektedir  ve alerjik  reaksiyonlara  sebep  
olabilir.  
 
Diğer ilaçlar  ile birlikte  kullanımı 
MUKOLATİN’e  ek olarak herhangi bir ilaç almadan önce doktorunuza danışınız . 
• MUKOLATİN’in antitussif (öksürüğü kesen) ilaçlarla bir arada kullanımı uygun değildir.  
• MUKOLATİN antibiyotik grubu ilaçlarla (örn.,  tetrasiklin, aminoglikozid, penisilin) beraber  
kullanılmama lıdır. İki ilacın birlikte kullanılmaları gerekiyorsa, alınmaları arasında 2 saatlik bir süre 
olmalıdır .  
• MUKOLATİN’i nitrogliserin (kalp hastalığında kullanılır) içeren ilaçlarla ve karbamazepin     
(epilepside kullanılır) ile birlikte kullanmadan önce doktorunuza danışınız.  
•   Aktif kömür MUKOLATİN ile birlikte kullanılmamalıdır.  
 
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda 
kullandınız  ise lütfen  doktorunuza veya eczacınıza  bunlar  hakkında bilgi veriniz.  
 
3. MUKOLATİN nasıl  kullanılır?  
Uygun  kullanım  ve doz/uygulama sıklığı için talimatlar:  
Doktor  tarafından  başka  şekilde  önerilmediği  durumlarda  MUKOLATİN için öngörülen doz 
aşağıdaki  şekildedir:  
 
• 14 yaş üzerindeki  ergenlerde  ve yetişkinlerde;  
  Günde  1 veya  2 defa bir saşe  (Günlük 600 mg  veya  1200 mg) kullanılır.  
• 6-14 yaş arası  çocuklarda:  Günde  400 mg asetilsistein  kullanılır.  
• 2-5 yaş arası  çocuklarda:  Günde  200 mg-300 mg asetilsistein  kullanılır.  
 4 
 • Parasetamol  zehirlenmesinde:  
Yükleme  dozu 140 mg/kg, idame  dozu ise  4 saatte bir 70 mg/kg  (toplam  17 doz)  olarak  kullanılır.  
 
MUKOLATİN  kullanırken her zaman  doktorunuzun talimatlarına  uyunuz. Emin  olmadığınızda  
doktorunuza  veya  eczacınıza sorunuz.  
MUKOLATİN doktor  tarafından  aksi önerilmedikçe  4-5 günden daha uzun süre  kullanılmamalıdır.  
Önerilen  dozu aşmayınız.  
Tedaviye vereceğiniz  cevaba göre,  doktorunuz  daha  yüksek ya da daha  düşük doz önerebilir.  
Önerilen  dozu aşmayınız. 
Doktorunuzla  konuşmadan dozu değiştirmeyin  veya  tedaviye son vermeyin.  
Antibiyotik  tedavisi  gören  hastaların  MUKOLATİN’i  antibiyotiği  aldıktan  2 saat önce  veya  sonra  
almaları gerekmektedir.  
 
Uygulama yolu ve metodu: 
MUKOLATİN  yalnızca ağız yoluyla  alınır.  
MUKOLATİN aç  karnına  ya da besinlerle  birlikte  alınabilir.  
 
   
1 poşet MUKOLATİN  saşenin tamamı su bardağı  içerisine  boşaltılır.  
 
  
Üzerine bardağın yarısına  kadar  (100mL)  içme suyu eklenir.  
   
 
 
 İlaç karıştırılarak  çözünmesi  sağlanır.  
 
 
       
                                      Tamamen çözünmüş olan dibinde tortu kalmayan çözelti hazırlandıktan   
                                        hemen  sonra  içilir.  
 
 
 
 
 
5 
 Değişik  yaş grupları:  
Çocuklarda  kullanımı:  
    14 yaşından küçük çocuklarda, günde 400 mg asetilsistein önerilir. 
Asetilsistein  2 yaşın altındaki çocuklarda doktor kontrolünde kullanılmalıdır. 
 
Yaşlılarda  kullanımı:  
65 yaş ve üzerindeki hastalar için özel bir doz önerisi yoktur.  
 
Özel  kullanım  durumları:  
Böbrek/Karaciğer  yetmezliği:  
• MUKOLATİN daha fazla nitrojenli maddenin sağlanmasından kaçınmak amacıyla karaciğer ve  
böbrek yetmezliği  olan  hastalarda  uygulanmamalıdır.   
• Eğer  böbrek veya  karaciğer  rahatsızlığınız  varsa  MUKOLATİN’i  kullanmadan önce  doktorunuza 
danışınız.  
 
Eğer  MUKOLATİN ’ in etkisinin  çok güçlü  veya zayıf  olduğuna dair bir izleniminiz  var ise doktorunuz  
veya eczacınız  ile konuşunuz. 
 
Kullanmanız  gerekenden  daha  fazla  MUKOLATİN  kullandıysanız:  
• Bulantı,  kusma ve ishal  gibi mide  bağırsak sistemiyle  ilgili rahatsızlıklar  görülebilir.  
• Çok yüksek dozlarda bile daha ağır yan etkiler  ve zehirlenme belirtileri görülmemiştir.  
• Emzirilen  bebeklerde vücut salgılarının  aşırı artması  tehlikesi vardır.  
 
MUKOLATİN’ten  kullanmanız  gerekenden  fazlasını  kullanmışsanız  bir doktor veya eczacı  ile 
konuşunuz. Doktorunuz  gerektiğinde  sizdeki  zehirlenme belirtilerine  yönelik  bir tedavi  uygulayabilir. 
 
MUKOLATİN’i  kullanmayı  unutursanız  
MUKOLATİN’i  almayı unutursanız  hatırladığınızda  hemen  alınız.  Hatırladığınızda bir sonraki dozun 
alınma zamanı yakın ise , bu dozu atlayıp almayınız ve daha sonra normal kullanıma devam ediniz. 
 
Unutulan dozları  dengelemek için çift doz almayınız. 
 
MUKOLATİN ile tedavi  sonlandırıldığında  oluşabilecek  etkiler 
MUKOLATİN  tedavisini kesmek , hastalığınızın  daha kötüye gitmesine  neden  olabilir.   
Doktorunuz tarafından belirtilmedikçe tedaviyi kesmeyiniz.  
4. Olası yan etkiler nelerdir?  
Tüm  ilaçlar  gibi, MUKOLATİN’in  içeriğinde bulunan maddelere  duyarlı  olan kişilerde  yan etkiler  
olabilir.  
 
Aşağıdakilerden  biri olursa, MUKOLATİN’i  kullanmayı  durdurunuz  ve DERHAL  
doktorunuza  bildiriniz  veya size en yakın  hastanenin acil bölümüne  başvurunuz:  
• Alerjik reaksiyonlar  (kaşıntı, kurdeşen, cilt kızarıklıkları, soluk alma  güçlüğü,  kalp atışında  6 
 hızlanma  ve kan basıncının düşmesi (tansiyon düşmesi)). 
• Şoka kadar gidebilen aşırı duyarlılık yanıtları (anafilaktik reaksiyonlar -döküntü, kaşıntı, terleme,  
baş dönmesi, dil, dudak ve soluk borusunda şişme, hava yolunun tıkanması, bulantı, kusma gibi  
belirtiler  görülebilir).  Ayrıca  çok seyrek  olarak  aşırı duyarlılık  reaks iyonları  kapsamında  
asetilsistein  kullanımına  bağlı  kanama oluşumu bildirilmiştir.  
 
Bunlar ın hepsi  çok ciddi  yan etkilerdir.  
Eğer  bunlardan biri sizde  mevcut  ise, sizin  MUKOLATİN’e  karşı  ciddi  alerjiniz  var demektir.   
Acil tıbbi müdahaleye veya hastaneye yatırılmanıza gerek olabilir.   
Bu çok ciddi  yan etkiler in hepsi  oldukça  seyrek  görülür. 
 
Aşağıdaki  kategori  kullanılarak  istenmeyen  etki sıklığı belirtilmektedir.  
Çok yaygın:  10 hastanın  en az 1'inde  görülebilir. 
Yaygın:  10 hastanın birinden az, fakat 100 hastanın birinden fazla görülebilir. 
Yaygın  olmayan:  100 hastanın birinden az, fakat 1.000 hastanın birinden fazla görülebilir. 
Seyrek:  1.000 hastanın  birinden az, fakat  10.000 hastanın  birinden fazla görülebilir.  
Çok seyrek:  10.000 hastanın  birinden az görülebilir.  
Bilinmiyor:  Eldeki  verilerden  hareketle tahmin  edilemiyor.  
 
Yaygın olmayan  
• Bronşların daralması (nefes darlığı, nefes almada güçlük yaşanabilir)  
• Baş ağrısı  
• Ateş 
• Kaşıntı 
• Kurdeşen (ürtiker)  
• Döküntü 
• Ekzantem (enfeksiyon hastalıklarında görülen deri üzerindeki kızartı veya lekeler ve  kabarıklar)  
• Taşikardi (kalbin normalden hızlı çalışması)  
• Tansiyon düşmesi  
• Ağız içinde iltihap  
• Karın ağrısı  
• Bulantı  
• Kusma  
• İshal  
 
Seyrek  
• Nefes darlığı (dispne)  
• Bronkospazm (bronş düz kaslarının kasılması), zor soluk alıp verme  
Bunlar MUKOLATİN’in hafif yan etkileridir. Bir sonraki hekim ziyaretinizde kullanılan ilacın 
konsantrasyonun, miktarının ya da uygulama sıklığının değiştirilmesi ile düzelir.  
 
Eğer  bu kullanma talimatında  bahsi  geçmeyen  herhangi  bir yan etki ile karşılaşırsanız doktorunuzu  
veya eczacınızı  bilgilendiriniz.  7 
 Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda  
hekiminiz,  eczacınız  veya  hemşireniz  ile konuşunuz. Ayrıca  karşılaştığınız  yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0800 314 00  
08 numaralı  yan etki bildirim hattını arayarak  Türkiye Farmakovijilans  Merkezi  (TÜFAM)’ne  
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında  
daha fazla bilgi edinilmesine  katkı sağlamış  olacaksınız.  
 
5. MUKOLATİN’in  saklanması  
 
MUKOLATİN’i  çocukların  göremeyeceği,  erişemeyeceği  yerlerde ve ambalajında saklayınız. 
 
25°C’nin altındaki  oda sıcaklığında , orijinal ambalajında ve ışıktan koruyarak s aklayınız . 
 
Son kullanma  tarihi yle uyumlu olarak  kullanınız.  
 Ambalajındaki  son kullanma tarihinden sonra MUKOLATİN’i  kullanmayınız. 
 
Eğer  üründe ve/veya ambalajında  bozukluklar fark eder  iseniz MUKOLATİN’i  kullanmayınız.  
     
     Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat  Sahibi: ATABAY KİMYA  SAN.  VE TİC. A. Ş. 
Acıbadem, Köftüncü Sok. No:1 
34718 Kadıköy/İSTANBUL  
 
Üretim Yeri:  ATABAY İLAÇ  FABRİKASI  A.Ş. 
Acıbadem, Köftüncü Sok. No:1 34718 Kadıköy/İSTANBUL  
 
Bu kullanma talimatı  …/…/…..  tarihinde  onaylanmıştır.  