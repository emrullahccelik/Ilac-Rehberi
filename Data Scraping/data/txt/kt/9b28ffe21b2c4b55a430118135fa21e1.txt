1 
 KULLANMA TALİMATI  
 
DONA 1500 mg saşe  
Ağız yoluyla uygulanır.  
 
Etkin Madde:  Her bir saşede  etkin madde olarak 1884  mg Glukozamin sülfat kristalize (1500 
mg glukozamin sülfat ve 334  mg s odyum klorür e eşdeğer) bulunur . 
 
Yardımcı Maddeler:  Aspartam, sorbitol , anhidröz sitrik asit, makrogol 4000 
 
Bu KULLANMA TALİMATINI dikkatlice okuyunuz, çünkü sizin için önemli bilgiler 
içermektedir.  
 
Bu ilaç sizin reçetesiz olarak temin edip bir doktor yardımı almadan eczacınızın tavsiyesi ile hafif bir hastalığı tedavi etm eniz içindir. Buna karşın, yine de DONA’dan en iyi 
sonuçları alabilmeniz için dikkatli kullanmanız gerekmektedir.   
 
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İl aç hakkında size önerilen dozun dışında 
yüksek  veya  düşük  doz kullanmayınız.  
 
  
Bu Kullanma Talimatında :  
 
1. DONA n edir ve ne için kullanılır?  
2. DONA’yı  k ullanmadan önce dikkat edilmesi gerekenler  
3. DONA n asıl kullanılır?  
4. Olası yan etkiler nelerdir? 
5. DONA ’nın saklanması  
 Başlıkları yer almaktadır.  1.DONA nedir ve ne için kullanılır ?  
 DONA, etkin madde olarak, steroid olmayan antiinflamatuar (ağrı, sıcaklık, kızarıklık, şişlik, fonksiyon gibi belirtleri ortadan kaldıran)  ve antiromatizmal (romatizmal hastalığın  
belirtilerini baskılayan) ilaçlar grubuna ait olan, glukozamin içermektedir. Her kutu 20 saşe içermektedir.  
 Glukozamin sülfat insan vücudunda fizyolojik olarak bulunan doğal bir amino- monosakkarit 
glukozamin tuzudur.  2 
 DONA, ağrılı ve fonksiyon kısıtlanma sı olan osteoartrit (kemik ve eklem iltihabı) 
belirtilerinin  tedavisinde kullanılır. 
 
DONA’nın içinde bulunan glukozamin, eklem sıvısı ve kıkırdak yapısı normal bileşimi içine girdiği için kıkırdak biyokimyasında önemli bir rol oynamaktadır. DONA’nın kıkır dak 
yapımını arttırıcı etkileri yapılan çalışmalarda da gözlenmiştir.  
 
2. DONA’yı kullanmadan önce dikkat edilmesi gerekenler  
 
DONA’yı  aşağıdaki durumlarda KULLANMAYINIZ  
 
Eğer:  
• Etkin maddeye ya da yardımcı maddelerden herhangi birine aşırı duyarlılığınız (alerjiniz) 
varsa  
• İstiridye kabuğundan elde edilen doğal bir madde olduğundan, istiridyeye karşı alerjiniz 
varsa  
• Doğuştan gelen hastalıklar olan “fenilketonüri” ve “fruktoz intoleransı”nız varsa 
kullanmayınız.  
 
DONA’yı  aşağıdaki durumlarda DİKKATLİ KULLANINI Z 
 
Eğer:  
• Diyabet (şeker) hastası iseniz (DONA kullanımında, kan glukoz düzeyleri 
izlenmelidir. DONA’nın, pankreas’tan insülin salgılayan hücrelerin fonksiyonları 
üzerine uzun dönemdeki etkileri bilinmemektedir. Özellikle diyabetli veya bozulmuş 
glukoz tole ranslı hastalarda zararlı etkileri olabilir.)  
• Ciddi karaciğer veya böbrek yetmezliğiniz varsa (bu grup hastada klinik çalışma 
yürütülmediğinden),  
• Astım hastalığınız varsa (astım alevlenme belirtileri dahil alerjik tepki gösterme riski yüksek olabileceğinde n), 
• Tuz kontrollü diyet yapıyorsanız  
 
“Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.”  
 DONA’nın yiyecek ve içecek ile kullanılması  
 Tercihen yiyeceklerle birlikte kullanılmalıdır.  
 Hamilelik  
 
İlacı kullanmadan önce doktorunuza veya eczacınıza danışınız.  
Hamile iseniz bu ilacı kullanmayınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
 
İlacı kullanmadan önce doktorunuza veya eczacınıza danışınız.  
Eğer emziriyorsanız bu ilacı kullanmayınız. 3 
 Araç ve makine kullanımı  
 
DONA’nın araç ve makine kullanımı üzerine herhangi bir olumsuz etkisi bildirilmemiştir. 
Bununla birlikte baş ağrısı, uykuya eğilim, yorgunluk, sersemlik ve görme bozukluklar ı 
gözlenirse dikkatli olunmalıdır. 
 
DONA’nın içeriğinde bulunan bazı yardımcı maddeler hakkında önemli bilgiler  
 
Eğer daha önceden doktorunuz tarafından bazı şekerlere karşı intoleransınız olduğu 
söylenmişse bu tıbbi ürünü almadan önce doktorunuzla temasa geçiniz.  
 
Bu tıbbi ürün her saşede 151 mg sodyum içerdiğinden, kontrollü sodyum diyetinde olan 
hastalar için gözönünde bulundurulmalıdır. 
 
Fenilalanin için bir kaynak içermektedir. Fenilketonürisi olan insanlar için zararlı olabilir. 
 
Diğer ilaçlar ile birlikte kullanımı 
 
DONA’nın yapısı, ilaç özellikleri, klinik olarak anlamlı ilaç etkileşimlerinin olmadığını düşündürmektedir. Yine de kumarin tipi kan sulandırıcı (kanın pıhtılaşmasını engelleyen  bir ilaç) ilaçlar ile birlikte kullanıldığında etkinin artabileceğini göz önünde bulundurarak dikkatli olunmalı ve gerekli testler yapılmalıdır.  
 Tetrasiklin denilen bir antibiyotik grubu ile birlikte kullanıldığında, tetrasiklin emilimi artabilir.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise  lütfen doktorunuza veya eczacınıza bunlar hakkında  bilgi veriniz.  
3. DONA nasıl kullanılır ?  
 
Uygun kullanım ve doz/uygulama sıklığı için talimatlar :  
 
DONA saşe,  günde 1 kez, bir bardak s uyun içinde eritilerek yemeklerle birlikte ağızdan 
alınır. 2 -3 aylık tedavi sonrasında ağrı başta olmak üzere şikayetlerde rahatlama olmadıysa, 
tedaviye devam gözden geçirilmelidir.  
 
Uygulama yolu ve metodu:  
 
DONA saşe sadece ağızdan kullanım içindir. 
 
Değişik yaş grupları  
 Çocuklarda kullanımı :  
DONA 18 yaşın altındaki çocuklarda kullanılmamalıdır. 
 
Yaşlılarda kullanımı :  
DONA’nın yaşlılarda kullanımı sırasında doz ayarlamasına gerek duyulduğuna dair bir veri bulunmamaktadır. 
 4 
 Özel kullanım durumları :  
 
Böbrek/Karaciğer yetmezliği :  
Böbrek ve karaciğer yetmezliği olan hastalar için, veri olmadığından herhangi bir doz 
önerisinde bulunulamaz. Bununla birlikte ciddi karaciğer veya böbrek yetmezliği olan hastalarda uygulama tıbbi gözetim altında yapılmalıdır.   
 Eğer DONA ’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla DONA kullandıysanız  
 
DONA’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
DONA’yı kullanmayı unutursanız  
 Unutulan dozları dengelemek için çift doz almayınız.   
DONA ile tedavi sonlandırıldığındaki oluşabilecek etkiler  
 
Şikayetleriniz yeniden ortaya çıkabilir.  
 
4. Olası yan etkiler  nelerdir ?  
 
Tüm ilaçlar g ibi DONA’nın içeriğinde bulunan maddelere duyarlı olan kişilerde yan etkiler 
olabilir.  Tavsiye edilen dozlarda aşağıdaki yan etkiler bildirilmiştir.  
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın  : 10 hastanın en az birinde görülebilir.  
Yaygın   : 10 hastanın birinden az, fakat 100 hastanın birinden fazla görülebilir. 
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek   : 1.000 hastanın birinden az görülebilir.  
Çok seyre k : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
 
Yaygın:  
• Karın ağrısı  
• Bulantı  
• Şişkinlik  
• Kabızlık  
• İshal  
• Hazımsızlık  
• Baş ağrısı  
• Uykuya eğilim 
• Yorgunluk 
 Yaygın olmayan:   
• Kızarıklık  
• Kaşıntı 5 
 • Deri döküntüleri  
 
Bilinmiyor  
• Alerjik reaksiyonlar  
• Sersemlik  
• Görme bozuklukları  
• Saç kaybı  
• Baş dönmesi  
 
Eğer bu kullanma talimatında bahsi geçmeyen herhangi bir yan etkiyle karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
 Kullanm a Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
. sitesinde yer alan”İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 5. DONA’nın saklanması   
 
DONA ’yı çocukların göremeyeceği,  erişemeyeceği yerlerde ve ambalajında saklayınız .   
 
25 
0C’nin altındaki oda sıcaklığında saklayınız. 
 Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra DONA ’yı kullanmayınız.  
 Ruhsat Sahibi:   
Meda Pharma İlaç San. ve Tic. Ltd. Şti. Büyükdere Caddesi No:237 Noramin İş Merkezi K.4 34398 Maslak/İstanbul  
Tel No: (0212) 276 20 80 Faks No: (0212) 276 20 64  
Üretici:   
Rottapharm Ltd., İrlanda  
 
 
Bu kullanma talimatı .................................... tarihinde onaylanmıştır.  
 