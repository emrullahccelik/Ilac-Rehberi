KISA ÜRÜN BİLGİSİ
1. BEŞERİ TIBBİ ÜRÜNÜN ADI
LATİXA 750 mg uzatılmış salımlı tablet
2. KALİTATİF VE KANTİTATİF BİLEŞİM
Etkin madde:
Ranolazin 750 mg
Yardımcı maddeler:
Laktoz monohidrat (sığır sütü kaynaklı) 12 mg
FD&C sarı no. 5 lak (E102) 0,04 mg
Yardımcı maddeler için 6.1’e bakınız.
3. FARMASÖTİK FORM
Uzatılmış salımlı tablet
Bir tarafına 750 yazılı, açık yeşil, oval biçimli tablet.
4. KLİNİK ÖZELLİKLER
4.1 Terapötik endikasyonlar
LATİXA yetişkinlerde ilk basamak antianjinal tedaviler (beta blokörler ve/veya kalsiyum
antagonistleri gibi) ile yeterli kontrol sağlanamayan veya bu tedavileri tolere edemeyen
kararlı anjina pektoris hastalarının semptomatik tedavisinde ilave ilaç tedavisi olarak
endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Hastaya LATİXA kullanma talimatı ve Hasta Uyarı Kartı verilmelidir ve hastalar sağlık
uzmanlarına yaptıkları her ziyarette mevcut Hasta Uyarı Kartı ve tıbbi tedavi listesi
konusunda sağlık uzmanlarını bilgilendirmelidir.
LATİXA 375 mg, 500 mg, 750 mg ve 1000 mg uzatılmış salımlı tabletler olarak
mevcuttur.
Yetişkinler:
LATİXA’nın önerilen başlangıç dozu günde iki kez 375 mg’dır. 2-4 haftalık aralıklarla
doz günde iki kez 500 mg’a titre edilmeli ve sonrasında hastanın cevabına göre günde iki
kez 750 mg’a çıkarılabilir. Doz daha sonra, önerilen maksimum doz olan günde iki kez
1000 mg’a çıkarılabilir (bkz. bölüm 5.1).
1Hasta tedaviyle ilişkili olarak advers olaylar yaşarsa (örneğin baş dönmesi, mide bulantısı
veya kusma gibi) LATİXA’nın dozunun (günde iki kez 750 mg’a, 500 mg’a ya da 375
mg’a) azaltılması gerekebilir. Semptomlar dozun azaltılmasıyla ortadan kalkmazsa tedavi
sona erdirilmelidir.
Uygulama şekli:
LATİXA tablet bütün olarak yutulmalı, ezilmemeli, kırılmamalı veya çiğnenmemelidir.
Yemek ile birlikte ya da yemeksiz alınabilir.
Özel popülasyonlara ilişkin ek bilgiler:
Böbrek yetmezliği:
Hafif–orta düzeyde böbrek yetmezliği olan hastaların doz titrasyonunda dikkatli olunması
önerilir (kreatinin klerensi 30–80 ml/dak.) (bkz. bölüm 4.4, 4.8 ve 5.2). LATİXA şiddetli
böbrek yetmezliği olan hastalarda kontrendikedir (kreatinin klerensi <30 ml/dak.) (bkz.
bölüm 4.3, ve 5.2).
Karaciğer yetmezliği:
Hafif karaciğer yetmezliği olan hastalarda dikkatli bir doz titrasyonu önerilmektedir. (bkz
bölüm 4.4 ve 5.2). LATİXA orta veya şiddetli karaciğer yetmezliği olan hastalarda
kontrendikedir (bkz. bölüm 4.3, ve 5.2).
Pediyatrik popülasyon:
Güvenlilik ve etkinlik verilerinin olmayışı nedeniyle LATİXA’nın 18 yaşın altındaki
çocuklarda kullanımı önerilmez.
Geriyatrik popülasyon:
Yaşlı hastalarda doz titrasyonu dikkatli bir şekilde yapılmalıdır (bkz. bölüm 4.4). Yaşlı
hastalar böbrek fonksiyonlarında yaşa bağlı düşüş nedeniyle ranolazine daha fazla maruz
kalabilirler (bkz. bölüm 5.2). Yaşlılarda advers olayların görülme sıklığı daha yüksektir
(bkz. bölüm 4.8).
Diğer:
CYP3A4 ve P-glikoprotein (P-gp) inhibitörüyle eşzamanlı tedavi:
Orta düzeyli CYP3A4 inhibitörü (diltiazem, flukonazol, eritromisin gibi) veya P-gp
inhibitörü (verapamil, siklosporin gibi) kullanan hastaların tedavisinde doz titrasyonunda
dikkatli olunması önerilir. Orta düzeyli CYP3A4 inhibitörü kullanan hastalarda ranolazin
dozu günde iki kez 500 mg’ı geçmemelidir (bkz. bölüm 4.4 ve 4.5).
Güçlü CYP3A4 inhibitörleri ile eşzamanlı uygulanması kontrendikedir (bkz. bölüm 4.3
ve 4.5).
2Düşük vücut ağırlığı:
Düşük vücut ağırlıklı hastalarda advers olayların görülme sıklığı daha yüksektir (≤ 60
kg). Bu hastalarda doz titrasyonu dikkatli şekilde yapılmalıdır (bkz. bölüm 4.4, 4.8 ve
5.2).
Konjestif kalp yetmezliği (KKY):
Orta ila şiddetli KKY’li (NYHA-New York kalp Birliği Sınıf III–IV) hastalarda doz
titrasyonu dikkatli bir şekilde yapılmalıdır (bkz. bölüm 4.4 ve 5.2).
4.3 Kontrendikasyonlar
-Etkin maddeye veya bölüm 6.1’de listelenen yardımcı maddelerden herhangi birine aşırı
duyarlılık.
-Şiddetli böbrek yetmezliği (kreatinin klerensi <30 ml/dak.) (bkz. bölüm 4.2 ve 5.2).
-Orta veya şiddetli karaciğer yetmezliği (bkz. bölüm 4.2 ve 5.2).
-Güçlü CYP3A4 inhibitörlerinin eşzamanlı uygulanması (örneğin itrakonazol,
ketokonazol, vorikonazol, posakonazol, HIV proteaz inhibitörleri, klaritromisin,
telitromisin, nefazodon) (bkz. bölüm 4.2 ve 4.5).
-Amiodaron haricinde Sınıf Ia (örneğin kinidin) veya Sınıf III (örneğin dofetilid, sotalol)
antiaritmiklerin eşzamanlı kullanımı.
4.4 Özel kullanım uyarıları ve önlemleri
Maruziyetin artacağı beklenen hastalarda ranolazin reçete edilirken veya doz artırımı
yapılırken dikkatli olunmalıdır.
• Orta dereceli CYP3A4 inhibitörlerinin eşzamanlı kullanılması (bkz. bölüm 4.2 ve 4.5).
• P-gp inhibitörlerinin eşzamanlı kullanılması (bkz. bölüm 4.2 ve 4.5).
• Hafif dereceli karaciğer yetmezliği (bkz. bölüm 4.2 ve 5.2).
• Hafif ve orta dereceli böbrek yetmezliği (kreatinin klerensi 30–80 ml/dak.) (bkz.
bölüm 4.2, 4.8, ve 5.2).
• Yaşlılar (bkz. bölüm 4.2, 4.8, ve 5.2).
• Düşük vücut ağırlığına sahip hastalar (≤ 60 kg) (bkz. bölüm 4.2, 4.8, ve 5.2).
• Orta ila şiddetli KKY’li (NYHA Sınıf III–IV) hastalar (bkz. bölüm 4.2 ve 5.2).
Bu faktörlerin kombinasyonuna sahip hastalarda ek maruziyet artışları beklenir. Doza
bağlı yan etkilerin görülmesi mümkündür. LATİXA bu faktörlerden birkaçının
kombinasyonuna sahip hastalarda kullanılırsa advers olayların monitorizasyon sıklığı
arttırılmalı, doz düşürülmeli ve gerekirse tedavi sona erdirilmelidir.
Advers olaylara neden olan artmış maruziyet riski, CYP2D6 aktivitesi eksik olan (zayıf
metabolizörler) alt grupta, CYP2D6 metabolize etme kapasitesi olan (yaygın
metabolizörler) alt gruba göre daha fazladır (bkz. bölüm 5.2). Yukarıda bahsedilen özel
önlemler CYP2D6 aktivitesi eksik olan hastalarındaki riskle ilişkilidir ve CYP2D6
durumu bilinmediğinde gerekmektedir. CYP2D6 metabolize etme kapasitesi olan
hastalarda bu önlemlere daha az ihtiyaç vardır. Hastanın CYP2D6 durumu belirlenmişse
(örneğin genotip çalışması ile) veya önceden metabolize etme kapasitesi olduğu
biliniyorsa bile yukarıdaki risk faktörlerinin çeşitli kombinasyonlarına sahip olan
3hastalarda LATİXA dikkatli kullanılmalıdır.
QT uzaması:
Ranolazin hızlı gecikmiş düzeltici potasyum kanalını (I ) bloke eder ve QTc aralığını
Kr
doza bağlı bir şekilde uzatır. Hastalar ve sağlıklı gönüllülerden oluşan popülasyonun
ortak verilerinin analizinde plazma konsantrasyonu-QTc ilişkisinin 1000ng/mL başına 2,4
milisaniye olarak öngörülen eğimi, günde iki kere alınan 500-1000mg ranolazin plazma
konsantrasyonu aralığında yaklaşık 2 - 7 milisaniye artışa eşdeğerdir. Bu nedenle
konjenital QT sendromu, soygeçmişinde uzun QT sendromu öyküsü, bilinen kazanılmış
QT aralığı uzaması veya QTc aralığını etkileyen ilaçlarla tedavi görmekte olan hastalarda
dikkatle uygulanmalıdır. (ayrıca bkz. bölüm 4.5)
İlaç etkileşimleri: CYP3A4 indükleyicileriyle birlikte uygulandığında etkinliğinin eksik
olması veya kaybolması beklenir. CYP3A4 indükleyicileriyle tedavi edilen hastalarda
(rifampisin, fenitoin, fenobarbital, karbamazepin ve sarı kantaron- St. John’s Wort gibi)
LATİXA kullanılmamalıdır (bkz. bölüm 4.5).
Böbrek yetmezliği: Yaş ile böbrek fonksiyonu azaldığından, ranolazinle tedavi sırasında
hastaların düzenli aralıklarla böbrek fonksiyonlarının kontrol edilmesi önemlidir (bkz.
bölüm 4.2, 4.3, 4.8, ve 5.2).
Bu tıbbi ürün laktoz içerir. Seyrek olarak galaktoz intoleransı, Lapp-laktaz eksikliği veya
glukoz-galaktoz malabsorbsiyonu kalıtımsal problemleri bulunan hastalar bu tıbbi ürünü
kullanmamalıdır.
Azo boyar madde E102: Bu tıbbi ürün alerjik reaksiyonlara neden olabilen azo boyar
madde E102 içerir.
4.5 Diğer tıbbi ürünler ile etkileşimler ve diğer etkileşim şekilleri
Diğer tıbbi ürünlerin ranolazin üzerindeki etkileri:
CYP3A4 ya da P-gp inhibitörleri:
Ranolazin, bir sitokrom CYP3A4 substratıdır. CYP3A4 inhibitörleri, ranolazinin plazma
konsantrasyonlarını artırır. Doz ile ilgili potansiyel advers olaylar (mide bulantısı, baş
dönmesi gibi) da artan plazma konsantrasyonu ile birlikte artabilir. Ranolazin tedavisi
sırasında, günde iki kere 200 mg uygulanan ketokonazol , ranolazinin EAA’sını 3 ila 3,9
katına kadar artırır. Güçlü CYP3A4 inhibitörlerinin (örneğin itrakonazol, ketokonazol,
vorikonazol, posakonazol, HIV proteaz inhibitörleri, klaritromisin, telitromisin,
nefazodon) ranolazin ile kombine uygulanması (bkz. bölüm 4.3) kontrendikedir.
Greyfurt suyu da güçlü bir CYP3A4 inhibitörüdür. Greyfurt, greyfurt suyu ya da greyfurt
içeren ürünler ranolazinin serum konsantrasyonunu yükseltebilir.
Orta potensli bir CYP3A4 inhibitörü olan diltiazem (günde bir kez 180 mg’dan 360 mg’a
kadar), ortalama ranolazin kararlı durum konsantrasyonlarında 1,5 ila 2,4 kat doza bağlı
artışa neden olur. Diltiazem ve diğer orta potensli CYP3A4 inhibitörleri (eritromisin,
flukonazol gibi) ile tedavi edilen hastalarda LATİXA’nın dikkatli doz titrasyonu önerilir.
4LATİXA dozunun düşürülmesi gerekli olabilir (bkz. bölüm 4.2 ve 4.4).
Ranolazin P-gp için bir substrattır. P-gp inhibitörleri (siklosporin, verapamil gibi)
ranolazinin plazma düzeyini artırır. Verapamil (günde üç kez 120 mg) ranolazinin kararlı
durum konsantrasyonlarını 2,2 kat artırır. P-gp inhibitörleri ile tedavi olan hastalarda
LATİXA’nın doz titrasyonunda dikkatli olunması önerilir. LATİXA dozunun azaltılması
gerekli olabilir (bölüm 4.2 ve 4.4’e bakınız).
CYP3A4 indükleyiciler:
Rifampisin (günde bir kez 600 mg), ranolazinin kararlı durum konsantrasyonlarını
yaklaşık olarak % 95 oranında azaltır. CYP3A4 indükleyicileri uygulaması süresince
(rifampisin, fenitoin, fenobarbital, karbamazepin ve sarı kantaron-St. John’s Wort gibi)
LATİXA tedavisine başlamaktan kaçınılmalıdır (bkz. bölüm 4.4).
CYP2D6 inhibitörleri:
Ranolazin, CYP2D6 tarafından kısmen metabolize edilir; bu nedenle bu enzimin
inhibitörleri ranolazinin plazma konsantrasyonlarını artırabilir. Güçlü bir CYP2D6
inhibitorü olan paroksetin, günde bir kez 20 mg’lık dozda, günde iki kez alınan ranolazin
1000 mg’ın kararlı durum plazma konsantrasyonunu ortalama 1,2 kat artırır. Herhangi bir
doz ayarlaması gerekmez. Günde iki kez 500 mg’lik doz düzeyinde CYP2D6’nın potent
bir inhibitörünün birlikte uygulanması ranolazin EAA’sında yaklaşık %62’lik bir artışa
neden olabilir.
Ranolazinin diğer tıbbi ürünler üzerindeki etkileri:
Ranolazin P-gp’nin orta ila kuvvetli, CYP3A4’ün ise hafif inhibitörüdür, ve P-gp veya
CYP3A4 substratlarının plazma konsantrasyonlarını arttırabilir. P-gp tarafından taşınan
ilaçların doku dağılımı artabilir.
LATİXA, duyarlı CYP3A4 substratları (örn. simvastatin, lovastatin) ile terapötik aralığı
dar olan CYP3A4 substratlarının (örn. siklosporin, takrolimus, sirolimus, everolimus)
plazma konsantrasyonlarını artırabileceğinden, bu ilaçlar için doz ayarlaması yapılması
gerekebilir.
Mevcut veriler ranolazinin CYP2D6’nın hafif inhibitörü olduğunu düşündürmektedir.
Ranolazin 750 mg’ın günde iki kez kullanımı metoprololün plazma konsantrasyonunu 1,8
kat artırır. Bu nedenle metoprolol ya da diğer CYP2D6 substratlarına (örn. propafenon ve
flekainid ya da bir dereceye kadar trisiklik antidepresanlar ve antipsikotikler) maruziyet,
eş zamanlı LATİXA uygulanması sırasında artabilir ve bu tıbbi ürünlerin dozlarının
düşürülmesi gerekebilir.
CYP2B6 inhibisyonu potansiyeli değerlendirilmemiştir. CYP2B6 substratlarıyla
(bupropiyon, efavirenz, siklofosfamid gibi) birlikte uygulanması sırasında dikkatli
olunması önerilir.
Digoksin:
LATİXA ve digoksin birlikte uygulandığında, plazma digoksin konsantrasyonlarında
5ortalama 1,5 kat artış olduğu bildirilmiştir. Bu nedenle, LATİXA tedavisine başlandıktan
ve sonlandırıldıktan sonra digoksin seviyeleri izlenmelidir.
Simvastatin:
Simvastatin metabolizması ve klerensi büyük oranda CYP3A4’e bağlıdır. Günde iki kez
alınan ranolazin 1000 mg, simvastatin lakton ve simvastatin asidinin plazma
konsantrasyonlarını yaklaşık 2 kat artırır. Rabdomiyoliz simvastatinin yüksek dozlarıyla
ilişkilendirilmiş olup, pazarlama sonrası deneyim sırasında LATİXA ve simvastatin
kullanan hastalarda rabdomiyoliz olguları gözlenmiştir. Herhangi bir dozda LATİXA
alan hastalarda simvastatin günde tek doz 20 mg ile sınırlandırılmalıdır.
Atorvastatin:
Günde iki kez alınan ranolazin 1000 mg, günde bir kez alınan atorvastatin 80 mg’nin
Cmaks ve EAA değerlerini sırasıyla 1,4 ve 1,3 kat artırır ve atorvastatin metabolitlerinin
Cmaks ve EAA değerlerini %35’ten daha az bir oranda değiştirir. Ranolazin
kullanımında atorvastatin dozunun sınırlandırılması ve uygun klinik izlem düşünülebilir.
Ranolazin kullanımında, CYP3A4 tarafından metabolize edilen diğer statinler (örn.
lovastatin) için doz sınırlaması düşünülebilir.
Takrolimus, siklosporin, sirolimus, everolimus:
Hastalarda ranolazin uygulamasından sonra bir CYP3A4 substratı olan takrolimusun
plazma konsantrasyonunun arttığı gözlenmiştir. LATİXA ile takrolimusun birlikte
kullanıldığı durumlarda kandaki takrolimus seviyelerinin izlenmesi ve takrolimus
dozajının buna göre ayarlanması önerilmektedir. Bu öneri terapötik aralığı dar olan diğer
CYP3A4 substratları (örn. siklosporin, sirolimus, everolimus) için de geçerlidir.
Organik Katyon Taşıyıcısı-2 (OCT2) ile taşınan ilaçlar:
Günde iki kere alınan ranolazin 500 mg ve 1000 mg ile birlikte uygulandığında tip 2
diyabetes mellitus hastalarında plazma metformin (günde iki kere alınan 1000 mg)
maruziyeti sırasıyla 1,4 ve 1,8 kat artmaktadır. Diğer OCT2 substratlarının maruziyeti
(pindolol ve vareniklin dahil ancak bunlarla sınırlı olmamak üzere) benzer oranda
etkilenebilir.
Antifungal Ajanlar (Azol türevleri, sistemik):
Ranolazinin metabolizmasını azaltabilir. Flukonazol ve izavakonazonyum
değerlendirmeleri ayrı monograflarda ele alınmaktadır.
Konivaptan:
CYP3A4 substratların serum konsantrasyonunu artırabilir (İnhibitörlerle yüksek
risklidir).
Fusidik Asit (Sistemik):
CYP3A4 substratlarının serum konsantrasyonunu artırabilir (İnhibitörlerle yüksek
risklidir).
İdelalisib:
6CYP3A4 substratlarının serum konsantrasyonunu artırabilir (İnhibitörlerle yüksek
risklidir).
Pazopanib:
P-glikoprotein / ABCB1 inhibitörleri, pazopanib serum konsantrasyonunu artırabilir.
Pimozid:
CYP3A4 inhibitörleri (zayıf), pimozid serum konsantrasyonunu artırabilir.
Topotekan:
P-glikoprotein / ABCB1 inhibitörleri, topotekan serum konsantrasyonunu artırabilir.
Vinkristin (Lipozomal):
P-glikoprotein / ABCB1 inhibitörleri, vinkristin (lipozomal) serum konsantrasyonunu
artırabilir.
Ranolazin tedavisinin QTc aralığını uzattığı bilinen diğer ilaçlarla eş zamanlı
kullanımının farmakodinamik etkileşime neden olabileceğine ve ventriküler aritmilerin
olası riskini artırabileceğine dair teorik bir risk mevcuttur. Bu türdeki ilaçlara örnek
olarak bazı antihistaminikler (örneğin terfenadin, astemizol, mizolastin), bazı
antiaritmikler (kinidin, dizopiramid, prokainamid gibi), eritromisin ve trisiklik
antidepresanlar (imipramin, doksepin, amitriptilin gibi) verilebilir.
Özel popülasyonlara ilişkin ek bilgiler
Özel popülasyonlara ait etkileşim çalışması bulunmamaktadır.
Pediyatrik popülasyon:
Pediyatrik popülasyona ait etkileşim çalışması bulunmamaktadır.
4.6 Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Planlı bir hamilelikten önce daha uygun alternatif bir tedaviye geçilmelidir.
Gebelik dönemi
Gebe kadınlarda ranolazin kullanımına ilişkin sınırlı miktarda veri mevcuttur. Hayvanlar
üzerinde yapılan çalışmalar, embriyo toksisitenin bulunduğunu göstermiştir (bkz. bölüm
5.3). İnsanlar üzerindeki potansiyel riski bilinmemektedir. LATİXA kesin olarak gerekli
görülmedikçe gebelik esnasında kullanılmamalıdır.
Laktasyon dönemi
Ranolazinin anne sütüyle atılıp atılmadığı bilinmemektedir. Sıçanlardaki
farmakodinamik/toksikolojik veriler, ranolazinin sütle atıldığını göstermektedir (bkz.
bölüm 5.3). Emzirilen çocuk açısından bir risk olduğu göz ardı edilemez. LATİXA
7emzirme döneminde kullanılmamalıdır.
Üreme yeteneği / Fertilite
Hayvanlarda yapılan üreme çalışmalarında fertiliteyle ilgili herhangi bir advers etki
gözlenmemiştir (bkz. bölüm 5.3). Ranolazinin insanlarda fertilite üzerine olan etkisi
bilinmemektedir.
4.7 Araç ve makine kullanımı üzerindeki etkiler
LATİXA’nın araç ve makine kullanımı üzerine etkisiyle ilgili çalışma yapılmamıştır.
LATİXA araç ve makine kullanma becerisini etkileyebilecek baş dönmesi, görme
bulanıklığı, diplopi, konfüzyonel durum, koordinasyon düzensizliği ve halüsinasyonlara
neden olabilir (bkz. bölüm 4.8).
4.8 İstenmeyen etkiler
LATİXA alan hastalarda istenmeyen etkiler genellikle hafif ila orta şiddettedir ve sıklıkla
tedavinin ilk iki haftasında gelişir. Bunlar ranolazin ile tedavi edilen toplam 1.030 kronik
anjina hastasının dahil edildiği Faz 3 klinik çalışmalar sırasında rapor edilmiştir.
Tedaviyle ilgili en azından olası ilişkili olduğu düşünülen advers olaylar vücut sistemi,
organ sınıfı ve mutlak frekans yoluyla aşağıda listelenmiştir. Frekanslar çok yaygın (≥
1/10), yaygın (≥ 1/100, < 1/10), yaygın olmayan (≥ 1/1.000, < 1/100), seyrek (≥
1/10.000, < 1/1.000), çok seyrek (< 1/10.000) ve bilinmiyor (eldeki verilerden hareketle
tahmin edilemiyor) olarak tanımlanmaktadır.
Metabolizma ve beslenme hastalıkları
Yaygın olmayan: Anoreksi, iştah azalması, dehidratasyon
Seyrek: Hiponatremi
Psikiyatrik hastalıklar
Yaygın olmayan: Anksiyete, insomni, konfüzyonel durum, halüsinasyon
Seyrek: Dezoryantasyon
Sinir sistemi hastalıkları
Yaygın: Baş dönmesi, baş ağrısı
Yaygın olmayan: Letarji, senkop, hipoestezi, somnolans, tremor, postural baş dönmesi,
parestezi
Seyrek: Amnezi, bilinç fonksiyonunda baskılanma, bilinç kaybı, koordinasyon
düzensizliği, yürüme güçlüğü, parosmi
Bilinmiyor: Miyoklonus
Göz hastalıkları
Yaygın olmayan: Bulanık görme, görme bozuklukları, diplopi
Kulak ve iç kulak hastalıkları
Yaygın olmayan: Vertigo, tinnitus
Seyrek: İşitme bozukluğu
8Vasküler hastalıklar
Yaygın olmayan: Sıcak basması, hipotansiyon
Seyrek: Periferal soğukluk, ortostatik hipotansiyon
Kardiyak hastalıklar
Yaygın olmayan: Bradikardi, palpitasyon
Solunum, göğüs bozuklukları ve mediastinal hastalıklar
Yaygın olmayan: Dispne, öksürme, epistaksis
Seyrek: Boğazda sıkışma hissi
Gastrointestinal hastalıklar
Yaygın: Konstipasyon, kusma, bulantı
Yaygın olmayan: Karın ağrısı, ağız kuruluğu, dispepsi, flatulans, mide rahatsızlığı
Seyrek: Pankreatit, eroziv duodenit, oral hipoestezi
Deri ve deri altı doku hastalıkları
Yaygın olmayan: Kaşıntı, hiperhidroz
Seyrek: Anjiyoödem, alerjik dermatit, ürtiker, soğuk terleme, döküntü
Kas-iskelet bozuklukları, bağ doku ve kemik hastalıkları
Yaygın olmayan: Ekstremitede ağrı, kas krampları, eklemde şişme, kas zayıflığı
Böbrek ve idrar yolu hastalıkları
Yaygın olmayan: Disüri, hematuri, kromatüri
Seyrek: Akut böbrek yetmezliği, idrar retansiyonu
Üreme sistemi ve meme hastalıkları
Seyrek: Erektil disfonksiyon
Genel bozukluklar ve uygulama bölgesine ilişkin hastalıklar
Yaygın: Asteni
Yaygın olmayan: Yorgunluk, periferal ödem
Araştırmalar
Yaygın olmayan: Kan kreatinin artışı, kan üre artışı, düzeltilmiş QT aralığının uzaması,
trombosit veya beyaz küre miktarında artış, vücut ağırlığında kayıp
Seyrek: Karaciğer enzim düzeylerinde yükselme
Advers olay profili genel hatları ile MERLIN-TIMI 36 çalışmasıyla benzerdir. Bu uzun
süreli çalışmada, plasebo ve ranolazin hastalarda akut böbrek yetersizliği %1'den az
insidansta bildirilmiştir. Diğer antianjinal tıbbi ürünlerle tedavi edildiğinde advers
olayların yaşanma riskinin daha yüksek olabileceği düşünülen hastalar (örneğin; diyabet,
Sınıf I ve II kalp yetmezliği veya obstrüktif hava yolu hastalıkları olan hastalar)
değerlendirildiğinde, bu koşulların advers olay insidansında klinik olarak anlamlı artışlar
ile ilişkisinin olmadığı doğrulanmıştır.
9Perkütan koroner girişim (PKG) sonrası tamamlanmamış revaskülarizasyonlu hastalara
yaklaşık 70 hafta süresince günde iki kez 1000 mg’a kadar ranolazin veya plasebo verilen
RIVER-PCI çalışmasında, ranolazin tedavisi alan hastalar arasında advers olay
insidansının arttığı görülmüştür (bkz. bölüm 5.1). Söz konusu çalışmada, ranolazin
grubunda konjestif kalp yetmezliği bildirim oranının daha yüksek olduğu kaydedilmiştir
(%1 plaseboya karşı %2,2). Ayrıca, günde iki kez 1000 mg ranolazin tedavisi alan
hastalarda plasebo alanlara kıyasla daha sık geçici iskemik atak gelişmiştir (sırasıyla %1
ve %0,2); bununla birlikte, inme insidansının tedavi grupları arasında benzer olduğu
saptanmıştır (ranolazin %1,7 ve plasebo %1,5).
Özel popülasyonlara ilişkin ek bilgiler:
Advers olaylar genellikle yaşlı hastalar ve böbrek yetmezliği olan hastalarda daha sık
görülmektedir ancak bu alt gruplarda yaşanan olayların türü genel popülasyonda
gözlenenlerle benzerdir.
Böbrek yetmezliği:
Hafif ve orta dereceli böbrek fonksiyon bozukluğu olan hastalar (kreatinin klerensi ≥ 30–
80 ml/dak.) normal böbrek fonksiyonu olan kişilerle karşılaştırıldığında (kreatinin
klerensi > 80 ml/dak.) en yaygın bildirilen olaylar ve plasebo-düzeltilmiş frekansları
sırası ile şu şekildedir: konstipasyon (%8, %4), baş dönmesi (%7, %5) ve bulantı (%4,
%2).
Geriyatrik popülasyon:
Ranolazin kullanan hastalarda rapor edilen advers olaylar arasında, yaşlılarda (≥ 75 yaş),
daha genç olanlara (< 75 yaş) oranla yaygın olarak aşağıdaki olayların daha sık (sırasıyla
plasebo-düzeltilmiş frekans) yaşandığı bildirilmiştir: konstipasyon (%8, %5), bulantı
(%6, %3), hipotansiyon (%5, %1), ve kusma (%4, %1).
Düşük vücut ağırlığına sahip hastalar:
Düşük vücut ağırlığına (≤ 60 kg) sahip hastalarda bildirilen advers olayların türü ve
görülme sıklığı yüksek vücut ağırlığına (> 60 kg) sahip hastalarla benzerdir ancak aşağıda
bahsedilen bilinen advers olayların plasebo-düzeltilmiş frekansı düşük vücut ağırlıklı
hastalarda daha kilolu olanlardan daha yüksektir: bulantı (%14, %2), kusma (%6, %1) ve
hipotansiyon (%4, %2).
Laboratuvar bulguları: Sağlıklı bireyler ile ranolazinle tedavi edilen hastaların serum
kreatinin düzeylerinde küçük, klinik olarak anlamlı olmayan, geri dönüşümlü
yükselmeler gözlenmiştir. Bu bulgularla ilgili böbrek toksisitesine rastlanmamıştır.
Sağlıklı gönüllülerde yapılan bir renal fonksiyon çalışmasında, glomeruler filtrasyon
oranında değişiklik olmadığı halde kreatinin renal tübüler sekresyon oranındaki
azalmasından dolayı kreatinin’in klerensinde azalma olduğu saptanmıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
10reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99).
4.9 Doz aşımı ve tedavisi
Anjina hastalarında yapılan oral yüksek doz tolerabilite çalışmasında baş dönmesi,
bulantı ve kusma insidansında doza bağlı olarak artış görülmüştür. Bu advers olaylara ek
olarak sağlıklı gönüllülerde yapılan inravenöz aşırı doz çalışmasında diplopi, letarji ve
senkop gözlenmiştir. Aşırı doz durumunda hastalar yakından monitorize edilmeli,
semptomatik ve destekleyici tedavi yapılmalıdır.
Ranolazin’in yaklaşık olarak %62’si plazma proteinlerine bağlandığından hemodiyalizle
tamamen temizlenmesi olası değildir.
Pazarlama sonrası deneyimde, ranolazinin tek başına veya diğer ilaçlarla kombinasyon
halinde kasıtlı aşırı dozuna ilişkin ölümle sonuçlanan raporlar olmuştur.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer kardiyak preparatlar
ATC kodu: C01EB18
Etki mekanizması: Ranolazinin etki mekanizması büyük ölçüde bilinmemektedir.
Ranolazin kardiyak hücrelerde bulunan geç sodyum akışının inhibisyonu yoluyla bazı
antianjinal etkilere sahip olabilir. Bu intraselüler sodyum akümülasyonunu azaltır ve
sonuç olarak intraselüler kalsiyum aşırı yüklenmesini düşürür. Ranolazinin geç sodyum
akışını azaltma etkisi sayesinde iskemi sırasında intraselüler iyon dengesizliklerini
azalttığı kabul edilmektedir. Selüler kalsiyum aşırı yüklemesindeki bu düşüşle
miyokardiyal relaksasyonun iyileşmesi, ve dolayısıyla sol ventriküler diyastolik katılıkta
azalma beklenir. Geç sodyum akışının ranolazinle inhibisyonunun, açık etiketli bir
çalışmada uzun QT sendromlu (SCN5A ∆KPQ gen mutasyonu olan LQT3) beş hastanın
QTc aralığının anlamlı oranda kısalması ile diyastolik relaksasyon geliştirdiği klinik
olarak kanıtlanmıştır.
Bu etkiler kalp hızı, kan basıncı veya vazodilasyondaki değişimlere bağlı değildir.
Farmakodinamik etkiler:
Hemodinamik etkiler: Kontrollü çalışmalarda tek başına ranolazinle veya ranolazinin
diğer antianjinal tıbbi ürünlerle kombine kullanımı ile tedavi edilen hastalarda ortalama
kalp hızı (dakikada < 2 atış) ve ortalama sistolik kan basıncında (< 3 mm Hg) minimal
düşüşler görülmüştür.
Elektrokardiyografik etkiler: Ranolazinle tedavi edilen hastalarda QTc aralığında doz ve
plazma konsantrasyonuyla ilişkili artışlar (günde iki kez 1000 mg’de yaklaşık 6
11milisaniye), T dalga amplitüdünde düşüşler ve bazı durumlarda çentikli T dalgaları
gözlenmiştir. Ranolazinin yüzey elektrokardiyogramına bu etkilerinin ventriküler aksiyon
potansiyelini uzatan hızlı (fast-rectifying) potasyum kanallarının inhibisyonu ile ve
ventriküler aksiyon potansiyelini kısaltan geç sodyum kanallarının inhibisyonu ile
oluştuğu düşünülmektedir. 1.308 hasta ve sağlıklı gönüllülerden elde edilen ortak
verilerin popülasyon analizi QTc’de başlangıç düzeyinden, ranolazin plazma
konsantrasyonunun, her 1000 ng/ml‘sinde ortalama 2,4 milisaniye yükseliş gösterdiği
tespit edilmiştir. Bu değerler 500 ve 750 mg’lik dozların günde iki kez alınmasından
sonra QTcF’deki (Fridericia düzeltmesi) başlangıç düzeyinden ortalama değişikliklerin
sırasıyla 1,9 ve 4,9 milisaniye olarak bulunduğu pivot klinik çalışmalardan elde edilen
veriler ile uyumludur. Klinik olarak belirgin karaciğer yetmezliği olan hastalarda bu eğim
daha yüksektir.
Kararsız Anjina/ST Elevasyonsuz Myokard İnfarktüsü Akut Koroner Sendromu olan
6.560 hastada yapılan geniş ölçekli bir çalışmada (MERLIN-TIMI 36) tüm nedenlere
bağlı mortalite (rölatif risk ranolazin:plasebo 0,99), ani kardiyak ölüm (rölatif risk
ranolazin:plasebo 0,87) veya dökümante edilmiş semptomatik aritmi risklerinde (sırasıyla
%3, %3,1) ranolazin ve plasebo arasında herhangi bir fark gözlenmemiştir.
MERLIN-TIMI 36 çalışmasında ranolazinle tedavi edilen 3.162 hastada 7 günlük Holter
monitorizasyonu sonucunda proaritmik etkiler gözlenmemiştir. Ranolazin ile tedavi
edilen hastalarda (%80), ≥ 8 atımlı ventriküler taşikardi dahil aritmi insidansı, plasebo
(%87) ile karşılaştırıldığında anlamlı olarak daha az bulunmuştur (%5, %8).
Klinik etkililik ve güvenlilik: Klinik çalışmalar ranolazinin kronik anjinalı hastaların
tedavisinde tek başına veya diğer antianjinal tıbbi ürünlerden yararlanımın sub-optimal
olduğu durumlarda etkin ve güvenilir olduğunu göstermiştir.
CARISA pivot çalışmasında, ranolazin günde bir kez 50 mg’lik atenololle, günde bir kez
5 mg’lik amlodipinle veya günde bir kez 180 mg’lik diltiazemle yapılan tedaviye
eklenmiştir. Sekiz yüz yirmi üç hasta (%23’ü kadın) günde iki kez 750 mg, günde iki kez
1000 mg ranolazin veya plaseboyla 12 haftalık tedavi almak üzere randomize edilmiştir.
Ranolazinin ek tedavi olarak kullanıldığı zaman 12 haftalık tedavide her iki doz ile de
egzersiz süresini uzatmada plasebodan daha etkin olduğu gösterilmiştir. Ancak iki doz
arasında egzersiz süresi açısından farklılık tespit edilmemiştir (plaseboyla
karşılaştırıldığında 24 saniye; p ≤ 0,03).
Ranolazin plaseboyla karşılaştırıldığında haftalık anjina atağı sayısında ve kısa etkili
nitrogliserin tüketiminde belirgin düşüş göstermiştir. Tedavi sırasında ranolazine tolerans
gelişmemiştir ve tedavinin aniden kesilmesiyle anjina ataklarında rebound artış
gözlenmemiştir. Günde iki kez 1000 mg’lik doz düzeyinde kadınlarda egzersiz
süresindeki artış erkeklerdeki artışın yaklaşık %33’ü kadardır. Ancak erkekler ve kadınlar
anjina atak sıklığı ve nitrogliserin tüketimi açısından benzer düşüşlere sahiptir. Doza
bağlı olarak yan etkiler ile günde iki kez 750 ve 1000 mg doz alımıyla oluşan benzer
etkililik göz önüne alındığında, günde iki kez maksimum 750 mg doz önerilir.
Ranolazin ikinci bir çalışma olan ERICA’da günlük 10 mg’lik amlodipin tedavisine
12eklenmiştir (ruhsatlı maksimum doz). Beş yüz altmış beş hasta günde 10 mg amlodipin
tedavisine ek olarak 1 hafta süresince başlangıç dozu olarak günde iki kez 500 mg
ranolazin veya plasebo, takip eden 6 hafta süresince günde iki kez ranolazin 1000 mg
veya plasebo alacak şekilde randomize edilmiştir. Ayrıca çalışma popülasyonunun %45’i
uzun etki süreli nitratlar almıştır. Ranolazin plasebo ile karşılaştırıldığında haftalık anjina
atak sayısında (p = 0,028) ve kısa etki süreli nitrogliserin tüketiminde (p = 0,014) anlamlı
düşüşe neden olmuştur. Anjina ataklarının ve tüketilen nitrogliserin tabletlerin ortalama
sayısı yaklaşık olarak haftada bir oranında düşmüştür.
Ana doz bulma çalışması MARISA’da Ranolazin monoterapi olarak kullanılmıştır. Yüz
doksan bir hasta haftada bir çapraz geçişli tedavi tasarımı ile günde iki kez ranolazin 500
mg, günde iki kez ranolazin 1000 mg, günde iki kez ranolazin 1500 mg ve buna karşılık
gelen plasebo alacak şekilde randomize edilmiştir. Ranolazin, gözlenen doz-cevap
ilişkisiyle, çalışılan tüm dozlarda egzersiz süresini, anjinaya kadar geçen süreyi ve 1 mm
ST segment depresyonu ortaya çıkana kadar olan süreyi uzatmada plasebodan anlamlı
olarak üstün bulunmuştur. Ranolazinin her üç dozu da doza bağımlı cevap göstererek
günde iki kez 500 mg’da 24 saniye, günde iki kez 1500 mg’da 46 saniyeye kadar olacak
şekilde egzersiz süresinde plaseboya göre istatistiksel olarak anlamlı düzeyde iyileşme
sağlamıştır. Bu çalışmada egzersiz süresinin en uzun olduğu grup 1500 mg grubudur
ancak yan etkilerde orantısız bir artış olduğundan 1500 mg dozuyla daha fazla
çalışılmamıştır.
Kararsız Anjina/ST Elevasyonsuz Myokard İnfarktüsü Akut Koroner Sendromu olan
6.560 hastada yapılan geniş ölçekli çalışmada (MERLIN-TIMI 36) standart tıbbi tedaviye
(beta blokörler, kalsiyum kanal blokörleri, nitratlar, anti-platelet ajanlar, lipid azaltıcı
tıbbi ürünler ve ADE inhibitörlerini içeren) eklendiğinde ranolazin ve plasebo arasında
tüm nedenlerden ölüm (rölatif risk ranolazin:plasebo 0,99), ani kardiyak ölüm (rölatif risk
ranolazin:plasebo 0,87) veya dökümante edilmiş semptomatik aritmi (sırasıyla %3, %3,1)
riskleri açısından bir fark olmadığı görülmüştür.
MERLIN-TIMI 36’daki hastaların yaklaşık yarısı anjina öyküsüne sahiptir. Sonuçlar
ranolazin alan hastaların egzersiz süresinin plasebo alan hastalar ile karşılaştırıldığında 31
saniye daha uzun olduğunu göstermiştir (p = 0,002). Seattle Anjina Anketi uygulanarak
yapılan değerlendirmede, plaseboyla tedavi edilen hastalarla karşılaştırıldığında, anjina
sıklığı (p < 0,001) dahil çeşitli yönlerden anlamlı etkileri olduğu bulunmuştur.
Kontrollü klinik çalışmalara beyaz ırktan olmayanların düşük oranda dahil edilmiş olması
nedeniyle, beyaz ırktan olmayan hastalarda ilacın etkililiği ve güvenliliği konusunda bir
yargıya varılamaz.
18 yaş ve üzeri 2604 hastanın yer aldığı faz 3, çift kör, plasebo kontrollü, olay güdümlü
bir çalışmada (RIVER-PCI), kronik anjina öyküsü olan ve PKG sonrasında
tamamlanmamış revaskülarizasyon kaydedilen hastalarda doz günde iki kez 1000 mg’a
arttırılmıştır (bu dozaj, mevcut KÜB’de onaylı değildir). Birleşik primer sonlanım noktası
(iskemiye bağlı revaskülarizasyon veya iskemiye bağlı revaskülarizasyon olmaksızın
hastaneye yatışın ilk ortaya çıkışına kadar geçen süre) bakımından ranolazin grubu
(%26,2) ile plasebo grubu (%28,3) arasında anlamlı fark saptanmamış, tehlike oranı 0,95,
13%95 GA 0,82-1,1, p=0,48 olarak kaydedilmiştir. Tüm nedenlere bağlı mortalite, KV
ölüm veya majör advers kardiyovasküler olaylar (MAKO) ve kalp yetmezliği nedeniyle
hastaneye yatış riski genel popülasyonda tedavi grupları arasında benzer bulunmuş;
ancak, 75 yaş ve üzerinde olup ranolazin tedavisi alan hastalarda MAKO plasebo alanlara
kıyasla daha sık bildirilmiştir (sırasıyla %17 ve %11,3); ayrıca, 75 yaş ve üzerindeki
hastalarda tüm nedenlere bağlı mortalitede numerik olarak artış olmuştur (%9,2 ve %5,1,
p=0,074).
5.2 Farmakokinetik özellikler
Genel özellikler
LATİXA’nın oral uygulamasından sonra pik plazma konsantrasyonları (Cmaks) tipik
olarak 2 ila 6 saat arasında gözlenmiştir. Kararlı duruma genellikle 3 gün boyunca günde
iki kez dozlanmasıyla ulaşılmaktadır.
Emilim:
Ani salımlı ranolazin tabletlerin oral uygulanmasından sonra ranolazinin ortalama mutlak
biyoyararlanımı bireyler arasında büyük farklılıklar göstermekle birlikte, %35-50
aralığındadır. Ranolazin maruziyeti doza oranla daha çok artar, günde iki kez uygulanan
doz 500 mg’dan 1000 mg’a çıkarıldığında kararlı durumdaki EAA 2,5 ila 3 kat artar.
Sağlıklı gönüllülerle yapılan farmakokinetik çalışmasında günde iki kez alınan 500
mg’lık doz ardından kararlı durumdaki Cmaks ortalamada yaklaşık olarak 1770 (SS
1040) ng/ml ve kararlılık halindeki EAA ortalamada 13.700 (SS 8290) ng x
0-12
saat/ml’dir. Yiyecekler, ranolazin absorpsiyonunun hızını ve miktarını etkilemez.
Dağılım:
Ranolazinin yaklaşık olarak %62’si plazma proteinlerine, esas olarak alfa-1 asit
glikoproteinlere ve zayıf bir şekilde albumine bağlanır. Ortalama kararlı durum dağılım
hacmi (V ) yaklaşık olarak 180 L’dir.
ss
Biyotransformasyon:
Ranolazin hızlı ve yaygın bir şekilde metabolize olur. Sağlıklı genç yetişkinlerde 500
mg’lık [14C]-ranolazinin oral tek doz alımının ardından plazmada yaklaşık %13’lük
radyoaktivite oluşur. İnsan plazmasında (47 metabolit), idrarda (> 100 metabolit) ve
feçeste (25 metabolit) çok sayıda metabolit belirlenmiştir. En önemlileri O-demetilasyon
ve N-dealkilasyon olan ondört primer yol tanımlanmıştır. İnsan karaciğer mikrozomları
kullanılarak yapılan in vitro çalışmalar, ranolazinin primer olarak CYP3A4 tarafından
metabolize olmakla birlikte aynı zamanda CYP2D6 tarafından da metabolize edildiğini
göstermiştir. Günde iki kez 500 mg alan CYP2D6 aktivitesi eksikliği olan bireyler (zayıf
metabolizörler) CYP2D6’yı metabolize edebilme kapasiteli (yaygın metabolizörler)
bireylerden %62 daha yüksek EAA sahiptir. Günde iki kez alınan 1000 mg’lık dozda
karşılık gelen fark %25’tir.
Eliminasyon:
Ranolazin primer olarak metabolizma tarafından elimine edilir. Dozun %5’ten azı idrar
ve feçes ile değişmemiş olarak atılır. [14C]-ranolazinin 500 mg’lik tek dozu sağlıklı
14bireylere oral yoldan uygulanmasının ardından, radyoaktivitenin %73’ü idrarda ve % 25’i
feçeste tespit edilmiştir.
Artan dozla azalan ranolazin klerensi doz bağımlıdır. İntravenöz uygulama sonrası
eliminasyon yarı ömrü yaklaşık 2-3 saattir. Ranolazinin oral uygulaması sonrasında
kararlı durumdaki terminal yarı ömrü, absorpsiyon hızı sınırlı eliminasyon nedeniyle
yaklaşık 7 saattir.
Doğrusallık/Doğrusal Olmayan Durum:
Ranolazin maruziyeti doza oranla daha çok artar, günde iki kez uygulanan doz 500
mg’dan 1000 mg’a çıkarıldığında kararlı durumdaki EAA 2,5 ila 3 kat artar.
Hastalardaki karakteristik özellikler
Ranolazinin farmakokinetiği üzerine çeşitli faktörlerin etkisi 928 anjina hastası ve sağlıklı
deneklerde yapılan bir popülasyon farmakokinetik çalışması ile incelenmiştir.
Pediyatrik popülasyon:
Ranolazinin farmakokinetik parametreleri pediyatrik popülasyonda (< 18 yaş)
çalışılmamıştır.
Yaşlılar:
Farmakokinetik parametreler üzerine yaşın tek başına klinik olarak ilişkili bir etkisi
bulunmamaktadır. Buna karşın yaşlı hastalar böbrek fonksiyonlarında yaşa bağlı azalma
nedeniyle ranolazine daha fazla maruz kalabilirler.
Böbrek yetmezliği:
Ranolazinin, renal fonksiyonlar üzerindeki etkisini araştıran bir farmakokinetik
çalışmada, böbrek fonksiyonu normal olan bireylerle karşılaştırıldığında, hafif, orta ve
şiddetli böbrek yetmezliği olanlarda ranolazin EAA’ı, ortalama olarak 1,7-2 kat fazla
bulunmuştur. Böbrek fonksiyon bozukluğu olan hastalarda EAA’da bireysel değişkenlik
çok fazladır. Böbrek fonksiyonunun azalması ile metabolitlerin EAA’ında bir artış
görülür. Farmakolojik olarak aktif bir ranolazin metabolitinin EAA’ı, şiddetli derecede
böbrek yetmezliği olan hastalarda 5 kat artar.
Popülasyon farmakokinetik analizinde orta derece böbrek yetmezliği (kreatinin klerensi
40 ml/dak.) olan hastalarda ranolazin maruziyetinde yaklaşık 1,2 kat artış tespit
edilmiştir. Şiddetli derecede böbrek yetmezliği (kreatinin klerensi 10-30 ml/dak.) olan
hastalarda ranolazin maruziyetinde yaklaşık 1,3 ila 1,8 kat artış tespit edilmiştir.
Ranolazin farmakokinetiği üzerinde diyalizin etkisi değerlendirilmemiştir.
Karaciğer yetmezliği:
Ranolazinin farmakokinetiği hafif veya orta şiddette karaciğer yetmezliği olan hastalarda
değerlendirilmiştir. Şiddetli karaciğer yetmezliği olan hastalara ilişkin veri
bulunmamaktadır. Ranolazin EAA’ı hafif karaciğer fonksiyon bozukluğu olan hastalarda
değişmezken orta şiddette yetmezlik olan hastalarda 1,8 kat artar. Bu hastalarda QT
15uzaması daha belirgindir.
Cinsiyet etkileri:
Cinsiyetin klinik olarak farmakokinetik parametreler üzerine bir etkisi yoktur.
Vücut ağırlığı:
40 kg’lık bireylerin maruziyetinin, 70 kg ağırlığındaki bireylerle karşılaştırıldığında
yaklaşık 1,4 kat daha fazla olduğu hesaplanmıştır.
KKY:
KKY NYHA-New York Kalp Birliği Sınıf III ve IV’de plazma konsantrasyonları
yaklaşık 1,3 kat daha yüksek olarak hesaplanmıştır.
5.3 Klinik öncesi güvenlilik verileri
Klinik çalışmalar sırasında gözlenmeyen, ancak klinik maruziyet dozlarına benzer
dozlarda hayvanlarda gözlenen advers reaksiyonlar şunlardır: Ranolazin konvülsiyonla
ilişkilendirilmiştir ve önerilen maksimum klinik dozdan yaklaşık olarak 3 kat yüksek olan
plazma konsantrasyonlarında sıçan ve köpeklerde görülen mortalite oranı artmıştır.
Sıçanlarda yapılan kronik toksisite çalışmaları, klinikte hastalara verilen dozların hafifçe
üzerinde olan maruziyetlerin adrenal değişimler ile ilişkili olduğunu göstermiştir. Bu etki
plazma kolesterol konsantrasyonlarının artışı ile ilişkilidir. İnsanda benzer değişimler
tanımlanmamıştır. İnsanda adreno-kortikal aks üzerine herhangi bir etki belirlenmemiştir.
Uzun dönem karsinojenite çalışmalarında farede 50 mg/kg/güne (150 mg/m2/gün),
sıçanda ise 150 mg/kg/güne (900 mg/m2/gün) kadar olan ranolazin dozlarının, herhangi
bir tümör çeşidinin insidansında ilişkili bir artışa neden olduğu gözlenmemiştir. Bu dozlar
mg/m2 cinsinden, önerilen maksimum insan dozu olan 2 gram’lık dozun farede 0,1,
sıçanda ise 0,8 katına karşılık gelen dozlar olup, bu türlerde tolere edilebilen maksimum
dozları temsil etmektedir.
Ranolazinin oral uygulaması takiben; erkek ve dişi sıçanlarda, insanda beklenilen
maruziyet seviyelerinin (EAA) sırasıyla 3,6 kat veya 6,6 kat üzerindeki seviyelerde
doğurganlık etkilenmemiştir.
Sıçanlar ve tavşanlarda embriyo-fötal toksisite çalışmaları yapılmıştır:
Anne tavşanlar, beklenen insan seviyelerine benzer plazma ranolazin seviyelerine maruz
kaldıklarında (EAA), tavşan fetüslerinde hiçbir etki kaydedilmemiştir.
Anne sıçanlar ise beklenen insan seviyelerinden 2 kat daha fazla seviyelere maruz
kaldıklarında (EAA), fetüslerde hiçbir etki görülmezken, anne sıçanların maruziyeti
insanlarda elde edilenlerden 7,5 kat fazla olduğunda azalmış fötal ağırlık ve düşük
kemikleşme gözlenmiştir.
Emziren anne sıçanların maruziyeti beklenen insan seviyelerinden 1,3 kat daha yüksek
iken yavrularda doğum sonrası mortalite kaydedilmemesine rağmen; maruziyet beklenen
16insan seviyelerinden 3 kat daha yüksek olduğunda ise ranolazinin süte atıldığının
kanıtlanmasıyla doğum sonrası mortalite kaydedilmiştir.
6. FARMASÖTİK ÖZELLİKLER
6.1 Yardımcı maddelerin listesi
Karnauba mumu
Hipromelloz (2910)
Hipromelloz 15cP
Magnezyum stearat
Metakrilik asit-etil akrilat kopolimer (1:1)
Mikrokristalin selüloz
Sodyum hidroksit
Titanyum dioksit
Gliserol triasetat
Laktoz monohidrat (sığır sütü kaynaklı)
FD&C mavi no. 1 lak
FD&C sarı no. 5 lak (E102)
6.2 Geçimsizlikler
Uygulanabilir değil.
6.3 Raf ömrü
48 ay
6.4 Saklamaya yönelik özel tedbirler
25°C altındaki oda sıcaklığında saklanmalıdır.
6.5 Ambalajın niteliği ve içeriği
PVC/PVDC/Alüminyum blister
60 uzatılmış salımlı tabletli ambalajlar
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj Atıklarının Kontrolü Yönetmeliği”ne uygun olarak imha
edilmelidir.
7. RUHSAT SAHİBİ
Menarini İlaç San. ve Tic. A.Ş.
Maslak Mah. Sümer Sok. No: 4
17Maslak Office Building Kat: 7-8
34485 Maslak, Sarıyer/İstanbul
Tel.: (212) 467 11 11
Fax: (212) 467 12 12
8. RUHSAT NUMARASI
249/20
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 15.03.2013
Ruhsat yenileme tarihi:
10. KÜB’ÜN YENİLENME TARİHİ
18