1/6  KISA ÜRÜN BİLGİSİ  
1. Ürünün İsmi  
THIVY® 8,4 mg/ml + 48 mg/ml Şurup  
 
2. Kalitatif ve Kantitatif Bileşimi  
Etkin  madde:   
Her 1 ml THIVY® içerisinde  
48 mg Kekik ( Thymus vulgaris  L. ve Thymus zygis  L.) toprak üstü kısmı kuru ekstresi  (6-10:1) 
Ekstraksiyon çözücüsü: %70 etanol  [h/h] 
8,4 mg Duvar sarmaşığı ( Hedera helix L.) yaprağı kuru ekstresi (4 -8:1) 
Ekstraksiyon çözücüsü: % 30 etanol [a /a] 
 
Yardımcı maddeler:  
Her 4 ml’lik  dozda;   
Sorbitol (%70)         2000 mg  
Yardımcı maddelerin tam listesi için bölüm 6.1’e bakınız.  
 3. Farmasötik Form  
Şurup Koyu kahve -karamel renkli şurup 
 4. Klinik  Özellikler  
4.1 Terapötik  Endikasyonları  
Aşırı mukus birikimi ile karakterize bir soğuk algınlığı semptomu olan öksürüğün eşlik ettiği akut bronşit 
tedavisinde endikedir.  
 
4.2 Dozaj ve Uygulama Yöntemi  
Başka türlü reçete edilmediği takdirde, aşağıdaki tabloda belirtilen dozlarda günde üç kez  THIVY® 
alınmalıdır.    
Ambalaj içerisinde bulunan uygun doz birimlerinin gösterildiği ölçülü enjektörü kullanınız.  
• 12 yaşından büyük adölesanlar ve erişkinler  için: Günde 3 defa 4 ml kullanılması önerilir.  
• 12 yaşın altındaki çocuklarda kullanılması önerilmez.  2/6  Tedavi süresi hastalığın seyrine bağlıdır.  
 
Oral olarak uygulanır. Ölçülü enjektör  ile önerilen dozlarda alınır.  Kullanmadan önce iyice çalkalayınız.   
THIVY®’i sulandırmadan içiniz. İlacı aldıktan sonra biraz sıvı (tercihen su) içiniz.  
 
Özel popülasyonlara ilişkin ek bilgiler  
Pediyatrik popülasyon  
12 yaşın altındaki  çocuklarda  kullanılmamalıdır.  
 Böbrek/ Karaciğer yetmezliği  
Böbrek ve karaciğer yetmezliği olan hastalarda doz ayarlaması gerektiğine dair veri bulunmamaktadır.   
Geriatrik popülasyon
 
Geriatrik  popülasyonların kullanımına ilişkin yeterli veri mevcut değildir.  
 
4.3 Kontrendikasyonlar  
• İçeriğindeki etkin maddelere ya da yardımcı maddelerden herhangi birine karşı bilinen aşırı duyarlılığı 
olanlarda,  
• Araliaceae ve Lamiaceae familyasındaki  bitkilere ve içeriğindeki bileşiklere  karşı aşırı duyarlılığı 
olanlarda,  
• 12 yaşın altındaki çocuklarda THIVY® kullanılmamalıdır.  
 4.4 Kullanım İçin Özel Uyarılar ve  Önlemler  
Şikayetler  bir haftadan uzun sürerse, dispne, ateş veya iltihaplı ve kanlı balgam gibi semptomlar görülürse  
tedaviye ara verilerek gerekli önlemler alınmalıdır.  
Gastriti ve gastrik ülseri olan hastalarda dikkatli kullanılmalıdır.  
Nadir kalıtımsal fruktoz intoleransı bulunan hastalar THIVY® kullanmamalıdır.   
Bu tıbbi  üründe   gliserol  bulunmaktadır  ve günlük kul lanım dozundan dolayı  uyarı gerektirmemektedir.   
 4.5 Diğer Tıbbi Ürünler ile Etkileşimler ve Diğer Etkileşim Şekilleri
 
Şu ana kadar diğer tıbbi ürünlerle bilinen bir etkileşimi mevcut değildir.  
THIVY® ile eşzamanlı uygulanan tıbbi ürünlerle olası etkileşim çalışmaları yapılmamıştır.   3/6  Özel popülasyonlara ilişkin ek bilgiler   
Yeterli veri yoktur.  
 
Pediyatrik popülasyon  
Yeterli veri yoktur.  
THIVY® 12 yaş altındaki çocuklarda kullanılmamalıdır.  
 4.6 Gebelik ve  Laktasyon  
Genel tavsiye  
Gebe veya emziren kadınlarda bu ürünün kullanımına yönelik yeterli veri bulunmadığından, THIVY® 
gebelik  dönemi ve emzirme boyunca kullanılmamalıdır.   
 
Çocuk doğurma potansiyeli bulunan kadınlar/Doğum kontrolü  
Bu konuyla ilgili herhangi bir çalışma yapılmamıştır.   
Gebelik dönemi  
Gebe kadınlarda bu ürünün kullanımına yönelik yeterli veri bulunmadığından, THIVY® 
kullanılmamalıdır.   
Laktasyon dönemi  
Emziren kadınlarda bu ürünün kullanımına yönelik yeterli veri bulunmadığından, THIVY® emzirme 
dönemi boyunca kullanılmamalıdır.   
Üreme yeteneği  (Fertilite)  
Üreme yeteneğine ilişkin yeterli veri mevcut değildir.   
4.7 Araç ve Makine Kullanma Yeteneği Üzerindeki  Etkiler  
Önerilen dozlarda THIVY®’nin araç ve makine kullanımı üzerine etkisi beklenmez.  
 
4.8 İstenmeyen  Etkiler  
Solunum, göğüs hastalıkları ve mediastinal hastalıklar  
Seyrek: Dispne  
  4/6  Gastrointestinal  hastalıkları  
Seyrek: Kramp, bulantı, kusma ve diyare  
 
Deri ve deri altı doku hastalıkları  
Seyrek:  Ürtiker, yüz, ağız ve/veya farengeal bölgede şişme, alerjik reaksiyonlar  
 
Şüpheli Advers Reaksiyonların Raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır. 
Raporlama yapılması,  ilacın yarar/risk dengesinin sürekli olarak izlenmesine olanak sağlar. Sağlık 
mesleği mensuplarının herhangi bir şüpheli advers reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr ; e-posta: tufam@titck.gov.tr ; tel: 0 800 314 
00 08; faks: 0312 218 35 99).  
4.9 Doz  Aşımı  
Doz aşımı vakalarında gastrik şikayetler, kusma ve diyare meydana gelebilir. Bu ürünün doz aşımında görülen etkiler için herhangi bir tedavi bulunmamaktadır. Bu nedenle primer 
toksin uzaklaştırma ve aktif kömür uygulaması önerilmektedir.  
 
5. Farmakolojik Özellikleri  
5.1 Farmakodinamik  Özellikleri  
Farmakoterapötik grup: Ekspektoranlar  
ATC Kodu: R05CA12 İnsanlarda, ürünün içeriğinde bulunan etkin maddeler veya bunların sabit kombinasyonu  için 
farmakolojik etkilere yönelik yeterli veri mevcut değildir.    
5.2 Farmakokinetik Özellikleri  
Kekik ve duvar sarmaşığı ekstrelerini birlikte içeren preparatların farmakokinetiği ve biyoyararlanımına ilişkin yeterli veri mevcut değildir.  
 
5.3 Klinik Öncesi Güvenlilik Verileri  
Duvar sarmaşığı ( Hedera helix L.) yaprağı kurutulm uş ekstresi ile yapılan geleneksel tekrarlayan doz 
toksisitesi ve mutajenite (Ames testi) çalışmalarından elde edilen preklinik veriler insanlarda kullanım 5/6  için diyare haricinde herhangi bir güvenlilik endişesi oluşturmamıştır. Genotoksisite, karsinojenisi te ve 
üreme toksisitesi çalışmaları yapılmamıştır.  
Kekik ( Thymus vulgaris  L.) toprak üstü kısmı kurutulmuş ekstresi ile 12 saat boyunca aç bırakılmış her 
biri 25- 40 g arasındaki albino fareler (n=8) üzerinde yapılan bir tek doz çalışmasında, albino farelere ağız 
yoluyla 0,5 g/kg, 1,0 g/kg, 2,0 g/kg, 3,0 g/kg, 4,0 g/kg ve 5,0 g/kg dozları verilmiştir (Farelerin ağırlığı 
başına düşen dozlardır.).  24 saat boyunca toksisite açısından davranış parametreleri gözlenmiştir. 24 
saatin sonunda hayatta kalan albino farelerin 14 gün boyunca davranışları ve vücut ağırlıkları 
incelenmiştir.  Elde edilen sonuçlara göre Kekik ( Thymus vulgaris  L.) toprak üstü kısmı kurutulmuş 
ekstresinin LD 50 değerinin 5,0 g/kg olduğu sonucuna ulaşılmıştır.  
 
6. Farmasötik  Özellikleri 
6.1 Yardımcı Maddelerin  Listesi  
Gliserol 
Sitrik asit monohidrat  
Potasyum sorbat  
Sorbitol  
Ksilitol  
Bal aroması  
Limon aroması  
Deiyonize su  
 
6.2 Geçimsizlikler  
Bilinen bir geçimsizliği yoktur.  
 
6.3 Raf  ömrü  
Raf ömrü 24 aydır.  
Şişe açıldıktan sonra 25°C altında  oda sıcaklığında  saklamak koşuluyla 6 ay içerisinde kullanılmalıdır.  
 
6.4 Özel Saklama Önlemleri  
25ºC altındaki oda sıcaklığında saklayınız.  Çocukların görebileceği ve erişebileceği yerlerden uzak tutunuz.  
 6/6  6.5 Ambalajın Yapısı ve İçeriği  
Oral kullanıma yönelik  100 ml Tip III (amber renkli) cam şişe ve beyaz renkli çocuk kilitli PP kapak ve  
6 ml’lik ölçülü enjektör  
 
6.6 Kullanılmış Bir Ürünün veya Böyle Bir Üründen Kaynaklanan Atık Maddelerin İmha 
Talimatları  
Özel bir gereklilik yoktur.  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve “Ambalaj 
ve Ambalaj Atıklarının Kontrolü Yönetmeliği”ne uygun olarak imha edilmelidir.  
 
7. Ruhsat Sahibi  
TOBIO İlaç San. ve Tic. A.Ş. 
Saray Mah. Dr. Adnan Büyükdeniz Cad.  
Akkom Ofis Park No:2  
Kelif Plaza Kat:19 34768  
Ümraniye/İstanbul  
 
8. Ruhsat Numarası  
2021/354  
9. İlk Ruhsat Tarihi/ Ruhsat Yenilenme Tarihi 
İlk ruhsat tarihi: 04.10.2021  
Ruhsat yenileme tarihi:  
 
10. KÜB Yenileme  Tarihi  