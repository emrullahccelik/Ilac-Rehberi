KISA ÜRÜN BİLGİSİ
1. BEŞERİ TIBBİ ÜRÜNÜN ADI
NOOTROPİL 800 mg film kaplı tablet
2. KALİTATİF VE KANTİTATİF BİLEŞİM
Etkin madde:
1 film kaplı tablette:
Pirasetam 800 mg
Yardımcı maddeler:
Film kaplama Opadry OY-3445’de boyar madde olarak,
Sunset sarısı FCF aluminyum lakı (E110) 2,65 mg
Titanyum dioksit (E171)
Yardımcı maddeler için bölüm 6.1’e bakınız.
3. FARMASÖTİK FORM
Film Kaplı Tablet
Turuncu, oblong, çentikli, N/N olarak işaretli film kaplı tablet
4. KLİNİK ÖZELLİKLER
4.1. Terapötik endikasyonlar
Erişkinlerde
- Hafıza kaybı, dikkat eksikliği ve araç kullanma yeteneğinin kaybı gibi bulgularla seyreden
psiko-organik sendromların semptomatik tedavisi,
- Kortikal kaynaklı miyoklonus tedavisi (tek başına veya diğer ilaçlarla birlikte),
- Vertigo ve ilişkili denge bozuklukları (vazomotor veya psişik kökenli sersemlik hissi hariç)
için endikedir.
Çocuklarda
- 8 yaş ve üzeri çocuklarda konuşma terapisi gibi uygun yaklaşımlar ile birlikte disleksi
tedavisinde endikedir.
4.2 Pozoloji ve uygulama şekli
Pozoloji/ Uygulama sıklığı ve süresi:
Günlük dozun 2-4 eşit doz halinde alınması önerilir.
Parenteral (damardan) uygulama gerektiği zaman (örn. yutma güçlüğü, bilinç kaybı)
NOOTROPİL günlük önerilen ile aynı dozda İ.V. yoldan uygulanabilir.
- Enjektabl ampuller birkaç dakika boyunca İ.V. uygulanacaktır.
Sayfa 1/11Aşağıda her bir endikasyonda önerilen günlük dozlar belirtilmiştir:
Psiko-organik sendromların semptomatik tedavisi
Günlük önerilen doz; 2,4 g'dan- 4,8 g'a kadardır ve günlük doz 2 veya 3 eşit doza bölünerek
uygulanır.
Kortikal kaynaklı miyoklonus tedavisi
Günlük doza 7,2 g ile başlanmalı, 24 g'lık maksimum doz elde edilinceye dek her üç veya
dört günde bir 4,8 g'lık artışlarla 2 veya 3 eşit doza bölünerek uygulama yapılmalıdır.
Tedavide uygulanan diğer anti-miyoklonik ilaçlar aynı dozda verilmeli; elde edilen klinik
yarara göre, söz konusu ilaçların dozu, mümkünse, azaltılmalıdır.
NOOTROPİL alınmaya bir kez başlandığında, tedaviye asıl serebral hastalık süresince
devam edilmelidir.
Akut nöbeti olan hastalarda, zaman içinde kendiliğinden iyileşme görülebilir; dolayısıyla her
6 ayda bir, ilaç dozunu azaltmak veya ilacı kesmek için girişimde bulunulmalıdır.
Bunu yaparken, NOOTROPİL dozu, her iki günde bir ani nüks ya da kesilme nöbetlerini
önlemek için (Lance Adams sendromunda her üç ya da dört günde bir) 1,2 g azaltılmalıdır.
Vertigo tedavisi
Günlük önerilen doz; 2,4 g- 4,8 g arasındadır ve günlük doz 2 veya 3 eşit doza bölünerek
uygulanır.
Konuşma terapisi ile kombine olarak disleksi tedavisi
8 yaş ve üstü çocuklarda ve ergenlerde, günlük önerilen doz yaklaşık 3,2 g'dır ve 2 eşit doza
bölünerek uygulanır.
Uygulama şekli:
NOOTROPİL 800 mg Film Kaplı Tablet ağızdan kullanım içindir ve yemeklerle birlikte
veya öğün dışında alınabilir. NOOTROPİL 800 mg Film Kaplı Tablet bütün halinde bir
miktar sıvı ile yutulmalı, çiğnenmemeli veya kırılmamalıdır.
Özel popülasyonlara ilişkin ek bilgiler:
Böbrek yetmezliği:
Günlük doz, böbrek fonksiyonuna göre, bireyselleştirilmelidir. Doz, aşağıdaki tabloda
gösterildiği şekilde ayarlanmalıdır. Bu doz tablosunu kullanmak için, hastanın kreatinin
klirensinin (CLcr), ml/dak. olarak hesaplanması gerekir. Aşağıdaki formül kullanılarak,
serum kreatinin (mg/dl) değerinden, ml/dak. olarak CLcr hesaplanabilir:
[ 140-yaş (yıl) ] x ağırlık (kg)
CLcr (ml/dak)=  (x 0,85 - kadınlarda)
72 x serum kreatinin (mg/dl)
Sayfa 2/11Kreatinin klirensi
Grup Pozoloji ve sıklık
(ml/dak.)
Genel günlük doz, 2 - 4 eşit doza
Normal > 80
bölünerek
Genel günlük dozun 2/3’ü,
Hafif 50-79
2 veya 3 eşit doza bölünerek
Genel günlük dozun 1/3’ü,
Orta 30-49
2 eşit doza bölünerek
Genel günlük dozun 1/6’sı,
Ağır < 30
1 tek uygulama
Son-Dönem
- Kontrendike
Böbrek Hastalığı
Karaciğer yetmezliği:
Sadece karaciğer yetmezliği olan hastalarda dozun ayarlanması gerekmez. Karaciğer ile
böbrek yetmezliği olan hastalarda doz ayarlaması önerilir (bkz. Bölüm 4.2).
Pediyatrik popülasyon:
NOOTROPİL, 8 yaşın altındaki çocuklarda, güvenlilik ve etkinlik ile ilgili yeterli veri
bulunmaması sebebiyle kullanılması önerilmez.
Geriyatrik popülasyon:
Böbrek fonksiyon bozukluğu olan yaşlı hastalarda doz ayarlaması önerilir (bkz. Bölüm 4.2).
Yaşlı hastaların uzun süreli tedavisinde, gerektiğinde doz ayarlaması yapılabilmesi için
kreatinin klirensinin düzenli olarak değerlendirilmesi gerekir.
4.3. Kontrendikasyonlar
- Pirasetam veya diğer pirolidon türevlerine ya da içerdiği yardımcı maddelerden herhangi
birine karşı aşırı duyarlılığı olanlarda,
- serebral hemorajisi olan hastalarda,
- son-dönem böbrek hastalığı olanlarda,
- Huntington Koresi hastalığı olanlarda kontrendikedir.
4.4. Özel kullanım uyarıları ve önlemleri
NOOTROPİL’in trombosit antiagreganı etkisi nedeniyle (bkz. Bölüm 5.1), ağır kanamalı
hastalarda, gastrointestinal ülser hastası gibi kanama riski olan hastalarda, altta yatan
hemostaz bozukluğu olan hastalarda, hemorajik inme hikayesi olan hastalarda, diş ile ilgili
cerrahi operasyon dahil büyük cerrahi girişim geçiren hastalarda ve düşük doz aspirin dahil
antikoagülan veya trombosit antiagreganı ilaçlar kullanan hastalarda dikkatle kullanılması
önerilir.
NOOTROPİL böbrekler yoluyla vücuttan atıldığından, böbrek yetmezliğinde dikkatli
olunmalıdır (bkz. Bölüm 4.2).
Yaşlıların uzun süreli tedavisinde, gerektiğinde doz ayarlaması yapılabilmesi için kreatinin
klirensinin düzenli olarak değerlendirilmesi gerekir.
Sayfa 3/11Miyoklonuslu hastalarda tedavinin birden kesilmesi, ani nükse ya da kesilme nöbetlerine yol
açabileceğinden, bundan kaçınılmalıdır.
Yardımcı maddelerle ilgili uyarılar
Sunset Sarısı FCF (E110): Alerjik reaksiyonlara neden olabilir.
Sodyum: Bu ürün, her 24 g NOOTROPİL’e yaklaşık 2 mmol (veya yaklaşık 46 mg) sodyum
içerir. Bu durum kontrollü sodyum diyetinde olan hastalar için göz önünde
bulundurulmalıdır.
4.5. Diğer tıbbi ürünlerle etkileşim ve diğer etkileşim şekilleri
Tiroid ekstreleriyle (T3 + T4) eş zamanlı tedavi sırasında, konfüzyon, irritabilite ve uyku
bozukluğu bildirilmiştir.
Yayınlanmış tek-kör bir çalışmada, ağır yineleyen venöz trombozlu hastalarda 9,6 g/gün
dozunda NOOTROPİL’in, INR’yi 2,5’ten 3,5’a çıkarmak için gerekli asenokumarol dozunu
değiştirmediği gösterilmiştir. Ancak tek başına asenokumarolün gösterdiği etkiler ile
karşılaştırıldığında; 9,6 g/gün dozunda eklenen NOOTROPİL, trombosit aggregasyonunu; β-
tromboglobulin salımını; fibrinojen ve von Willebrand faktörlerinin (VIII:C; VIII:vW:Ag;
VIII:vW:RCo) düzeylerini ve tam kan ve plazma viskozitesini anlamlı ölçüde düşürmüştür.
NOOTROPİL farmakokinetiği üzerinde değişikliğe yol açan ilaç etkileşim potansiyelinin
düşük olması beklenir çünkü NOOTROPİL dozunun yaklaşık %90'ı değişmemiş ilaç olarak
idrarla atılır.
In vitro, 142, 426 ve 1422 mcg/ml konsantrasyonlardaki NOOTROPİL, insan karaciğer
sitokrom P450 CYP 1A2, 2B6, 2C8, 2C9, 2C19, 2D6, 2E1 ve 4A9/11 izoformlarını inhibe
etmez.
NOOTROPİL’in 1422 mcg/ml konsantrasyonda, CYP 2A6 (%21) ve 3A4/5 (%11) üzerinde
minör inhibe edici etkileri gözlemlenmiştir. Bununla birlikte, bu iki CYP izoformunun
inhibisyonu için Ki değerleri, 1422 mcg/ml'nin muhtemelen çok üzerindedir. Bu nedenle,
NOOTROPİL’in diğer ilaçlarla metabolik etkileşimi beklenmez.
4 hafta boyunca günlük 20 g dozda alınan NOOTROPİL, epilepsi hastalarında sabit dozlarda
alınan antiepileptik ilaçların (karbamazepin, fenitoin, fenobarbiton, sodyum valproat) doruk
ve taban serum düzeylerini değiştirmemiştir.
Eş zamanlı alkol kullanımı, NOOTROPİL serum düzeyleri üzerinde herhangi bir etki
göstermemiş, 1,6 g oral dozda uygulanan NOOTROPİL de alkol düzeylerini
değiştirmemiştir.
4.6. Gebelik ve laktasyon
Genel tavsiye
Gebelik kategorisi "C"’dir.
Sayfa 4/11Çocuk doğurma potansiyeli bulunan kadınlar / Doğum kontrolü (Kontrasepsiyon)
NOOTROPİL için, oral kontraseptiflerle tanımlanmış bir etkileşim verisi bulunmamaktadır.
Gebelik dönemi
NOOTROPİL’in hamile kadınlarda kullanımıyla ilgili yeterli veri yoktur. NOOTROPİL
plasenta bariyerini geçer. Yeni doğanda ilaç düzeyleri maternal düzeylerin yaklaşık %70-
%90'ı arasındadır.
NOOTROPİL hamilelikte çok gerekli olmadıkça kullanılmamalıdır. Yalnızca annenin klinik
açıdan durumu NOOTROPİL ile tedavi edilmesini gerektiriyor ise ve NOOTROPİL’in anne
açısından faydası söz konusu riskinden daha fazla ise uygulanmalıdır.
Laktasyon dönemi
NOOTROPİL anne sütüne geçer; dolayısıyla emzirme sırasında kullanımından kaçınılmalı ya
da tedavi sırasında emzirme kesilmelidir.
Üreme yeteneği / Fertilite
Hayvan çalışmaları; hamilelik, embriyo/fetus gelişimi, doğum ya da post-natal gelişim
açılarından doğrudan ya da dolaylı zararlı etkiler göstermemiştir.
4.7. Araç ve makine kullanımı üzerindeki etkiler
İlaç alımıyla gözlemlenen istenmeyen etkiler değerlendirildiğinde, NOOTROPİL’in araç ve
makine kullanımına etkisi olasıdır ve bu durum ilacı kullanırken dikkate alınmalıdır.
4.8. İstenmeyen etkiler
Klinik çalışmalarda bildirilen istenmeyen etkiler MedDRA Sistem Organ Sınıfı’na göre ve
sıklık gruplandırması aşağıda belirtildiği şekilde tanımlanmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000); bilinmiyor (eldeki verilerden
hareketle tahmin edilemiyor)
Klinik çalışmalar
Güvenlik verileri mevcut çift–kör, plasebo-kontrollü, klinik veya farmakoklinik çalışmalar
(Haziran 1997'de UCB Dökümantasyon Veri Bankasından elde edilmiş); endikasyon, dozaj
formu, günlük doz veya popülasyon özelliklerinden bağımsız olarak NOOTROPİL alan
3000'den fazla deneği kapsar.
Advers olaylar WHO Sistem Organ Sınıfına göre gruplandırıldığında, aşağıda sıralanan
sınıflar, NOOTROPİL ile tedavide istatistiksel açıdan anlamlı olarak yüksek oranda
görülmüştür:
 Psikiyatrik hastalıklar
 Santral ve periferik sinir sistemi hastalıkları
 Metabolizma ve beslenme hastalıkları
 Tüm vücutta görülen genel bozukluklar
Sayfa 5/11Aşağıdaki advers olaylar, plaseboya kıyasla pirasetam ile istatistiksel olarak anlamlı, daha
yüksek sıklıkta bildirilmiştir. Plaseboya (n= 2850) karşı pirasetam (n= 3017) ile tedavi edilen
hastalar için sıklık değerleri aşağıda verilmiştir.
Metabolizma ve beslenme hastalıkları
Yaygın: Kilo artışı
Psikiyatrik hastalıklar
Yaygın: Sinirlilik
Yaygın olmayan: Somnolans, depresyon
Sinir sistemi hastalıkları
Yaygın: Hiperkinezi
Genel bozukluklar ve uygulama bölgesine ilişkin hastalıklar
Yaygın olmayan: Asteni
Pazarlama-sonrası deneyim
Pazarlama sonrası deneyimden aşağıda sıralanan ek advers ilaç reaksiyonları bildirilmiştir
(MedDRA Sistem Organ Sınıfları’na göre sıralanmıştır). Veriler, tedavi edilen popülasyonda
bu advers ilaç reaksiyonlarının insidansı ile ilgili kestirim yapmak için yetersizdir.
Kan ve lenf sistemi hastalıkları:
Bilinmiyor: Hemorajik bozukluk
Bağışıklık sistemi hastalıkları:
Bilinmiyor: Anafilaktoid reaksiyon, aşırı duyarlılık
Psikiyatrik hastalıklar:
Bilinmiyor: Ajitasyon, anksiyete, konfüzyon, halüsinasyon
Sinir sistemi hastalıkları:
Bilinmiyor: Ataksi, denge bozukluğu, epilepsinin şiddetlenmesi, baş ağrısı, uykusuzluk
Kulak ve iç kulak hastalıkları:
Bilinmiyor: Vertigo
Gastrointestinal hastalıklar:
Bilinmiyor: Karın ağrısı, üst karın ağrısı, ishal, bulantı, kusma
Deri ve deri altı doku hastalıkları:
Bilinmiyor: Anjiyonörotik ödem, dermatit, kaşıntı, ürtiker
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
Sayfa 6/11olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Belirtiler
Karın ağrısı ile birlikte kanlı diyare olgusu, günlük 75 g NOOTROPİL alınmasıyla meydana
gelir ve büyük olasılıkla aşırı yüksek dozda sorbitol (NOOTROPİL Şurup içeriğinde yer
alan) ile ilişkilidir. Doz aşımına bağlı spesifik ek bir advers olaya işaret edecek başka bir
olgu bildirilmemiştir.
Tedavi
Akut belirgin doz aşımında, mide gastrik lavajla ya da kusma indüklenerek boşaltılabilir.
NOOTROPİL’in doz aşımı için spesifik bir antidotu yoktur.
Doz aşımı tedavisi semptomatiktir ve hemodiyalizi de içerebilir. Dializin ekstraksiyon
etkinliği NOOTROPİL için % 50-60'dır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer psikostimülanlar ve nootropikler
ATC kodu: N06BX03.
Etkin madde pirasetam, gamaaminobütirik asidin (GABA) siklik türevi olan bir pirolidon (2-
okso-1-pirolidin-asetamid)'dur.
Etki Mekanizması ve Farmakodinamik Etkileri
Mevcut veriler, NOOTROPİL’in temel etki mekanizmasının ne hücre ne de organa özgü
olmadığını önerir. NOOTROPİL, fosfolipid membran modellerinin polar uçlarına doza
bağımlı bir şekilde fiziksel olarak bağlanarak, mobil ilaç fosfolipid kompleksinin oluşumu ile
karakterize membran lameller yapısının restorasyonunu indükler. Bu durum, membran ve
transmembran proteinlerin fonksiyonlarını göstermeleri için gerekli katlanmayı veya üç
boyutlu yapılarını sürdürmelerini veya geri kazanmalarını sağlar, daha iyi bir membran
stabilitesi sağlanmasının olası nedeni budur.
NOOTROPİL’in nöronal ve vasküler etkileri vardır.
Nöronal Etkiler
Nöronal düzeyde, NOOTROPİL membrana etkisini çeşitli yollarla gösterir. Hayvanlarda.
NOOTROPİL, başlıca reseptör yoğunluğunun ve aktivitesinin postsinaptik olarak
düzenlenmesi ile çeşitli tipteki nörotransmisyonu geliştirir. Hem hayvan hem de insanda
öğrenme, hafıza, dikkat, bilinçlilik gibi kognitif olaylarla ilgili fonksiyonları sedatif veya
psikostimülan etkilere neden olmaksızın hem yetersiz durumlarında hem de normal
deneklerde artırır. NOOTROPİL, hayvanlarda ve insanlarda, hipoksi, intooksikasyonlar ve
elektrokonvülsif tedavi gibi çeşitli serebral olaylardan sonra, kognitif yetenekleri korur ve
düzeltir. EEG (elektroensefalografi) ve psikometrik değerlendirmeler ile belirlendiği üzere,
beyin fonksiyonu ve performansını hipoksi ile indüklenen değişikliklere karşı korur.
Sayfa 7/11Vasküler Etkiler
NOOTROPİL, trombositler, eritrositler ve damar duvarları üzerinde hemoreolojik etkilerini
eritrosit deformabilitesini arttırarak, trombosit agregasyonunu, damar duvarlarına eritrosit
adhezyonunu ve kapiller vazospazmını azaltarak gösterir.
Trombositlere etkileri: Sağlıklı gönüllülerde ve Raynaud fenomenli hastalardaki açık
çalışmalarda, NOOTROPİL’in 12 g'a kadar artan dozları, tedavi-öncesi değerlerle (ADP,
kollojen, epinefrin ve ßTG salımı ile indüklenen agregasyon testleri) karşılaştırıldığında
trombosit sayısında anlamlı bir değişikliğe neden olmadan, trombosit fonksiyonlarında,
doza-bağlı bir düşüşe neden olur. Bu çalışmalarda NOOTROPİL kanama zamanını
uzatmıştır.
Kan damarlarına etkileri: Hayvan çalışmalarında NOOTROPİL, vazospazmı inhibe eder ve
çeşitli spazmojenik ajanların etkilerine karşı etkili olmuştur. Herhangi bir vazodilatör etkisi
yoktur ve "çalma" fenomenini indüklememiş, kan akımında azalmaya, tekrar kan akışına
veya hipotansif etkiye yol açmamıştır. Sağlıklı gönüllülerde NOOTROPİL eritrositlerin
vasküler endotele adhezyonunu azaltmıştır ve ayrıca sağlıklı endotelde prostasiklin sentezi
üzerinde doğrudan stimülan etkisi vardır.
Koagülasyon faktörlerine etkileri: Sağlıklı gönüllülerde, 9,6 g'a kadar artan NOOTROPİL
dozu, tedavi-öncesi değerlerle karşılaştırıldığında fibrinojen ve von Willebrand faktörlerinin
(VIII: C; VIII R : AG; VIII R:vW) plazma seviyelerini %30-40 azaltır ve kanama zamanını
uzatır. Hem primer hem sekonder Raynaud fenomenli hastalarda 6 ay boyunca alınan 8 g/gün
dozunda NOOTROPİL, tedavi öncesi değerlerle karşılaştırıldığında fibrinojen ve von
Willebrand faktörlerinin (VIII: C; VIII R : AG; VIII R : vW(RCF)) plazma seviyelerini
%30-40 azaltır, plazma viskozitesini azaltır ve kanama zamanını uzatır.
Sağlıklı gönüllülerde yapılan diğer bir çalışmada; hemostaz parametreleri ve kanama
zamanına etkisi açısından, NOOTROPİL (12 g'a kadar, günde iki kez) ve plasebo arasında
istatiksel olarak anlamlı bir fark görülmemiştir.
5.2 Farmakokinetik özellikler
Genel özellikler
NOOTROPİL’in farmakokinetik profili doğrusal ve zamandan bağımsızdır; geniş bir doz
aralığında denekler arası değişkenlik düşüktür. Bu, NOOTROPİL’in yüksek geçirgenlik,
yüksek çözünürlük ve minimum metabolize olma özellikleriyle uyumludur. NOOTROPİL’in
plazma yarılanma ömrü 5 saattir. Bu süre erişkin gönüllülerde ve hastalarda aynıdır.
Yaşlılarda (böbrek klirensinin bozulmasına bağlı olarak) ve böbrek yetmezliği olan
deneklerde artar. Kararlı durum plazma konsantrasyonlarına, dozlamadan sonra 3 gün içinde
ulaşılır.
Emilim
NOOTROPİL oral uygulamadan sonra hızla ve büyük ölçüde emilir. Aç deneklerde
uygulamadan 1 saat sonra doruk plazma konsantrasyonlarına ulaşılır. NOOTROPİL oral
formülasyonların mutlak biyoyararlanımı %100'e yakındır. Besinler NOOTROPİL’in emilim
miktarını etkilemez, fakat C 'ı %17 düşürür ve t 'ı 1'den 1,5 saate çıkarır. 3,2 g’lık oral
maks maks
tek dozun ve günde üç kez 3,2 g’lık dozun uygulanmasını takiben doruk konsantrasyonlar
sırasıyla 84 mcg/ml ve 115 mcg/ml'dir.
Sayfa 8/11Dağılım
NOOTROPİL plazma proteinlerine bağlanmaz ve dağılım hacmi yaklaşık 0,6 l/kg’dır.
İntravenöz uygulamayı takiben serebrospinal sıvıda ölçülebilir. NOOTROPİL kan-beyin
bariyerini geçer. Serebrospinal sıvıda t 'a uygulamadan yaklaşık 5 saat sonra ulaşılır ve
maks
yarılanma ömrü yaklaşık 8,5 saattir.
Hayvanlarda, NOOTROPİL’in beyindeki en yüksek konsantrasyonları serebral korteks
(frontal, pariyetal, oksipital loblar), serebellar korteks ve bazal ganglionlar'dadır.
NOOTROPİL yağ dokusu dışında tüm dokulara yayılır; plasenta engelini geçer ve izole
eritrositlerin membranlarından penetre olur.
Biyotransformasyon
NOOTROPİL’in insan vücudunda metabolize olduğu bilinmemektedir. Bu metabolize
olmama durumu, anürik hastalarda plazma yarılanma-ömrünün uzunluğu ve ana bileşenin
idrarda yüksek oranda saptanması ile desteklenmektedir.
Eliminasyon
İ.V. ya da oral uygulamalardan sonra, NOOTROPİL’in plazma yarılanma ömrü erişkinlerde
yaklaşık 5 saattir. Görünür toplam vücut klirensi 80-90 ml/dak.'dır. Ana atılım yolu idrardır
ve dozun %80-100'üne tekabül eder. NOOTROPİL glomerüler filtrasyonla atılır.
Doğrusallık/ doğrusal olmayan durum
NOOTROPİL’in farmakokinetiği 0,8-12 g doz aralığında doğrusaldır. Yarılanma ömrü ve
klirens gibi farmakokinetik değişkenleri doz ve tedavi süresi ile değişmez.
Hastalardaki karakteristik özellikler
Cinsiyet
2,4 g'lık dozda formülasyonların karşılaştırıldığı bir biyoeşdeğerlik çalışmasında, C ve
maks
EAA kadınlarda (N = 6), erkeklere (N =6) kıyasla yaklaşık %30 daha yüksektir. Ancak vücut
ağırlığı için ayarlanan klirensler benzerdir.
Irk
Irkın etkileri ile ilgili resmi farmakokinetik çalışma yapılmamıştır. Çapraz karşılaştırmalı
çalışmalar, beyaz ırk ve Asyalıları kapsar, iki ırk arasında NOOTROPİL farmakokinetiğinin
benzer olduğunu göstermiştir. NOOTROPİL esas olarak idrarla atıldığından ve kreatinin
klirensinde önemli ırksal farklılıklar bulunmadığından, ırkla ilişkili farmakokinetik farklılık
beklenmez.
Geriyatrik popülasyon
Yaşlılarda NOOTROPİL’in yarılanma ömrü artar ve bu artış, bu popülasyonda böbrek
fonksiyonunun azalması ile ilişkilidir (bkz. Bölüm 4.2).
Pediyatrik popülasyon
Çocuklarda resmi herhangi bir farmakokinetik çalışma yapılmamıştır.
Böbrek yetmezliği
NOOTROPİL klirensi, kreatinin klirensi ile bağlantılıdır. Bu nedenle, böbrek yetmezliği olan
hastalarda NOOTROPİL’in günlük dozunun kreatinin klirensi temel alınarak ayarlanması
önerilir (bkz. Bölüm 4.2). Anürik son-dönem böbrek hastalığı olan deneklerde,
Sayfa 9/11NOOTROPİL yarılanma ömrü 59 saate çıkmıştır. Tipik 4-saatlik bir diyaliz devresi boyunca
NOOTROPİL’in uzaklaştırılan fraksiyonu % 50-60 arasındadır.
Karaciğer yetmezliği
Karaciğer yetmezliğinin NOOTROPİL’in farmakokinetiği üzerine etkisi
değerlendirilmemiştir. Dozun %80-100'ü idrarda değişmemiş ilaç olarak atıldığından
karaciğer yetmezliğinin tek başına NOOTROPİL eliminasyonu üzerine anlamlı bir etkisi
beklenmez.
5.3 Klinik öncesi güvenlilik verileri
NOOTROPİL ile elde edilen klinik öncesi veriler, NOOTROPİL’in düşük toksisite
potansiyeli olduğunu gösterir. Fare, sıçan ve köpeklerde tek doz çalışmaları, 10 g/kg'lık oral
dozların ardından hiçbir geri dönüşümsüz toksisite göstermemiştir.
Yinelenen doz kronik toksisite çalışmalarında, farelerde (4,8 g/kg/gün'e kadar dozlarda) ve
sıçanlarda (2,4 g/kg/gün'e kadar dozlarda) toksisite için hiçbir hedef organ
gözlemlenmemiştir. Köpeklerde NOOTROPİL bir sene boyunca 1 g/kg/gün’den 10
g/kg/gün'e artan dozda oral olarak uygulandığında, hafif gastrointestinal etkiler (kusma, dışkı
kıvamında değişiklik, su tüketimi artışı) gözlenmiştir.
Benzer şekilde sıçan ve köpeklerde, 4-5 hafta boyunca 1 g/kg/gün'e kadar I.V. uygulama
toksisite oluşturmamıştır.
In vitro ve in vivo çalışmalarda genotoksisite ve karsinojenisite potansiyeli gösterilmemiştir.
6. FARMASÖTİK ÖZELLİKLER
6.1 Yardımcı maddelerin listesi
Tablet çekirdeği
Makrogol 6000 (toz)
Koloidal anhidröz silika
Magnezyum stearat
Kroskarmeloz sodyum
Film kaplama
Opadry OY-3445 turuncu
HPMC 2910 5 cP
Titanyum dioksit (E 171)
Sunset sarısı FCF aluminyum lakı (E 110)
Makrogol 400
Opadry OY-S-29019 şeffaf
HPMC 2910 50 cP
Makrogol 6000
Saf su
Sayfa 10/116.2. Geçimsizlikler
Bulunmamaktadır.
6.3. Raf ömrü
Raf ömrü 36 aydır.
6.4. Saklamaya yönelik özel tedbirler
25ºC’nin altındaki oda sıcaklığında ve kuru bir yerde saklanmalıdır.
6.5. Ambalajın niteliği ve içeriği
PVC / Aluminyum blister içerisinde 30 film kaplı tablet bulunur.
6.6. Beşeri Tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”’ne uygun olarak imha edilmelidir.
7. RUHSAT SAHİBİ
UCB Pharma A.Ş.
Palladium Tower, Barbaros Mah. Kardelen Sok. No:2 Kat:24/80
34746 Ataşehir, İstanbul
8. RUHSAT NUMARASI
159/42
9. İLK RUHSAT TARİHİ/RUHSAT YENİLEME TARİHİ
İlk Ruhsat Tarihi: 28/02/1992
Ruhsat Yenileme Tarihi: 21/04/2008
10. KÜB'ÜN YENİLENME TARİHİ
Sayfa 11/11