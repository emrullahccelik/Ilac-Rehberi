1 / 16  
 KULLANMA TALİMATI  
  
EYLEA® 40 mg/ mL intravitreal enjeksiyon için çözelti içeren kullanıma hazır enjektör  
Göz içine  (intravitreal) enjeksiyon yoluyla uygulanır.  
Steril  
 
Etkin madde:  Her 1 mL  çözelti  40 mg aflibersept  içerir .  
Yardımcı maddeler:  Polisorbat 20, sodyum fosfat monobazik monohidrat (pH ayarlaması 
için), sodyum fosfat dibazik heptahidrat (pH ayarlaması için), sodyum klorür, sukroz, 
enjeksiyonluk su.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 Bu Kullanma Talimatında:  
 1. EYLEA  nedir ve ne için kullanılır ? 
2. EYLEA ’yı
 kullanmadan önce dikkat edilmesi gerekenler  
3. EYLEA  nasıl kullanılır ? 
4. Olası yan etkiler nel erdir?  
5. EYLEA ’nın saklanması  
 
Başlıkları yer almaktadır.  1. EYLEA  nedir ve ne için kullanılır ? 
• EYLEA  kullanıma hazır enjektör içinde enjeksiyon için çözeltidir.  Bir adet kullanıma 
hazır enjektör içerir.   
• Her 1 mL  EYLEA çözelti sinde etkin madde olarak 40 mg aflibersept bulunur . EYLEA 
bir kullanıma hazır enjekt örde tek doz içermektedir.  Her bir tek dozluk kullanıma hazır 
enjektör, 2 mg aflibersept  içeren  0,05 mL ’lik doz uygulanmasını sağlar .  
EYLEA,  steril, berrak, renksiz ila soluk sarı arası  renkte, göz içine enjeksiyon yoluyla 
uygulamaya yönelik izo- ozmotik (gözünüzün içi ile eşdeğer ozmotik basınca  sahip) sulu 
çözeltidir.  
• EYLEA’nın etkin maddesi olan aflibersept , antineovaskülarizasyon (yeni damar 
oluşumunu engelleyen) ilaçlar olarak adlandırılan bir ilaç grubuna aittir. Aflibersept  
gözün ağ tabakasında (retina; gözün ışığa duyarlı olan arka kısmı) bulunan vasküler 
endotelyal büyüme faktörü- A (VEGF -A) ve plasental büyüme faktörü (P lGF) olarak 
bilinen bir grup proteinin aktivitesini engeller.  
• Yaşa bağlı makula bozulması  (yaş tip YBMD’ si) ve uzak görme bozukluğu ile birlikte 
görülen yeni damar oluşumu (miyopik koroidal neovaskülarizasyonu, miyopik KNV’si)  
olan hastalarda aşırı miktarlarda bulunan bu faktörler gözde normal olmayan, yeni kan damarlarının oluşumuna  neden olurlar. Bu yeni kan damarları, kan bileşenlerinin göze 2 / 16  
 sızmasına ve bunun neticesinde gözde bulunan, görme işlevinden sorumlu dokularda 
hasara neden olabilirler.  
 Retinal ven dal oklüzyonu (RVDO)  hastalarında; retinadan kanı uzağa taşıyan ana kan 
damarlarının bir ya da daha fazla dalında tıkanma meydana gelir. Bu duruma cevaben VEGF düzeyleri yükselerek retinaya sıvı sızmasına ve buna bağlı maküler ödeme neden olurlar.  
 Santral retinal  ven oklüzyonu (SRV O) olan hastalarda, kanı retinadan uzaklaştıran ana 
kan damarında tıkanma meydana gelir. Bu duruma cevaben VEGF düzeyleri yükselerek retinaya sıvı sızmasına ve buna bağlı olarak da makulada (sarı nokta) şişmeye neden olurlar; buna maküler ödem (gözün arka tarafında şişme) adı verilir. Makula sıvı ile 
şişince, merkezi görme bulanık hale gelir.  
 Diyabetik makula ödemi (DMÖ), mak ula içindeki kan damarlarından sıvı sızıntısı 
nedeniyle diyabet hastalarında meydana gelen retina şişmesidir. Mak ula, retinanın iyi 
görmeden sorumlu kısmıdır. Makula sıvıyla şiştiğinde, merkezi görme bulanıklaşır. 
 
EYLEA’nın gözde normal olmayan yeni kan damarlarının oluşumunu ve retinaya sızan sıvı ve kan miktarını azalttığı gösterilmiştir. EYLEA, yaş tip YBMD, SRV O, RVDO, 
DMÖ ve miyopik KNV ile ilişkili görüş kaybının ilerlememesine yardımcı olur ve 
birçok hastada görüş kaybında düzelme sağlar.  
 
• EYLEA, yetişkinlerde aşağıdaki göz rahatsızlıklarının tedavisi için göz içine enjeksiyon 
yoluyla uygulanır:  
- Neovasküler (yaş tip) yaşa bağlı makula bozulması (YBMD),  
  - Retinal damar tıkanıklığına ( RVDO ya da SRVO ) sekonder gelişen maküler ödem,  
  - Diyabetik makula ödem inden (DMÖ) kaynaklanan görme bozukluğu,  
  - Miyopik koroidal neovaskülarizasyona (miyopik KNV) bağlı görme bozukluğu. 
 2. EYLEA ’yı
 kullanmadan önce dikkat edilmesi gerekenler  
 EYLEA ’yı aşağıdaki durumlarda KULLANMAYINIZ  
Eğer ; 
• Aflibersept e veya EYLEA ’nın bileşiminde bulunan yardımcı maddelerden herhangi birine 
karşı alerjiniz  (aşırı duyarlılığınız) varsa, 
• Gözünüzde şiddetli iltihaplanma varsa (belirtileri ağrı ve kızarıklıktır) , 
• Gözünüz ün içinde ya da çevresinde aktif veya şüpheli  bir enfeksiyon varsa (oküler veya 
perioküler enfeksiyon).  
 
EYLEA ’yı aşağıdaki durumlarda DİKKATLİ KULLANINIZ  
EYLEA size uygulanmadan önce doktorunuzla konuşunuz:  
Eğer;  
• Glokomunuz (göz içi basıncının artması) varsa , 
 
• Işık çakmaları veya uçuşan cisimler görme öykünüz varsa veya uçuşan cisim boyutu ve 
sayısında ani bir artış varsa, 
• Geçen dört hafta içinde gözünüz ameliyat edildiyse  veya gelecek dört hafta içinde böyle 
bir ameliyat  planlanıyorsa , 
• Göz damarlarınızdaki tıkanıklık ileri seviyedeyse  (iskemik kronik SRV O ya da RVDO)  3 / 16  
 EYLEA tedavisi tavsiye edilmemektedir.  
 
Ayrıca, aşağıdakileri de bilmenizde fayda vardır:  
• Her iki göze eş zamanlı EYLEA uygulanmasının güvenliliği ve etkililiği üzerine sistematik 
olarak çalışılmamıştır ve bu şekilde kullanılırsa, genel yan etkilerin görülme riskinde artışa 
neden olabilir.  
• EYLEA enjeksiyonu bazı hastalarda enjeksiyondan sonraki 60 dakika içinde göz içi basıncında (intraoküler basınç) artışa yol açabilir. Doktorunuz her enjeksiyondan sonra bu durumun takibini yapacaktır. 
• Gözünüzün içinde enfeksiyon veya enflamasyon (endoftalmi) veya başka komplikasyonlar gelişirse, göz ağrısı veya artan rahatsızlık hissi, göz kızarıklığında kötüleşme, bulanık veya az görme ve ışığa karşı hassasiyette artış yaşayabilirsiniz. Tüm belirtilerin mümkün 
olduğunca kısa sürede teşhis ve tedavi edilmesi önemlidir. 
• Doktorunuz  gözünüzün arkasında yer alan tabakaların birinde yırtılma veya ayrılma (retina 
ayrılması veya yırtılması ve retinal pigment epitel ayrılması veya yırtılması) ihtimalini 
artırabilecek diğer  risk faktör lerinin olup olmadığını kontrol edecektir, bu tür durumlarda 
EYLEA’nın dikkatli bir şekilde kullanılması gerekir. 
• Potansiyel faydası , doğmamış çocuğa yönelik potansiyel riskine ağır basmadığı sürece 
EYLEA hamilelikte  kullanılmamalıdır.  
• Çocuk doğurma potansiyeli olan kadınlar tedavi sırasında ve son EYLEA enjeksiyonundan 
sonra en az üç ay daha etkili bir doğum kontrol yöntemi kullanmalıdır.  
EYLEA’nın içeriğinde bulunanlara benzer içerikleri olan VEGF inhibitörlerinin sistemik kullanımında, kalp krizi veya inmeye neden olabilecek kan pıhtılarının kan damarlarını tıkama (arteriyel tromboembolik olaylar) riski vardır. Göze yapılan EYLEA enjeksiyonundan 
sonra bu tür olayların meydana gelmesine ilişkin teorik bir risk söz konusudur.
 Son 6 ay 
içinde inme, mini inme (geçici iskemik atak) veya kalp krizi geçiren SRV O, RVDO, DMÖ ve 
miyopik KNV hastalarının tedavisinde güvenlilik ile ilgili veriler sınırlıdır. Bunlardan herhangi biri sizin için geçerliyse, EYLEA dikkatli bir şekilde uygulanacaktır. 
 
Aşağıdaki hastaların tedavisi ile ilgili deneyim sınırlıdır:  
• Tip 1 diyabet kaynaklı DMÖ hastaları,  
• çok yüksek ortalama kan şekeri değerleri olan (%12 üzeri HbA1c) diyabet hastaları,  
• proliferatif diyabetik retinopati olarak adlandırılan diyabet kaynaklı bir göz hastalığı olan  
diyabet hastaları.  
Aşağıdaki hastaların tedavisi ile ilgili hiç deneyim yoktur:  
• Aktif sistemik  enfeksiyonları olan hastalar,  
• Retinada ayrılma veya makulada delik gibi diğer göz hastalıkları olan hastalar,  
• Kontrol edilemeyen yüksek kan basıncı olan diyabet hastaları , 
• Asya popülasyonuna ait olmayan miyopik KNV hastaları,  
• Miyopik KNV için daha önce tedavi görmüş hastalar, 
• Makulanın merkez bölgesinin dışında hasarı olan miyopik KNV hastaları (ekstrafoveal 
lezyon).  
Yukarıda belirtilen durumlardan herhangi biri sizin için geçerliyse, doktorunuz sizi EYLEA 
ile tedavi ederken bu bilgi eksikliğini göz önünde bulunduracaktır.  
 Biyoteknolojik ürünlerin takip edilebilirliğinin sağlanması için uygulanan ürünün ticari ismi ve seri numarası açık bir şekilde  kaydedilmelidir.  4 / 16  
  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 EYLEA ’nın yiye cek ve içecek ile kullanılması  
EYLEA’nın yiyecek ve içecek ile kullanılmasına ilişkin herhangi bir etkileşim çalışma sı 
gerçekleştirilmemiştir.  
 Hamilelik  
İlacı kullanmadan önce doktorunuza veya eczacınıza danışınız.  
 EYLEA’nın hamile kadınlarda kullanımına ilişkin veri mevcut değildir. Bu nedenle EYLEA'nın anneye sağlayacağı muhtemel yarar, anne karnındaki bebek üzerindeki  muhtemel 
riske ağır basmadığı sürece hamilelik döneminde kullanılmamalıdır. Eğer hamileyseniz ya da hamile kalmayı planlıyorsanız, EYLEA ile tedaviye başlamadan önce doktorunuza bilgi veriniz. Hamile kalma olasılığı olan kadınlar, tedavi süresince ve son intravitreal EYLEA 
enjeksiyonundan sonra en az 3 ay boyunca  etkili bir doğum kontrol yöntemi kullanmalıdırlar.  
 Tedaviniz sırasında hamile olduğunuzu fark  ederseniz hemen doktorunuza veya eczacınıza 
danışınız.  
 Emzirme  
İlacı kullanmadan önce doktorunuza veya eczacınıza danışınız.  
 Küçük miktarlarda EYLEA  anne sütüne geçebilir. Emzirilen yenidoğanlar /bebekler 
üzerindeki etkiler bilinmemektedir. EYLEA  emzirme döneminde tavsiye edilmez. 
Emziriyorsanız, EYLEA  ile tedaviden önce bu durumu doktorunuzla görüşünüz . 
 EYLEA tedavisine başlamadan önce doktorunuza danışınız. Emzirmenin ya da EYLEA 
tedavi sinin  kesilip kesilmeyeceği yönünde bir karar verilmelidir. 
 Araç ve makine kullanımı  
EYLEA uygulamasından sonra bazı geçici görme bozukluklar ı yaşayabilirsiniz. Bu 
bozukluklar devam ettiği sürece araç veya makine kullanmayınız.  EYLEA ’nın içeriğinde bulunan bazı yardımcı maddeler hakkında önemli bilgiler  
Bu tıbbi ürün her dozunda 1 mmol (23 mg)’den daha az sodyum ihtiva eder; yani esasında “sodyum içermediği kabul edilebilir ”. 
 Diğer ilaçlar ile birlikte kullanımı  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız  ise lütfen doktorunuza veya eczacınıza bunlar hakkında bilgi veriniz.  
EYLEA ile herhangi bir ilaç etkileşim çalışması yürütülmemiştir.  
 3.  EYLEA nasıl kullanılır ? 
 Uygun kullanım ve doz/uygulama sıklığı için talimatlar:  
Önerilen doz 2 mg aflibersepttir ( 0,05 mL ). 
  5 / 16  
 Yaş tip YBMD  
Yaş tip YBMD bulunan hastalarda tedavi , ardışık üç doz olarak ayda bir kez tek enjeksiyonu 
takiben iki ayda bir tek enjeksiyon şeklinde uygulanması önerilir .  
 
Doktorunuzun görmeyle ilgili ve/veya anatomik sonuçlarla ilgili takdirine göre, tedavi aralığınız iki ay olarak korunabilir veya tedavi et ve uzat adlı bir dozlama rejimi kullanılarak uzatılabilir, bu yaklaşımda görmeyle ilgili ve/veya anatomik stabil sonuçların korunması için enjeksiyon aralıkları 2 veya 4 haftalık kademelerle uzatılabilir .  
 Durumunuz kötüleşirse, enjeksiyon aralıkları kısaltılabilir.  
 Herhangi bir problem yaşamazsanız veya doktorunuz tarafından farklı şekilde tavsiye edilmedikçe, enjeksiyonlar arasında doktorunuzu görmenize gerek yoktur.  
 RVO’ya sekonder makula ödemi ( RVDO veya SRVO)  
Sizin için en uygun tedavi programını doktorunuz belirleyecektir. Tedaviniz bir seri aylık 
EYLEA enjeksiyonu ile başlayacaktır.  
 
İki enjeksiyon arasında geçen süre bir aydan kısa olmayacaktır.  
 
Tedavinin devam ettirilmesi sizin için yarar sağlamayacaksa, doktorunuz EYLEA tedavisini 
sonlandırmaya karar verebilir.  Durumunuz stabil olana kadar tedaviniz aylık enjeksiyonlarla devam edecektir. Ayda bir kez uygulanan üç veya daha fazla enjeksiyon gerekebilir.  Doktorunuz tedaviye verdiğiniz yanıtı izleyecektir ve tedavinizi sürdürürken hastalığınız stabil hale gelince bu durumunuzu devam ettirmek için enjeksiyonlar arasında geçen süreyi kademeli olarak uzatabilir. Tedavi aralığının uzatılmasıyla durumunuzda kötüleşme olması halinde, doktorunuz bu aralığı uygun şekilde kısaltacaktır.  
 Tedaviye verdiğiniz yanıta göre doktorunuz takip amaçlı muayene ve tedavilerin programına ilişkin karar verecektir.   
 
Diyabetik makula ödem i (DMÖ)  
DMÖ bulunan hastalarda tedavi ardışık beş doz olarak ayda bir kez tek enjeksiyon ile 
başlatılır ve sonrasında iki ayda bir tek enjeksiyon şeklinde uygulanması önerilir.   Doktorunuzun muayenesine göre, t edavi aralığı iki ayda bir tutulabilir veya durumunuza göre 
ayarlanabilir. Doktorunuz takip muayenelerinin takvimine karar verecektir.  
 Devam eden tedaviden fayda görmediğiniz belirlenirse, doktorunuz EYLEA ile tedaviyi durdurmaya karar verebilir.  Tedavinin devam ettirilmesinin sizin için yarar sağlamayacağı belirlendiği takdirde, 
doktorunuz EYLEA tedavisini sonlandırmaya karar verebilir.     6 / 16  
 Miyopik KNV  
Miyopik KNV bulunan hastalarda tedavi tek bir enjeksiyonla uygulanacaktır. Ancak 
doktorunuzun yaptığı muayeneler durumunuzun düzelmediğini gösterdiği takdirde daha fazla 
enjeksiyon uygulanabilir.  
 İki enjeksiyon arasında geçen süre bir aydan kısa olmayacaktır.  
 Durumunuz iyileşip daha sonra nüksettiği takdirde doktorunuz tedaviyi yeniden başlatabilir.  
 Takip muayenelerinin programını doktorunuz belirleyecektir.  
 Ayrıntılı kullanım talimatları, bu kitapçığın sonunda “ EYLEA ’nın hazırlanması ve 
uygulanması” başlığı altında verilmektedir.  
 Uygulama yolu ve metodu:  
EYLEA, göz içine (intravitreal) enjeksiyon yoluyla uygulanır. 
 
EYLEA, göz içine enjeksiyonların uygulanmasında deneyimli bir uzman hekim tarafından 
uygulanmalıdır. 
 
EYLEA, size aseptik (temiz ve steril) koşullar altında enjekte edilecektir. Enjeksiyondan önce 
doktorunuz, enfeksiyonu önleme k amacıyla dezenfektan bir göz yıkama solüsyonu kullanarak 
gözünüzü dikkatle temizleyecektir. Doktorunuz ayrıca enjeksiyon nedeniyle yaşayabileceğiniz ağrıyı azaltmak ya da önlemek üzere size lokal anestezi  (bölgesel anestezi)  
uygulayabilir. 
 Değişik yaş grupları:  
Çocuklarda kullanım ı: 
Yaşa bağlı makula bozulması  (yaş tip YBMD’si), santral retinal ven  oklüzyonu (SRV O), 
retinal ven dal oklüzyonu (RVDO), diyabetik makula ödemi (DMÖ)  ve miyopik koroidal 
neovaskülarizasyon (miyopik KNV) genel olarak yetişkin popülasyonda görüldüğünden  
EYLEA ’nın çocuklarda ve 18 yaşından küçük ergenlerde etkililiği ve güvenliliği 
çalışılmamıştır. Bu yaş grubunda kullanımı söz konusu değildir. 
 Yaşlılarda kullanımı:  
EYLEA yaşlılarda doz ayarlaması yapılmadan kullanılabilir.
 75 yaş üzerindeki DMÖ 
hastalarında deneyim sınırlıdır.  
 Özel kullanım durumları:  
Böbrek  yetmezliği:  
Böbrek yetmezliği olan hastalarda çalışma yapılmamıştır.  
Eldeki veriler dikkate alındığında, böbrek yetmezliği olan hastalar  için EYLEA dozunda 
ayarlama yapılması gerekli değildir.   
 Karaciğer yetmezliği:  
Karaciğer yetmezliği olan hastalarda çalışma yapılmamıştır.  
Eldeki veriler dikkate alındığında, karaciğer yetmezliği olan hastalar için EYLEA dozunda ayarlama yapılması gerekli değildir.   7 / 16  
 Eğer EYLEA’ nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 Kullanmanız gerekenden daha fazla EYLEA  kullandıysanız:  
Daha yüksek enjeksiyon hacmi ile doz aşımı, göz içi basıncını yükseltebilir. Bu nedenle, doz aşımı vakalarında göz içi basıncı takip edilmeli ve tedaviden sorumlu hekimin gerekli görmesi 
halinde uygun tedavi başlatılmalıdır.  
EYLEA’dan kullanmanız gerekenden fazlasını kullanmışsanız bir doktor veya eczacı ile konuşunuz.  EYLEA ’yı kullanmayı unutursanız:  
Muayene ve enjeksiyon için yeni bir randevu alınız.  Unutulan dozları dengelemek için çift doz uygulamayınız.  EYLEA  ile tedavi sonlandırıldığında oluşabilecek etkiler:  
EYLEA tedavisini bırakmayı düşünüyorsanız, önce doktorunuza danışınız. 
 
Bu ürünün kullanımıyla ilgili başka sorularınız varsa, doktorunuza sorunuz.  
 
4. Olası yan etkiler nelerdir? Tüm ilaçlar gibi, EYLE A’nın içeriğinde bulunan maddelere duyarlı olan kişilerde yan etkiler 
görülebilir .  
 Aşağıdakilerden  biri olursa EYLEA’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz.  
 Alerjik reaksiyon (kaşıntı, döküntü, göz kapağı ödemi gibi belirtileri olan aşırı duyarlılık) gelişme ihtimali bulunmaktadır.  
Bunların hepsi ciddi yan etkilerdir. Eğer bunlardan biri sizde mevcut ise, acil tıbbi 
müdahaleye veya hastaneye yatırılmanıza gerek olabilir.   Aşağıdakilerden herhangi birini fark ederseniz, hemen doktorunuza bildiriniz veya size en yakın hastanenin acil bölümüne başvurunuz:  
 
• EYLEA uygulaması ile birlikte, enjeksiyon işlemine bağlı gözleri etkileyen bazı yan etkiler 
ortaya çıkabilir. Bu yan etkilerden bazıları ciddi  olabilir ve bunlar arasında körlük, göz 
merceğinde bulanıklaşma  (katarakt), göz içine kanama  (vitreus kanaması ), gözün 
arkasındaki ışığa duyarlı tabakanın ayrılması, yırtılması veya kanaması  (retina 
dekolmanı veya yırtığı), göz içindeki jel benzeri maddenin retinadan ayrılması  (vitreus 
dekolmanı), göz içinde ciddi enfeksiyon  veya iltihaplanma (endoftalmi), ve göz içi 
basıncının yükselmesi yer almaktadır. Klinik çalışmalarda gözleri etkileyen bu ciddi yan 
etkiler her 1900 enjeksiyonun 1’inden seyrek gözlenmiştir. 
 
Bunların hepsi ciddi yan etkilerdir. Acil tıbbi müdahale gerekebilir. Eğer  enjeksiyondan sonra  
görmede  ani bir düşüş  ya da gözde ağrıda  ve kızarıklıkta bir artış  yaşıyorsanız , derhal  
doktorunuza başvurunuz . 
 Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinde veya birinden fazla görülebilir.  8 / 16  
 Yaygın olmayan: 100 hastanın birinden az, fakat 1.000 hastanın birinde veya birinden fazla 
görülebilir.  Seyrek: 1 .000 hastanın birinden az, fakat 10. 000 hastanın birinde veya birinden fazla 
görülebilir.  Çok seyrek: 10.000 hastanın birinden az görülebilir.  Bilinmiyor: Eldeki veriler ile tahmin edilememektedir.  
 Aşağıdakilerden herhangi birini fark ederseniz, doktorunuza söyleyiniz:  
 Bildirilen yan etkilerin listesi:  
Enjeksiyon işlemi ya da ilaç ile muhtemelen ilişkili olduğu bildirilen yan etkilerin listesi aşağıda verilmektedir. Lütfen telaşlanmayınız; bunlardan hiçbirini yaşamayabilirsiniz. Şüphelendiğiniz yan etkileri her zaman doktorunuzla konuşunuz.  
 Çok yaygın  
• Görmede bozukluk (görüş keskinliğinde azalma)  
• Gözün arka tarafında kanama (retinal hemoraji)  
• Gözün dış katmanlarındaki ince kan damarlarındaki kanamanın neden olduğu gözde kan toplanması (konjunktival hemoraji)  
• Göz ağrısı  
 Yaygın  
• Yüzen cisimler ve ışık çakması ile sonuçlanan ve bazen görme kaybına kadar ilerleyebilen 
gözün arka kısmındaki tabakalardan birinin ayrılması veya yırtılması  (retina pigment 
epitelinin yırtılması*, retina pigment epitel dekolmanı)  
*Yaş tip YBMD ile ilişkili olduğu bilinen durumlardır; sadece yaş tip YBMD hastalarında 
gözlenmiştir . 
• Retinada bozulma (dejenerasyon) görmenin bozulmasına yol açabilir  
• Göz içine kanama (vit reus kanaması ) 
• Göz merceğinde bulanıklaşmanın belirli türleri (katarakt, nükleer katarakt, subkapsüler 
katarakt , kortikal katarakt )  
• Göz küresinin ön tabakasında hasar (kornea erozyonu, kornea abrazyonu)  
• Göz içi basıncının yükselmesi (intraoküler basınç artışı)  
• Bulanık görme  
• Görüş alanında hareket eden noktalar ( vitreusta uçuşan noktalar ) 
• Göz içindeki jel benzeri maddenin retinadan ayrılması (vitreus dekolmanı , uçuşan noktalar 
ve ışık çakmaları ile sonuçlanan)  
• Enjeksiyon yerinde ağrı  
• Gözün içinde bir şey olması hissi (gözlerde yabancı cisim hissi)  
• Gözyaşı üretiminde artış (lakrimasyon artışı)  
• Göz kapağında şişme (göz kapağı ödemi)  
• Enjeksiyon yerinde kanama (enjeksiyon yerinde hemoraji)  
• Bulanık görme ve iltihaplı göz ile sonuçlanan göz  küresinin ön tabakasında (kornea) 
iltihaplanma (punktat keratit)  
• Gözde kızarıklık (konjunktival hiperemi, oküler hiperemi)  
 
  
 9 / 16  
 Yaygın olmayan  
• Alerjik reaksiyonlar (aşırı duyarlılık)** 
• Göz içinde ciddi enfeksiyon ve ya iltihaplanma (endoftalmi) *** 
• Retinada ayrılma, retina yırtılması  
• Gözün iris bölümünde iltihaplanma (iritis)  
• Gözün belirli kısımlarının iltihaplanması (üveit, iridosiklit, ön kamarada bulanıklık)  
• Göz merceğinde bulanıklaşmanın belirli türleri (lentiküler opasiteler)  
• Göz küresinin ön tabakasında hasar (kornea epitel defekti)  
• Enjeksiyon yerinde tahriş   
• Gözde anormal his  
• Göz kapağı iritasyonu  
• Göz küresinin ön tabakasında şişme (kornea ödemi)  
** Kızarıklık benzeri alerjik reaksiyonlar, döküntü, kaşıntı (pirürit), kurdeşen (ürtiker), ve 
birkaç ciddi alerji vakası (anafilaktik /anaflaktoid) reaksiyonları bildirilmiştir.  
*** Kültür pozitif ve kültür negatif endoftalmit  
 Seyrek  
• Körlük 
• Göze gelen travma nedeniyle lenste bulanıklaşma (travmatik katarakt)  
• Gözdeki jel benzeri maddenin  iltihaplanması (vitrit)  
• Gözde irin (hipopiyon)  
 Klinik çalışmalarda, yaş tip YBMD bulunan ve kan sulandırıcı kullanan hastalarda gözün dış 
tabakalarındaki küçük kan damarlarında kanama (konjonktival hemoraji) insidansının arttığı 
kaydedilmiştir. Bu insidans artışının ranibizumab (yeni damar oluşumunu engelleyen bir ilaç)  ve EYLEA tedavisi alan hastalar için benzer olduğu görülmüştür.  EYLEA içeriğinde bulunanlara benzer maddeler olan VEGF inhibitörlerinin tüm vücudu etkileyen şekilde genel kullanımı, olası kan pıhtılarının kan damarlarını tıkaması durumu (arteriyel tromboembolik olay) riski ile ilişkilidir. Bu olaylar kalp krizine veya inmeye neden olabilir. EYLEA'nın göz içine enjeksiyonundan sonra bu tür olaylar yönünden teorik bir risk mevcuttur.   Tüm tedavi edici proteinlerde olduğu gibi EYLEA ile de olası bağışıklık sistemi reaksiyonu (antikor üretimi) söz konusudur.  EYLEA uygulanmasının ardından çok seyrek olarak görüş alanında silikon yağıyla ilişkili hareket eden noktalar (uçuşan noktalar) bildirilmiştir.  Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr   sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta 10 / 16  
 olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
   5. EYLEA ’nın saklanması  
EYLEA’ yı çocukların göremeyeceği, erişemeyeceği yerlerde ve ambalajında saklayınız. 
2°C-8°C arasında (buzdolabında) saklayınız. Dondurmayınız. Açılmamış blister  buzdolabının 
dışında 25°C’nin altında 24 saate kadar saklanabilir. Işıktan korumak için orijinal ambalajında 
saklayınız.  
 Son kullanma tarihi  ile uyumlu olarak kullanınız.  
Ambalajın üzerinde ki son kullanma tarihinden sonra EYLEA’ yı kullanmayınız. 
 “Son Kull. Ta.:” ibaresinden sonra yazılan rakam ayı temsil eder ve o ayın son günü son kullanım tarihidir. Eğer üründe ve/veya ambalajında bozukluklar fark ederseniz EYLEA’yı 
kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız ! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
 Ruhsat sahibi:  Bayer Türk Kimya San. Ltd. Şti. Fatih Sultan Mehmet Mah. Balkan Cad.  
No:53 34770 Ümraniye/İstanbul  Tel: 0216 528 36 00  
Faks:  0216 645 39 50 
 Üreti m yeri : Regeneron Pharmaceuticals, Inc.  Rensselaer/New York/Amerika Birleşik  
Devletleri   
 Bu kullanma talimatı  .../.../... tarihinde onaylanmıştır.   
                     11 / 16  
  
    -------------------------------------------------------------------------------------------------------------  
 AŞAĞIDAKİ BİLGİLER EYLEA ’YI UYGULAYACAK SAĞLIK PERSONELİ 
İÇİNDİR  
 EYLEA yalnızca intravitreal enjeksiyon içindir.  
EYLEA, intravitreal enjeksiyon uygulamasında deneyimli, göz hastalıkları uzmanı olan bir hekim tarafından uygulanmalıdır.  Pozoloji/uygulama sıklığı ve süresi:  
 
Yaş tip YBMD (yaşa bağlı makula dejenerasyonu)  
Önerilen EYLEA dozu, 0,05 mL ’ye eşdeğer 2 mg aflibersepttir.  
 
EYLEA tedavisinin, birbirini takip eden üç doz şeklinde ayda bir kez tek enjeksiyon olarak başlatılması ve daha sonra, tedavi aralığının iki ay olacak şekilde uzatılması önerilir. 
 Hekimin görmeyle ilgili ve/veya anatomik sonuçlara ilişkin değerlendirmesi  doğrultusunda, 
tedavi aralığı iki ay olarak kalabilir ya da tedavi et ve uzat dozlama rejimi kullanılarak uzatılabilir, bu yaklaşımda görmeyle ilgili ve/veya anatomik sonuçların korunması için 
enjeksiyon aralıkları 2 veya 4 haftalık kademelerle artırılır. Görmeyle ilgili ve/veya anatomik sonuçlarda kötüleşme olması  halinde, tedavi aralığı uygun 
şekilde kısaltılmalıdır.  
Enjeksiyonlar arasında izlem yapılması gerekmez. Hekimin takdirine göre, izlem vizitlerinin programı enjeksiyon vizitlerinden daha sık olabilir. Enjeksiyonlar arasında dört aydan uzun veya 4 haftadan kısa tedavi aralıkları değerlendirilmemiştir.  
 RVO’ ya sekonder makula ödemi ( RVDO veya SRVO)  
Önerilen EYLEA dozu, 0,05 mL ’ye eşdeğer 2 mg aflibersepttir.  
 İlk enjeksiyondan sonra, tedavinin ayda bir kez uygulanması önerilir. İki doz arasında geçen süre bir aydan kısa olmamalıdır.  Anatomi ve görmeyle ilgili sonuçların hastanın tedaviden fayda görmediğine işaret etmesi 
halinde EYLEA tedavisi kesilmelidir.  
 Aylık tedavinin maksimum görme keskinliği elde edilene ve/veya hastalık aktivitesine ilişkin belirti kalmayana kadar devam ettirilmesi önerilir. Ardışık üç veya daha fazla aylık enjeksiyon gerekebilir.  Tedavi daha sonra tedavi et ve uzat rejimiyle devam ettirilebilir, görmeyle ilgili ve/veya anatomik sonuçların stabil kalması sağlanarak tedavi aralıkları kademeli şekilde uzatılabilir, ancak bu aralıkların uzunluklarının belirlenmesi için gerekli veriler yetersizdir. Görmeyle 12 / 16  
 ilgili ve/veya anatomik sonuçların kötüleşmesi halinde, tedavi aralığı buna uygun şekilde 
kısaltılmalıdır.  
 İzlem ve tedavi programı tedavi eden hekim tarafından hastaya özgü yanıt doğrultusunda belirlenmelidir.  
Hastalık aktivitesinin izlemi klinik muayene, fonksiyon testi ya da görüntüleme tekniklerini (örn. optik koherens tomografisi ya da floresan anjiyografi) içerebilir.  
 
Diyabetik m akula ödem i 
EYLEA için önerilen tedavi şekli, 50 mikrolitreye (0,05 mL) eşdeğer 2 mg afliberseptin 
ardışık beş doz olmak üzere ayda bir kez tek enjeksiyonudur ve takiben iki ayda bir tek enjeksiyon olarak devam ettirilmesidir.  
 Hekimin görmeyle ilgili ve/veya anatomik sonuçları değerlendirmesi doğrultusunda tedavi aralığı 2 ay olarak tutulabilir veya bireyselleştirilebilir; örneğin görmeyle ilgili ve/veya 
anatomik sonuçların korunması için tedavi aralıklarının genellikle  2 haftalık kademelerle 
artırıldığı tedavi et ve uzat dozlama rejimi kullanılabilir. Dört aydan daha uzun tedavi aralıkları ile ilgili olarak sınırlı veri bulunmaktadır. Görmeyle ilgili ve/veya anatomik sonuçların kötüleşmesi halinde, tedavi aralığı buna uygun şekilde kısaltılmalıdır. 4 haftadan 
daha kısa tedavi aralıkları değerlendirilmemiştir (bkz. Bölüm 5.1). 
 
İzlem  programı tedavi eden hekim tarafından belirlenmelidir. 
 
Anatomi ve görmeyle ilgili sonuçların hastanın tedaviden fayda görmediğine işaret etmesi 
halinde EYLEA tedavisi kesilmelidir.  
 Protokol T çalışma tasarımına göre, EYLEA tedavisi aşağıda belirtilen şekilde uygulanabilir:   Aflibersept başlangıçta ve ardından, uygunluk eşiğinin altında bir santral alt alan kalınlığı (SAAK) ile, görme keskinliği (GK) 20/20 ya da daha iyi değilse (Yaklaşık 85 harf değerinde 
GK skoruna eşdeğer Snellen) ve önceki son iki enjeksiyona cevaben iyileşme ya da kötüleşme olmamışsa 4 haftada bir enjekte edilmiştir (bkz. Bölüm 5.1). İlk yıl boyunca, takip vizitleri her dört haftada bir (±1 hafta) gerçekleşmiştir. 24. haftadaki vizitten itibaren, görme keskinliği ve SAAK ne olursa olsun, iki ardışık enjeksiyondan sonra iyileşme veya kötüleşme olmamışsa enjeksiyon durdurulmuş, ancak görme keskinliği harf skoru veya SAAK kötüleşmişse tedavi yeniden başlatılmıştır (bkz. Bölüm 5.1)  
 Miyopik koroidal neovaskülarizasyon  
EYLEA için önerilen doz  0,05 mL’ye eşdeğer 2 mg aflibersept ile tek bir intravitreal 
enjeksiyondur.  
Görmeyle ilgili ve/veya anatomik sonuçlar hastalığın persistan olduğunu düşündürdüğü takdirde ilave dozlar uygulanabilir. Tekrarlama durumunda, hastalık yeni ortaya çıkmış gibi tedavi edilmesi önerilir.  
 İzlem programı tedavi eden hekim tarafından belirlenmelidir. İki doz arasında geçen süre bir aydan kısa olmamalıdır.  
   13 / 16  
 Uygulama şekli:  
İntravitreal enjeksiyonlar tıbbi standartlar ile geçerli kılavuzlara uygun şekilde ve intravitreal 
enjeksiyon konusunda deneyimli bir uzman hekim tarafından yapılmalıdır. Genel olarak, yeterli anestezi ve topikal geniş spektrumlu mikrobisit dahil aseptik koşullar (örn. perioküler 
deri, göz kapağı ve oküler yüzeye povidon iyodür uygulama) sağlanmalıdır. Cerrahi el dezenfenksiyonu, steril eldiven, steril örtü ve steril göz kapağı spekulumu (veya eşdeğeri) önerilmektedir.  
 İntravitreal enjeksiyondan hemen sonra hastalar göz içi basınçta artış için kontrol edilmelidir. Uygun takip yöntemi optik sinir başı için perfüzyon kontrolü veya tonometri şeklinde olabilir. Gerektiğinde parasentez için uygun steril ekipman bulundurulmalıdır.  İntravitreal enjeksiyondan sonra hastalar endoftalmi düşündüren her türlü semptomu gecikmeden bildirmeleri gerektiği konusunda bilgilendirilmelidir (örn. göz ağrısı, gözde kızarıklık, fotofobi, bulanık görme).  
 
Her bir kullanıma hazır enjektör yalnızca tek bir gözün tedavisinde kullanılmalıdır. Tek bir 
kullanıma hazır enjektörden birden fazla dozun verilmesi kontaminasyon ile bunu takiben 
enfeksiyon riskini artırabilir.  Kullanıma hazır enjektör önerilen 2 mg’lık aflibersept (0,05 mL enjeksiyonluk çözeltiye 
eşdeğer) dozundan fazlasını içerir. Enjektörden çekilebilen hacim, enjektörden çıkabilen miktardır ve tümü kullanılmayacaktır. EYLEA kullanıma hazır enjektörden çekilebilecek hacim en az 0 ,09 mL’dir. Önerilen dozun enjeksiyonundan önce fazla hacim mutlaka 
atılmalıdır (bkz. Bölüm 6.6) .  
 Kullanıma hazır enjektör içindeki hacmin tamamının enjekte edilmesi doz aşımına neden olabilir. Fazla tıbbi ürünle birlikte hava kabarcığının uzaklaştırılması için piston yavaşça bastırılmalı ve piston kubbesinin tabanı (kubbenin ucu değil)  ile şırınga üzerindeki 
dozlama çizgisinin  (0,05 mL, yani 2 mg aflibersepte eşdeğer) aynı hizaya gelmesi 
sağlanmalıdır  (bkz. Bölüm 4.9 ve 6.6).  
 Enjeksiyon iğnesi limbusa 3,5- 4,0 mm posterior konumdan vitreus boşluğuna batırılmalı, 
yatay meridyenden kaçınılarak kürenin merkezi hedeflenmelidir. Enjeksiyon hacmi 0,05 mL 
olmalı; sonraki enjeksiyonlar için diğer bir sklera bölgesi kullanılmalıdır.  
  Enjeksiyondan sonra kullanılmamış olan ürün atılmalıdır.  Özel popülasyonlara ilişkin ek bilgiler:  
Böbrek /Karaciğer yetmezliği:  Karaciğer ve/veya böbrek yetmezliği olan hastalarda EYLEA 
ile ilgili özel bir çalışma yapılmamıştır. Mevcut veriler bu hastalarda EYLEA için doz ayarlaması gerektiğine işaret etmemektedir.  
 Pediyatrik popülasyon:  EYLEA’nın çocuklarda ve adolesanlarda güvenlilik ve etkililiği 
belirlenmemiştir. EYLEA’nın yaş tip YBMD, SRVO, RVDO, DMÖ ve miyopik KNV endikasyonları için pediyatrik popülasyonda kullanımı söz konusu değildir.  Geriyatrik popülasyon:  Özel bir uygulama yapılması gerekmez. 75 yaşın üzerindeki 
DMÖ’lü hastalara ilişkin deneyim sınırlıdır.  
 14 / 16  
 Doz aşımı ve tedavisi  
Klinik çalışmalarda aylık aralıklarla verilen 4 mg'a kadar olan dozlar kullanılmış ve 8 mg ile 
izole doz aşımı olgularına rastlanmıştır. Enjeksiyon hacminin artırılmasıyla gelişen doz aşımı, 
göz içi basıncın artmasına neden olabilir. Bu nedenle, doz aşımı durumunda göz içi basınç izlenmeli ve tedavi eden hekimin takdirine göre gerekli bulunduğunda, uygun tedavi uygulanmalıdır.  Geçimsizlikler  
EYLEA diğer tıbbi ürünler ile karıştırılmamalıdır.  
Saklamaya yönelik özel tedbirler  
2°C -  8°C arasında (buzdolabında) saklayınız. Dondurmayınız.  
Açılmamış blister  buzdolabının dışında  25°C’nin altında 24 saate kadar saklanabilir. Blister 
açıldıktan sonra aseptik koşullar altında gerekli işlemlere devam edilmelidir.   Işıktan korumak için orijinal ambalajında saklayınız.  
Ambalajın niteliği ve içeriği 
Piston tıpası (elastomerik kauçuk) ve uç kapaklı (elastomerik kauçuk) bir Luer kilit adaptörü 
ile dozlama çizgisi ile işaretlenmiş kullanıma hazır enjektörde (tip I cam)  çözelti. Her bir 
kullanıma hazır enjektör en az 0,09 mL çekilebilir hacim içerir. Ambalaj boyutu 1 kullanıma 
hazır enjektör.  
 Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve “Ambalaj Atıklarının Kontrolü Yönetmelik”lerine uygun olarak imha edilmelidir. 
 Kullanıma hazır enjektör sadece  tek bir göz ün tedavisi  için tek kullanımlıktır.  
Bir kullanıma hazır enjektörden çoklu doz alınması, kontaminasyon ve bunun sonucunda enfeksiyon riskini artırabilir . 
Temiz uygulama odasının dışında steril kullanıma hazır enjektör blisterini açmayınız.  
 Herhangi bir kullanılmamış tıbbi ürün veya atık materyal, yerel gereklilikler uyarınca atılmalıdır. Kullanıma hazır enjektör, erişkin hastalar için tavsiye edilen 2 mg aflibersept dozundan (0,05 mL ’ye eşdeğer) fazlasını içerir.  
 Uygulama öncesinde çözelti görsel olarak yabancı partiküler maddeler ve/veya renk bozukluğu veya fiziksel görünüşte herhangi bir değişiklik yönünden incelenmelidir. Herhangi birinin tespit edilmesi durumunda, tıbbi ürün imha edilmelidir.  İntravitreal enjeksiyon için bir adet 30 G x ½ inç oftalmik amaçla kalifiye edilmiş enjeksiyon iğnesi kullanılması önerilmektedir. Vitreusta uçuşan noktalar riskini azaltmak için intravitreal 
enjeksiyonda silikon içermeyen enjeksiyon iğnesi kullanılması önerilmektedir.         15 / 16  
  
      Kullanıma hazır enjektörün kullanımı için talimatlar:  
 
1. EYLEA’yı uygulamaya hazır olduğunuzda, kutuyu açınız ve steril blister paketini çıkartınız. 
Blister paketin dışını dikkatle, içindekilerin sterilitesini koruyacak şekilde soyarak açınız. 
Parçaları birleştirmeye hazır olana kadar enjektörü steril tepsi içinde bırakınız.  
2. Aseptik teknik kullanarak enjektörü steril blister paketten çıkartınız.  
3. Enjektör kapağını çıkartmak için bir elinizle 
enjektörü tutarken diğer elinizi kullanarak baş 
ve işaret parmaklarınızla enjektör kapağını 
sıkıca kavrayınız.  
Lütfen dikkat: Enjektör kapağını çevirip 
açınız (kopartmayınız).  
  
 
4. Ürünün sterilitesini bozmamak için pistonu geri çekmeyiniz.  
5. Aseptik teknik kullanarak enjeksiyon iğnesini 
Luer kilitli enjektör ucuna, çevirerek sıkıca takınız.   
 
      ÇEVİRİ NİZ! 16 / 16  
 6. İğne yukarı bakacak şekilde enjektörü tutarak 
enjektörde hava kabarcığı olup olmadığını 
kontrol ediniz. Eğer hava kabarcığı varsa, kabarcık lar üst kısma çıkıncaya kadar 
parmağınızla enjektöre hafifçe vurunuz.   
 
7. Enjeksiyondan önce fazla hacim mutlaka atılmalıdır.  Tüm hava kabarcıklarını ve ilacın 
fazlasını uzaklaştırmak için , piston kubbesinin tabanı (kubbenin ucu değil) ile şırınga 
üzerindeki dozlama çizgisi (0,05 mL, yani 2 mg aflibersepte eşdeğer)  aynı hizaya gelecek  
şekilde pistona  hafifçe bastırınız.  
       Not: Pistonun doğru konumlandırılması çok önemlidir, çünkü yanlış piston 
konumlandırması, etikette belirtilen dozdan daha fazlasının veya daha azının verilmesine yol 
açabilir.  
 
 
 
  
8. Pistonu dikkatli bir şekilde ve sabit basınçla bastırarak enjekte ediniz. Piston enjektörün 
dibine ulaştığında daha fazla basınç uygulamayınız. Enjektörde gözlenen çözelti kalıntısı 
varsa uygulamayınız . 
9. Kullanıma hazır enjektör sadece tek kullanımlıktır. Tek bir kullanıma hazır enjektörden 
çoklu dozların alınması kontaminasyon, sonrasında  enfeksiyon riskini artırabilir.  
 Dozlama 
Çizgisi  Dozlama 
Çizgisi  Hava 
Kabarcığı  
Çözelti  
Piston 
Kubbe 
Tabanı  Piston 
Kubbe 
Tabanı  Piston  Kubbesi  Hava kabarcıkları ve 
ilacın fazlası 
uzaklaştırıldıktan sonraki  Hava kabarcıkları ve ilacın 
fazlası uza klaştırıldıktan 
sonraki kalan çözelti  