KISA ÜRÜN BİLGİSİ
1. BEŞERİ TIBBİ ÜRÜNÜN ADI
CORDARONE 200 mg bölünebilir tablet
2. KALİTATİF VE KANTİTATİF BİLEŞİM
Etkin madde:
Amiodaron hidroklorür 200 mg
Yardımcı madde:
Laktoz monohidrat (inek sütü kaynaklı) 71 mg
Yardımcı maddeler için bakınız Bölüm 6.1.
3. FARMASÖTİK FORM
Tablet.
Bir tarafı çentikli diğer tarafı 200 baskılı yuvarlak beyaz tablet. Çentik çizgisi sadece
yutma kolaylığı sağlamak amacıyla tableti kırmayı kolaylaştırmak içindir, eşit dozlara
bölmek için değildir.
4. KLİNİK ÖZELLİKLER
4.1. Terapötik endikasyonlar
Tedavi, sadece hastane veya uzman gözetimi altında başlatılmalı ve normal bir şekilde
gözlenmelidir. Oral CORDARONE, diğer tedavilere cevap vermeyen aşağıdaki şiddetli
ritim bozukluklarının tedavisinde veya başka bir tedavi kullanılamadığında
kullanılmalıdır.
Wolff-Parkinson White sendromuna bağlı taşikardi.
Başka ilaçlar kullanılamadığındaki supraventriküler, nodal ve ventriküler taşikardi,
ventriküler fibrilasyon dahil tüm taşikardi tipleri.
Başka ilaçlar kullanılamadığındaki atriyal fibrilasyon ve atriyal flutter.
CORDARONE, miyokard enfarktüsünü takiben yüksek riskli hastalarda veya konjestif
kalp yetmezliğinin klinik belirtileri olan ve/veya ADE inhibitörleri dahil uygun kalp
yetmezliği tedavisi alan % 40’tan daha az Düşük Ventrikül Ejeksiyon Fraksiyonlu
(LVEF) hastalarda ventriküler aritmilerin önlenmesi için endikedir. Minimum etkili doz
kullanılmalı ve tedavi başlatılmalı ve sadece hastane/uzman gözetiminde
kullanılmalıdır.
4.2. Pozoloji ve uygulama şekli
Pozoloji/ uygulama sıklığı ve süresi
Yetişkinler
Minimum etkili dozun kullanılması özellikle önemlidir. Her durumda, hastanın idame
tedavisi bireysel yanıt ve iyi hissetme durumuna göre değerlendirilmelidir. Aşağıdaki
dozaj rejimi genellikle etkilidir.
1Başlangıç stabilizasyonu:
Tedavi, günde 3 defa 200 mg ile başlatılmalı ve tedavi 1 hafta bu şekilde devam
edilebilir. Daha sonra dozaj, bir hafta daha günde iki kez 200 mg'a düşürülmelidir.
İdame
Başlangıç periyodundan sonra, dozaj günlük 200 mg'a veya uygunsa daha azına
düşürülmelidir. Nadiren, hasta daha yüksek bir idame dozuna ihtiyaç duyabilir.
Bölünebilir 100 mg tablet, aritminin kontrolünü sağlamak için gereken minimum dozu
titre etmek için kullanılmalıdır. İdame dozu, özellikle günlük 200 mg'ı aştığında düzenli
olarak gözden geçirilmelidir.
Genel değerlendirmeler
Başlangıç dozu:
Yeterli doku seviyelerine hızlı bir şekilde ulaşmak için yüksek bir doza ihtiyaç vardır.
İdame:
İdame tedavisi sırasında çok yüksek doz, amiodaron ve metabolitlerinin yüksek doku
seviyeleri ile ilişkili olduğuna inanılan yan etkilere neden olabilir.
Amiodaron, plazma proteinine güçlü bir şekilde bağlanır ve ortalama 50 günlük plazma
yarı ömrüne sahiptir (rapor edilen aralık 20-100 gün). Bunun sonucu olarak, doz
ayarlamaları arasında yeni bir dağılım dengesinin sağlanması için yeterli süre
tanınmalıdır. Potansiyel olarak ölümcül aritmileri olan hastalarda uzun yarılanma ömrü,
ara sıra dozların atlanması genel terapötik etkiyi anlamlı ölçüde etkilemediği için
değerli bir önlemdir.
Minimum etkili dozun kullanılması ve aşırı amiodaron dozajının klinik özelliklerini
tespit etmek için hastanın düzenli olarak izlenmesi özellikle önemlidir. Tedavi daha
sonra buna göre ayarlanabilir.
Doz azaltma/sonlandırma:
Doku seviyeleri düştükçe yan etkiler yavaş yavaş kaybolur. İlacın sonlandırılmasının
ardından dokuya bağlı rezidüel amiodaron hastayı bir aya kadar koruyabilir. Ancak bu
dönemde aritminin tekrarlama olasılığı göz önünde bulundurulmalıdır.
Uygulama şekli
CORDARONE oral uygulama için kullanılır.
Özel popülasyonlara ilişkin ek bilgiler:
Böbrek yetmezliği:
Böbrek eliminasyonunun ihmal edilebilir düzeyde olması, böbrek yetmezliği olan
hastalarda standart dozların uygulanabilmesini sağlar.
Karaciğer yetmezliği:
Tedavi sırasında akut ve kronik karaciğer bozuklukları ortaya çıkabileceğinden
karaciğer yetmezliği olan hastalarda çok dikkatli kullanılmalıdır.
2Pediyatrik popülasyon:
Çocuklarda amiodaronun güvenliliği ve etkililiği belirlenmemiştir. Halihazırda mevcut
veriler Bölüm 5.1 ve 5.2’de açıklanmaktadır.
Geriyatrik popülasyon:
Bütün hastalarda olduğu gibi, minimum etkili dozun kullanılması önem taşır. Bu yaş
grubunda doz gereksiniminin farklı olduğuna dair bir bulgu olmamakla beraber, çok
yüksek bir doz uygulanması halinde yaşlı hastalar bradikardi ve dolaşım bozukluklarına
daha yatkın hale gelebilirler. Tiroid fonksiyonlarının takibine özel dikkat gösterilmelidir
(bkz. Bölüm 4.3, 4.4 ve 4.8).
4.3. Kontrendikasyonlar
CORDARONE aşağıdaki durumlarda kontrendikedir:
- Sinoatriyal kalp bloğu ve sinüs bradikardisi olguları. Şiddetli dolaşım bozuklukları
(yüksek derece AV bloğu, bifasiküler veya trifasiküler blok) veya sinüs nod bozukluğu
hastalarında CORDARONE pacemaker ile bir arada kullanılabilir.
- Kanıtlanmış tiroid hastalığı veya tiroid hastalığı öyküsü olan hastalarda (bkz. Bölüm
4.4);
- İyoda, amiodarona veya yardımcı maddelerden herhangi birine karşı bilinen aşırı
duyarlılık halleri (200 mg tablet yaklaşık 75 mg iyot içermektedir);
- Gebelik (istisnai durumlar dışında) (bkz. Bölüm 4.6);
- Laktasyon (bkz. Bölüm 4.6 );
- Torsades de Pointes'e neden olan ilaçlarla CORDARONE’un eş zamanlı
kullanımı.(bkz. Bölüm 4.5)
4. 4. Özel kullanım uyarıları ve önlemleri
Kardiyak bozukluklar (bkz. Bölüm 4.8)
Çok yüksek doz, özellikle yaşlı hastalarda veya dijital tedavisi sırasında, idioventriküler
ritmin ortaya çıkmasıyla birlikte şiddetli bradikardiye ve dolaşım bozukluklarına neden
olabilir. Bu gibi durumlarda amiodaron tedavisi kesilmelidir. Gerekirse, beta-adrenerjik
stimülanlar veya glukagon uygulanabilir. Amiodaron uzun bir yarılanma ömrüne sahip
olduğundan, bradikardinin şiddetli ve semptomatik olması halinde pacemaker
yerleştirilmesi düşünülebilir.
Yaşlı hastalarda kalp hızını belirgin bir şekilde azaltabilir.
CORDARONE’un farmakolojik etkisi EKG değişikliklerine yol açabilir. QT uzaması
(repolarizasyonun uzamasına bağlı olarak), buna eşlik eden U dalgalarının olası gelişimi
ve deforme olmuş T dalgaları görülebilir; bu değişiklikler amiodaronun terapötik
etkisinin bir belirtisi olup, toksisite değildir.
2. veya 3. derece AV blok, sinoatriyal blok veya bifasiküler blok başlangıcı durumunda
tedavi kesilmelidir.
Amiodaron düşük proaritmik etkiye sahiptir. Yeni aritmilerin başlaması veya tedavi
edilen aritmilerin kötüleşmesi, bazen ölümle sonlanması rapor edilmiştir. İlacın etkisiz
olmasıyla, bir proaritmik etkinin olmasının birbirinden ayırt edilmesi güçtür; ancak bu
3durumun kalple ilgili mevcut durumun kötüleşmesiyle ilgili olup olmadığının
anlaşılması önem taşır. Proaritmik etkiler genellikle ilaç etkileşimleri ve/veya elektrolit
bozuklukları gibi QT aralığında uzama faktörleri bağlamında meydana gelmektedir.
(bkz. Bölüm 4.5 ve 4.8). QT aralığındaki uzamaya rağmen, amiodaron düşük
torsadojenik aktivite göstermektedir.
Şiddetli bradikardi ve kalp bloğu:
Sofosbuvir içeren rejim, amiodaron ile kombinasyon halinde kullanıldığında yaşamı
tehdit eden bradikardi ve kalp bloğu olguları gözlenmiştir.
Bradikardi genellikle saatler ila günler içerisinde ortaya çıkmıştır, ancak daha sonraki
vakalar çoğunlukla Hepatit C Virüsü (HCV) tedavisine başlandıktan sonra 2 haftaya
kadar gözlenmiştir.
Amiodaron, yalnızca sofosbuvir içeren rejimi kullanan hastalarda, diğer alternatif
tedavilerin tolere edilmediği veya kontrendike olduğu durumlarda kullanılmalıdır.
Eğer amiodaronun eş zamanlı kullanımının gerekli olduğu düşünülürse birlikte
uygulamanın ilk 48 saatinde hastalara, yatan hasta olarak kardiyak izleme yapılması
önerilir. Bundan sonra kalp atış hızı, ayakta tedavi veya kendi kendine izlem şeklinde,
tedavinin en az ilk 2 haftası boyunca günlük olarak yapılmalıdır.
Amiodaronun yarılanma ömrünün uzun olması nedeniyle amiodaron tedavisini birkaç
ay içinde kesmiş olan hastalar ve sofosbuvir içeren rejimde başlanacak olan hastalarda
kardiyak izlem yukarıda özetlendiği gibi uygun biçimde izlenmelidir.
Sofosbuvir içeren rejim ile kombinasyon halinde amiodaron kullanan hastalar,
bradikardi ve kalp bloğu semptomları konusunda uyarılmalı ve bu semptomlar ortaya
çıktığında hemen doktora başvurmaları tavsiye edilmelidir.
Tiroid anomalileri (bkz. Bölüm 4.8):
Amiodaron iyot içermektedir ve bu sebeple radyoaktif iyot alımına müdahalede
bulunabilir. Bununla beraber, tiroid fonksiyon testlerinin değerlendirilmesi mümkün
olur (serbest T 3, serbest T 4, ultrasensitif TSH (usTSH)). Amiodaron klinik ötiroid
hastalarında tiroksinin (T ) triiodotironine (T ) periferal dönüşmesini inhibe eder ve
4 3
izole biyokimyasal değişikliklere neden olabilir (serumda serbest T ’de artış, serbest
4
T ’de hafif azalma veya normal seviyede kalma). Bu gibi durumlarda amiodaron
3
tedavisinin kesilmesi için hiçbir neden yoktur.
Şu klinik belirtiler ortaya çıkarsa hipotiroidizmden şüphelenilmelidir: kilo alımı, soğuk
intoleransı, azalmış aktivite, aşırı bradikardi. Teşhis, serum ultrasensitif TSH
(usTSH)'deki artış ve TRH'ye abartılı TSH yanıtı ile desteklenir. T ve T seviyeleri
3 4
düşük olabilir. Ötiroidizm genellikle tedavinin kesilmesinden sonraki 3 ay içinde ortaya
çıkar. Hayatı tehdit eden durumlarda, amiodaron tedavisine L-Tiroksin ile kombinasyon
halinde devam edilebilir. L-Tiroksin dozu TSH seviyelerine göre ayarlanır.
Hipertiroidizm (bkz. Bölüm 4.4 ve 4.8):
Amiodaron tedavisi sırasında veya tedavinin kesildikten birkaç ay sonrasında
hipertiroidizm meydana gelebilir. Kilo kaybı, asteni, huzursuzluk, artan kalp hızı, aritmi
4başlaması, anjina, konjestif kalp yetmezliği gibi klinik göstergeler hekimi tarafından
dikkat edilmesi gerek belirtilerdir. Teşhis serumda ultrasensitif TSH (usTSH) düzeyinde
düşüş, yüksek T3 ve tirotropin salgılayan hormona (TRH) düşük TSH yanıtı ile
desteklenir. Revers T (rT ) artışı da bulunabilir.
3 3
Hipertirodizm durumunda tedavinin kesilmesi gerekir. Tirotoksikozun klinik
belirtilerinin ortaya çıktığı ağır olgular, bazen ölümcül olabilir ve acil terapötik
yaklaşımı gerektirir. Birkaç ay içinde genellikle klinik iyileşme meydana gelir. Klinik
iyileşme tiroid fonksiyon testlerinin normalleşmesinden daha önce gerçekleşir.
Şiddetli tiroid hiperaktivitenin tedavisi için antitiroid ilaçlar kullanılmıştır; başlangıçta
yüksek dozlar gerekli olabilir. Tedavide antitiroid ilaçlar her zaman etkili olmayabilir ve
eş zamanlı yüksek doz kortikosteroid tedavisi (örneğin 1 mg/kg prednizolon) birkaç
hafta gerekebilir.
Nöromusküler bozukluklar (bkz. Bölüm 4.8):
Amiodaron periferik sensoriyomotor nöropati ve/veya miyopatiye yol açabilir. İki
durum da şiddetli olmasına rağmen amiodaron tedavisi sonlandırıldıktan sonraki birkaç
ay içinde genellikle düzelir, ancak bazen tam düzelme görülmeyebilir.
Göz bozuklukları (bkz. Bölüm 4.8):
Eğer bulanık görme veya görme yeteneğinde azalma meydana gelirse, derhal
fundoskopiyi de içeren tam bir oftalmolojik muayene yapılması gerekir. Optik nöropati
ve/veya optik nevritin görülmesi körlüğe doğru ilerleme potansiyeli olması nedeniyle
amiodaronun kesilmesini gerektirir. Eğer bulanık görme veya görme yeteneğinde
azalma meydana gelmez ise oftalmolojik muayenenin yılda bir kez yapılması önerilir.
Karaciğer bozuklukları (bkz. Bölüm 4.8):
Amiodarona başlandığı anda ve tedavi süresince düzenli olarak karaciğer fonksiyon
testlerinin (transaminazlar) yakından takip edilmesi önerilmektedir. Oral ve intravenöz
formlarıyla ve I.V. amiodaron uygulamasının ilk 24 saati içinde, akut karaciğer
bozuklukları (bazen ölümcül olabilen şiddetli hepatoselüler yetmezlik veya karaciğer
yetmezliği) ve kronik karaciğer bozuklukları ortaya çıkabilir. Bu durumda amiodaron
dozu azaltılmalı veya transaminaz düzeylerinin normalin üç katını aşması halinde,
tedavi kesilmelidir.
Oral amiodaron uygulamasına bağlı kronik karaciğer bozukluklarının klinik ve biyolojik
belirtileri minimal olabilir (hepatomegali, normal aralığın 5 katına kadar artmış
transaminaz) ve tedavi kesildikten sonra geriler. Ancak, fatal seyirli vakalar
bildirilmiştir.
Histolojik bulgular psödo-alkolik hepatiti andırabilir, ancak bulgular değişken olabilir
ve sirozu içerebilirler.
Alkolün hepatik istenmeyen etkileri şiddetlendirmesi üzerine literatür raporları
bulunmamakla birlikte, hastalara CORDARONE kullanırken alkol alımlarını makul
ölçüde tutmaları tavsiye edilmelidir.
5Şiddetli büllöz reaksiyonlar:
Yaşamı tehdit eden ya da ölümcül olabilen deri reaksiyonları Stevens-Johnson
sendromu (SJS), Toksik Epidermal Nekroliz (TEN) (bkz. Bölüm 4.8). SJS ve TEN
semptomları ya da belirtileri (örn. sıklıkla soyulma ya da mukozada lezyon ile birlikte
progresif deri döküntüsü) ortaya çıkarsa amiodaron tedavisi hemen kesilmelidir.
Pulmoner bozukluklar (bkz. Bölüm 4.8):
Dispne veya kuru öksürük başlaması, pulmoner toksisite ile ilişkilendirilebilir
(hipersensitivite pnömonit, alveolar/ interstisyel pnömonit veya fibröz, plörit,
bronşiyolitis obliterans organize pnömoni).
Genel sağlık durumunda bozulma (halsizlik, kilo kaybı, ateş), dispne (şiddetli ve mevcut
kardiyak durumla açıklanamayan) ve kuru öksürük görülen özellikler
arasındadır.Başlangıç genellikle yavaştır ancak hızla ilerleyebilir. Vakaların çoğu uzun
süreli tedavi ile bildirilirken, birkaçı tedaviye başladıktan hemen sonra meydana
gelmiştir.
Amiodaronun erken dönemde kesilmesinin ardından interstisyel pnömoni genellikle geri
dönüşlü olduğundan böyle bir durumda amiodaron tedavisinin yeniden
değerlendirilmesi gerekir.
Hastalar klinik olarak dikkatle değerlendirilmeli ve tedaviye başlamadan önce göğüs
röntgenine dikkat edilmelidir. Tedavi sırasında, pulmoner toksisiteden şüpheleniliyorsa,
bu tekrarlanmalı ve mümkün olduğunda transfer faktörünün ölçümü dahil olmak üzere
akciğer fonksiyon testi ile ilişkilendirilmelidir. İlk radyolojik değişiklikleri pulmoner
venöz konjesyonundan ayırt etmek zor olabilir. Pulmoner toksisite, kortikosteroid
tedavisi ile veya tek başına amiodaron tedavisinin erken kesilmesinin ardından
genellikle geri dönüşümlü olmuştur. Klinik semptomlar genellikle birkaç hafta içinde
düzelir ve bunu daha yavaş radyolojik ve akciğer fonksiyonlarında iyileşme izler.
CORDARONE’un kesilmesine rağmen bazı hastalar kötüleşebilir.
Bazen ölümcül olabilen, şiddetli solunum komplikasyonu olguları çok seyrek olarak
genellikle cerrahi girişimden hemen sonraki dönemde gözlenmiştir (erişkinde akut
solunum sıkıntısı sendromu); bu durum yüksek oksijen konsantrasyonuyla muhtemel bir
etkileşim nedeniyle gelişmiş olabilir (bkz. Bölüm 4.5 ve 4.8).
İlaç etkileşimleri (bkz. Bölüm 4.5):
Amiodaronun beta blokörler, kalp atım hızını düşüren kalsiyum kanal blokörleri
(verapamil ve diltiazem), hipokalemi oluşturabilen stimulan laksatif ajanlar ile kombine
kullanılması önerilmez.
Amiodaron, gözleri, kalbi, akciğeri, karaciğeri, tiroid bezini, cildi ve periferik sinir
sistemini etkileyen ciddi advers reaksiyonlara neden olabilir (bkz. Bölüm 4.8.). Bu
reaksiyonlar gecikebileceğinden, uzun süreli tedavi gören hastalar dikkatlice
denetlenmelidir. İstenmeyen etkiler genellikle doza bağlı olduğundan, minimum etkili
idame dozu verilmelidir.
CORDARONE kullanan hastalara, CORDARONE’un kesilmesinden birkaç ay daha
devam edebilecek güneş ışığına aşırı derecede duyarlı olma durumlarından dolayı,
güneşe maruz kalmamaları ve tedavi sırasında koruyucu önlemler almaları konusunda
6talimat verilmelidir. Çoğu durumda semptomlar, güneşe maruz kalan deride
karıncalanma, yanma ve eritem ile sınırlıdır, ancak soyulma ile birlikte şiddetli
fototoksik reaksiyonlar görülebilir. (bkz. Bölüm 4.8).
İzleme (bkz. Bölüm 4.4 ve 4.8)
Amiodarona başlamadan önce, EKG ve serum potasyum ölçümü yapılması önerilir.
Tedavi sırasında transaminazların (bkz. Bölüm 4.4) ve EKG'nin izlenmesi önerilir.
Özellikle kişisel tiroid hikayesi bulunan hastalarda amiodaron hipertiroidizm veya
hipotiroidizmi indükleyebileceği için, amiodarona başlamadan önce klinik ve biyolojik
(usTSH) izlem yapılmalıdır. Bu izlem, tedavi sırasında, altı aylık aralıklarla ve tedavinin
kesilmesini izleyen birkaç ay boyunca yapılmalıdır. Bu özellikle yaşlılarda önemlidir.
Hikayesinde artmış tiroid disfonksiyonu riski gösteren hastalarda, düzenli
değerlendirme önerilir. Serum usTSH düzeyi tiroid disfonksiyonundan
şüphelenildiğinde ölçülmelidir.
Özellikle antiaritmik ilaçların kronik uygulaması durumunda, pacemaker veya implante
edilebilir kardiyoverter defibrilatör cihazının ventriküler fibrilasyon ve/veya pacing
eşiğinde artış vakaları bildirilmiştir ve bu durum potansiyel olarak etkililiğini etkiler. Bu
nedenle, amiodaron tedavisi öncesinde ve sırasında cihazın işleyişinin tekrar eden
doğrulanması önerilir.
Pediyatrik hastalar
Çocuklarda amiodaronun güvenliliği ve etkililiği belirlenmemiştir. Bu yüzden
çocuklarda kullanımı önerilmez.
Anestezi (bkz. Bölüm 4.5 ve 4.8)
Cerrahi girişim öncesinde, anestezi uzmanı hastanın amiodaron ile tedavi edildiği
konusunda uyarılmalıdır.
Kalp nakli sonrası Primer Greft Disfonksiyonu (PGD)
Retrospektif çalışmalarda, kalp nakli öncesinde nakil yapılacak hastalarda amiodaron
kullanımı primer greft diskfonksiyonu (PGD) riskinde artışla ilişkilendirilmiştir.
PGD, transplantasyon cerrahisinin ilk 24 saati içerisinde gelişen, tanımlanabilir ikinci
bir nedenin bulunmadığı, sol, sağ veya biventriküler disfonksiyon olarak kendini
gösteren, hayatı tehdit edici bir kalp nakli komplikasyonudur (bkz. Bölüm 4.8). Şiddetli
PGD geri dönüşsüz olabilir.
Kalp nakli için bekleyen hastalarda, transplantasyon öncesinde mümkün olan en kısa
zamanda alternatif bir antiaritmik ilaca geçilmesi dikkate alınmalıdır.
Nadir kalıtımsal galaktoz intoleransı, Lapp laktaz yetmezliği ya da glikoz-galaktoz
malabsorbsiyon problemi olan hastaların bu ilacı kullanmamaları gerekir.
4. 5. Diğer tıbbi ürünler ile etkileşimler ve diğer etkileşim şekilleri
Amiodaron ile etkileşime giren daha önemli ilaçlardan bazıları arasında varfarin,
digoksin, fenitoin ve QT aralığını uzatan ilaçlar bulunur.
7• Torsades de Pointes’a veya QT uzamasına neden olan ilaçlar:
- Torsades de Pointes’ı indükleyen ilaçlar:
‘Torsades de Pointes’ı indükleyen aşağıdaki ilaçlar ile kombine tedavi kontrendikedir
(bkz. Bölüm 4.3)
Sınıf Ia antiaritmik ilaçlar (ör. kinidin, prokainamid, dizopiramid bepidril),
­
Sınıf III antiaritmik ilaçlar (ör. sotalol, bretilyum),
­
Olası ölümcül “Torsades de Pointes” riski artışı olduğundan vinkamin, bazı
­
nöroleptik ajanlar, sisaprid, intravenöz eritromisin, ko-trimoksazol veya pentamidin
enjeksiyonu (parenteral olarak uygulandığında) gibi antiaritmik olmayan ilaçlar
Bazı antipsikotikler; klorpromazin, tiyoridazin, flufenazin, pimozid, haloperidol,
­
amisülpirid ve sertindol
Lityum ve doksepin, maprotilin, amitriptilin gibi trisiklik antidepresanlar
­
Terfenadin, astemizol, mizolastin gibi belli antihistaminler
­
Kinin, meflokin, klorokin, halofantrin gibi antimalaryal ilaçlar
­
• QT aralığını uzatan ilaçlar
Torsades de Pointes riski artabileceğinden (bkz. Bölüm 4.4), amiodaronun QT aralığını
uzattığı bilinen ilaçlarla birlikte kullanımına ancak her hasta için potansiyel risk ve
yararlar dikkatli bir şekilde değerlendirildikten sonra karar verilmeli ve hastalar QT
uzaması açısından izlenmelidir.
Amiodaron tedavisi alan hastalarda, florokinolonların kullanımından kaçınılmalıdır.
• Kalp atışını düşüren veya otomatizmaya veya dolaşım bozukluklarına sebep olan
ilaçlar
Bu ilaçlarla kombine tedavi önerilmez:
Beta blokörler ve belli kalsiyum kanal inhibitörleri (diltiazem, verapamil); negatif
kronotropik özelliklerin potansiyel artışı ve dolaşım yavaşlama etkileri meydana
gelebilir.
• Hipokalemiye neden olabilen ajanlar
Aşağıdaki ilaçlarla kombine tedavisi önerilmez.
- Hipokalemiye neden olabilen böylelikle Torsades de Pointes riskini artıran uyarıcı
laksatifler.
CORDARONE ile kombinasyon halinde aşağıdaki ilaçlar ile kullanıldığında dikkatli
olunmalıdır.
- Hipokalemiye neden olabilen diüretikler (tek başına veya kombine olarak),
- Sistemik kortikosteroidler (gluko-, mineralo-), tetrakosaktid,
- Amfoterisin B (I.V.)
Hipokaleminin başlamasını önlemek (ve hipokalemiyi düzeltmek) gereklidir; QT aralığı
izlenmeli ve "Torsades de Pointes" durumunda anti-aritmik ajanlar verilmemelidir
(ventriküler pacing başlatılmalıdır; I.V. magnezyum kullanılabilir).
8Hipokalemi vakalarında düzeltici önlem alınmalı ve QT aralığı izlenmelidir. Torsades
de Pointes durumunda antiaritmik ajanlar verilmemelidir; pacing başlatılabilir ve I.V.
magnezyum kullanılabilir.
• Genel anestezi (bkz. Bölüm 4.4 ve 4.8)
Genel anestezi uygulanan veya yüksek doz oksijen tedavisi alan hastalarda dikkatli
olunması önerilir. Genel anestezi uygulanan amiodaron almış hastalarda ciddi olabilen
komplikasyonlar bildirilmiştir: bradikardi (atropine cevap vermeyen), hipotansiyon,
dolaşım bozuklukları, kardiyak output azalması.
Çok nadiren, bazen ölümle sonlanabilen ciddi solunum komplikasyonları (erişkinin akut
solunum sıkıntısı sendromu), genellikle cerrahi girişimin hemen sonrasında
gözlenmiştir. Bu durum, yüksek oksijen konsantrasyonuyla etkileşmenin bir sonucu
olabilir.
Amiodaronun diğer tıbbi ürünlere etkileri
Amiodaron ve/veya metaboliti desetilamiodaron, CYP1A1, CYP1A2, CYP3A4,
CYP2C9, CYP2D6 ve P-glikoproteini inhibe eder ve bunların substratlarına maruziyeti
artırabilir.
Amiodaronun uzun yarılanma ömrü nedeniyle, amiodaronun sonlandırılmasından sonra
birkaç ay boyunca etkileşimler gözlenebilir.
• P-gP substratları
Amiodaron bir P-gp inhibitörüdür. P-gp substratlarıyla birlikte kullanımının,
maruziyette artışa neden olması beklenir.
- Dijital
Otomatizmada (aşırı bradikardi) ve atriyoventriküler dolaşımda (sinerjik etki)
bozukluklar meydana gelebilir; ek olarak, digoksin klirensindeki azalmaya bağlı olarak
plazma digoksin konsantrasyonlarında bir artış mümkündür. EKG ve digoksin plazma
seviyeleri izlenmeli ve hastalar dijital toksisitenin klinik belirtileri açısından
gözlenmelidir. Dijital tedavisinin dozunun ayarlanması gerekebilir.
- Dabigatran:
Kanama riski nedeniyle, amiodaronun dabigatranla birlikte kullanımı sırasında dikkatli
olunmalıdır. Dabigatran dozunun ürün bilgisine uygun olarak ayarlanması
gerekmektedir.
- CYP 2C9 substratları:
Amiodaron sitokrom P450 2C9 inhibisyonu ile varfarin veya fenitoin gibi CYP 2C9
substratlarının konsantrasyonlarını yükseltir.
- Varfarin:
Varfarinin amiodaron ile birlikte kullanılması oral antikoagülan etkisini şiddetlendirerek
kanama riskini artırabilir. Hem amiodaron ile tedavi sırasında hem de amiodaron
tedavisi kesildikten sonra protrombin (INR) seviyelerinin daha düzenli takip edilmesi ve
antikoagülan ajanların oral dozlarını ayarlanması gerekir.
- Fenitoin:
9Amiodaron ile fenitoin kombinasyonu nörolojik belirtilerle sonuçlanan doz aşımına
neden olabilir. Klinik takip yapılmalı ve aşırı doz belirtileri ortaya çıkar çıkmaz fenitoin
dozu azaltılmalı; fenitoin plazma seviyeleri saptanmalıdır.
• CYP 2D6 substratları
- Flekainid
Amiodaron CYP 2D6 inhibisyonu ile, flekainidin plazma konsantrasyonlarını artırabilir.
Dolayısıyla flekainid dozu ayarlanmalıdır.
• CYP450 3A4substratları
Bu tip ilaçlar bir CYP 3A4 inhibitörü olan amiodaron ile birlikte kullanıldığında, bu
ilaçların toksisitelerinde muhtemel bir artışa yol açabilen daha yüksek bir plazma
seviyesi ile sonuçlanabilir.
- Siklosporin:
Amiodaron ile kombinasyonu, siklosporin plazma seviyesini artırabilir. Dozunun
ayarlanması gereklidir.
- Fentanil:
Amiodaron ile birlikte kullanımı fentanilin farmakolojik etkilerini güçlendirebilir ve
toksisite riskini artırabilir.
- Statinler :
Amiodaron ile birlikte CYP3A4 tarafından metabolize edilen simvastatin, atorvastatin
ve lovastatin gibi statinlerin birlikte kullanılması kas toksisitesi (örn. rabdomiyoliz)
riskini arttırır. Amiodaron ile birlikte CYP3A4 tarafından metabolize edilmeyen bir
statin kullanılması önerilir.
- CYP 3A4 tarafından metabolize edilen diğer ilaçlar:
Lidokain, takrolimus, sildenafil, midazolam, triazolam, dihidroergotamin, ergotamin,
kolşisin.
Amiodaronda diğer ilaçların etkileri
CYP3A4 inhibitörleri ve CYP2C8 inhibitörleri amiodaron metabolizmasını inhibe etme
ve maruziyetini artırma potansiyeline sahiptir.
Amiodaron ile tedavi sırasında CYP3A4 inhibitörlerinden (örn. greyfurt suyu, belli tıbbi
ürünler) kaçınılmalıdır.
Amiodaron ile diğer ilaçların etkileşimleri (bkz. Bölüm 4.4)
Amiodaron ile sofosbuvir içeren rejimlerin birlikte kullanımı ciddi semptomatik
bradikardiye yol açabilir.
Eğer eş zamanlı kullanım kaçınılmaz ise kardiyak izlem önerilir (bkz. Bölüm 4.4).
Özel popülasyonlara ilişkin ek bilgiler:
10Pediyatrik Popülasyon:
Çocuklarda amiodaronun etkililiği ve güvenliliği gösterilmemiştir. Bu nedenle
çocuklarda kullanımı önerilmemektedir.
4.6. Gebelik ve laktasyon
Genel tavsiye:
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar uygun bir doğum kontrolü uygulamalıdır.
Gebelik dönemi:
Amiodaron gebelik döneminde kontrendikedir.
CORDARONE’un uzun yarı ömrü nedeniyle, planlanan gebe kalmadan önce ilacın
kesilmesi düşünülüyorsa, yaşamı tehdit eden aritmilerin gerçek tekrarlama riski fetüs
için bilinmeyen olası tehlikeye karşı tartılmalıdır.
Laktasyon dönemi:
Amiodaron anne sütüne anlamlı miktarda geçer ve emzirme kontrendikedir.
Üreme yeteneği / Fertilite
Amiodaronun üreme yeteneği üzerine veri bulunmamaktadır.
4.7. Araç ve makine kullanımı üzerindeki etkiler
Amiodaron ile ilgili güvenlilik verilerine göre, amiodaronun araç veya makine
kullanımı becerilerini bozduğuna dair herhangi bir kanıt bulunmamaktadır.
4.8. İstenmeyen etkiler
Aşağıda listelenen advers etkiler sistem organ sınıfına göre sınıflandırılmış ve aşağıda
listelenen sıklık başlıkları altında sıralanmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila <
1/100); seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki
verilerden hareketle tahmin edilemiyor).
Kan ve lenf sistemi hastalıkları:
Çok seyrek:
- Hemolitik anemi
- Aplastik anemi
- Trombositopeni
Bilinmiyor:
- Nötropeni, agranülositoz
11Bağışıklık sistemi hastalıkları:
Bilinmiyor:
- Anjiyonörotik ödem (Quincke ödemi)
- Şok dahil anafilaktik/anafilaktoid reaksiyon
Endokrin hastalıkları (bkz. Bölüm 4.4):
Yaygın:
- Hipotiroidizm
- Bazen ölümcül olabilen hipertiroidizm
Çok seyrek:
- Uygunsuz Antidiüretik Hormon Salınım Sendromu (UAHSS)
Metabolizma ve beslenme hastalıkları:
Bilinmiyor:
- İştah azalması
Psikiyatrik hastalıklar:
Yaygın:
-Libido azalması
Bilinmiyor:
- Konfüzyonel durum/deliryum
- Halüsinasyon
Sinir sistemi hastalıkları:
Yaygın:
- Genellikle dozun azaltılması ya da kesilmesinden sonra gerileyen ekstrapiramidal
tremor
- Kabus görme, uyku bozuklukları
Yaygın olmayan:
- Genellikle ilacın kesilmesi ile geri dönüşümlü olan periferik sensorimotor nöropati
ve/veya miyopati (bkz. Bölüm 4.4)
Çok seyrek:
- Genellikle dozun azaltılması ya da kesilmesinden sonra gerileyen serebellar tipte
ataksi
- İyi huylu intrakranyal hipertansiyon (psödotümör serebri)
- Baş ağrısı
- Vertigo
Bilinmiyor:
- Parkinsonizm
- Parosmi
Göz hastalıkları:
Çok yaygın:
12Genellikle pupillanın altındaki bölgeyle sınırlı olan korneal mikrobirikimler çoğunlukla
sadece slit lamba muayenesi ile ayırt edilebilir. Şiddetli ışıkta renkli halkaların
görülmesi veya bulanık görmeye neden olabilirler. Korneal mikrobirikimler kompleks
lipid tortularından oluşur ve tedavinin bırakılması ile geri dönüşlüdür. Tortular esasen
benign olarak kabul edilir ve amiodaronun kesilmesini gerektirmez.
Çok seyrek:
- Körlük gelişebilen optik nöropati / optik nevrit (bkz. Bölüm 4.4)
Kardiyak hastalıklar:
Yaygın:
- Genellikle orta dereceli ve doza bağımlı bradikardi
Yaygın olmayan:
- Bazen kardiyak arrestin takip ettiği aritmi başlaması veya var olan aritminin
kötüleşmesi (bkz. Bölüm 4.4 ve 4.5)
- Dolaşım bozuklukları (sinoatriyal blok ve değişik derecelerde AV blok gibi) (bkz.
Bölüm 4.4)
Çok seyrek:
- Yaşlılarda ve/veya sinüs düğümü disfonksiyonu olan hastalarda belirgin bradikardi
veya sinüs arresti
Bilinmiyor:
- Torsades de Pointes
Vasküler hastalıklar:
Çok seyrek:
- Vaskülit
Solunum, göğüs bozuklukları ve mediastinal hastalıklar:
Yaygın:
- Bazen ölümcül olabilen pulmoner toksisite (hipersensitivite pnömonit, alveolar/
interstisyel pnömoni veya fibroz, plevrit, bronşiolitis obliterans organize pnömoni
(BOOP) (bkz. Bölüm 4.4)
Çok seyrek:
- Şiddetli solunum yetmezliği ve özellikle astımı olan vakalarda bronkospazm
- Bazen ölümcül olabilen ve çoğunlukla cerrahi girişimden hemen sonra ortaya çıkan
(yüksek dozda oksijenle etkileşme olasılığı üzerinde durulmuştur) erişkin akut solunum
sıkıntısı sendromu (bkz. Bölüm 4.4 ve 4.5)
Bilinmiyor:
- Pulmoner hemoraji
Gastrointestinal hastalıklar:
Çok yaygın:
- Genellikle yükleme tedavisi sırasında ortaya çıkan ve dozun azaltılmasıyla gerileyen
benign gastrointestinal rahatsızlıklar (bulantı, kusma, disguzi)
Yaygın:
- Konstipasyon
13Yaygın olmayan:
- Ağız kuruluğu
Bilinmiyor:
- Pankreatit/akut pankreatit
Hepato-bilier hastalıklar (bkz.Bölüm 4.4):
Çok yaygın:
- Serum transaminaz düzeylerinde, dozun azaltılmasıyla, hatta kendiliğinden
gerileyebilen, genellikle orta dereceli (normalin 1,5-3 katı) tedavi başlangıcında
meydana gelen izole yükselme
Yaygın:
- Yükselmiş serum transaminaz seviyeleri ve/veya sarılıkla birlikte görülen, bazen
ölümcül olabilen, karaciğer yetmezliği dahil akut karaciğer bozuklukları
Çok seyrek:
- Bazen ölümcül olabilen kronik karaciğer hastalığı (siroz, psödo alkolik hepatit)
Deri ve deri altı doku hastalıkları:
Çok yaygın:
- Fotosensitivite (bkz. Bölüm 4.4)
Yaygın:
- Işığa maruz kalmış deri üzerinde, özellikle yüzde, mavimsi veya kurşuni renkte
pigmentasyonlar; uzun süreli ve yüksek dozda tedavide ortaya çıkabilir ve bu
pigmentasyonlar tedavinin kesilmesinden sonra yavaş yavaş kaybolur.
- Egzema
Çok seyrek:
- Radyoterapi sırasında eritem
- Genellikle özellik göstermeyen deri döküntüleri
- Eksfoliyatif dermatit
- Alopesi
Bilinmiyor:
- Ürtiker
- Toksik epidermal nekroliz/Stevens-Johnson sendromunu içeren bazen ölümcül
olabilen şiddetli deri reaksiyonları
- Büllöz dermatit
- Eozinofili ve sistematik semptomlu ilaç reaksiyonu (DRESS)
Kas-iskelet bozukluklar, bağ doku ve kemik hastalıkları
Bilinmiyor: Lupus-benzeri sendrom
Üreme sistemi ve meme hastalıkları
Çok seyrek:
- Epididimo-orşit
14- İmpotens
Genel bozukluklar ve uygulama bölgesine ilişkin hastalıklar:
Bilinmiyor:
- Granüloma, kemik iliği granülomu dahil.
Araştırmalar:
Çok seyrek:
- Yüksek serum kreatinin düzeyi
Yaralanma, zehirlenme ve prosedürel komplikasyonlar
Bilinmiyor:
- Kalp nakli sonrası primer greft disfonksiyonu (bkz. Bölüm 4.4)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirilmesi gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99).
4. 9. Doz aşımı ve tedavisi
Amiodaronun akut doz aşımı ile ilgili çok az bilgi vardır. Birkaç vakada sinüs
bradikardisi, kalp bloğu, ventriküler taşikardi atakları, Torsades de Pointes, dolaşım
yetersizliği ve karaciğer hasarı bildirilmiştir.
Doz aşımı halinde semptomatik tedavi yapılmalıdır, genel destekleyici önlemlere ek
olarak emilimi azaltmak için gastrik lavaj kullanılabilir. Hasta monitorize edilmelidir
ve bradikardi gelişmesi halinde beta-adrenerjik stimülanlar veya glukagon verilebilir.
Kendiliğinden düzelen ventriküler taşikardi atakları da ortaya çıkabilir. Amiodaronun
farmakokinetik özellikleri nedeniyle, hasta yeterince ve uzun süre takip edilmeli
özellikle kardiyak fonksiyonlar açısından izlenmelidir.
Amiodaron ve metabolitleri diyalizle vücuttan atılamaz.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antiaritmikler: Sınıf III
ATC kodu: C01BD01
Amiodaronun (non-kompetitif alfa ve beta bloker) antiadrenerjik etkisi vardır.
Amiodaron kalpteki katekolaminlerin metabolik ve biyokimyasal etkilerini ve Na+ ve
K+ ile aktive edilmiş ATPaz’ı inhibe eder.
15Amiodaron sinoatriyal, atriyal ve nodal dolaşımda yavaşlamaya yol açar ve atriyal,
nodal ve ventriküler düzeylerde refrakter evreyi artırır, ama intraventriküler iletide
değişiklik oluşturmaz.
Atriyoventriküler yan yollarda refrakter evreleri uzatır ve iletiyi yavaşlatır.
Amiodaron, hemodinamik etkilere sahiptir. Periferik dirençte orta derece bir düşüşe ve
kalp atım hızında düşüşe neden olarak oksijen alımında azalmaya neden olur.
Miyokard arterlerinin düz kasları üzerine doğrudan etkiyle koroner kan akışını artırır.
Aort basıncındaki ve periferik dirençteki düşüş nedeniyle kardiyak debiyi korur.
Tek değişkenli bir analiz (EMIAT), ejeksiyon fraksiyonu % 30’dan daha az olan,
başlangıç Holter’inde aritmi olan, beta bloker tedavisi gören ve başlangıçtaki kalp atış
hızının arttığı hastalarda amiodaron tedavisi ile tüm nedenlere bağlı mortalitenin
azaldığını öne sürmektedir.
Kontrollü pediyatrik çalışma yürütülmemiştir. Yayımlanan çalışmalarda amiodaronun
güvenliliği çeşitli aritmi bulunan 1118 pediyatrik hastada değerlendirilmiştir. Pediyatrik
klinik çalışmalarda aşağıdaki dozlar kullanılmıştır.
Oral
-Yükleme dozu: 7 ila 10 gün için 10 ila 20 mg/kg/gün’dür (veya metrekare cinsinden
ifade edilirse 500 mg/m2/gün)
-İdame dozu: minimum etkili doz kullanılmalıdır; bireysel cevaplara göre 5 ila 10
mg/kg/gün (veya metrekare cinsinden ifade edilirse 250 mg/m2/gün) aralığında olabilir.
İntravenöz
-Yükleme dozu: 20 dakika ila 2 saat sürece 5 mg/kg vücut ağırlığıdır.
-İdame dozu: birkaç saatten birkaç güne kadar 10 ila 15 mg/kg/gün.
Gerekliyse, oral tedavi olağan yükleme dozu ile eş zamanlı olarak başlatılabilir.
5.2. Farmakokinetik özellikler
Genel özellikler
Emilim:
Oral uygulamayı takiben emilim yavaştır ve yaklaşık ortalama değer % 50 ile
değişkendir ve enterohepatik döngüye bağlı olarak uzayabilir. Tek uygulamayı takiben,
3-7 saatte pik plazma düzeyine erişilir. Terapötik etki, genellikle bir hafta içinde (bu
süre birkaç gün ile iki hafta arasında değişebilir) elde edilir. Yukarıdaki özelliklerden
dolayı yükleme dozu, terapötik etkiyi sağlamak için gerekli doku doyumuna hızla
ulaşılacak şekilde düzenlenmelidir.
Dağılım:
Amiodaron, çeşitli bölgelerde (adipoz dokusu, karaciğer, akciğer ve dalak gibi yüksek
oranda perfüze olmuş organlar) yoğun birikim nedeniyle büyük fakat değişken bir
dağılım hacmine sahiptir. Amiodaron yüksek oranda (> % 95) plazma proteinlerine
bağlanır.
Biyotransformasyon:
Ana metaboliti desetilamiodarondur. Amiodaron esas olarak CYP3A4 ve CYP2C8
tarafından metabolize edilir. Amiodaron ve metaboliti desetilamiodaron, in vitro
16ortamda CYP1A1, CYP1A2, CYP2C9, CYP2C19, CYP2D6, CYP3A4, CYP2A6,
CYP2B6 ve 2C8’i inhibe etme potansiyeline sahiptirler. Amiodaron ve
desetilamiodaron, P-gp ve organik katyon taşıyıcı (OCT2) inhibisyonu potansiyeline de
sahiptir (bir çalışmada, (OCT2 substratı olan) kreatininin konsantrasyonunda % 1,1
düzeyinde artış saptanmıştır). In vivo veriler amiodaronun CYP3A4, CYP2C9, CYP2D6
ve P-gp substratlarıyla etkileşimlerini ortaya koymaktadır.
Eliminasyon:
Amiodaronun uzun yarılanma ömrü vardır ve önemli ölçüde bireysel değişkenlik
gösterir (20 ila 100 gün arası). Tedavinin ilk günlerinde ilaç hemen hemen tüm
dokularda, özellikle de adipoz dokusunda birikir. Eliminasyon birkaç gün sonra
gerçekleşir ve hastaya bağlı olarak bir ila birkaç ay arasında kararlı durum plazma
konsantrasyonuna ulaşılır.
Renal atılım minimumdur; atılım esas olarak safra ve feçes yoluyla olur.
İlacın eliminasyonu, tedavinin kesilmesinden sonra birkaç ay süresince devam eder; bu
nedenle ilacın 10 gün ila 1 ay boyunca farmakodinamik etkisini sürdürebileceği göz
önünde bulundurulmalıdır.
Doğrusallık/Doğrusal olmayan durum:
Yeterli veri mevcut değildir.
Hastalardaki karakteristik özellikler
Pediyatrik hastalar:
Çocuklarda yapılmış kontrollü çalışma yoktur. Pediyatrik hastalarla ilgili sınırlı
yayımlanmış veride, erişkinlere kıyasla anlamlı bir fark bildirilmemiştir.
5.3. Klinik öncesi güvenlilik verileri
Sıçanlarda yürütülen 2 yıllık karsinojenite çalışmasında amiodaron klinik dozlarda her
iki cinsiyette tiroid foliküler tümörlerinde (adenom ve/veya karsinom) artışa neden
olmuştur. Mutajenite bulguları negatif olduğundan bu tip tümör indüksiyonunun
genotoksik mekanizma yerine epigenetik mekanizma ile ilişki olduğu ileri sürülmüştür.
Farelerde karsinom gözlenmemiştir fakat doza bağlı gelişen tiroid foliküler hiperplazi
gözlenmiştir. Sıçan ve farelerde tiroid üzerinde gözlenen bu etkiler muhtemelen
amiodaronun tiroid bezi hormonlarının sentezi ve/veya salınımı üzerindeki etkisine
bağlıdır. Bu bulguların insanlar üzerindeki ilgisinin düşük olduğu düşünülmektedir.
6. FARMASÖTİK ÖZELLİKLER
6.1. Yardımcı maddelerin listesi
Mısır nişastası
Laktoz monohidrat (inek sütü kaynaklı)
Magnezyum stearat
Polividon K90F
Susuz kolloidal silika
17Üretim sırasında elimine edilen yardımcı madde: Saf su
6.2. Geçimsizlikler
Geçerli değildir.
6.3. Raf ömrü
36 ay
6.4. Saklamaya yönelik özel uyarılar
Oda sıcaklığında (30ºC altında) saklayınız. Blisterleri dış kartonunda saklayınız.
6.5. Ambalajın niteliği ve içeriği
250 mcm kalınlığında transparan PVC ve 20 mcm kalınlığında alüminyum folyodan
oluşan blister kullanılmaktadır.
6.6. Beşeri tıbbi üründen arta kalan maddelerin imhası ve diğer özel önlemler:
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj Atıklarının Kontrolü Yönetmeliği”lerine uygun olarak imha
edilmelidir.
7. RUHSAT SAHİBİ:
Sanofi Sağlık Ürünleri Ltd. Şti.
Şişli - İstanbul
8. RUHSAT NUMARASI:
123/11
9. İLK RUHSAT TARİHİ/RUHSAT YENİLEME TARİHİ:
İlk ruhsatlandırma tarihi: 16.10.2007
Ruhsat yenileme tarihi:
10. KÜB’ÜN YENİLENME TARİHİ:
18