1/6 KULLANMA TALİMATI  
 
SEF® 1000 mg  film kaplı tablet  
Ağızdan alınır.  
 
• Etkin madde:  Her bir film kaplı tablet 1000 mg sefaleksin baza eşdeğer 1051.8  mg 
sefaleksin  monohidrat  içerir.  
 
• Yardımcı  maddeler:  Nişasta, sodyum nişasta glikolat, magnezyum stearat, mikrokristalin  
selüloz, hipromelloz, mikrokristalin selüloz, stearik asit, betadeks, vanilin, titanyum  
dioksit.  
 
 
 
 
 
 
 
 
 
 
 
 
Bu Kullanma Talimatında:  
 
1. SEF  nedir ve ne için kullanılır?  
2. SEF’i  kullanmadan önce dikkat edilmesi gerekenler  
3. SEF  nasıl kullanılır?  
4. Olası yan etkiler nelerdir?  
5. SEF’i n saklanması  
 
Başlıkları yer almaktadır.  
 
1. SEF nedir ve ne için kullanılır?  
SEF bakteri denilen mikroorganizmaların oluşturduğu hastalıklarda kullanılan bir antibiyotiktir. 
Sefaleksin etkin maddesi, hücre duvarlarını bozarak bakterilerin ölümlerine sebep olur.  
 
Beyaz renkli, iki yüzü çentikli, oblong film kaplı tabletler görünümündedir. Karton kutuda, her  
bir film kaplı tablette 10 00 mg sefaleksine  eşdeğer miktarda sefaleksin monohidrat içeren 10, 16 
ve 20  film kaplı tabletlik blister ambalajlardadır.  
 
SEF, duyarlı bakterilerin neden olduğu çeşitli enfeksiyon hastalıklarının tedavisinde 
kullanılmaktadır:  
- Solunum yolları enfeksiyonlarında  
- Orta kulak iltihabında  Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  2/6 - Cilt ve yumuşak doku enfeksiyonlarında  
- Kemik ve eklem enfeksiyonlarında  
- İdrar yolu ve prostat iltihabı ( prostatit ) dahil genital enfeksiyonlarda  
 
2. SEF’i kullanmadan önce dikkat edilmesi gerekenler  
 
SEF’in  dahil olduğu sefalosporin grubu antibiyotikler ile tedavide ciddi ve bazen ölümcül 
olabilen aşırı duyarlılık (alerji) reaksiyonları bildirilmiştir. Bu reaksiyonlar penisiline, 
sefalosporinlere aşırı duyarlılık öyküsü olan ve/veya birçok maddeye karşı aşırı 
duyarlılığı olan kişilerde daha sık görülür. Tedavi sırasında alerjik bir reaksiyon geliştiği 
takdirde ilaç hemen bırakılmalı ve uygun tedaviye başlanmalıdır.  
 
SEF’i aşağıdaki durumlarda KULLANMAYINIZ  
Eğer;  
• Sefaleksine veya SEF’in  içindeki yardımcı maddelerden herhangi birine veya herhangi  bir 
sefalosporin türevine karşı alerjiniz olduğu söylenmişse,  
• Akut porfiriniz varsa (kalıtsal metabolik hastalık).  
 
SEF’i aşağıdaki durumlarda DİKKATLİ KULLANINIZ  
Eğer;  
• Sefalosporinlere karşı alerjiniz varsa, penisilinlere karşı da alerji gelişebilir.  
• SEF tedavisi sırasında hafiften şiddetliye değişebilen ishal gelişimi olabilir. Bu durum 
psödomembranöz kolit denen ve bazen hayatı tehdit edebilen hastalık nedeni ile olabilir.  
• Kolit denilen bir kalın bağırsak hastalığınız olduğu söylenmişse  
• SEF’e dirençli mikroorganizmalar ile (bakteri, mantar gibi) enfeksiyon gelişirse  
• Antibiyotiklerin uzun süre kullanılmaları dirençli mikroorganizmalar ile enfeksiyon gelişimine 
neden olabilir.  
• Böbrek veya karaciğer bozukluğunuz varsa, kötü besleniyorsanız, antibiyotik tedavisini uzun 
süre aldıysanız ve/veya kan sulandırıcı tedavi görüyorsanız, SEF tedavisi ile pıhtılaşma 
bozukluğu gelişimi riskiniz artar.  
 
Bu uyarılar geçmişteki herhangi bir dönemde d ahi olsa sizin için geçerliyse  lütfen doktorunuza 
danışınız.  
 
SEF’i n yiy ecek ve içecek ile kullanılması  
SEF’i n yemekler ile birlikte alınması emilimini geciktirmekle birlikte ilacın etkisini değiştirmez. 
Bu nedenle yiyecekler ile birlikte alınabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
SEF, ancak hekim tarafından gerekli görüldüğü durumlarda gebelikte dikkatli kullanılabilir.  
Gebeliği önlemek için hap kullanıyorsanız, SEF bazı doğum kontrol haplarının etkinliğini 
azaltabileceği için, SEF tedavisi sırasında kullanabileceğiniz etkili yöntemler konusunda 
doktorunuza danışınız.  3/6  
Tedaviniz sırasında hamile olduğunuzu fark  ederseniz hemen doktorunuza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Ancak hekim tarafından gerekli görüldüğü takdirde dikkatli kullanılmalıdır.  
 
Araç ve makine kullanımı  
SEF’i n araç ve makine kullanımı gibi dikkat gerektiren eylemlere bilinen bir etkisi yoktur.  
 
SEF’in  içeriğinde bulunan bazı yardımcı maddeler hakkında önemli bilgiler  
Bu tıbbi ürün her dozunda 1 mmol (23 mg) ’dan daha az sodyum ihtiva eder;  yani aslında 
“sodyum içermez” .  
 
Diğer ilaçlar ile birlikte kullanımı  
•Gut tedavisinde kullanılan bir ilaç olan probenesid, SEF’in kandaki miktarını ve kanda kalış 
süresini artırır.  
•SEF ve şeker hastalığı tedavisinde kullanılan bir ilaç olan metformin birlikte verildiğinde, 
metformin dozu azaltılmalıdır.  
•Aminoglikozid grubu antibiyotikler ile birlikte kullanıldığında, bu ilaçların böbrek üzerindeki 
zararlı etkilerini artırır.  
•Östrojen kombinasyonu içeren doğum kontrol haplarının etkinliğini azaltır.  
•Ayrıca SEF bazı laboratuvar testlerinde hatalı sonuçlara neden olabilir (kan grubu ölçümlerinde, 
idrarda şeker ölçümlerinde).  
•Sitotoksik (kanser hücresini öldürücü) ilaçlar kullanan lösemi (kan kanseri) hastalarında, SEF 
ile gentamisin birlikte verildiğinde hipokalemi (kandaki potasyum seviyelerinde düşüş) 
görülebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. SEF nasıl kullanılır?  
 
Uygun kullanım ve doz/uygulama sıklığı için talimatlar:  
Doktorunuz enfeksiyonun cinsine ve şiddetine göre alacağınız doz miktarını ve SEF ile 
yapılacak tedavi süresini belirleyecektir.  
Erişkinlerde günde 1 -4 g arası dozlarda kullanılabilir.  
Genellikle 6 saatte bir 250 mg veya 8 saatte bir 500 mg dozları yeterlidir. Mesane ve cilt 
enfeksiyonları gibi bazı enfeksiyonlarda bir bakteriyel  enfeksiyon olan streptokokal farenjitte  12 
saatte bir 500 mg önerilir.  
Uygulama sür esi 7-14 gün arası değişebilir.  
 
Uygulama yolu ve metodu:  
SEF, ağız yoluyla alınır.  4/6 Tabletleri bir bardak su ile çiğnemeden yutunuz. Tabletleri düzenli aralar ile ve günün aynı 
saatlerinde almaya çalışınız.  
 
Değişik yaş grupları  
 
Çocuklarda kullanım ı: 
1 yaşın üzerindeki çocuklarda kullanılması gereken doz, çocuğunuzun vücut ağırlığına ve  
enfeksiyonun cinsine göre doktor tarafından hesaplanacaktır. Küçük çocukların s üspansiyon 
formlarını kullanmaları uygun olabilir.  
Enfeksiyonların çoğu için önerilen doz:  
5 yaş altı çocuklarda  : Önerilmemektedir.  
5 yaş ve üstü çocuklarda  : 8 saatte bir 250 mg  
 
Yaşlılarda kullanım ı: 
Genç hastalar için önerilen dozun aynısı önerilir. Böbrek fonksiyonları bozulmuş yaşlılarda 
böbrek hastalığının derecesine göre doz ayarlaması gerekebilir.  
 
Özel kullanım durumları:  
 
Böbrek yetmezliği:  
İlk doz normal erişkin dozunda verilir. Daha sonra gerekirse doktorunuz dozda azaltma yapabilir. 
Pıhtılaşma bozukluğu daha sık görüldüğünden dikkatli olmak gerekir.  
 
Karaciğer yetmezliği:  
Pıhtılaşma bozukluğu daha sık görülebildiğinden dikkatli kullanılması gerekir.  
 
Eğer SEF’in  etkisinin çok güçlü veya çok zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla SEF kullandıysanız : 
SEF’te n kullanmanız gerekenden fazlasını kullanmışsanız bir doktor veya eczacı ile konuşunuz.  
 
Doz aşımında mide ve karın ağrısı, kusma, ishal ve idrarda kan görülebilir.  
Doktorunuz midenizi boşaltmaya ve ilacın emilmesini engellemeye çalışacak ve diğer gereken 
önlemleri alacaktır.  
 
SEF’i  kullanmayı unutursanız : 
Bir sonraki doz zamanı yakın değilse, hatırlar hatırlamaz SEF dozunuzu alınız. Bir sonraki 
dozunuzu normal zamanında alınız.  
 
Unutulan dozları dengelemek için çift doz almayınız.  
 
 
 
 5/6 SEF ile tedavi sonlandırıldığındaki oluşabilecek etkiler : 
Doktorunuzla konuşmadan SEF almayı aniden kesmeyiniz. Antibiyotiklerin uygunsuz 
kullanımları dirençli mikroorganizmaların gelişmesine neden olabileceği gibi hastalığınız 
gerektiği gibi iyileşmediği için enfeksiyon bulgularınızın devam etmesine neden olacaktır.  
 
4. Olası yan etkiler nelerdir?  
Tüm ilaçlar gibi, SEF’i n içeriğinde bulunan maddelere duyarlı olan kişilerde yan etkiler olabilir.  
 
Aşağıdakilerden biri olursa SEF’i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
• Nefes almakta zorlanıyorsanız veya hırıltılı nefes alıyorsanız, yüz, dil ve boğazınızda şişme 
yaşarsanız, bunlar anafilaksi denilen ciddi bir alerjinin bulguları olabilir.  
• Cildinizde veya göz çevresinde içi su dolu veya kanlı sıvı dolu kabarcıklar gelişir veya deriniz 
geniş alanlarda soyulmaya başlarsa (farklı tipteki ciddi alerjik deri hastalıklarının belirtileri 
olabilir) . 
• Nöbet (istemsiz kasılmalar ile birlikte bilinç kaybı) geçiriyorsanız.  
 
Bunların hepsi ciddi yan etkilerdir. Eğer bunlardan biri sizde mevcut ise, acil tıbbi müdahaleye 
veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Aşağıdakilerden biri olursa HEMEN doktorunuza bildiriniz veya size en yakın hastanenin 
acil bölümüne başvurunuz:  
• Kan testlerinizde akyuvar larda azalma eozinofil denen kan hücrelerinizde artma veya 
pıhtılaşmanızın bozulduğuna dair bulgulara rastlanırsa , 
• Ciddi karaciğer fonksiyon bozukluğuna işaret eden bazı kan testlerinde bozulma, sarılık gibi 
bulgularınız varsa , 
• Uzun süren şiddetli veya k anlı, balgamlı ishaliniz olursa.  
 
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 
Aşağıdakilerden herhangi birini fark ederseniz, doktorunuza başvurunuz.  
• Ağızda veya genital bölgede mantar hastalıkları, vajende akıntı , 
• Genital bölgede ve anüs civarında kaşıntı , 
• Döküntü, ürtiker, kaşıntı gibi alerji bulguları , 
• Baş dönmesi , 
• Yorgunluk , 
• Sinirlilik , 
• Akıl karışıklığı , 
• Hayal görme , 
• Baş ağrısı , 
• İshal , 
• Bulantı, kusma , 6/6 • Karın ağrısı , 
• Hazımsızlık , 
• Kas ve eklemlerde ağrı, eklem iltihabı, eklem rahatsızlıkları , 
• İlaca bağlı geçici böbrek iltihabı , 
• Kandaki trombosit sayısında belirgin derecede düşüş , 
• Demir eksikliğine bağlı olmayan anemi (hemolitik anemi) . 
 
Bunlar SEF’i n hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
5. SEF’i n saklanması  
 
SEF’i  çocukların göremeyeceği, erişemeyeceği yerlerde ve ambalajında saklayınız.  
 
25°C’nin altındaki oda sıcaklığında  ve nemden ve ışıktan koruyarak ambalajında saklayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Son kullanma tarihi ile uyumlu olarak kullanınız.  
 
Ambalajdaki son kullanma tarihinden sonra SEF’i kullanmayınız.  
 
Eğer üründe ve/veya ambalajında bozukluklar fark ederseniz SEF’i kullanmayınız.  
 
Ruhsat Sahibi:  
  
EİP Eczacıbaşı İlaç Pazarlama A.Ş.  
Büyükdere Caddesi Ali Kaya Sok. No: 5  
34394 Levent/İstanbul  
 
Üretim Yeri:   
PharmaVision San. ve Tic. A.Ş.  
Davutpaşa Cad. No : 145  
34010 Topkapı -Zeytinburnu -İstanbul  
 
Bu kullanma talimatı 23/12/20 24 tarihinde onaylanmıştır.  