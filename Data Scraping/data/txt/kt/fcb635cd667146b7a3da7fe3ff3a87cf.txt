 1 / 5 
 KULLANMA TALİMATI  
 
FLUİBRON® 15 mg/5ml p ediyatrik ş urup  
 
Ağızdan alınır.  
 
• Etkin madde:  Her 5 ml’sinde  15 mg ambroksol HCl içerir.  
• Yardımcı maddeler:  Sorbitol (E420), sodyum sakarin, gliserol , propilen glikol, 
hidroksietilselüloz, benzoik asit, sitrik asi t monohidrat, frambuaz esansı ve deiyonize su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsi niz. 
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
 
1. FLUİBRON® nedir ve ne için kullanılır?  
2. FLUİBRON®’u kullanmadan önce dikkat edilmesi ger ekenler  
3. FLUİBRON® nasıl kullanılır?  
4. Olası yan etkiler nelerdir? 
5. FLUİBRON®’un saklanması  
 Başlıkları yer almaktadır. 
 
1. FLUİBRON
® nedir ve n e için k ullanılır?  
• FLUİBRON®, balgam salgısını sulandıran ve salgılanmasını kolaylaştıran balgam 
söktürücü bir ilaçtır.  Bu sayede balgamın kolayca atılmasını sağlayarak solunum güçlüğünü 
giderir ve öksürüğü azaltır.  
• FLUİBRON®, 150 ml şurup içeren, bal rengi şişelerde, 5 ml’lik dereceli plastik kaşık  ile 
birlikte  sunulur. Renksiz  şurup görünümündedir.  
• FLUİB RON®, balgamın koyu ve yapışkan olmas ı ile birlikte olan ani ve süreğ en solunum 
yolu hastalıklarında balgam söktürücü olarak kullanılır. 
 
2. FLUİBRON®’u kullanmadan önce dikkat edilmesi gerekenler  
FLUİBRON®’u aşağıdaki durumlarda KULLANMAYINIZ  
• Bromheksin veya ambroksol e karşı aşırı duyarl ıysanız. 
 
FLUİBRON®’u aşağıdaki durumlarda DİKKATLİ KULLANINIZ  
• Böbrek, karaciğer hastalığınız veya peptik ülseriniz (midede, onikiparmak bağırsağında 
veya yutak borusunun alt kısmında gelişen ülser) varsa çok dikkatli kulla nınız.  
  2 / 5 
 Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
FLUİBRON®’un yiyecek ve içecek ile kullanılması  
Şurup, yemeklerden sonra alınır. 
 
Hamilelik  
İlacı kullanmadan önce doktorunuza veya eczacınız a danışınız.  
 
Yeterli klinik çalışma olmadığından hamileliğin ilk üç ayında, ancak zorunlu hallerde, fayda -
risk değerlendirmesi yapılarak kullanılabilir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emzirenlerde çok dikkatli kullanılmalıdır.  
 
Araç ve makine kullanımı  
FLUİBRON
®’un araç veya makine kullanma becerinizi etkilediğine dair bilgi yoktur; dikkatli 
olunmalıdır.  
 
FLUİBRON®’un içeriğinde bulunan bazı yardımcı maddeler hakkında önemli bilgiler  
FLUİBRON®, sorbitol (E420) içermektedir. Eğer daha önceden doktorunuz tarafından bazı 
şekerlere karşı dayanıksız olduğunuz söylenmişse , bu tıbbi ürünü almadan önce doktorunuzla 
temasa geçi niz. 
 Diğer ilaçlar ile birlikte kullanımı 
• Balgamın dışarı atılmasını engelleyebilecek kodein gibi öksürük giderici ilaçlarla birlikte 
kullanmayınız.  
• Atropin (gözbebeğini genişletmek ve kalp durmasını önlemek için kullanılan ancak ter, tükürük ve mukus sal gılarını azaltıcı etkisi olan bir ilaç) ve antimuskarinik (sinir 
sisteminde asetilkolin denilen  bir kimyasal maddeyi bloke eden ilaç grubu) etki gösteren amantadin (parkinson hastalığı tedavisinde kullanılan bir ilaç grubu), trisiklik antidepresanlar (dep resyon tedavisinde kullanılan bir ilaç grubu), haloperidol (şizofreni 
tedavisinde kullanılan bir ilaç grubu), antihistaminikler (alerji tedavisinde kullanılan bir ilaç grubu), prokainamid (kalp ritim bozukluğu tedavisinde kullanılan bir ilaç grubu) gibi diğer ilaçların (ipratropium - kronik akciğer hastalıklarında kullanılan bir ilaç grubu) 
mukoza salgılarının birikimine yol açabileceğini göz önünde bulundurunuz.  
• Kalp glikozidleri (kalp yetmezliğinde kullanılan bir ilaç grubu), kortikosteroidler (ağrı ve 
iltihap tedavisinde kullanılan bir hormon grubu), bronkodilatörler (akciğerlerdeki bronş 
denilen havayollarını genişleten ilaçlar), diüretik (idrar oluşumunu artıran ilaçlar) ve antibiotiklerle (mikroorganizmalara karşı etki gösteren ilaçlar) karşılık lı etkileşimi yoktur.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
   3 / 5 
 3. FLUİBRON® nasıl kullanılır?  
Uygun kullanım ve doz/uygulama sıklığı için talimatlar:  
Çocuklarda;  
0-2 yaş arasında: Günde 2 defa 1/2 kaşık  (2.5 ml),  
2-5 yaş arasında: Günde 3 defa 1/2 kaşık  (2.5 ml),  
5-12 yaş arasında: Günde 2- 3 defa kaşık (5 ml).  
 
Tedavinin başlangıcında dozlar bir misli artırılabilir.  
 Doktorunuz FLUİBRON
® ile tedavinizin ne kadar süreceğini size bildirecektir. 
 
Uygulama yolu ve metodu:  
Ağız yoluyla alınır.   
 
Değişik yaş grupları  
Çocuklarda kullanımı:  
0-12 yaş arasındaki bebek ve çocuklarda kullanım için “Uygun kullanım ve doz/uygulama 
sıklığı için talimatlar” bölümüne bakınız.  
 Yaşlılarda kullanımı:   
Yaşlı hastalarda kullanımına ilişkin özel bir durum bulunmamaktadır. 
 
Özel kullanım durumları:  
Böbrek/karaciğer yetmezliği:  
Böbrek, karaciğer hastalığı ve peptik ülseri olanlarda çok dikkat li kullanılmalıdır.  
 
Eğer FLUİBRON
®’un etkisinin çok güçlü ya da zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla FLUİBRON® kullandıysanız  
Şimdiye kadar insanlarda zehirlenme vakası bil dirilmemiştir. Aşırı doz halinde mide boşaltılıp 
yıkanır, belirtileri önlemeye yönelik ve destekleyici tedavi uygulanır.  
 
FLUİBRON®’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
FLUİBRON®’u kullanmayı unutursanız  
Unutulan dozları dengelemek için çift doz almayınız.   
FLUİBRON
® ile tedavi sonlandırıldığında oluşabilecek etkiler  
Bilinmemektedir.  
 4. Olası yan etkiler nelerdir? 
Tüm ilaçlar gibi, FLUİBRON
®’un içeriğinde bulunan maddelere duyarlı olan kişilerde yan 
etkiler olabilir.  
Aşağıdakilerden biri olursa, FLUİBRON®’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz  
• Ciltte döküntü  
• Mukozalarda değişiklik 
• Yüzde şişme   4 / 5 
 • Nefes almada güçlük  
 
Bunların hepsi ç ok ciddi yan etkilerdir.  
 Eğer bunlardan biri sizde mevcut ise, sizin FLUİBRON
®’a karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.   Bu çok ciddi yan etkilerin hepsi oldukça seyrek görülür. 
 
Aşağıdakil erden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz  
• Ciltte döküntü  
 
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 Aşağıdaki lerden herhangi birini fark ederseniz doktorunuza söyleyiniz 
• Bulantı, kusma  
• Karın ağrısı  
• İshal  
• Kuvvetsizlik  
• Baş ağrısı  
• Kaşıntı 
 
Bunlar  FLUİBRON
®’un hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanı z 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen y an etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. FLUİBRON®’un saklanması  
 
FLUİBRON®’u çocukların göremeyeceği, erişemeyeceği yerlerde ve ambalajında saklayınız. 
 
25 °C  altındaki oda sıcaklığında saklayınız. 
 
Son kullanma tarihiyle uyumlu olarak kullanınız.  
Kutu üzerinde yazılı olan son kullanma tarihinden sonra FLUİBRON®’u kullanmayınız. 
 
Eğer üründe ve/veya ambalajında bozukluklar fark ederseniz FLUİBRON®’u kullanmayınız . 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz.  5 / 5 
  
Ruhsat Sahibi :  
Santa Farma İlaç Sanayii A.Ş.  
Okmeydanı, Boruçiçeği Sokak, No: 16  34382 Şişli -İSTANBUL  
Tel: ( +90 212) 220 64 00  
Fax: (+90 212) 222 57 59 
 
Üretim Yeri:   
Santa Farma İlaç San. A.Ş.  
41455 Dilovası -KOCAELİ  
Tel: (+90 262) 674 23 00  
Fax: (+90 262) 674 23 21 
 
 Bu ku llanma talimatı ../../.... tarihinde onaylanmıştır.  