1/10 KULLANMA TALİMATI  
 
ARVELES® 50 mg/2 mL IM/IV enjeksiyonluk çözelti  
Steril  
Kas içi veya damar içi yolla uygulanır  
 
● Etkin madde:  50 mg deksketoprofen’e eşdeğer 73,8 mg deksketoprofen trometamol  
● Yardımcı maddeler:  Sodyum klorür, sodyum hidroksit (pH'nın ayarlanması için), 
enjeksiyonluk su 
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz 
çünkü sizin için çok önemli bilgiler içermektedir.  
● Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
● Eğer ilave sorularınız olursa, lütfen doktorunuza veya eczacınıza danışınız.  
● Bu ilaç kişisel olarak sizin için reçete edilmiştir, başkalarına vermeyiniz.  
● Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
● Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük  doz kullanmayınız.  
 
Bu Kullanma Talimatında: 
 
1. ARVELES nedir ve ne için kullanılır?  
2. ARVELES’i kullanmadan önce dikkat edilmesi gerekenler. 
3. ARVELES nasıl kullanılır?  
4. Olası yan etkiler nelerdir?  
5. ARVELES’in Saklanması  
 
Başlıkları yer almaktadır.  
 1. ARVELES nedir ve ne için kullanılır?  
 
ARVELES, steroidal olmayan antiinflamatuvar ilaçlar (NSAİİ’ler) (iltihap giderici) olarak adlandırılan ilaç grubundan bir ağrı kesicidir.  
 
Osteoartrit (eklemlerde harabiyet ve kireçlenme), romatoid artrit (iltihabi eklem rahatsızlığı) ve 
ankilozan spondilit (daha çok omurga eklemlerinde sertleşme ile seyreden, ağrılı ilerleyici romatizma) belirti ve bulgularının tedavisi ile akut gut artriti (gut hastalığına bağlı ağrılı eklem iltihabı), akut kas iskelet sistemi ağrıları (örn. bel ağrıs ı), postoperatif ağrı (ameliyat sonrası ağrı), 
dismenore (ağrılı adet dönemleri) ve renal kolik (şiddetli böbrek ağrısı) tedavisinde kullanılır.  
 ARVELES 50 mg deksketoprofen (trometamol) içerir ve herbiri 2 m L berrak ve renksiz çözelti 
içeren 6, 10 ve 20 ampullük ambalajlar halinde mevcuttur.  
 
2. ARVELES’i kullanmadan önce dikkat edilmesi gerekenler  
 ARVELES’i aşağıdaki durumlarda KULLANMAYINIZ 
 
Eğer,  2/10  ● Deksketoprofen trometamole veya ARVELES'in içindeki yardımcı maddelerden herhangi 
birine karşı alerjiniz  (aşırı duyarlılık) varsa;  
● Asetilsalisilik asit veya diğer steroidal olmayan antiinflamatuvar ilaçlara karşı alerjiniz varsa;  
● Astımınız varsa veya geçmişte aspirin veya diğer steroidal olmayan antiinflamatuvar ilaçlar kullandıktan sonra astım atağı, akut a lerjik rinit (alerjiye bağlı burunda kısa süreli iltihaplanma), 
burun polipleri (alerjiye bağlı olarak burun içerisinde oluşan kitleler), ürtiker (cilt döküntüsü), alerji sonucu yüz ve boğazda şişme (yüz, gözler, dudaklar veya dilde şişlik veya solunum zorluğu) veya göğüste hırıltı (wheezing) meydana geldiyse;  
● Ketoprofen (steroidal olmayan antiinflamatuvar ilaçlar) veya fibratlar (kandaki yağ oranını düşürmek için kullanılan ilaçlar) ile tedavi sırasında fotoallerjik veya fototoksik (güneşe maruz kalan deri deki tipik kızarıklık ve benek formu) reaksiyonlardan şikayetçi olursanız;  
● Peptik ülseriniz (mide -bağırsak yarası) veya mide veya kalın bağırsağınızda kanama, 
ülserleşme veya delinme varsa ya da daha önceden şikayetiniz olduysa;  
● Steroidal olmayan antiinflamatuvar ilaçların (NSAİİ) önceki kullanımına bağlı olarak mide veya bağırsak kanaması veya delinmesi meydana gelmişse veya geçmişte böyle bir şikayetiniz 
olduysa;  
● Süregelen sindirim sorunlarınız (örneğin hazımsızlık, mide ekşimesi gibi) varsa;  
● Süregelen i ltihaplı bağırsak hastalığınız (Crohn hastalığı veya ülseratif kolit) varsa;  
● Ciddi kalp yetmezliğiniz, orta veya şiddetli böbrek sorunları veya ciddi karaciğer sorunlarınız 
varsa;  
● Kanama bozukluğunuz veya kan pıhtılaşma bozukluğunuz varsa;  
● Kusma, ishal veya yeterli olmayan miktarda sıvı alımı nedenlerinden dolayı şiddetli derecede 
dehidrasyonunuz varsa (vücudun çok miktarda sıvı kaybı);  
● Hamileliğinizin son üç aylık dönemindeyseniz veya emziriyorsanız;  
● Koroner arter cerrahisi (Koroner arter by -pass greft) du rumunda ameliyat öncesi, sırası ve 
sonrası ağrıların tedavisinde kullanmayınız.  
 
ARVELES’i aşağıdaki durumlarda DİKKATLİ KULLANINIZ 
 
Eğer,  
● Geçmişten süregelen iltihaplı bağırsak hastalığı geçirdiyseniz (ülseratif kolit, Crohn hastalığı);
 
● Mide ve bağırsak sorunlarınız varsa veya geçmişte şikayetiniz olduysa;  
● Peptik ülser veya kanama riskini arttıracak diğer ilaçlar, ör. oral steroidler, bazı antidepresanlar (SSRI grubu ilaçlar, örneğin Seçici Serotonin Geri Alım İnhibitörleri), varfarin gibi 
antikoagülanlar veya asetil salisilik asit gibi kan pıhtılaşmasını önleyen ajanlar alıyorsanız, böyle durumlarda, ARVELES almadan önce doktorunuza danışınız. Doktorunuz, midenizi korumak için ilave bir ilaç almanızı isteyebilir (ör. misoprostol veya mid e asidi üretimini 
engelleyen ilaçlar).
 
● Kalp ile ilgili sorunlarınız varsa, daha önce inme geçirdiyseniz veya risk altında olduğunuzu düşünüyorsanız (örneğin, yüksek tansiyonunuz, diyabetiniz veya yüksek kolesterolünüz varsa veya sigara içiyorsanız) tedavin iz hakkında doktorunuza veya eczacınıza danışınız. ARVELES 
gibi ilaçla r kalp krizi riskinde (“miyokard enfarktüsü”) veya inme riskinde hafif artış ile 
ilişkilendirilebilir. Yüksek dozlar ve uzun süreli tedavi ile her türlü risk daha olasıdır. Önerilen dozu veya tedavi süresini aşmayınız.
 
● Yaşlıysanız: yan etki yaşama olasılığınız daha yüksektir (bkz. Bölüm 4). Bunlardan herhangi 
biri meydana gelirse, derhal doktorunuza başvurunuz;  
● Alerji şikayetiniz varsa veya geçmişte alerjik sorunlarınız olduysa;  
● Sıvı tutulumunun yanı sıra, böbrek, karaciğer veya kalp sorunlarınız varsa (yüksek tansiyon ve/veya kalp yetmez liği) veya bu sorunların herhangi bir tanesinden geçmişte şikayetiniz 
olduysa;
 3/10  ● Diüretik (idrar söktürücü) ilaçlar alıyorsanız veya aşırı sıvı kaybı nedeniyle (ör. aşırı idrara 
çıkma, ishal veya kusma) su kaybı ve kan hacminde azalma sorunları yaşıyorsanız;  
● Doğurganlık problemleriniz varsa (ARVELES doğurganlığı olumsuz yönde etkileyebilir, bu nedenle hamile kalmayı planlıyorsanız veya doğurganlık testi yaptırıyorsanız bu ilacı kullanmayınız);
 
● Hamileliğinizin ilk ya da ikinci döneminde iseniz;  
● Kan veya kan hücrelerinin yapımında bir düzensizlik şikayetiniz varsa;  
● Sistemik lupus eritematozus (ciltte yaygın pullanmayla kendini gösteren bir hastalık) veya karışık bağ dokusu hastalığınız varsa (bağ dokusunu etkileyebilecek bağışıklık sistemi bozuklukları);
 
● Asetilsalisilik asit ve/veya NSAİİ’lere, toplumun geri kalanından daha yüksek allerji riskiniz olduğu için, asetilsalisik asit veya diğer NSAİİ’lerin alımı sonucunda astımla beraber, kronik rinit, kronik sinüzit ve/veya burun polipi şikayetiniz varsa. Bu i lacın kullanımı özellikle 
asetilsalisilik asit veya NSAİİ’lere alerjisi olan hastalarda, astım atakları veya bronkospazma (solunum yollarının daralması) neden olabilir.
 
● Bir enfeksiyonunuz  varsa – Lütfen aşağıdaki “Enfeksiyonlar” bölümüne bakınız NSAİİ’ler 
kanama, mide -bağırsak yarası veya delinmesi gibi ölümcül olabilecek ciddi mide bağırsak 
sistemi yan etkilerine yol açarlar. Bu yan etkiler herhangi bir zamanda, önceden uyarıcı bir bulgu vererek veya vermeksizin ortaya çıkabilirler. Yaşlı hastalar ciddi mide- bağırsak sistemi 
yan etkileri bakımından daha yüksek risk taşımaktadırlar.
  
● NSAİİ'ler gibi, ARVELES de bulaşıcı hastalıkların semptomlarını maskeleyebilir. Bu nedenle  
porfiriyi (cildi veya sinir sistemini etkileyen ve karın ağrısına neden ol an nadir görülen bir 
hastalık) ve GI  (sindirim sistemi) kanama belirtilerini izlemek için kan sayımı yapılabilir.  
 
Bu uyarılar, geçmişteki herhangi bir dönemde dahi olsa sizin için geçerliyse ARVELES’i 
kullanmadan önce lütfen doktorunuza danışınız.  
 
Enfeksiyonlar 
ARVE LES ateş ve ağrı gibi enfeksiyon belirtilerini gizleyebilir. Bu nedenle A RVELES ’in uygun 
enfeksiyon tedavisini geciktirmesi olasıdır ve bu da komplikasyon riskinde artışa neden olabilir. 
Bu, bakterilerin  neden olduğu pnömonide ve su çiçeği ile ilgili bakt eriyel cilt enfeksiyonlarında 
gözlenmiştir . Bu ilacı bir enfeksiyonunuz varken alırsanız ve enfeksiyon belirtileriniz devam 
ederse veya kötüleşirse, vakit kaybetmeden bir doktora danışınız.  
 Suçiçeği sırasında bu ilacın kullanımından kaçınılması tavsiye edilir.  
 Çocuklar ve ergenler  
ARVELES,  çocuklarda  ve  ergenlerde  çalışılmamıştır.  Bu  nedenle,  güvenlilik  ve  etkililik belirlenmediğinden çocuklarda ve ergenlerde kullanılmamalıdır.  
 
ARVELES’in yiyecek ve içecek ile kullanılması 
Uygulama yolu nedeni ile herhangi bir uyarı gerekmemektedir. 
 
Hamilelik  
Hamileyseniz veya emziriyorsanız, hamile olabileceğinizi düşünüyorsanız veya bebek sahibi 
olmayı planlıyorsanız, bu ilacı almadan önce doktorunuza veya eczacınıza danışınız.  
 
 4/10  Hamileliğin son üç aylık döne mi boyunca ARVELES’i kullanmayınız.  Doğmamış bebeğinizde 
böbrek ve kalp sorunlarına neden olabilir. Sizin ve bebeğinizin kanama eğilimini etkileyebilir ve 
doğumun beklenenden daha geç veya daha uzun sürmesine neden olabilir. Kesinlikle gerekli olmadıkça ve doktorunuz tarafından tavsiye edilmedikçe, gebeliğin ilk 6 ayında ARVELES  almamalısınız. Bu dönemde veya hamile kalmaya çalışırken tedaviye ihtiyacınız varsa, 
mümkün olan en kısa süre için en düşük doz kullanılmalıdır.  
  ARVELES hamileliğin 20. haftasından itibaren birkaç günden fazla alınırsa, doğmamış 
bebeğinizde bebeği çevreleyen amniyotik sıvının düşük seviyelerine (oligohidramnios)  yol 
açabilen böbrek sorunlarına veya bebeğin kalbinde  bir kan damarının daralmasına (duktus 
arteriozus) neden olabilir.
 Birkaç günden daha uzun süre tedaviye ihtiyacınız varsa, doktorunuz ek 
izleme önerebilir. Hamile kalmaya çalışırken veya kısırlık tedavisi sırasında ARVELES 
kullanılması önerilmez.  
Kadın doğurganlığı üzerindeki potansiyel etkilerle ilgili olarak ayrıca  bkz. Bölüm 2.  
 
Tedavi sırasında hamile olduğunuzu fark ederseniz hemen doktorunuza veya eczacınıza danışınız.  
Emzirme  
İlacı kullanmadan önce doktorunuza veya eczacınıza danışmalısın ız. 
 Emziriyorsanız ARVELES kullanmayınız.  
 
Araç ve makine kullanımı  
ARVELES, tedavinin  yan etkisi olarak baş dönmesi , görme bozuklukları  veya uyuşukluğa neden 
olabileceği için , bu durumlarda tepki verme, karayolu trafiğinde aktif olarak yer alma ve araç 
kullanma yeteneği bozulabilir. Eğer bu etkileri fark ederseniz, belirtiler geçene kadar araç veya 
makine kullanmayınız. Tavsiye için doktorunuza danışınız.  
 
ARVELES’in içeriğinde bulunan bazı yardımcı maddeler hakkında önemli bilgiler  
Bu tıbbi ürün her dozunda 1 mmol (23 mg)’den daha az sodyum içerir; yani esasında “sodyum 
içermez”.  
 
Diğer ilaçlar ile birlikte kullanımı  
ARVELES’in yanında aşağıdaki ilaçlardan herhangi birini kullanıyorsanız, doktorunuzu, diş 
hekiminizi veya eczacınızı mutlaka bilgilendiriniz. Bazı ilaçların birarada kullanılmaması veya 
kullanıldığı takdirde dozlarının ayarlanması gerekebilir.  
 
Önerilmeyen kombinasyonlar:  
● Asetilsalisilik asit (aspirin), kortikosteroidler (kortizon) veya diğer antiinflamatuvar ilaçlar  
● Kan pıhtılaşmasını önlemede kullanılan varfarin, heparin veya diğer ilaçlar  
● Belirli duygudurum bozuklukları tedavisinde kullanılan lityum  
● Romatoid artrit (eklemlerde ağrı ve şekil bozukluğuna neden olan devamlı bir hastalık) ve 
kanser tedavisi için haftada 15 mg’dan fazla dozda kullanılan metotreksat  
● Epilepsi (sara) için kullanılan hidantoinler ve fenitoin  
● Bakteriyel enfeksiyonlar (iltihap oluşturan mikrobik hastalık) için kullanılan sülfametoksazol  
 
Önlem gerektiren kombinasyonlar:  
● Yüksek tansiyon ve kalp problemlerinde kullanılan ADE inhibitörleri, diüretikler ve 
anjiyotensin II antagonistleri  5/10  ● Süregelen venöz ülserlerin (toplar damar yaraları) tedavisinde kullanılan pentoksifilin ve 
okspentifilin  
● Viral enfeksiyon tedavisinde kullanılan zidovudin 
● Bakteriyel  enfeksiyon tedavisinde kullanılan aminoglikozid antibiyotikleri (gentamin, 
amikasin, vb.)  
● Diyabet için kullanılan sülfonilüreler (örn. klorpropamid ve glibenklamid)  
● Metotreksat, haftada 15 mg’dan az olacak şekilde düşük dozlarda kullanılır.  
 
Dikkat göster ilmesi gereken kombinasyonlar:  
● Bakteriyel enfeksiyonlar için kullanılan kinolon antibiyotikleri (ör. siprofloksasin, levofloksasin)  
● Bağışıklık sistemi hastalıkları tedavisinde ve organ naklinde kullanılan siklosporin veya takrolimus  
● Streptokinaz ve diğer t rombolitik veya fibrinolitik ilaçlar, yani kan pıhtılarını eritmede 
kullanılan ilaçlar  
● Gut tedavisinde kullanılan probenesid 
● Süregelen kalp yetmezliğinin tedavisinde kullanılan digoksin 
● Hamileliği sonlandırmak için kullanılan mifepriston  
● Seçici serotonin  geri alım inhibitörleri türünde antidepresanlar (SSRI’lar) 
● Trombosit agregasyonu (kan pulcuklarının kümelenmesi) ve kan pıhtısı oluşumunu azaltmada kullanılan anti -trombosit ajanlar  
● Yüksek tansiyon ve kalp problemleri için kullanılan beta blokörler ve diü retikler (furosemid) 
● Tenofovir (antiviral tedavi amaçlı kullanılır
), ferasiroks (demir bağlayıcı  olarak kullanılır ), 
pemetreksed (kanser tedavisinde kullanılır)  
 
Eğer reçeteli veya reçetsiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3.
 ARVELES nasıl kullanılır?  
 Uygun kullanım ve dozaj/uygulama sıklığına dair talimatlar:  
ARVELES’i her zaman, tam olarak doktorunuzun söylediği şekilde alınız. Emin olmadığınız 
zaman doktorunuza danışınız.  
 
En düşük etkili doz, semptomları hafifletmek için gerekli olan en kısa süre boyunca 
kullanılmalıdır. Bir e nfeksiyonunuz varsa, semptomlar (ateş ve ağrı gibi) devam ederse veya 
kötüleşirse vakit kaybetmeden doktora başvur unuz (bkz. Bölüm 2).  
 Hastalığınızın belirtilerinin süresi, tipi ve şiddetine bağlı olarak, doktorunuz ihtiyacınız olan ARVELES’in dozunu belirleyecektir. Önerilen doz genelde her 8 -12 saatte 1 ampul (50 mg) 
ARVELES’tir. İhtiyaç duyulursa, enjeksiyon 6 saat sonra tekrarlanabilir. Hiçbir durumda günlük 
150 mg ARVELES (3 ampul) dozunu aşmayınız. Enjeksiyon tedavisini sadece akut dönemde kullanınız (diğer deyişle, iki günden uzun süreyle kullanmayınız). Mümkün olduğunda ağızdan alınan ağrı kesicilere geçini z. 
 
Uygulama yolu ve metodu:  
ARVELES damar içi veya kas içi yolla uygulanabilmektedir (damar içi enjeksiyona ait teknik 
bilgiler “Aşağıdaki bilgiler bu ilacı uygulayacak sağlık personeli içindir.” bölümünde verilmektedir).   
 6/10  ARVELES kas içi yolla verildiğinde çözelti renkli ampulden çıkarıldıktan hemen sonra derin kas 
içine yavaş enjeksiyonla uygulanmalıdır.  
Sadece berrak ve renksiz çözelti kullanılmalıdır.  
 
Değişik yaş grupları  
 Çocuklarda ve ergenlerde kullanım:  
Çocuklarda ve ergenlerde (18 yaş a ltı) ARVELES kullanımı çalışılmamıştır. Dolayısı ile güvenlilik 
ve etkinlik ortaya koyulmadığı için ARVELES çocuk ve adolesanlarda kullanılmamalıdır.  
 Yaşlılarda kullanım:  
Böbrek fonksiyon bozukluğu bulunan yaşlı kişiler günlük toplam 50 mg ARVELES dozunu (1 
ampul) aşmamalıdır.  
 Özel kullanım durumları  
 
Böbrek/karaciğer yetmezliği:  
Hafif derecede böbrek veya hafif veya orta derecede karaciğer rahatsızlıkları olan  hastalar günlük 
toplam 50 mg ARVELES dozunu (1 ampul) aşmamalıdır.  
Orta veya ağır böbrek fonksiyon bozukluğu olan veya ağır karaciğer fonksiyon bozukluğu olan 
hastalarda ARVELES kullanılmamalıdır.  
 
Eğer ARVELES’in etkisinin çok güçlü veya çok zayıf olduğuna dair bir izleniminiz var ise, 
doktorunuz veya eczacınız ile konuşunuz. 
 
Kullanma nız gerekenden daha fazla ARVELES kullandıysanız:  
Aşırı dozu takiben ortaya çıkan semptomlar bilinmemektedir. Benzer tıbbi ürünler, 
gastrointestinal (kusma, anoreksi (iştahsızlık, iştahın kaybolması)), abdominal ağrı (karın ağrısı) ve nörolojik bozukluklar a (uyuşukluk, vertigo, dezoryantasyon (zaman ve yer bilincinin 
bozulması) baş ağrısı) neden olmuşlardır.  
 ARVELES’ten kullanmanız gerekenden fazlasını kullandıysanız bir doktor veya eczacı ile 
konuşunuz  ya da en yakın hastane acil departmanına gidiniz .  
Lütfen ilacın ambalajını veya kullanma talimatını da yanınıza almayı unutmayınız. 
 
ARVELES’i kullanmayı unutursanız:  
Lütfen unutulan dozları dengelemek için çift doz almayınız.  
  
Zamanı geldiğinde bir sonraki dozu alınız.  
 Bu ürünün kullanımına ilişkin daha  başka sorularınız olursa, doktorunuza ya da eczacınıza 
sorunuz.  
 
ARVELES ile tedavi sonlandırıldığındaki oluşabilecek etkiler:  
 
ARVELES tedavisinin durdurulmasının ardından genellikle tedavi öncesi duruma geri dönülmektedir.  
Yaşlı hastaların böbrek fonksiyonlarında bozulma olasılığı daha yüksektir  
Bütün NSAİİ’lerde olduğu gibi ARVELES, plazma üre azot ve kreatinin düzeylerini arttırabilir (böbrek fonksiyonlarını bozabilir).  7/10   
4. Olası yan etkiler nelerdir?  
 
Tüm ilaçlar gibi, herkeste görülmese de ARV ELES yan etkilere sebep olabilir, ayrıca 
ARVELES’in içeriğinde bulunan maddelere duyarlı olan kişilerde yan etkiler olabilir.  
Aşağıdakilerden biri olursa, ARVELES'i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
 ● Deri döküntüsü, kaşıntı, morarma, ağrılı kırmızı bölgeler, deri soyulması, mukozal lezyonlar (doku bozukluğu) veya başka herhangi bir aşırı duyarlılık belirtisi görülürse  
 
● Cilt, ağız, göz ve genital bölgelerde ülser oluşması (Stevens  Johnson ve Lyell sendromları),  
● Yüzde, dudakta, dilde ve/veya boğazda şişmeyle birlikte ya da şime olmaksızın gelişen nefes alma zorluğu gibi ciddi akut aşırı duyarlılık reaksiyonları (örneğin anafilaksi reaksiyonları) gözlenirse  
 ● Hava yollarının etrafındaki kasların kasılması sebebiyle nefessiz kalma (bronkospazm)
 
 Bunların hepsi çok ciddi yan etkilerdir.  
Eğer bunlardan biri sizde mevcut ise, sizin ARVELES’e karşı ciddi alerjiniz var demektir. Acil müdahaleye veya hastaneye yatırılmanıza gerek ol abilir.  
 Olası yan etkiler ne sıklıkla ortaya çıktıklarına göre aşağıda listelenmiştir. Bu tablo bu yan etkilerin kaç hastada ortaya çıkabileceğini göstermektedir:  
Çok yaygın: 10 hastanın en az birinde görülebilir. Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az  görülebilir.  
Bilinmiyor: Eldeki verilerden hareketle tahmin edilemiyor.  
 
Yaygın  
● Mide bulantısı ve/veya kusma  
● Enjeksiyon bölgesinde ağrı  
● Enflamasyon (yangı), morarma ve kızarıklık (kanama) dahil enjeksiyon bölgesinde reaksiyon  
 Yaygın olmayan  
● Kanlı kusma  
● Düşük kan basıncı  
● Ateş 
● Bulanık görme  
● Baş dönmesi  
● Uyku hali  
● Uyku düzensizlikleri  
● Baş ağrısı  
● Kansızlık  
● Karın ağrısı  
● Kabızlık  
● Sindirim rahatsızlıkları  8/10  ● İshal  
● Ağız kuruluğu  
● Al basması (yüz kızarması)  
● Döküntü 
● Dermatit 
● Kaşıntı  
● Aşırı terleme  
● Yorgunluk 
● Ağrı 
● Üşüme  
 
Seyrek  
● Peptik ülser (mide veya onikiparmak bağırsağında yara), peptik ülser kanaması veya peptik 
ülsere bağlı olarak mide veya bağırsağın delinmesi  
● Yüksek kan basıncı  
● Bayılma  
● Çok yavaş nefes alma  
● Kan pıhtısı nedeniyle yüzeyel toplar damarlarının iltihabı (yüzeyel tromboflebit)  
● İzole kalp ritm bozukluğu (ekstrasistol)  
● Hızlı kalp atışı  
● Periferal ödem (bacaklar ve kollarda şişlik)  
● Larinks ödem i (ses telleri bölgesinde şişlik)  
● Duyularda anormallik  
● Ateşin yükseldiğinin hissedilmesi ve titreme  
● Kulaklarda çınlama (tinnitus)  
● Kaşıntılı döküntü 
● Sarılık  
● Akne  
● Sırt ağrısı  
● Böbrek ağrısı  
● Sık idrara çıkma  
● Adet düzensizlikleri  
● Prostat sorunları  
● Kas katılığı  
● Eklem katılığı  
● Kas krampı  
● Anormal karaciğer testleri (kan testleri), kan şekeri düzeyinde yükselme (hiperglisemi), kan 
şeker düzeyinde düşme (hipoglisemi), kandaki trigliserid yağların konsantrasyonunda artış (hipertrigliseridemi), idrarda keton cisimcikleri (ketonüri), idrarda protein (proteinüri)  
● Karaciğer  hücre iltihabı (hepatit)  
● Akut böbrek yetmezliği  
 
Çok seyrek   
● Anafilaktik reaksiyon (aynı zamanda bir çökmeye yol açabilen aşırı duyarlı alerjik reaksiyon)
 
● Cilt, ağız, gözler ve genital bölgelerde yara oluşması (Stevens Johnson ve Lyell sendromları)  
● Yüzde şişme veya dudaklarda ve boğazda şişme (anjiyoödem)  
● Hava yollarının etrafındaki kasların kasılmasına bağlı nefes darlığı (bronkospazm)  
● Nefes darlığı  
● Pankreatit  
● Deri hassasiyet reaksiyonları ve ışığa karşı ciltte aşırı hassasiyet  9/10  ● Böbrek hasarı  
● Beyaz kan hücresi sayısında azalma (nötropeni)  
● Kan pulcuğu sayısında azalma (trombositopeni)  
 
Tedavinin başında herhangi bir mide/bağırsak yan etkisi fark ederseniz (ör. mide ağrısı, mide yanması veya kanama), antiinflamatuvar ilaçların uzun süreli kullanımına bağlı olarak herhangi yan etkiden biri önceden meydana gelmişse ve özellikle yaşlıysanız derhal doktorunuza söyleyiniz.  
 Cilt döküntüsü veya muköz yüzeylerde (örneğin ağız içinde) herhangi bir lezyon ortaya çıktığını veya herhangi bir alerji belirti sini fark eder etmez ARVELES kullanımını bırakınız.  
 Steroidal olmayan antiinflamatuvar ilaçlar ile tedavi esnasında, sıvı tutulumu  ve şişme (özellikle 
bileklerde ve bacaklarda) kan basıncının yükselmesi ve kalp yetmezliği bildirilmiştir.  
 ARVELES gibi ila çlar, kalp krizi (“miyokard enfarktüs ü”) veya inme riskinde hafif bir artış ile 
ilişkilendirilebilir.  
 Sistemik lupus eritematozus (ciltte yaygın pullanmayla kendini gösteren bir hastalık) veya karışık bağ doku hastalığı (bağ dokusunu etkileyen bağışıklık sistemi bozuklukları) olan hastalarda antiinflamatuvar ilaçlar, nadiren ateş, baş ağrısı ve boyunda sertliğe yol açabilirler.  
 
En sık görülen yan etkiler mide -bağırsak rahatsızlıklarıdır. Bazen ölümcül olmak üzere, özellikle 
yaşlılarda peptik ülserler (mid e rahatsızlığı), perforasyon (mide delinmesi) veya mide ya da 
bağırsakta kanama ortaya çıkabilir. Kullanım sonrasında bulantı, kusma, ishal, şişkinlik, kabızlık, hazımsızlık, karın ağrısı, melaena (siyah renkli dışkı), hematemez (kanlı kusma), ülseratif stomatit (ağızda oluşan yaralar, aft), kolit (kalın bağırsakta iltihap) ve Crohn’s hastalığının kötüleşmesi bildirilmiştir. Daha az sıklıkla, mide iç yüzeyinde (gastrit) iltiha p gözlenmiştir.  
 Diğer NSAİİ’lerde olduğu gibi hematolojik reaksiyonlar (purpura, aplastik ve hemolitik anemi ve 
nadiren agranülositoz ve medüller hipoplazi) ortaya çıkabilir.  
 ARVELES kullanırken enfeksiyon belirtileri meydana gelirse veya belirtiler kötüleşirse bu durumu derhal doktorunuza bildiriniz.   
Eğer yan etkiler kötüleşirse veya bu kullanma talimatında listelenmeyen yan etkilerin meydana 
geldiğini fark ederseniz, lütfen doktorunuz veya eczacınıza başvurunuz.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5.
 ARVELES’in saklanması  
 10/10  ARVELES’i çocukların göremeyeceği, erişemeyeceği yerlerde ve ambalajında saklayınız.  
25°C altındaki oda sıcaklığında saklayınız, ışıktan koruyunuz. 
Ampulleri orijinal karton kutularında saklayınız.  
 Herbir kutu 6, 10, 20 adet 2 m L berrak renksiz solüsyon içeren tip I cam renkli ampul içerir. Tüm 
ambalaj boyutları piyasada bulunmayabilir.  
Son kullanma tarihiyle uyumlu olarak kullanınız.  
 
Ambalajın üzerinde belirtilen son kullanma tarihinden sonra ARVELES’i kullanmayınız.  
 
Eğer üründe ve/veya ambalajında bozukluklar fark ederseniz ARVELES’i kullanmayınız.  
 Çözeltinin berrak ve renksiz olmadığını ve bozulma belirtileri (örneğin parçacık oluşması) gösterdiğini fark ederseniz, ARVELES'i kullanmayınız. ARVELES tek kullanımlıktır ve açıldıktan hemen sonra kullanılmalıdır. Ürünün kullanılmayan bölümünü atınız.  
 
İlaçlar atık su veya evsel atık aracılığıyla uzaklaştırılmamalıdır. Artık kullanmadığınız ilaçların 
nasıl atılacağını veya kullanılmış iğne uçları ve enjektörlerin uygun atım yollarını eczacınıza 
danışınız. Bu önlemler çevrenin korunmasına yardımcı olacaktı r. 
 Son kullanma tarihi geçmiş veya kullanılmayan ilaçları çöpe atmayınız! Çevre ,Şehircilik ve İklim 
Değişikliği Bakanlığınca belirlenen toplama sistemine veriniz.  
 Ruhsat sahibi:  Menarini İlaç San. ve Tic. A.Ş.  
                         Sarıyer/İstanbul  
 Üretim yeri:  Menarini Sağlık ve İlaç Sanayi Tic. A.Ş.  
                         Zeytinburnu/İstanbul  
 Bu kullanma talimatı ../../.... tarihinde onaylanmıştır.  
    
AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR  
 
Damar içi kullanım:  
 
Damar içi infüzyon: Bir ampul (2 m L) ARVELES’in içeriği 30 ila 100 m L hacminde Normal 
Salinde, % 5 glukoz veya ringer laktat çözeltisi içerisinde seyreltilmelidir. Seyreltilen çözelti 10 ila 30 dakika sürede yavaş infüzyon şeklinde verilmelidir. Çözelti daima do ğal güneş ışığından 
korunmalıdır. Damar içine zerk:  Gerekirse, bir ampul (2 m L) ARVELES’in içeriği 15 saniyeden kısa süreli 
olmayacak şekilde doğrudan damar içine zerk edilebilir.  
 
Ürün kullanma talimatları:  
ARVELES damar içi zerk şeklinde verildiğinde çözelti renkli ampulden çekildikten sonra hemen 
enjekte edilmelidir. Damar içi infüzyon şeklindeki uygulamada, çözelti aseptik şekilde seyreltilmelidir ve doğal güneş ışığından korunmalıdır.  
Sadece berrak ve renksiz çözelti kullanılmalıdır.  11/10   
Geçimli olduğu maddeler:  
Düşük hacimlerde karıştırıldığında (örneğin bir enjektör içerisinde) ARVELES’in heparin, 
lidokain, morfin ve teofilinin enjeksiyonluk çözeltileriyle geçimli olduğu gösterilmiştir.  
Belirtilen şekilde seyreltilen enjeksiyonluk çözelti berrak bir ç özeltidir. 100 m L hacminde normal 
salin veya glukoz çözeltisinde seyreltilen ARVELES’in aşağıdaki enjeksiyonluk çözeltilerle geçimli olduğu gösterilmiştir: Dopamin, heparin, hidroksizin, lidokain, morfin, petidin ve teofilin.  
Seyreltilmiş ARVELES çözeltile ri plastik ambalajlarda veya Etil Vinil Asetattan (EVA), Selüloz 
Propiyonattan (CP), Düşük Dansiteli Polietilenden (LDPE) ve Polivinil Kloridden (PVC) üretilmiş uygulama gereçlerinde saklandığında etkin maddenin emilmediği tespit edilmiştir.  
 