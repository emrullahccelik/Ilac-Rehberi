1 / 13 
 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
DEMOXİDEX %0,5 + %0,1 Göz Damlası, Çözelti  
Steril  
 
2. KALİTATİF VE KANTİTATİF BİLEŞİM  
Her 1 ml  çözelti ; 
Etkin madde:  
Moksifloksasin hidroklorür   5,45 mg (5 mg moksifloksasin’e eşdeğer)  
Deksametazon  sodyum fosfat  1,1 mg (1 mg deksametazon fosfat’a eşdeğer)  
Yardımcı maddeler : 
Yardımcı maddeler için 6.1’e bakınız.  
 
3. FARMASÖTİK FORM  
Göz damlası, çözelti  
DEMOXİDEX  berrak yeşilimsi, sarı renkli çözelti  
 
4. KLİNİK ÖZELLİKLER  
4.1. Terapötik endikasyonlar  
 Kortikosteroid ve antibiyotik kombinasyonu gerektiren gözün ön segmentinde 
moksifloksasine hassas suşların sebep olduğu bakteriyel infeksiyonların topikal tedavisinde   
 Bir kortikost eroidin endike olduğu, superfis iyal bakteriyal enfeksiyon  veya bakteriyel 
oküler enfeksiyon riski bulunan steroidlere duyarlı inflamatuar oküler vakalarda  
 Katarakt ameliyatı sonrasında görülen inflamasyon tedavisi ve enfeksiyon profilaksisinde 
endikedir.  
 
4.2. Pozoloji ve uygulama şekli  
Pozoloji/uygulama sıklığ ı ve süresi:  
Erişkinlerde ve yaşlılarda kullanım:  
Günde 3 kez 1 damla damlatılır.  
Tedavi süresi hekim tarafından belirlenmelidir. 5 gün içerisinde klinik iyileşme gözlenmezse 
teşhisin ve/veya tedavinin doğruluğu yeniden gözden geçirilmelidir . Tedavi süresi, hastalığın 
şiddetine ve enfeksiyonun klinik ve bakteriyolojik sürecine bağlı olarak değişebilir.  
 
Uygulama şekli:  
Damlalık ucunun ve çözeltinin kirlenmesini önlemek için göz kapaklarına, gözün etrafına  veya 
diğer yüzeylere şişenin damlalık u cu ile dokunulmamalıdır. Kullanılmadığı zamanlarda,  şişe 
sıkıca kapatılır.  
 
Özellikle yeni doğan bebeklerde veya ufak çocuklarda nazal mukoza yolu ile damlaların  
emilimini önlemek için, damlanın uygulanmasının ardından gözyaşı kanalları parmaklar  
yardımıyl a 2-3 dakika kapalı tutulmalıdır.  
2 / 13 
 Diğer topikal oküler ürünlerle birlikte tedavi durumunda, birbirini takip eden uygulamalar  
arasında beş ila on dakika ara verilmelidir.  
 
Özel popülasyonlara ilişkin ek bilgiler:  
Böbrek/Karaciğer yetmezliği:  
Moksifloksasin ve deksametazon kombinasyonu içeren göz damlası formu ( DEMOXİDEX ) 
böbrek ve karaciğer yetmezliği olan hastalarda çalışılmamıştır. Oral moksifloksasinin  
farmakokinetik parametreleri hafif ve orta derecede karaciğer ve böbrek yetmezliği olan  
hastalarda anlam lı farklılıklar göstermemiştir. Ciddi karaciğer yetmezliği olan hastalarda  
çalışma yapılmamıştır. Topikal yolla uygulamada sistemik maruziyetin düşük olmasından  
dolayı karaciğer yetmezliği olan hastalarda DEMOXİDEX  için doz ayarlamasına gerek  
görülmez. Oral moksifloksasinin farmakokinetik parametreleri hafif, orta ve ileri derecede  
böbrek yetmezliği olanlarda anlamlı bir farklılık göstermemektedir. Böbrek yetmezliği olan  
hastalarda DEMOXİDEX  için doz ayarlaması yapmaya gerek yoktur.  
 
Pediyatrik  popülasyon:  
Doz ayarlaması gerekmemektedir . (Detaylı bilgi için bkz. Bölüm 4.4 Özel Kullanım Uyarıları  
ve Önlemleri)  
 
İçerikte yer alan deksametazon açısından çocuklarda adrenal bezlerde baskılanma riski  
nedeniyle tedavi mümkün olan en kısa süre ile sınırlandırılmalıdır (tercihen 5 günden az).  
 
Geriyatrik popülasyon:  
Yaşlı hastalarda doz ayarlaması yapılmasına gerek yoktur.  
 
4.3. Kontrendikasyonlar  
DEMOXİDEX  deksametazona, moksifloksasine, diğer kinolonlara ya da bu  ürünün içeriğinde 
bulunan maddelerd en herhangi birine aşırı duyarlılığı olan kişilerde  kontrendikedir.  
 
İçerdiği deksametazon nedeniyle korneal yaralanma ve ülserlerde, y üzey sel Herpes simplex  
keratitinde (dendr itik keratit) ve kornea ve konjo nktivanın viral hastalıklarının ( Herpes simplex , 
Herpes zoster, Varicella  ve Vaccinia  gibi) akut enfeksiyon dönemleri, gözün  mikobakteriyel 
ve fungal enfeksiyonları ve canlı aşılarla aşılama durumlarında  kullanılmamalıdır.  
 
4.4. Özel kullanım uyarıları ve önlemleri  
Sadece oküler kullanım içindir. Enjek siyon ile uygulanmaz. DEMOXİDEX  subkonjonktival  
olarak ya da gözün ön kamarasına doğrudan enjekte edilemez.  
 
Moksifloksasin;  
Sistemik kinolon tedavisi gören hastaların bazılarında ilk dozu müteakip olmak üzere ciddi ve  
bazen öldürücü aşırı hassasiyet (anaf ilaktik) reaksiyonları bildirilmiştir. Bazı reaksiyonların  
yanında kardiyovasküler kolaps, bilinç kaybı, anjiyoödem (larenjeal, farenjeal ve yüz ödemi  
dahil), hava yolu tıkanması, nefes darlığı, ürtiker ve kaşıntı oluşmuştur.  
 
3 / 13 
 DEMOXİDEX ’e karşı alerjik bir  reaksiyon oluşursa, ilacın kullanımı kesilmelidir.  
Moksifloksasine veya ürünün içindeki herhangi bir diğer maddeye karşı oluşan ciddi akut  aşırı 
duyarlılık reaksiyonları derhal acil müdahale gerektirebilir.  
 
Oksijen ve hava yolu uygulaması klinik olarak b elirtildiği şekilde tatbik edilmelidir.  
 
Özellikle kortikosteroidlerle eş zamanlı olarak tedavi edilenler ve yaşlı hastalar olmak üzere  
moksifloksasin dahil sistemik florokinolon tedavisinde tendon enflamasyonu ve ruptür  
oluşabilir. Bu nedenle tendon enfla masyonunun ilk belirtisinde DEMOXİDEX  tedavisi  
kesilmelidir.  
 
Diğer antibakteriyel preparatlar gibi, moksifloksasinin de uzun süre kullanılması, mantar da  
dahil olmak üzere ilaca hassas olmayan organizmaların aşırı üremesi ile sonuçlanabilir. Eğer  
süper enfeksiyon oluşursa, kullanım kesilmeli ve alternatif bir tedavi başlatılmalıdır.  
 
Yeni doğanların konjo nktivit tedavisinde DEMOXİDEX ’in etkililik ve güvenliliği ile ilgili  
bilgiler kısıtlıdır. B u nedenle yeni doğan ların konjo nktivit tedavisinde DEMOXİDEX ’in 
kullanımı önerilmez.  
 
Florokinolon dirençli Neisseria gonorrhoeae  prevelansı nedeniyle, gonokokkal oftalmia  
neonatorum dahil gonokokkal konjo nktivitin profilaksisinde veya empirik tedavisinde  
DEMOXİDEX  kullanılmamalıdır.  
 
2 yaşından küçük hastaların Chlamydia trachomatis tedavisinde DEMOXİDEX  bu yaş  
grubundaki hastalarda değerlendirilmediği için kullanımı önerilmez. 2 yaşından büyük  
hastaların Chlamydia trachomatis ’in neden olduğu göz infeksiyonlarında uygun sistemik  tedavi 
uygulanmalıdır.  
Oftalmia neo natorumu bulunan yeni doğanlar uygun tedavi almalıdır, örneğin Chlamydia  
trachomatis veya Neisseria gonorrhoeae ’nın neden olduğu vakalarda sistemik tedavi.  
 
Bakteriyel oküler konjo nktivit belirtileri ve semptomları görülen hastalara kontakt lens  
kullanmama ları tavsiye edilmelidir.  
 
Deksametazon;  
Kortikosteroidlerle uzun süreli tedavilerden kaçınılmalıdır. Uzun süreli kullanımına bağlı  
olarak optik sinirde hasar, görme netliğinde azalma veya görme alanı defektleri, posterior  
subkapsüler  kataraktla birlikte oküler hipertansiyon ve/veya glokom gelişebilir ve konağın  
savunma mekanizmalarını baskılayarak sekonder göz enfeksiyonlarına ve inatçı fungal  
enfeksiyonlara yol açabilirler. Gözün akut pürülan hastalıklarında, enfeksiyonu  maskeleyebil ir 
ya da mevcut enfeksiyon durumunu arttırabilirler.   
 
DEMOXİDEX , primer açık açılı glokomu olan vakalarda ya da böyle kişilerin yakın  
akrabalarında, diabetes mellitusu olanlarda ve 5 diyoptiriden yüksek miyopisi olan vakalarda  
4 / 13 
 çok dikkatli bir şekilde kul lanılmalı ve özellikle glokomlu ve uzun süreli tedavi gerektiren  
hastalarda düzenli aralıklarla göz içi basıncı ve mercek kontrolleri yapılmalıdır.  
Topikal kortikosteroidler kornea ya da sklerada incelmeye yol açan hastalıklarda  
kullanıldığında bu dokulard a perforasyona yol açabilir.  
 
Birden fazla dozda ilaç içeren topikal göz ilaçlarının kullanımı sonrası, daha çok birlikte  korneal 
bir hastalığı bulunan kişilerde ya da göz epitelinin bütünlüğünün bozulmuş olduğu  durumlarda 
bakteriyel keratit gelişebilir.  
 
Yüksek dozda kortikosteroid tedavisinin aniden kesilmesine bağlı olarak yoksunluk etkisi ya 
da mevcut durumda alevlenme görülebilir.  
 
Tedavi sırasında hastaların gözlerinde yeni bir olay gelişirse (travma, göz cerrahisi ya da  
enfeksiyon gibi) kullanmakta o ldukları ilaçları kullanmaya devam edip etmeme konusunda  
hekimlerine danışmaları önerilmelidir.  
 
4.5. Diğer tıbbi ürünler ile etkileşimler ve diğer etkileşim şekilleri  
DEMOXİDEX  ile ilaç etkileşme çalışmaları yapılmamış olmakla birlikte, oral moksifloksasin  
ile topikal oküler dozun çok fazla üzerindeki dozlarda sistemik çalışmalar yapılmıştır. Diğer  
bazı florokinolonlardan farklı olarak, sistemik moksifloksasin ile itrakonazol, teofilin,  varfarin, 
digoksin, oral kontraseptifler, probenisid, ran itidin veya gliburid arasında klinik  açıdan anlamlı 
bir ilaç etkileşimi gözlenmemiştir. Deksametazonun ise bilinen bir ilaç  etkileşimi yoktur. Göze 
birden fazla oftalmik tıbbi ürün uygulanacaksa, uygulamalar arasında  en az 5 dakika ara 
verilmelidir.  
Yumuşa k kontakt lenslerle temasından kaçınılmalıdır. Uygulamadan önce kontakt lens 
çıkartılmalı ve  lensi takmak için en az 15 dakika beklenmelidir. Yumuşak kontakt lenslerin  
renklerinin bozulmasına  neden olduğu bilinmektedir.   
 
Özel popülasyonlara ilişkin ek bil giler  
Özel popülasyonlara ilişkin herhangi bir etkileşim çalışması tespit edilmemiştir.  
 
Pediyatrik popülasyon  
Pediyatrik popülasyonlara ilişkin herhangi bir etkileşim çalışması tespit edilmemiştir.  
 
4.6. Gebelik ve laktasyon  
Genel tavsiye  
Gebelik kategorisi: C  
 
Çocuk doğurma potansiyeli bulunan kadınlar / Doğum kontrolü (Kontrasepsiyon)  
Çocuk doğurma potansiyeli olan kadınlar tedavi süresince etkili doğum kontrolü uygulamak  
zorundadır.  
 
 
 
5 / 13 
 Gebelik dönemi  
Etkin maddelerden olan moksifloksasinin  gebe kadınlarda kullanımına ilişkin yeterli veri 
mevcut değildir.  Hayvanlar üzerinde yapılan deneysel çalışmalar sistemik uygulamanın 
ardından üreme toksisitesinin bulunduğunu göstermiştir (5.3’e bakınız).  
 
Yapılan deneysel hayvan çalışmalarında insanlarda kull anılan dozların katları şeklindeki 
dozlarda topikal yoldan fare ve tavşanların gözüne uygulanan deksametazonun teratojenik 
olduğu gösterilmiştir. Farelerde kortikosteroidler fetüste resorbsiyona ve spesifik bir 
malformasyon olan yarık damak durumuna yol aç ar. Tavşanlarda kortikosteroidler fetusta 
resorbsiyona ve baş, kulak, ekstremite, damak gibi dokularda multipl malformasyonlara yol 
açmıştır. Deksametazonun insanlarda gebelik sırasında zararsız olduğunu gösterebilecek uygun 
ya da kontrollü bir çalışma yap ılmamıştır.  
 
Ayrıca  gebeliği sırasında yüksek dozlarda kortikosteroid kullanan annelerin bebekleri, 
hipoadrenalizm açısından dikkatle incelenmelidir. Deksametazonun  insanlarda gebelik 
sırasında zararsız olduğunu gösterebilecek uygun ya da kontrollü bir çalışma yapılmamıştır.  
DEMOXİDEX , bu nedenle gebelerde kesinlikle gerekli ise kullanılmalı, kullanılmasının 
gerekli  olduğu durumlarda yarar/zarar oranı göz önünde tutu lmalıdır.  
 
Laktasyon dönemi  
İçeriğinde yer alan moksifloksasin hayvanlarda oral uygulamadan sonra anne sütüne 
geçmektedir. Moksifloksasinin  ve deksametazonun  insan sütüyle atılıp atılmadığı 
bilinmemektedir. Diğer kinolonlar gibi, moksifloksasin  de gelişmekte olan hayvanların ağırlık 
taşıyan eklem kıkırdaklarında hasara yol açabilir (5.3’e bakınız). Laktasyon dönemindeki 
annelerde, gözlerine yapılan uygulamadan sonra sadece çok az sistemik maruziyet 
beklenmesine rağmen,  DEMOXİDEX  laktasyon süresi nce beklenen yarar potansiyel riskinden 
daha fazla ise kullanılabilir. Ayrıca topikal yoldan uygulanan  steroidler sistemik emilime uğrar. 
Emziren annelere DEMOXİDEX  reçete etmeden önce ilacın  anneye olan yararı dikkate 
alınarak emzirmeyi ya da ilacı kesmek  konusunda bir karar verilmelidir.   
 
Üreme yeteneği / Fertilite  
İçeriğinde yer alan moksifloksasin ve deksametazonun üreme yeteneği üzerine bilinen bir etkisi  
yoktur  
 
4.7 Araç ve makine kullanımı üzerindeki etkiler  
Diğer göz damlalarında da olduğu gibi, geçici görme bulanıklığı veya diğer görsel  rahatsızlıklar 
araç ya da makine kullanımını etkileyebilir. Uygulamadan sonra görmede  bulanıklık meydana 
gelmesi durumunda, araç veya makine kullanılmadan önce bulanıklık  geçinceye kadar 
beklenmelidir.  
 
4.8 İstenm eyen etkiler  
DEMOXİDEX  ile yapılmış istenmeyen etkileri gösteren yeterli çalışma yoktur. Ancak etkin  
maddelerin her biri için bakıldığında istenmeyen etkiler şu şekilde özetlenebilir;   
 
6 / 13 
 1060 hastayı içeren klinik çalışmalarda, oftalmik moksifloksasin günde  iki veya üç kez 
uygulanmıştır.  Klinik çalışmalarda oftalmik moksifloksasin ile ilgili olarak ciddi oftalmik veya 
sistemik istenmeyen  etki rapor edilmemiştir.  
 
İstenmeyen etkiler uygulama ile ilintili olarak değerlendirilmişler ve aşağıdaki kurala göre  
sınıflandırılmışlardır: çok yaygın (≥1/10); yaygın ≥1/100 ila <1/10); yaygın olmayan  (≥1/1,000 
ila <1/100); seyrek (≥1/10,000 ila <1/1,000), çok seyrek (<1/10,000); bilinmiyor  (eldeki 
verilerden hareketle tahmin edilemiyor). Her bir sıklık grubunda istenmeyen  etkiler  azalan 
ciddiyet sırasına göre bulunmaktadır.  
 
Moksifloksasin  
 
Kan ve lenf sistemi hastalıkları  
Yaygın olmayan  : Hemoglobin azalması  
 
Bağışıklık sistemi hastalıkları  
Bilinmiyor  : Hipersensitivite  
 
Sinir sistemi hastalıkları  
Yaygın    : Disguzi  
Yaygın olmayan  : Baş ağrısı, parestezi  
Bilinmiyor   : Sersemlik  
 
Göz hastalıkları  
Yaygın  : Gözde ağrı, gözde iritasyon, gö z kuruluğu, göz kaşıntısı, konjo nktival  
hiperemi, oküler hiperemi  
Yaygın olmayan  : Korneal epitel defekti, punktat keratiti, korneal  lekelenme,  konjonktival 
hemoraj, konjo nktivit, gözde şişme, oküler rahatsızlık,  görmede 
bulanıklık, görme keskinliğinde azalma, göz kapağı hastalığı,  göz 
kapalığı ödemi, göz kapağı eritemi, gözde anormal hassasiyet  
Bilinmiyor  : Endoftalmi, ülseratif kerat it, korneal erezyon, korneal abrazyon, göz  içi 
basıncında yükselme, korneal opaklık, korneal infiltratlar, korneal  
birikintiler, gözde alerji, keratit, korneal ödem, fotofobi, korneal  
bozukluk, blefarit, göz kapağında ödem, lakrimasyonda artış, gözde  
akınt ı, gözde yabancı cisim hissi  
 
Kardiyak hastalıklar  
Bilinmiyor   : Palpitasyon  
 
Solunum, göğüs bozuklukları ve mediastinal hastalıklar  
Yaygın olmayan  : Nazal rahatsızlık, faringolaring eal ağrı, boğazda yabancı cisim hissi  
Bilinmiyor   : Dispne  
 
 
7 / 13 
 Gastrointestinal hastalıklar  
Yaygın olmayan  : Kusma  
Bilinmiyor   : Bulantı  
 
Hepato -biliyer hastalıklar  
Yayg ın olmayan  : Alanin aminotransferaz artışı, gama -glutamiltransferaz artışı  
 
Deri ve deri altı doku hastalıkları  
Bilinmiyor   : Eritem, pruritus, döküntü, ürtiker  
 
Deksametazon  
 
Enfeksiyonlar ve enfestasyonlar  
Bilinmiyor   : Aralarında Herpes simplex’in de bulunduğu patojenlere bağlı    
sekonder  enfeksiyonlar  
 
Göz hastalıkları  
Bilinmiyor    : Topikal yoldan göze uygulanılan kortikosteroidler  bazı duyarlı 
vakalarda göz  içi basınçta artışa yol açabilir. Bu basınç yükselmesi 
kullanılan kortikosteroid,  kullanılma sıklığı ve kullanılma süresi ile 
doğrudan ilişkilidir. Uzun süreli  kullanmaya bağlı oluşabilecek göz içi 
basıncındaki yükselme, ilacın  kesilmesinden sonra birkaç hafta içinde 
normal değerlerine iner.  
 
Uzun süreli (1 yıldan fazla) topikal oftalmik kortikosteroid kullanımına  
bağlı olarak optik sinirde hasarla birlikte glokom, görme netliğinde 
azalma veya  görme alanı defektleri, posterior su bkapsüler katarakt 
oluşumu ve göz küresinin  perforasyonu görülebilir.  
 
Genel bozukluklar ve uygulama bölgesine ilişkin hastalıkları  
Seyrek   : Batma ve yanma gibi tahrişe bağlı ya da alerjik reaksiyonlar görülebilir.  
 
Özel popülasyonlara  ilişkin ek bilgiler  
Pediyatrik popülasyon:  
Yenidoğanlar dahil, pediyatrik hastaları içeren klinik çalışmalardan elde edilen verilere göre  
(bkz. bölüm 5.1) pediyatrik popülasyondaki istenmeyen etkilerin türü ve şiddetli yetişkinlerde  
görülenlerle aynıdır.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonların raporlanması büyük önem  
taşımaktadır. Raporlama yapılması, ilacın yarar/risk dengesinin sürekli olarak izlenmesine  
olanak sağlar. Sağlık mesleği mensuplar ının herhangi bir şüpheli advers reaksiyonu Türkiye  
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;  e-
posta:tufam@titck.gov.tr; tel:0 800 314 00 08; faks: 0 312 218 35 99)  
8 / 13 
 4.9 Doz aşımı ve tedavisi  
Konjo nktival kesenin ofta lmik ürünleri sınırlı bir düzeyde tutabilme kapasitesi  
DEMOXİDEX’in  pratik olarak doz aşımı durumunu devre dışı bırakır.  
 
Tedavi:  
Doz aşımı durumunda hastanın uygun gözlem ve takibi gerekmektedir.  
 
5. FARMAKOLOJİK ÖZELLİKLER  
5.1 Farmakodinamik özellikler  
Farmakoterapötik grubu: Deksametazon ve antiinfektifler  
ATC kodu: S01CA01  
 
Moksifloksasin geniş spektrumu dahilinde Gram -pozitif ve Gram -negatif oküler patojenler,  
atipik mikroorganizmalar ve anaeroblarda etkili dördüncü jenerasyon florokinolon grubu  
antiba kteriyel bir ajandır.  
 
Glukokortikoidler hem doğal olarak bulunan hem de sentezlenebilen adrenokortikal 
steroidlerdir.  Deksametazon doğal glukokortikoidler olan hidrokortizon ve kortizonun sentetik 
analoğudur.  Deksametazon sodyum fosfat ise deksametazonun  suda çözünür anorganik bir 
esteridir. Molekül  ağırlığı 516,41’dir  
 
Moksifloksasin etki mekanizması;  
Moksifloksasin in vitro olarak geniş bir yelpazedeki Gram -pozitif ve Gram negatif  
mikroorganizmalarda etkilidir. Etkisini, bakteri DNA replikasyonu, transkripsiyonu, onarımı  
ve rekombinasyonu için gerekli olan topoizomeraz II (DNA giraz enzimi) ve topoizomeraz  IV’ü 
inhibe  ederek gösterir.  
 
Direnç Mekanizması;  
Moksifloksasin dahil florokinolonlara direnç genellikle DNA giraz ve topoizomeraz IV’ü  
kodlaya n kromozomal mutasyonlarla oluşur. Gram -negatif bakterilerde moksifloksasin  direnci 
mar (çoklu antibiyotik direnci) ve qnr (kinolon direnci) gen sistemlerindeki  mutasyonlardan 
oluşabilir. Etki şeklindeki farklılıklar nedeniyle beta laktamlar, makrolitler v e 
aminoglikozidlerle çapraz direnç beklenmez.  
 
Kırılma Noktaları;  
Moksifloksasin için topikal oftalmik kullanımda mikoorganizmalara ait resmi bir duyarlılık  
kırılma noktaları (breakpoints) bulunmamaktadır. Her ne kadar sistemik kullanıma ait kırılma  
noktaları kullanılıyorsa da, bunların topikal oftalmik tedavi için geçerliliği belirsizdir.  
Moksifloksasin için kullanılan sistemik kırılma noktası, duyarlılık için ≤2mg/l, direnç için  
>4mg/l’dir.  
 
Moksifloksasine Karşı Hassasiyet;  
Kazanıl mış direncin yayg ınlığı seçilmiş  suşlar için coğrafik olarak ve zamana bağlı olarak  
çeşitlenebilir ve özellikle ciddi enfeksiyonların tedavilerinde lokal bilgiler çok önemlidir.  
9 / 13 
 Gerektiğinde lokal yaygın direnç varsa en azından bazı enfeksiyon tiplerinin şüpheli olduğu  
hallerde etkin maddenin yararı konusunda uzman tavsiyesi istenir.  
 
Yaygın Duyarlı Türler  
Aerobik Gram -pozitif mikroorganizmalar:  
Corynebacterium türleri dahil  
Corynebacterium diphteriae  
Staphylococcus aureus (metisiline dirençli)  
Streptococcus pneumoniae  
Streptococcus pyogenes  
Streptococcus viridans grubu  
 
Aerobik Gram -negatif mikroorganizmalar:  
Enterobacter cloacae  
Haemophilus influenzae  
Klebsiella oxytoca  
Moraxella catarrhalis  
Serratia marcescens  
 
Anaerobik mikroorganizmalar:  
Proprionibacterium acnes  
 
Diğer mikroorganizmalar:  
Chlamydia trachomatis  
 
 
Edinimsel Direnci Problem Olabilecek Türler  
Aerobik Gram -pozitif mikroorganizmalar:  
Staphylococcus aureus (metisiline dirençli)  
Staphylococcus, koagülaz negatif türleri (metisiline dirençli)  
 
Aerobik Gram -negatif mikroorganizmalar:  
Neisseria gonorrhoeae  
 
Diğer mikroorganizmalar:  
Bulunmamaktadır.  
 
Yapısı Gereği Dirençli Olan Organizmalar  
 
Aerobik Gram -negatif mikroorganizmalar:  
Pseudomonas aeruginosa  
 
Diğer mikroorganizmalar:  
Bulunmamaktadır.  
10 / 13 
 Yukarı daki bilgiler için, Avrupa’nın çeşitli  yerlerinde yapılan mikrobiyolojik tarama  
çalışmaları temel alınmıştır. Oküler enfeksiyonlardan bakteriyel izolatların elde edildiği yerler  
Belçika, Çek Cumhuriyeti, Finlandiya, Fransa, Almanya, Yunanistan, İrlanda, İtalya,  Hollanda, 
Portekiz, İspanya, İsviçre ve İngiltere’dir.  
 
Moksifloksasin oftalmik yeni doğanlardan yetişkinlere kadar, yaşlılar da dahil olmak üzere  
geniş bir hasta grubunda çalışılmıştır.  
 
Deksametazon etki mekanizması;  
Kortikosteroidlerin birçok et kisi bulunmasına rağmen, antiinflamatuvar etkileri oftalmolojiyle 
en ilgili  olanıdır. İnflamatuvar reaksiyonlarda gözlenen belirtileri önler ya da baskılarlar. 
Kortikosteroidler  inflamasyonun belirtileri olan ödem, fibrin birikimi, kapiller dilatasyon, 
lökositlerin göçü, kapiller  proliferasyon, fibroblast proliferasyonu, kolajen birikimi ve nedbe 
dokusu oluşumunu inhibe ederler.  
 
Göze uygulanan kortikosteroidlerin etki mekanizmaları kesin olmamakla birlikte, etkilerini 
topluca  lipokortin olarak adlandırılan  fosfolipaz A2 proteinlerinin indüksiyonu yoluyla  
gerçekleştirdikleri  kabul edilmektedir. Bu proteinlerin prostaglandin ve lökotrien gibi  
inflamasyonda önemli rolleri olan  mediyatörlerin biyosentezini, bu mediyatörlerin öncül 
maddesi olan araşidonik asitin  salgılanmasının inhibisyonu yoluyla kontrol altında tuttuğuna 
inanılmaktadır. Araşidonik asit membran fosfolipidlerinden, fosfolipaz A2 yardımıyla 
salgılanan bir maddedir.  
 
Bu etkileri dışında kortikosteroidlerin hücresel düzeyde etkileri birçok başka mek anizmayla da  
açıklanmaya çalışılmaktadır; bu mekanizmalardan bazıları şunlardır:  
• prostaglandin sentezinin inhibisyonu  
• trombosit aktive edici faktörün inhibisyonu  
• tümör nekroz faktörünün inhibisyonu  
• interlökin -1’in inhibisyonu  
• lökosit ve monosit  göçünün inhibisyonu  
• lizozomal membranların stabilizasyonu  
• Kinin salgılanmasının önlenmesi  
Deksametazon sodyum fosfat güçlü antiinflamatuvar ve antialerjik etkilere sahiptir. Gözün ön  
segmentini tutan birçok hastalıkta inflamasyonu etkin bir şekilde ba skılar.  
 
5.2. Farmakokinetik özellikler  
Genel özellikler  
Moksifloksasin  
Emilim ve Dağılım:  
DEMOXİDEX’in  topikal oküler uygulamasını takiben, moksifloksasin sistemik dolaşıma  
geçmiştir. 4 gün boyunca günde 3 kez bilateral topikal oküler moksifloksasin  damlatılan 21  
erkek ve kadın denekte moksifloksasinin plazma konsantrasyonları ölçülmüştür. Ortalama  
kararlı durum C maks ve eğri altındaki alan (EAA) sırasıyla 2,7 ng/ml ve 41,9 ng .s/ml olarak  
11 / 13 
 ölçülmüştür. Bu değerler moksifloksasinin iyi tolere  edilen 400 mg oral terapötik dozlarından  
yaklaşık 1600 ve 1200 kez daha düşüktür.  
 
Biyotransformasyon:  
Veri bulunmamaktadır.  
 
Eliminasyon:  
Moksifloksasinin plazma yarılanma ömrü 13 saat olarak tahmin edilmiştir.  
 
Deksametazon;  
Deksametazon, suda pratik ol arak çözünmez, susuz etil alkolde kısmen çözünür, metilen  klorür 
içinde hafif çözünür. pH değeri 7.0 -7.7 arasındadır. Deksametazonun suda çözünür  anorganik 
bir esteri olan deksametazon sodyum fosfat 25°C’de suda hidrokortizondan  yaklaşık üç bin kat 
fazla ç özünür.  
 
Emilim:  
Kortikosteroidler gözün aköz humoruna, korneasına, irisine, siliyer cismine ve retinasına  
emilir. Belirli bir miktarı sistemik olarak emilmesine rağmen, yüksek dozlarda ya da  çocuklarda 
uzun süreli kullanılması dışında sistemik dolaşıma ka rışan miktarları önemli  değildir.  
 
Dağılım:  
Yüksek dozlarda ya da çocuklarda uzun süreli kullanılması dışında sistemik dolaşıma karışan  
miktarları önemli değildir.  
 
Biyotransformasyon:  
Kortikosteroidler  sistemik olarak emildiği takdirde vücutta esas olarak karaciğerde metabolize  
edilir. Ancak böbreklerde de metabolizasyon söz konusudur. Bunun yanında deney  
hayvanlarında gerçekleştirilen çalışmalardan gözde lokal bir degradasyonun gerçekleştiği de  
bilinme ktedir.  
 
Eliminasyon:  
İdrarla atılır.  
 
5.3. Klinik öncesi güvenlilik verileri  
Moksifloksasin:  
Sıçan ve maym unlarda h ematopo ietik sistem üzerinde bir etki (alyuvar ve trombosit  sayılarında 
hafif bir düşme) gözlenmiştir. Tıpkı diğer kinolonlar  gibi, sıçan, maymun ve  köpeklerde 
hepatotoksisite (karaciger enzimlerinde ve vakuol dejenerasyonunda artış)  gözlenmiştir. 
Maymunlarda SSS (Santral Sinir Sistemi) toksisitesi (nöbet) oluşmuştur. Bu  etkiler sadece 
moksifloksasinin yüksek dozlarından veya uz un süreli tedaviden sonra  gözlenmiştir.  
 
Diğer kinolonlarda olduğu gibi, moksifloksasin de bakteri ve memeli hücrelerinde in vitro  
genotoksiktir. Eğ er bu etkilerin bakteriyel giraz ve daha çok yüksek konsantrasyonlarda  memeli 
hücrelerinde topoizomeraz  II ile etkileşimleri ile bağlantı kurulabilirse, genotoksisite  için bir 
12 / 13 
 eşik değeri varsayılabilir. In vivo testlerde, çok yüksek moksifloksasin dozlarına  rağmen 
genotoksisite kanıtı bulunamamıştır. Bu nedenle, insan kullanımı için terapötik dozlar  yeterl i 
bir güvenlilik sınırı sağlar. Sıçanlarda herhangi bir karsinojenik etki bulgusu  gözlenmemiştir . 
 
Kinolonların çoğ u fotoreaktiftir ve fototoksik, fotomutajenik ve fotokarsinojenik etkileri  
tetikleyebilir. Bunun aksine, in vitro ve in vivo araştırmalarda m oksifloksasinin fototoksik ve  
fotogenotoksik özellikleri içermediği gösterilmiştir. Benzer etkiler aynı şartlar altında diğer  
kinolonlarda da gözlenmiştir.  
 
Üreme Toksisitesi  
Kinolonların, gelişmekte olan hayvanların büyük eklemlerindeki kıkırdaklarında ha sara sebep 
olduğu bilinmektedir. Köpek yavrularında, moksifloksasin, 30 mg/kg/gün veya daha fazla oral 
dozlarında eklemlerde toksisite meydana getirmiştir.  
 
6. FARMASÖTİK ÖZELLİKLER  
6.1. Yardımcı maddelerin listesi  
Sodyum Klorür  
Sorbitol %70 ( non-kristalin)  
Tiloksapol  
Borik asit 
Disodyum EDTA  
Hidroklorik asit veya sodyum hidroksit  (pH ayarı için ) 
Enjeksiyonluk su 
 
6.2. Geçimsizlikler  
Bilinen bir geçimsizliği yoktur.  
 
6.3. Raf ömrü  
24 ay  
 
Şişe açıldıktan sonra 25° C altında ki oda sıcaklı ğında saklanmak koşuluyla 30 gün içerisinde 
kullanılmalıdır.  
 
6.4. Saklamaya yönelik özel tedbirler  
25°C  altındaki oda sıcaklığında saklayınız.  
 
6.5. Ambalajın niteliği ve içeriği  
Ürünümüz için primer ambalaj malzemesi olarak LDPE damlalık ucu, beyaz HDPE vidalı 
kapak ve 5 ml’lik  göz damlası içeren  opak, beyaz renkli, düşük yoğunluklu polietilen (LDPE) 
şişe kullanılmıştır. Ürün, bir karton kutu içerisinde kullanma talimatı ile birlikte sunulmaktadır.  
 
6.6. Beşeri tıbbi üründen arta kalan maddelerin imhası v e diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve  
Ambalaj Atıkları Kontrolü Yönetmeliği”ne uygun  olarak imha edilmelidir.  
13 / 13 
 7. RUHSAT SAHİBİ  
DEVA  Holding A.Ş.  
Halkalı Merkez Mah. Basın Ekspres Cad. 
No: 1 34303 Küçükçekmece - İstanbul  
Tel: 0 212 692 92 92  
Faks: 0 212 697 00 24  
E-posta :deva@devaholding.com.tr  
 
8. RUHSAT NUMARASI  
2023/441  
 
9. İLK RUHSAT TARİHİ / RUHSAT YENİLEME TARİHİ  
İlk ruhsat tarihi: 08.11.2023  
Ruhsat yenileme tarihi:  
 
10. KÜB’ÜN YENİLENME TARİHİ  
