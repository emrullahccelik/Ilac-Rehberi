KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır.
1. BEŞERİ TIBBI ÜRÜNÜN ADI
ZERBAXA 1 g/0,5 g infüzyonluk çözelti hazırlamak için toz
Steril
2. KALİTATİF VE KANTİTATİF BİLEŞİM
Etkin madde: Her bir flakon 1 g seftolozana eşdeğer 1.147 mg seftolozan sülfat ve 0,5 g
tazobaktama eşdeğer 537 mg tazobaktam sodyum içerir.
10 mL seyrelticiyle sulandırıldıktan sonra, flakondaki çözeltinin toplam hacmi 11,4 mL’dir ve
88 mg/mL seftolozan ve 44 mg/mL tazobaktam içerir.
Yardımcı maddeler: Her bir flakon 10 mmol (230 mg) sodyum içerir.
Toz, 10 mL 9 mg/mL (%0,9) enjeksiyonluk sodyum klorür çözeltisi ile sulandırıldığında,
flakon 11,5 mmol (265 mg) sodyum içerir.
Yardımcı maddeler için Bölüm 6.1’e bakınız.
3. FARMASÖTİK FORM
İnfüzyonluk konsantre çözelti için toz.
(konsantre için toz)
Beyaz ila sarımsı renkte toz.
Sulandırılmış çözelti. Görünüşte temiz ve partikül içermez.
4. KLİNİK ÖZELLİKLER
4.1 Terapötik endikasyonlar
ZERBAXA, yetişkinde aşağıdaki enfeksiyonların tedavisinde endikedir (bkz. Bölüm 4.2 ve
Bölüm 5.1):
- Komplike intra-abdominal enfeksiyonlar (bkz. Bölüm 4.4),
- Akut piyelonefrit,
- Komplike idrar yolu enfeksiyonları (bkz. Bölüm 4.4),
ZERBAXA, yetişkinlerde (18 yaş ya da daha büyük) aşağıdaki enfeksiyonların tedavisinde de
endikedir (bkz. Bölüm 5.1):
- Ventilatör ilişkili pnömoni (VİP) dahil hastaneden edinilmiş pnömoni (HEP).
Antibakteriyel ajanların uygun kullanımıyla ilgili resmi kılavuzlar göz önünde
bulundurulmalıdır.
14.2 Pozoloji ve uygulama şekli
Pozoloji/uygulama sıklığı ve süresi
Kreatinin klerensi >50 mL/dk olan yetişkin hastalar için önerilen intravenöz doz rejimi,
enfeksiyon tipine göre Tablo 1'de gösterilmektedir.
Tablo 1: Kreatinin klerensi* >50 mL/dk olan yetişkin hastalarda (18 yaş ya da daha
büyük) enfeksiyon tipine göre intravenöz ZERBAXA dozu
İnfüzyon
Enfeksiyon Tipi Doz Sıklık Tedavi süresi
süresi
Komplike intra- 1 g seftolozan/
8 saatte bir 1 saat 4-14 gün
abdominal enfeksiyon** 0,5 g tazobaktam
Komplike idrar yolu
1 g seftolozan/
enfeksiyonu 8 saatte bir 1 saat 7 gün
0,5 g tazobaktam
Akut piyelonefrit
Ventilatör ilişkili
pnömoni (VİP) dahil 2 g seftolozan/
8 saatte bir 1 saat 8-14 gün
hastaneden edinilmiş 1 g tazobaktam
pnömoni (HEP)***
*Kreatinin klerensi, Cockcroft-Gault formül kullanılarak hesaplanmıştır.
**Anaerobik patojen şüphesi varsa metronidazolle kombinasyon halinde kullanılmalıdır.
***Gram-pozitif patojenlerin enfeksiyon sürecine katkıda bulunduğu bilindiğinde veya
bundan kuşkulanıldığında bu patojenlere karşı etkili bir antibakteriyel ajanla kombine
kullanılmalıdır.
Uygulama şekli
ZERBAXA, intravenöz infüzyon yoluyla uygulanır.
Tüm ZERBAXA dozları için infüzyon süresi 1 saattir.
Ürünü kullanmadan veya uygulamadan önce alınması gereken önlemler
Geçimsizlikler için bkz. Bölüm 6.2.
Uygulamadan önce tıbbi ürünün sulandırılması ve seyreltilmesine ilişkin talimatlar için bkz.
Bölüm 6.6.
Özel popülasyonlara ilişkin ek bilgiler
Böbrek yetmezliği
Hafif böbrek yetmezliği olan hastalarda (tahmini kreatinin klerensi [CrCL] > 50 mL/dk) doz
ayarlaması gerekmemektedir (bkz. Bölüm 5.2).
Orta dereceli veya şiddetli böbrek yetmezliği olan yetişkin hastalarda ve son evre böbrek
hastalığı olup hemodiyaliz alan yetişkin hastalarda, doz Tablo 2'de gösterildiği gibi
ayarlanmalıdır (bkz. Bölüm 5.1 ve Bölüm 6.6).
2Tablo 2: Kreatinin klerensi ≤50 mL/dk olan yetişkin hastalarda (18 yaş ya da daha
büyük) ZERBAXA’nın önerilen intravenöz doz rejimleri
Tahmini Komplike intra-abdominal
Ventilatör ilişkili pnömoni (VİP)
kreatinin enfeksiyonlar, komplike idrar yolu
dahil hastaneden edinilmiş
klerensi enfeksiyonları ve akut
pnömoni (HEP) **
(mL/dak)* piyelonefrit**
500 mg seftolozan/250 mg
1 g seftolozan/0,5 g tazobaktam
30 - 50 tazobaktam intravenöz yoldan
intravenöz yoldan 8 saatte bir
8 saatte bir
250 mg seftolozan/125 mg 500 mg seftolozan/250 mg
15 - 29 tazobaktam intravenöz yoldan tazobaktam intravenöz yoldan
8 saatte bir 8 saatte bir
500 mg seftolozan/250 mg 1,5 g seftolozan/0,75 g tazobaktamın
tazobaktamın tek bir yükleme dozu, 8 tek bir yükleme dozu, 8 saat
saat sonrasından itibaren tedavinin sonrasından itibaren tedavinin geri
Son evre
geri kalanı boyunca 8 saatte bir 100 kalanı boyunca 8 saatte bir 300 mg
böbrek
mg seftolozan / 50 mg tazobaktam seftolozan/150 mg tazobaktam idame
hastalığı,
idame dozu (hemodiyaliz günlerinde dozu (hemodiyaliz günlerinde doz,
hemodiyaliz
doz, hemodiyalizin tamamlanmasını hemodiyalizin tamamlanmasını
takiben mümkün olan en kısa takiben mümkün olan en kısa
zamanda uygulanmalıdır). zamanda uygulanmalıdır).
*Kreatinin klerensi, Cockcroft/Gault formülüne göre hesaplanmıştır.
**Tüm ZERBAXA dozları, 1 saat boyunca intravenöz yoldan uygulanır ve tüm endikasyonlar
için önerilmektedir. Tedavinin süresi Tablo 1'deki önerilere göre belirlenmelidir.
Karaciğer yetmezliği
Karaciğer yetmezliği olan hastalarda doz ayarlaması gerekli değildir (bkz. Bölüm 5.2).
Pediyatrik popülasyon
Çocuklarda ve 18 yaşın altındaki adolesanlarda seftolozan/tazobaktamın güvenliliği ve
etkililiği ventilatör ilişkili pnömoni (VİP) dahil olmak üzere hastaneden edinilmiş pnömoninin
(HEP) tedavisi için henüz belirlenmemiştir.
Geriyatrik popülasyon (65 yaş ve üzeri)
Yaşlılarda yalnızca yaşa göre doz ayarlaması gerekli değildir (bkz. Bölüm 5.2).
4.3 Kontrendikasyonlar
- Etkin maddelere veya Bölüm 6.1’de listelenen yardımcı maddelerden herhangi birine
karşı aşırı duyarlılık.
- Herhangi bir sefalosporin antibakteriyel ajanına karşı aşırı duyarlılık.
- Başka herhangi bir beta-laktam türü antibakteriyel ajana karşı (örn. penisilinler ve
karbapenemler) şiddetli aşırı duyarlılık (örn. anafilaktik reaksiyon, şiddetli deri
reaksiyonu).
- 18 yaş altındaki çocuklarda kullanımı
4.4 Özel kullanım uyarıları ve önlemleri
Aşırı duyarlılık reaksiyonları
3Ciddi ve zaman zaman ölümcül olabilen aşırı duyarlılık (anafilaktik) reaksiyonları görülebilir
(bkz. Bölüm 4.3 ve Bölüm 4.8). Seftolozan/tazobaktam tedavisi sırasında şiddetli bir alerjik
reaksiyon görülürse, tıbbi ürünün kullanımına son verilmeli ve gereken önlemler alınmalıdır.
Sefalosporinler, penisilinler ve diğer beta-laktam türü antibakteriyel ajanlara karşı aşırı
duyarlılık öyküsü olan hastalar seftolozan/tazobaktama karşı da aşırı duyarlı olabilir.
Seftolozan/tazobaktam; seftolozan, tazobaktam ya da sefalosporinlere aşırı duyarlılık öyküsü
olan hastalarda kontrendikedir (bkz. Bölüm 4.3).
Seftolozan/tazobaktam ayrıca diğer herhangi bir beta-laktam türü antibakteriyel ajana karşı
(örn. penisilinler ya da karbapenemler) şiddetli aşırı duyarlılığı (örn. anafilaktik reaksiyon,
şiddetli deri reaksiyonu) olan hastalarda da kontrendikedir (bkz. Bölüm 4.3).
Seftolozan/tazobaktam; penisilinlere ya da diğer beta-laktam türü antibakteriyel ajanlara karşı
başka herhangi bir tip aşırı duyarlılık reaksiyonu öyküsü olan hastalarda dikkatli
kullanılmalıdır.
Böbrek fonksiyonu üzerindeki etkisi
Seftolozan/tazobaktam alan yetişkin hastaların böbrek fonksiyonunda düşüş görülmüştür.
Böbrek fonksiyonu bozukluğu
Seftolozan/tazobaktam dozu böbrek fonksiyonuna göre ayarlanmalıdır (bkz. Bölüm 4.2, Tablo
2).
Komplike intra-abdominal enfeksiyonlar ve piyelonefrit dahil komplike idrar yolu
enfeksiyonlarının incelendiği klinik çalışmalarda, seftolozan/tazobaktamın etkililiği,
başlangıçta orta derece böbrek yetmezliği olan yetişkin hastalarda, böbrek fonksiyonu normal
olan ya da hafif böbrek yetmezliği olan hastalara göre daha düşüktür. Başlangıçta böbrek
yetmezliği olan hastalar, tedavi sırasında böbrek fonksiyonunda görülebilecek değişimler
açısından sık sık izlenmeli ve seftolozan/tazobaktam dozu uygun şekilde ayarlanmalıdır.
Klinik verilerdeki sınırlamalar
Bağışıklık yetmezliği olan hastalar, şiddetli nötropenisi olan hastalar ve hemodiyalize giren
son evre böbrek hastalığı olan hastalar klinik çalışmalara dahil edilmemiştir.
Komplike intra-abdominal enfeksiyonlar
Komplike intra-abdominal enfeksiyonlu yetişkin hastalarda gerçekleştirilen bir çalışmada, en
yaygın tanı, apendiks perforasyonu veya periapendikal apsedir (420/970 [%43,3] hasta);
başlangıçta bunların 137/420'sinde (%32,6) diffüz peritonit vardır. Çalışmadaki hastaların
yaklaşık %82'sinin APACHE II (Akut Fizyoloji ve Kronik Sağlık Değerlendirmesi II) skorları
10’dan küçüktür ve %2,3'ünde başlangıçta bakteremi vardır. Klinik açıdan değerlendirilebilen
hastalarda, seftolozan/tazobaktam için klinik tam iyileşme oranları 65 yaşından küçük olan
293 hastada %95,9, 65 yaşında ya da daha büyük olan 82 hastada ise %87,8'di.
Komplike idrar yolu enfeksiyonları
Komplike alt idrar yolu enfeksiyonu olan yetişkin hastalarla ilgili klinik etkililik verileri
sınırlıdır. Randomize aktif kontrollü bir çalışmada, mikrobiyolojik açıdan değerlendirilebilen
hastaların %18,2'sinde (126/693) komplike alt idrar yolu enfeksiyonu vardı; bunlara,
seftolozan/tazobaktam ile tedavi edilen 60/126 hasta da dahildir. Başlangıçta bu 60 hastanın
birinde bakteremi vardı.
4Clostridioides difficile ilişkili diyare
Seftolozan/tazobaktam tedavisinde antibakteriyel ilişkili kolit ve psödomembranöz kolit
bildirilmiştir (bkz. Bölüm 4.8). Bu enfeksiyon tiplerinin şiddeti hafif ile yaşamı tehdit edici
arasında değişebilmektedir. Bu nedenle, seftolozan/tazobaktam uygulaması sırasında ya da
uygulamadan sonra diyare görülen hastalarda bu tanının göz önünde bulundurulması
önemlidir. Böyle bir durumda, seftolozan/tazobaktam tedavisinin kesilmesi ve Clostridioides
difficile için özel bir tedaviyle birlikte destekleyici önlemlerin alınması düşünülmelidir.
Duyarlı olmayan mikroorganizmalar
Seftolozan/tazobaktam kullanımı, duyarlı olmayan mikroorganizmaların aşırı üremesini
kolaylaştırabilir. Tedavi sırasında ya da sonrasında süper enfeksiyon oluşursa, gereken
önlemler alınmalıdır.
Seftolozan/tazobaktam, hem seftolozanı parçalayabilen hem de tazobaktam bileşeni tarafından
inhibe edilmeyen beta-laktamaz enzimleri üreten bakterilere karşı aktif değildir (bkz. Bölüm
5.1).
Direkt antiglobülin testi (Coombs testi) serokonversiyonu ve potansiyel hemolitik anemi riski
Seftolozan/tazobaktam tedavisi sırasında direkt antiglobülin testinde (DAGT) pozitif sonuç
alınabilir (bkz. Bölüm 4.8). Klinik çalışmalarda, tedavide pozitif DAGT gelişen hastalarda
hemoliz kanıtı görülmemiştir.
Sodyum içeriği
Seftolozan/tazobaktam her flakonda 230 mg sodyum (DSÖ tarafından yetişkinler için önerilen
günlük maksimum 2 g sodyum alımının %11,5’ine eşdeğer) ihtiva eder. 10 mL %0,9
enjeksiyonluk sodyum klorür (normal salin) ile sulandırılan flakon 265 mg sodyum (DSÖ
tarafından yetişkinler için önerilen günlük maksimum 2 g sodyum alımının %13,3’üne
eşdeğer) ihtiva eder. Bu durum, kontrollü sodyum diyetinde olan hastalar için göz önünde
bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
İn vitro ve in vivo çalışmalara göre, seftolozan/tazobaktam ve sitokrom P450 enzimlerinin
(CYP) substratları, inhibitörleri ve indükleyicileri arasında anlamlı tıbbi ürün etkileşimleri
beklenmemektedir.
İn vitro çalışmalar, seftolozan, tazobaktam ve tazobaktamın M1 metabolitinin terapötik
plazma konsantrasyonlarında CYP1A2, CYP2B6, CYP2C8, CYP2C9, CYP2C19, CYP2D6,
ya da CYP3A4'ü inhibe etmediğini ve CYP1A2, CYP2B6 ya da CYP3A4'ü indüklemediğini
göstermiştir.
Seftolozan ve tazobaktam P-gp ya da BCRP'nin substratı değildir ve tazobaktam, in vitro
terapötik plazma konsantrasyonlarında OCT2'nin substratı değildir. İn vitro veriler,
seftolozanın in vitro terapötik plazma konsantrasyonlarında P-gp, BCRP, OATP1B1,
OATP1B3, OCT1, OCT2, MRP, BSEP, OAT1, OAT3, MATE1, ya da MATE2-K'yı inhibe
etmediğini göstermektedir. İn vitro veriler, tazobaktam ya da tazobaktam metaboliti M1'in
5terapötik plazma konsantrasyonlarında P-gp, BCRP, OATP1B1, OATP1B3, OCT1, OCT2, ya
da BSEP taşıyıcılarını inhibe etmediğini göstermektedir.
Tazobaktam, OAT1 ve OAT3'ün bir substratıdır. İn vitro olarak, tazobaktam insan OAT1 ve
OAT3 taşıyıcılarını sırasıyla 118 ve 147 µg/mL IC değerleriyle inhibe etmiştir. Klinik bir
50
çalışmada seftolozan/tazobaktam ile OAT1 ve OAT3 substratı furosemid birlikte
uygulandığında, furosemidin plazma maruziyetlerinde anlamlı bir artış olmamıştır (geometrik
ortalama oranlar C ve EAA için sırasıyla 0,83 ve 0,87). Ancak, OAT1 ve OAT3'ü inhibe
maks
eden etkin maddeler (örn. probenesid) tazobaktamın plazma konsantrasyonunu artırabilir.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon:
Herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Seftolozan/tazobaktam için, gebelikte maruziyet ile ilgili herhangi bir klinik veri
bulunmamaktadır.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. Bölüm 5.3).
Gebelik dönemi
Seftolozan/tazobaktamın gebe kadınlarda kullanımıyla ilgili veri bulunmamaktadır.
Tazobaktam plasentadan geçmektedir. Seftolozanın plasentadan geçip geçmediği
bilinmemektedir.
Hayvanlar üzerinde gerçekleştirilen çalışmalarda, teratojenik etki kanıtı olmaksızın üreme
toksisitesi görülmüştür (bkz. Bölüm 5.3). Fareler ve sıçanlarda seftolozanla gerçekleştirilen
çalışmalarda, üreme toksisitesi ya da teratojenite kanıtı görülmemiştir. Gebelik ve emzirme
sırasında sıçanlara seftolozan uygulaması, postnatal 60. günde erkek yavrularda işitsel irkilme
tepkisinde azalmayla ilişkilendirilmiştir (bkz. Bölüm 5.3).
ZERBAXA gebelik sırasında yalnızca beklenen yararları gebe kadın ve fetüsle ilgili olası
risklerden fazlaysa kullanılmalıdır.
Laktasyon dönemi
Seftolozan ve tazobaktamın insan sütüyle atılıp atılmadığı bilinmemektedir. Seftolozan ve
tazobaktamın süt ile atılımı hayvanlarda araştırılmamıştır. Yine de, yeni doğanlar/bebekler
için risk göz ardı edilemez. Emzirmenin durdurulup durdurulmayacağına ya da ZERBAXA
tedavisinin durdurulup durdurulmayacağına/tedaviden kaçınılıp kaçınılmayacağına ilişkin
karar verilirken, emzirmenin çocuk açısından faydası ve tedavinin emziren anne açısından
faydası dikkate alınmalıdır.
6Üreme yeteneği/Fertilite
Seftolozan ve tazobaktamın insanlarda doğurganlık üzerindeki etkisi incelenmemiştir.
Sıçanlar üzerinde gerçekleştirilen doğurganlık çalışmalarında, intraperitoneal tazobaktam
uygulaması ya da intravenöz seftolozan uygulamasından sonra doğurganlık ya da çiftleşme
üzerinde hiçbir etki görülmemiştir (bkz. Bölüm 5.3).
4.7 Araç ve makine kullanımı üzerindeki etkiler
ZERBAXA araç ve makine kullanımı üzerinde hafif bir etki gösterebilir. ZERBAXA
uygulamasından sonra baş dönmesi görülebilir (bkz. Bölüm 4.8).
4.8 İstenmeyen etkiler
Güvenlilik profilinin özeti
ZERBAXA, yetişkin hastalarda komplike intra-abdominal enfeksiyonlar ve komplike idrar
yolu enfeksiyonları (piyelonefrit dahil) ile ilgili Faz 3 karşılaştırmalı kontrollü klinik
çalışmalarda incelenmiştir.
ZERBAXA alan hastalarda en yaygın görülen advers reaksiyonlar (komplike intra-abdominal
enfeksiyonlar ve komplike idrar yolu enfeksiyonlarının (piyelonefrit dahil) toplanan Faz 3
çalışmalarında ≥%3) bulantı, baş ağrısı, konstipasyon, diyare ve pireksidir ve bunların şiddeti
genellikle hafif ya da orta derecelidir.
ZERBAXA ventilatör ilişkili pnömoni de dahil olmak üzere hastaneden edinilmiş pnömonisi
olan yetişkin hastalarda Faz 3 karşılaştırmalı kontrollü bir klinik çalışmada incelenmiştir.
ZERBAXA alan hastalarda en yaygın görülen advers reaksiyonlar (ventilatör ilişkili pnömoni
dahil hastaneden edinilmiş pnömoniyle ilgili bir Faz 3 çalışmasında ≥%5) diyare, alanin
aminotransferaz artışı ve aspartat aminotransferaz artışıydı ve genellikle hafif-orta
şiddetteydiler.
Advers reaksiyonların tablolaştırılmış listesi
ZERBAXA ile gerçekleştirilen yetişkin klinik çalışmalarda aşağıdaki advers reaksiyonlar
tespit edilmiştir. Advers reaksiyonlar MedDRA Sistem Organ Sınıfına ve sıklığa göre
sınıflandırılmaktadır. Sıklıklar şu şekilde tanımlanmaktadır: Çok yaygın (≥1/10); yaygın
(≥1/100, <1/10); yaygın olmayan (≥1/1.000, <1/100); seyrek (≥1/10.000, <1/1.000); çok
seyrek (<1/10.000); bilinmiyor (eldeki verilerden hareketle sıklık tahmin edilemiyor) (bkz.
Tablo 3).
Tablo 3: Seftolozan/tazobaktam ile gerçekleştirilen yetişkin klinik çalışmalar sırasında
tespit edilen advers reaksiyonlar
Sistem organ sınıfı Advers reaksiyonlar
Enfeksiyonlar ve enfestasyonlar
Yaygın: Clostridioides difficile koliti2
Yaygın olmayan: Orofaringeal ve vulvovajinal
kandidiyaziz1, Clostridioides difficile
koliti1, fungal idrar yolu enfeksiyonu1,
7Clostridioides difficile enfeksiyonu2
Kan ve lenf sistemi hastalıkları
Yaygın: Trombositoz1
Yaygın olmayan: Anemi1
Metabolizma ve beslenme hastalıkları
Yaygın: Hipokalemi1
Yaygın olmayan: Hiperglisemi1, hipomagnezemi1,
hipofosfatemi1
Psikiyatrik hastalıklar
Yaygın: Uykusuzluk1, anksiyete1
Sinir sistemi hastalıkları
Yaygın: Baş ağrısı1, baş dönmesi1
Yaygın olmayan: İskemik inme1
Kardiyak hastalıklar
Yaygın olmayan: Atriyal fibrilasyon1, taşikardi1, anjina
pektoris1
Vasküler hastalıklar
Yaygın: Hipotansiyon1
Yaygın olmayan: Flebit1, venöz tromboz1
Solunum, göğüs bozuklukları ve
mediyastinal hastalıklar
Yaygın olmayan: Dispne1
Gastrointestinal hastalıklar
Yaygın: Bulantı1, diyare3, konstipasyon1, kusma3,
abdominal ağrı1
Yaygın olmayan: Gastrit1, abdominal distansiyon1, dispepsi1,
flatulans1, paralitik ileus1
Deri ve deri altı doku hastalıkları
Yaygın: Döküntü1
Yaygın olmayan: Ürtiker1
Böbrek ve idrar yolu sistem hastalıkları
Yaygın olmayan: Böbrek fonksiyon bozukluğu1, renal
yetmezlik1
Genel bozukluklar ve uygulama bölgesine
ilişkin hastalıklar
Yaygın: Pireksi1, infüzyon bölgesi reaksiyonları1
Araştırmalar
Yaygın: Alanin aminotransferaz artışı3, Aspartat
aminotransferaz artışı3, transaminazlarda
artış2, karaciğer fonksiyon testlerinde
anormallik2, kanda alkalen fosfataz artışı2,
gama-glutamiltransferaz artışı2
8Yaygın olmayan: Pozitif Coombs testi3, serum gama-
glutamil transpeptidaz (GGT) artışı1,
serum alkalen fosfataz artışı1,
Clostridioides testi pozitifliği2
1 ZERBAXA (8 saatte bir intravenöz yoldan 1 g/0,5 g) ile 14 güne kadar tedavi edilen
komplike intra-abdominal enfeksiyonlar, akut piyelonefrit ve komplike idrar yolu
enfeksiyonları endikasyonlarına spesifik.
2 ZERBAXA (8 saatte bir intravenöz yoldan 2 g/1 g) ile 14 güne kadar tedavi edilen
hastaneden edinilmiş pnömoni (ventilatör ilişkili pnömoni dahil) endikasyonuna spesifik.
3 Tüm endikasyonlar için geçerlidir: komplike intra-abdominal enfeksiyonlar, akut
piyelonefrit, komplike idrar yolu enfeksiyonları, ventilatör ilişkili pnömoni dahil hastaneden
edinilmiş pnömoni.
Pediyatrik Popülasyon
Doğumdan 18 yaşa kadar olan pediyatrik hastalarda güvenlik değerlendirmesi, komplike
intraabdominal enfeksiyonları olan 70 hastanın ve komplike idrar yolu enfeksiyonları (akut
piyelonefrit dahil) olan 100 hastanın ZERBAXA aldığı iki çalışmanın güvenlik verilerine
dayanmaktadır. Bu 170 pediyatrik hastadaki güvenlik profili, genellikle komplike
intraabdominal enfeksiyonları ve komplike idrar yolu enfeksiyonları (akut piyelonefrit dahil)
olan yetişkin popülasyonda gözlenene benzerdir. Pediyatrik popülasyonda gözlemlenen üç
ilave advers reaksiyon vardır: nötropeni, iştah artışı ve tat alma bozukluğu (tüm sıklıklarda
yaygın). ZERBAXA alan hastalarda meydana gelen en yaygın advers reaksiyonlar (toplanan
pediyatrik faz 2 çalışmalarında > %2) diyare, alanin aminotransferaz artışı ve aspartat
aminotransferaz artışı olmuştur. Komplike karın içi enfeksiyonları olan 3 aylıktan küçük
hastalardaki güvenlik verileri sınırlıdır.
Seçilmiş advers reaksiyonların tarifi
Laboratuvar değerleri
ZERBAXA tedavisi sırasında direkt Coombs testi pozitifliği gelişebilir. Yetişkinlerde
komplike intra-abdominal enfeksiyonlar ve komplike idrar yolu enfeksiyonlarıyla ilgili klinik
çalışmalarda pozitif direkt Coombs testine serokonversiyon insidansı ZERBAXA alan
hastalarda %0,2 iken karşılaştırma ilacı alan hastalarda %0’dır. Ventilatör ilişkili pnömoni
dahil yetişkin hastalarda hastaneden edinilmiş pnömoniyi inceleyen klinik çalışmada pozitif
direkt Coombs testine serokonversiyon insidansı ZERBAXA alan hastalarda %31,2 ve
meropenem alan hastalarda %3,6’dır. Komplike intraabdominal enfeksiyon klinik
çalışmasında ZERBAXA alan pediyatrik hastalarda pozitif direkt Coombs testine
serokonversiyon insidansı %45,3 ve meropenem alan hastalarda %33,3 olmuştur. Komplike
idrar yolu enfeksiyonu klinik çalışmasında ZERBAXA alan pediyatrik hastalarda pozitif
direkt Coombs testine serokonversiyon insidansı %29,7 ve meropenem alan hastalarda %8,7
olmuştur. Klinik çalışmalarda herhangi bir tedavi grubunda pozitif direkt Coombs testi gelişen
hastalarda hemoliz bulguları saptanmamıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta:tufam@titck.gov.tr; tel: 0 800 314 00 08; faks: 0 312 218 35 99)
94.9 Doz aşımı ve tedavisi
ZERBAXA ile doz aşımı deneyimi bulunmamaktadır. Klinik çalışmalarda kullanılan en
yüksek tek ZERBAXA dozu, sağlıklı gönüllülere uygulanan 3 g/1,5 g seftolozan/tazobaktam
dozudur.
Doz aşımı durumunda, ZERBAXA kesilmeli ve genel destekleyici tedavi uygulanmalıdır.
ZERBAXA hemodiyaliz yoluyla uzaklaştırılabilir. Diyaliz yoluyla seftolozanın yaklaşık
%66'sı, tazobaktamın %56'sı ve tazobaktamın M1 metabolitinin %51'i uzaklaştırılmıştır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Sistemik kullanılan antibakteriyeller, diğer betalaktam
antibakteriyelleri, diğer sefalosporinler ve penemler, seftolozan ve beta-laktamaz inhibitörü
ATC kodu: J01DI54
Etki mekanizması
Seftolozan, antimikrobiyallerin sefalosporin grubundandır. Seftolozan, önemli penisilin
bağlayıcı proteinlere (PBP) bağlanarak ve bunun sonucunda bakteriyel hücre duvarı
sentezinin inhibisyonuna ve ardından hücre ölümüne neden olarak bakterisit etki gösterir.
Tazobaktam, penisilinlerle yapısal olarak ilişkili bir beta-laktamdır. CTX-M, SHV ve TEM
enzimleri dahil birçok Moleküler Sınıf A beta-laktamazın inhibitörüdür. Aşağı bakınız.
Direnç mekanizması
Seftolozan/tazobaktama karşı bakteriyel direnç mekanizmaları şunlardır:
i. Seftolozanı hidrolize edebilen ve tazobaktam tarafından inhibe olmayan beta-
laktamazların üretimi (aşağı bakınız)
ii. Penisilin bağlayıcı poteinlerin (PBP) modifikasyonu
Tazobaktam tüm sınıf A enzimlerini inhibe etmez.
Ayrıca, tazobaktam aşağıdaki beta-laktamaz tiplerini de inhibe etmez:
i. AmpC enzimleri (Enterobacteriaceae tarafından üretilir)
ii. Serin bazlı karbapenemazlar (örn. Klebsiella pneumoniae karbapenemazları
[KPC’ler])
iii. Metallo-beta-laktamazlar (örn. Yeni Delhi metallo-beta-laktamazı [NDM])
iv. Ambler Sınıf D beta-laktamazlar (OXA-karbapenemazları)
Farmakokinetik/farmakodinamik ilişkiler
Seftolozan için, plazma konsantrasyonunun enfektif organizma için seftolozanın minimum
inhibitör konsantrasyonunu aştığı zamanın, hayvan enfeksiyon modellerinde etkililiği en iyi
öngören parametre olduğu kanıtlanmıştır.
Tazobaktam için, etkililikle ilişkili farmakodinamik göstergenin, tazobaktamın plazma
konsantrasyonunun bir eşik değerini aştığı doz aralığının yüzdesi (%T>eşik) olduğu
belirlenmiştir. İn vitro ve in vivo klinik dışı modellerde eşik konsantrasyonun üzerindeki
zamanın, tazobaktamın etkililiğini en iyi öngören parametre olduğu saptanmıştır.
10Duyarlılık testi kırılma noktaları (breakpoint)
Avrupa Antimikrobiyal Duyarlılık Testleri Komitesi (EUCAST) tarafından belirlenen
minimum inhibitör konsantrasyon kırılma noktaları şunlardır:
Minimum İnhibitör
Konsantrasyonları
(mg/L)
Patojen Enfeksiyon Türü Duyarlı Dirençli
Enterobacterales Komplike intra-abdominal enfeksiyonlar* ≤ 2 > 2
Komplike idrar yolu enfeksiyonları*
Akut piyelonefrit*
Ventilatör ilişkili pnömoni (VİP) dahil
hastaneden edinilmiş pnömoni (HEP)**
P. aeruginosa Komplike intra-abdominal enfeksiyonlar* ≤ 4 > 4
Komplike idrar yolu enfeksiyonları*
Akut piyelonefrit*
Ventilatör ilişkili pnömoni (VİP) dahil
hastaneden edinilmiş pnömoni (HEP)**
H. influenzae Ventilatör ilişkili pnömoni (VİP) dahil ≤ 0,5 > 0,5
hastaneden edinilmiş pnömoni (HEP)**
*8 saatte bir intravenöz yolla uygulanan 1 g seftolozan/0,5 g tazobaktama dayanır.
**8 saatte bir intravenöz yolla uygulanan 2 g seftolozan/1 g tazobaktama dayanır.
Spesifik patojenlere karşı klinik etkililik
Klinik çalışmalarda her bir endikasyonun altında listelenen ve ZERBAXA'ya in vitro olarak
duyarlı olan patojenlere karşı etkililik kanıtlanmıştır:
Komplike intra-abdominal enfeksiyonlar
Gram-negatif bakteriler
Enterobacter cloacae
Escherichia coli
Klebsiella oxytoca
Klebsiella pneumoniae
Proteus mirabilis
Pseudomonas aeruginosa
Gram-pozitif bakteriler
Streptococcus anginosus
Streptococcus constellatus
Streptococcus salivarius
Piyelonefrit dahil komplike idrar yolu enfeksiyonları
Gram-negatif bakteriler
Escherichia coli
Klebsiella pneumoniae
Proteus mirabilis
Ventilatör ilişkili pnömoni (VİP) dahil hastaneden edinilmiş pnömoni (HEP)
11Gram-negatif bakteriler
Enterobacter cloacae
Escherichia coli
Haemophilus influenzae
Klebsiella oxytoca
Klebsiella pneumoniae
Proteus mirabilis
Pseudomonas aeruginosa
Serratia marcescens
İn vitro çalışmalar kazanılmış direnç mekanizmaları olmadığı takdirde ZERBAXA'ya karşı
duyarlı olduklarını gösterse de, aşağıdaki patojenlere karşı klinik etkililik kanıtlanmamıştır:
Citrobacter freundii
Citrobacter koseri
Klebsiella (Enterobacter) aerogenes
Morganella morganii
Proteus vulgaris
Serratia liquefacians
İn vitro veriler, aşağıdaki türlerin seftolozan/tazobaktama karşı duyarlı olmadığını
göstermektedir:
Staphylococcus aureus
Enterococcus faecalis
Enterococcus faecium
Pediyatrik popülasyon
ZERBAXA, doğumdan (gebelik yaşı >32 hafta ve doğum sonrası >7 gün olarak tanımlanan)
18 yaş altındaki pediyatrik hastalarda iki kör, randomize, aktif kontrollü klinik çalışmada, biri
komplike intraabdominal enfeksiyonları olan hastalarda (metronidazol ile kombinasyon
halinde) ve diğeri komplike idrar yolu enfeksiyonları ve akut piyelonefriti olan hastalarda
değerlendirilmiştir. Bu çalışmalarda birincil hedef, seftolozan/tazobaktamın güvenliğini ve
tolere edilebilirliğini değerlendirmek; etkinlik ise ikincil bir tanımlayıcı son noktaydı.
eGFR < 50 mL/dk/1,73 m2 (Bedside Schwartz denklemi kullanılarak hesaplanmıştır) olan 18
yaş altındaki hastalar bu klinik çalışmaların dışında tutulmuştur. Ek olarak, komplike karın içi
enfeksiyonları olan 3 aylıktan küçük hastalardaki veriler sınırlıdır (ZERBAXA alan hasta).
TOC’de (MITT) klinik iyileşme oranı, komplike karın içi enfeksiyonları olan pediyatrik
hastalarda meropenem için %100’e (21/21) kıyasla ZERBAXA için %80 (56/70) olmuştur.
TOC’de (mMITT) mikrobiyolojik eradikasyon oranı, akut piyelonefrit ve komplike idrar yolu
enfeksiyonları olan pediyatrik hastalarda meropenem için %87,5 (21/24) ile
karşılaştırıldığında ZERBAXA için %84,5 (60/71) olmuştur.
Avrupa İlaç Ajansı, ventilatör ilişkili pnömoni (VİP) dahil hastaneden edinilmiş pnömoni
(HEP) için bir ya da daha fazla pediyatrik popülasyon alt grubunda ZERBAXA ile yapılan
çalışmaların sonuçlarının sunulması zorunluluğunu ertelemiştir (pediyatrik kullanıma ilişkin
bilgi için bkz. Bölüm 4.2).
125.2 Farmakokinetik özellikler
Genel özellikler:
Seftolozan/tazobaktamın C ve EAA değerleri; tek doz seftolozanın 250 mg ila 3 mg, tek
maks
doz ve tazobaktamın 500 mg ila 1,5 g doz aralığında yaklaşık olarak dozla orantılı biçimde
artar. Böbrek fonksiyonu normal olan sağlıklı yetişkinlerde 10 güne kadar 8 saatte bir 1
saatlik 1 g/0,5 g seftolozan/tazobaktam veya 2 g/1 g seftolozan/tazobaktamın intravenöz
infüzyonundan sonra, kayda değer seftolozan/tazobaktam birikimi görülmemiştir.
Seftolozanın veya tazobaktamın eliminasyon yarı ömrü (t ) dozdan bağımsızdır.
1/2
Dağılım:
Seftolozan ve tazobaktamın insan plazma proteinlerine bağlanması düşüktür (sırasıyla
yaklaşık %16 ila %21 ve %30). Sağlıklı yetişkin erkeklerde (n=51) tek bir 1 g/0,5 g IV
dozundan sonra seftolozan/tazobaktamın ortalama (değişim katsayısı %CV) kararlı durum
dağılım hacmi, seftolozan ve tazobaktam için sırasıyla 13,5 L (%21) ve 18,2 L’dir (%25) ve
hücre dışı sıvı hacmine benzerdir.
Ventile edilmiş olan ve pnömoni olduğu doğrulanan veya pnömoniden şüphelenilen
hastalarda (N=22), 8 saatte bir 2 g/1 g seftolozan/tazobaktam veya böbrek fonksiyonuna göre
ayarlanmış dozun 1 saatlik intravenöz infüzyonlarından sonra akciğer epitel cidar sıvısında
seftolozan ve tazobaktam konsantrasyonları dozaj aralığının %100’ü boyunca sırasıyla
8 mcg/mL ve 1 mcg/mL’den yüksek bulunmuştur. Seftolozan ve tazobaktamın ortalama
akciğer epiteli-serbest plazma EAA oranları sırasıyla yaklaşık %50 ve %62’dir ve 1 g/0,5 g
seftolozan/tazobaktam alan sağlıklı gönüllülerdekiyle benzerdir (sırasıyla yaklaşık %61 ve
%63).
Biyotransformasyon:
Seftolozan idrarda değişmemiş ana madde olarak atılmaktadır ve bu yüzden kaydadeğer bir
düzeyde metabolize edilmemektedir. Tazobaktamın beta-laktam halkası hidrolize edilerek,
farmakolojik olarak inaktif olan tazobaktam metaboliti M1'e dönüşmektedir.
Eliminasyon:
Seftolozan, tazobaktam ve tazobaktam metaboliti M1 böbrekler tarafından elimine edilir.
Sağlıklı yetişkin erkeklere tek bir 1 g/0,5 g IV seftolozan/tazobaktam dozu uygulandıktan
sonra, seftolozanın %95'inden fazlası idrarda değişmemiş ana madde olarak atılmıştır.
Tazobaktamın %80'inden fazlası ana bileşen olarak atılmış ve geriye kalan miktarı da
tazobaktam M1 metaboliti olarak atılmıştır. Tek doz seftolozan/tazobaktamdan sonra,
seftolozanın renal klerensi (3,41 - 6,69 L/sa) plazma klerensine (4,10 - 6,73 L/sa) benzerdir ve
bağlanmamış bölümünün glomerüler filtrasyon hızıyla benzerdir; bu da, seftolozanın
böbrekler tarafından glomerüler filtrasyon yoluyla atıldığını gösterir.
Böbrek fonksiyonu normal olan sağlıklı yetişkinlerde seftolozan ve tazobaktamın ortalama
terminal eliminasyon yarı ömürleri sırasıyla yaklaşık 3 saat ve 1 saattir.
Doğrusallık/Doğrusal Olmayan Durum:
Seftolozan/tazobaktamın C ve EAA değerleri dozla orantılı olarak artar. Böbrek
maks
fonksiyonu normal olan sağlıklı yetişkinlerde 10 güne kadar 8 saatte bir uygulanan 2 g/1 g’a
kadar çoklu IV infüzyonlarından sonra, seftolozan/tazobaktamın plazma düzeyleri kaydadeğer
ölçüde artmaz. Seftolozanın eliminasyon yarı ömrü (t ) dozdan bağımsızdır.
1/2
13Hastalardaki karakteristik özellikler:
Böbrek yetmezliği:
Seftolozan, tazobaktam ve tazobaktam metaboliti M1 böbrekler tarafından elimine edilir.
Seftolozan dozuna göre normalize edilen geometrik ortalama EAA değeri, hafif, orta ve
şiddetli böbrek yetmezliği olan yetişkin hastalarda, böbrek fonksiyonu normal olan yetişkin
sağlıklı gönüllülere göre sırasıyla 1,26 kat, 2,5 kat ve 5 kat artmıştır. İlgili tazobaktam dozuna
göre normalize edilen geometrik ortalama EAA, yaklaşık 1,3 kat, 2 kat ve 4 kat artmıştır.
Normal böbrek fonksiyonu olan kişilerle benzer sistemik maruziyeti korumak için doz
ayarlaması yapılması gerekmektedir (bkz. Bölüm 4.2).
Son evre böbrek hastalığı olan ve hemodiyaliz alan yetişkin hastalarda, uygulanan
seftolozan/tazobaktam dozunun yaklaşık üçte ikisi hemodiyaliz yoluyla uzaklaştırılabilir.
Hemodiyalize giren ve son evre böbrek hastalığının eşlik ettiği komplike intra-abdominal
enfeksiyonlar, komplike idrar yolu enfeksiyonlar ve akut piyelonefriti olan yetişkin hastalar
için önerilen doz, tek bir 500 mg/250 mg seftolozan/tazobaktam yükleme dozu ve sonrasında
tedavi döneminin geri kalanı boyunca 8 saatte bir 100 mg/50 mg seftolozan/tazobaktam idame
dozudur. Hemodiyalize giren ve son evre böbrek hastalığının eşlik ettiği hastaneden edinilmiş
pnömonisi olan (ventilatör ilişkili pnömoni dahil) yetişkin hastalarda önerilen doz tek bir 1,5
g/0,75 g seftolozan/tazobaktam yükleme dozu ve sonrasında tedavi döneminin geri kalanı
boyunca 8 saatte bir 300 mg/150 mg seftolozan/tazobaktam idame dozudur. Hemodiyaliz
olduğunda, doz diyalizin tamamlanmasından hemen sonra uygulanmalıdır (bkz. Bölüm 4.2).
Renal klerenste artış:
Kreatinin klerensi (CrCL) 180 mL/dak veya daha yüksek olan kritik derecede ağır yetişkin
hastalara (N=10) 2 g/1 g seftolozan/tazobaktamın 1 saatlik tek bir intravenöz infüzyonla
verilmesinin ardından seftolozan ve tazobaktamın ortalama terminal yarı ömür değerleri
sırasıyla 2,6 saat ve 1,5 saattir. Serbest plazmadaki seftolozan konsantrasyonları 8 saatlik
periyodun %70’inde 8 mcg/mL’den yüksektir ve serbest tazobaktam konsantrasyonları 8
saatlik periyodun %60’ında 1 mcg/mL’den yüksektir. Hastaneden edinilmiş pnömoni
(ventilatör ilişkili pnömoni dahil) olan, renal klerensi artmış yetişkin hastalarda
seftolozan/tazobaktam dozunda ayarlama önerilmemektedir.
Karaciğer yetmezliği:
Seftolozan/tazobaktam hepatik metabolizmaya uğramadığı için, seftolozan/tazobaktamın
sistemik klerensinin karaciğer yetmezliğinden etkilenmesi beklenmemektedir. Karaciğer
yetmezliği olan hastalarda seftolozan/tazobaktam için doz ayarlaması önerilmemektedir (bkz.
Bölüm 4.2).
Geriyatrik Popülasyon:
Seftolozan/tazobaktamın farmakokinetik analizinin yapıldığı bir popülasyonda, maruz
kalımda yaşla ilgili olarak klinik açıdan anlamlı farklar görülmemiştir. Seftolozan/tazobaktam
dozunda yalnızca yaşa dayalı doz ayarlaması yapmak gerekli değildir.
Pediyatrik Popülasyon:
Pediyatrik hastalarda (18 yaş altı) seftolozan ve tazobaktamın farmakokinetiği, bir Faz 1
çalışmasında (kanıtlanmış veya şüpheli gram negatif enfeksiyonda) ve iki Faz 2 çalışmasında
(komplike intraabdominal enfeksiyonlarda ve komplike idrar yollarında, piyelonefrit dahil
enfeksiyonlar) değerlendirilmiştir. Bu üç çalışmadan elde edilen veriler toplanmış ve kararlı
14durum EAA ve Cmaks'ı tahmin etmek ve ayrıca farmakokinetik/farmakodinamik hedefe
ulaşma olasılığını (PTA) değerlendirmek için simülasyonlar gerçekleştirmek için popülasyon
farmakokinetik modellemesi yapılmıştır.
Komplike intraabdominal enfeksiyonları veya komplike idrar yolu enfeksiyonları olan 2 ila 18
yaş arasındaki pediyatrik hastalarda seftolozan ve tazobaktam için kararlı durum EAA ve
Cmax değerleri genellikle yetişkinlere benzerdir. 2 yaşın altındaki pediyatrik hastalarda
seftolozan ve tazobaktamın kullanımına ilişkin deneyim sınırlıdır. Bu pediyatrik hastalarda
önerilen doz rejimleri, popülasyon farmakokinetik modelleri kullanılarak yürütülen
simülasyonlara dayanmaktadır ve 2 yaşın altındaki pediyatrik hastalar ve daha büyük çocuklar
ve yetişkinler arasında kararlı durum EAA ve Cmaks'ta klinik olarak anlamlı farklılıklar
beklenmemektedir.
Komplike karın içi enfeksiyonları veya komplike idrar yolu enfeksiyonları olan
eGFR ≤ 50 mL/dk/1,73 m2 olan pediyatrik hastalar için bir doz rejimi önermek için yetersiz
klinik farmakokinetik veri mevcuttur.
Cinsiyet:
Seftolozan/tazobaktamın farmakokinetik analizinin yapıldığı bir popülasyonda, seftolozan ve
tazobaktamın EAA değerlerinde klinik açıdan anlamlı bir fark gözlenmemiştir. Cinsiyete göre
doz ayarlaması gerekli değildir.
Etnik köken:
Seftolozan/tazobaktamın farmakokinetik analizinin yapıldığı bir popülasyon da,
seftolozan/tazobaktamın EAA değerlerinde beyaz ırk için diğer tüm etnik gruplara göre klinik
açıdan anlamlı bir fark görülmemiştir. Irka göre doz ayarlaması gerekmemektedir.
5.3 Klinik öncesi güvenlilik verileri
Güvenlilik farmakolojisi, yetişkin ve juvenil hayvanlarda tekrarlanan doz toksisitesi ya da
genotoksisiteyle ilgili geleneksel çalışmalara göre, klinik dışı veriler insanlar için özel bir
tehlikeyi ortaya koymamaktadır. Seftolozan/tazobaktam ile karsinojenisite çalışması
yapılmamıştır.
Klinik dışı çalışmalardaki etkiler, yalnızca maksimum insan maruziyetinin yeterince aştığı
düşünülen maruziyetlerde gözlemlenmiş olup, klinik kullanımla çok az ilgili olduğunu
göstermektedir.
Klinik çalışmalarda gözlenmeyen ancak hayvanlarda klinik maruziyet düzeylerine benzer
maruziyet düzeylerinde görülen ve klinik kullanım açısından muhtemelen önemli olabilecek
advers reaksiyonlar şunlardır: Gebelik ve laktasyon sırasında sıçanlara seftolozan
uygulanması, 300 ve 1.000 mg/kg/gün maternal dozlarda postnatal 60. günde erkek
yavrularda işitsel irkilme tepkisinde düşüşle ilişkilendirilmiştir. Sıçanlarda 300 mg/kg/gün
dozu, insanlarda önerilen en yüksek dozda (8 saatte bir 2 g) görülen seftolozan plazma EAA
değerinden daha düşük seftolozan plazma maruz kalımıyla (EAA) ilişkili bulunmuştur.
Sıçanlarda intraperitoneal tazobaktam uygulamasından sonra, maternal toksisiteyle birlikte
perinatal/postnatal gelişimde bozukluk görülmüştür (yavru ağırlıklarında azalma, ölü
doğumlarda artış, yavru ölümünde artış).
15Çevresel risk değerlendirmesi (ÇRD)
Çevresel Risk Değerlendirmesi çalışmaları, etkin maddelerden biri olan seftolozanın yüzey
sularında yaşayan organizmalar için risk oluşturabileceğini göstermektedir (bkz. Bölüm 6.6).
6. FARMASÖTİK ÖZELLİKLER
6.1 Yardımcı maddelerin listesi
Sodyum klorür
Arjinin
Susuz sitrik asit
6.2 Geçimsizlikler
Bu tıbbi ürün Bölüm 6.6’da belirtilenler dışındaki tıbbi ürünlerle karıştırılmamalıdır.
6.3 Raf ömrü
36 ay.
Sulandırıldıktan ve seyreltildikten sonra, tıbbi ürünün kimyasal ve fiziksel kullanım
stabilitesinin oda sıcaklığında 24 saat veya 2-8°C'de 4 gün boyunca devam ettiği
kanıtlanmıştır. Bu tıbbi ürün ışığa duyarlıdır ve orijinal kartonunda saklanmadığı zaman
ışıktan korunmalıdır.
Mikrobiyolojik açıdan, tıbbi ürün sulandırıldıktan hemen sonra kullanılmalıdır. Hemen
kullanılmazsa, kullanım öncesi saklama süreleri ve koşulları kullanıcının sorumluluğundadır
ve sulandırma/seyreltme kontrollü ve valide edilmiş aseptik koşullarda gerçekleştirilmediği
sürece normalde 2-8°C'de 24 saatten uzun olmayacaktır.
6.4 Saklamaya yönelik özel tedbirler
2°C -8°C arasında buzdolabında saklayınız.
Işıktan korumak için orijinal ambalajında saklayınız.
Tıbbi ürünün sulandırılması ve seyreltilmesinden sonraki saklama koşulları için bkz. Bölüm
6.3.
6.5 Ambalajın niteliği ve içeriği
Tıpalı (bromobütil kauçuk) ve flip-off kapaklı 20 mL flakon (Tip I şeffaf cam).
Her ambalaj 10 flakon içermektedir.
6.6 Beşeri tıbbi üründen arta kalan maddelerin imhası ve diğer özel önlemler
Her bir flakon tek kullanımlıktır.
İnfüzyonluk çözelti hazırlanırken aseptik teknik kullanılmalıdır.
16Dozların hazırlanması
İnfüzyonluk konsantre çözelti için toz, flakon başına 10 mL enjeksiyonluk su ya da 9 mg/mL
(%0,9) enjeksiyonluk sodyum klorür çözeltisi ile sulandırılmaktadır; sulandırıldıktan sonra
tozun çözünmesi için flakon hafifçe çalkalanmalıdır. Son hacim flakon başına yaklaşık 11,4
mL'dir. Elde edilen konsantrasyon flakon başına yaklaşık olarak 132 mg/mL'dir (88 mg/mL
seftolozan ve 44 mg/mL tazobaktam).
DİKKAT: SULANDIRILMIŞ ÇÖZELTİ DOĞRUDAN ENJEKSİYON İÇİN DEĞİLDİR.
ZERBAXA infüzyonluk çözelti berraktır ve renksiz ila hafif sarı arası renktedir.
Bu aralıktaki renk değişimleri ürünün potensini etkilemez.
Endikasyon ve böbrek fonksiyonuna göre ZERBAXA için önerilen doz rejimleri için bkz.
Bölüm 4.2. Her bir dozun hazırlanması aşağıda anlatılmaktadır.
2 g seftolozan/1 g tazobaktam dozunun hazırlanması: Sulandırılmış iki flakonun tüm içeriği
(flakon başına yaklaşık 11,4 mL) bir enjektör kullanılarak çekilir ve 100 mL %0,9
enjeksiyonluk sodyum klorür (normal salin) ya da %5 glukoz enjeksiyonu içeren infüzyon
torbasına eklenir.
1,5 g seftolozan/0,75 g tazobaktam dozunun hazırlanması: Sulandırılmış flakonun tüm içeriği
(flakon başına yaklaşık 11,4 mL) ve sulandırılmış ikinci flakondan 5,7 ml bir enjektör
kullanılarak çekilir ve 100 mL %0,9 enjeksiyonluk sodyum klorür (normal salin) ya da %5
glukoz enjeksiyonu içeren infüzyon torbasına eklenir.
1 g seftolozan/0,5 g tazobaktam dozunun hazırlanması: Sulandırılmış flakonun tüm içeriği
(yaklaşık 11,4 mL) bir enjektör kullanılarak çekilir ve 100 mL %0,9 enjeksiyonluk sodyum
klorür (normal salin) ya da %5 glukoz enjeksiyonu içeren infüzyon torbasına eklenir.
500 mg seftolozan/250 mg tazobaktam dozunun hazırlanması: Sulandırılmış flakon
içeriğinden 5,7 mL çekilir ve 100 mL %0,9 enjeksiyonluk sodyum klorür (normal salin) ya da
%5 glukoz enjeksiyonu içeren infüzyon torbasına eklenir.
300 mg seftolozan/150 mg tazobaktam dozunun hazırlanması: Sulandırılmış flakon
içeriğinden 3,5 mL çekilir ve 100 mL %0,9 enjeksiyonluk sodyum klorür (normal salin) ya da
%5 glukoz enjeksiyonu içeren infüzyon torbasına eklenir.
250 mg seftolozan/125 mg tazobaktam dozunun hazırlanması: Sulandırılmış flakon
içeriğinden 2,9 mL çekilir ve 100 mL %0,9 enjeksiyonluk sodyum klorür (normal salin) ya da
%5 glukoz enjeksiyonu içeren infüzyon torbasına eklenir.
100 mg seftolozan/50 mg tazobaktam dozunun hazırlanması: Sulandırılmış flakon içeriğinden
1,2 mL çekilir ve 100 mL %0,9 enjeksiyonluk sodyum klorür (normal salin) ya da %5 glukoz
enjeksiyonu içeren infüzyon torbasına eklenir.
Etkin maddelerden biri olan seftolozan sucul ortama ulaşması halinde aquatik organizmalar
için zararlı olabilir (bkz. Bölüm 5.3). Kullanılmayan tıbbi ürünleri yada atık maddeleri atık
suya atmayınız.
17Kullanılmamış ürünler yada atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Merck Sharp Dohme İlaçları Ltd.Şti.
Esentepe Mah. Büyükdere Cad.
No:199 Levent 199 Ofis Blok Kat:13
Levent 34394 İstanbul
Tel: (0212) 336 10 00
Faks: (0212) 355 02 02
8. RUHSAT NUMARASI
2017/326
9. İLK RUHSAT TARİHİ/RUHSAT YENİLENME TARİHİ
İlk ruhsat tarihi: 18.05.2017
Ruhsat yenileme tarihi: 26.05.2022
10. KÜB’ÜN YENİLENME TARİHİ
18