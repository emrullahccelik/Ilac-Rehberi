 1 / 11 
  
                                                  KULLANMA TALİMATI  
 
MİKOTU 360 mg gastro rezistan tablet                
Ağız yolu ile alınır.  
 
 Etkin madde: Her bir gastro rezistan  tablet 360 mg mikofenolik asit (MPA) eşdeğer 384,7 
mg mikofenolat sodyum içerir.  
 Yardımcı maddeler: Mikrokristalin selüloz Tip 101, kroskarmelloz sodyum, povidon K -
30, kolloidal susuz silika, talk, magnezyum stearat, Acryl -EZE pink 93O544222.  
 
 
Bu ilacı kullanmaya başlamadan  önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığını zı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
 Bu Kullanma Talimatında:  
  
1. MİKOTU  nedir ve ne için kullanılır?  
2. MİKOTU ’yu kullanmadan önce dikkat edilmesi gerekenler  
3. MİKOTU nasıl kullanılır?  
4. Olası yan etkiler nelerdir?  
5. MİKOTU ’nun saklanması  
 
Başlıkları yer almaktadır.  
 
1. MİKOTU nedir ve ne için kullanılır?  
 
MİKOTU, gastro rezistan (mide asidine dayanıklı) bir ta blettir. Her bir gastro rezistan  table t, 
mikofenolat sodyum halinde 36 0 mg mikofenolik asit etkin maddesi içerir.  
 
MİKOTU gastro rezistan tabletler,  10 tablet içeren alu -alu blister ambalajlarda kutuda 120 
tablet olarak sunulmaktadır.  MİKOTU gastro rezistan tablet, bağışıklık sistemini baskılayıcı 
(immünosüpresan) olarak  bilinen bir ilaç sınıfına aittir. Bağışıklık sistemini baskılayan 
(immünosüpresanlar) ilaçlar, nakledilmiş organlar da dahil olmak üzere vücudunuzun yabancı 
olarak algıladığı unsurla ra karşı verdiği reddetme yanıtını azaltır.  
 
MİKOTU, vücudunuzun nakledilmiş bir böbreği reddetmesini önlemek için kullanılır.  
 2 / 11 
 MİKOTU siklosporin ve kortikosteroid adı verilen diğer ilaçlarla birlikte kullanılır.  
 
MİKOTU’nun nasıl etki gösterdiği veya bu i lacın size neden reçete edildiği konusundaki  
sorularınız için doktorunuza danışınız.  
 
2. MİKOTU ’yu kullanmadan önce dikkat edilmesi gerekenler  
UYARI  
Mikofenolat doğum kusurlarına ve düşüğe neden olur. Eğer gebe kalabilecek bir kadınsanız,  
tedaviye başlamadan  önce negatif bir gebelik testi  getirmelisiniz ve doktorunuz  tarafından  size 
verilen doğum kontrolü tavsiyesine uymalısınız.  
 
Doktorunuz sizinle konuşacak ve başta mikofenolatın doğmamış bebekler üzerindeki etkisi  
hakkında olmak üzere size yazılı bilgi verecektir. Bu bilgileri dikkatle okuyunuz ve talimatları  
takip ediniz. Eğer talimatları tam olarak anlamazsanız, mikofenolat almadan önce  
doktorunuzdan size bu bilgileri tekrar açıklamasını isteyiniz. Bu bölümde “Uyarılar ve  
önlemler” ve “Gebelik ve emzir me” başlıkları altında yer alan ek bilgilere bakınız.  
 
MİKOTU size yalnızca organ nakli konusunda deneyimli bir doktor tarafından reçete  
edilecektir. Doktorunuzun talimatlarını dikkatlice uygulayınız.  
 
MİKOTU ’yu aşağıdaki durumlarda KULLANMAYINIZ  
Eğer:  
 Mikofenolik aside, mikofenolat sodyuma, mikofenolat mofetile ya da bu ilacın içindeki  
diğer maddelerden herhangi birine ( yardımcı maddeler  başlığında yer alan ) karşı alerjiniz 
varsa  (aşırı duyarlı iseniz)  
 Mikofenolat doğum kusurlarına ve düşüğe neden olduğun dan, eğer gebe kalabilecek bir 
kadınsanız ve ilk reçeteden önce negatif bir gebelik testi getirmediyseniz  
 Gebeyseniz, gebe kalmayı planlıyorsanız veya gebe kalmış olabileceğinizi düşünüyorsanız  
 Etkili doğum kontrolü uygulamıyorsanız (bkz. Kadınlarda ve erk eklerde doğum kontrolü)  
 Emziriyorsanız (ayrıca bkz. “Gebelik ve emzirme”).  
 
Uyarılar ve önlemler  
Aşağıdaki durumlarda MİKOTU’yu almadan önce doktorunuzla veya eczacınızla  konuşunuz:  
 Mide ülseri gibi ciddi sindirim problemleriniz varsa veya olduysa  
 Lesch -Nyhan veya Kelley -Seegmiller sendromu gibi nadir görülen kalıtsal hipoksantin -
guanin fosforibosil -transferaz (HGPRT) enzimi eksikliğiniz varsa.  
 
MİKOTU ’yu aşağıdaki durumlarda DİKKATLİ KULLANINIZ  
 Güneş ışığına maruz kalındığı sırada dikkatle kullanı lmalıdır.   
 MİKOTU  vücudunuzun savunma mekanizmasını zayıflatarak deri kanseri riskini artırır.  
Bu nedenle, gerekli koruyucu giysileri kullanarak ve sık sık yüksek koruma faktörlü 
güneş  koruyucu krem sürerek güneş ışığına ve UV ışınlarına maruziyetinizi 
sınırlamalısınız.  
 3 / 11 
  Eğer önceden hepatit B veya C geçirdiyseniz, MİKOTU bu hastalıkların tekrar ortaya 
çıkma riskini artırabilir. Doktorunuz düzenli kan analizleri yapabilir ve bu hastalıkların 
semptomlarına yönelik kontroller gerçekleştirebilir. Herhangi bir s emptom yaşamanız 
halinde (deri ve gözlerde sarı renk, bulantı, iştah kaybı, koyu renkli idrar) derhal 
doktorunuzu bilgilendirmeniz gerekmektedir.  
 Özellikle de başka bağışıklık sistemini baskılayıcı ajanları alırken eğer kalıcı 
öksürüğünüz veya nefesinizde kesilme olursa, hemen doktorunuza söylemeniz gerekir.  
 MİKOTU ile tedaviniz sırasında, özellikle de enfeksiyonların tekrar ortaya çıktığı 
durumlarda ve ayrıca bağışıklık sistemini baskılayıcı başka ajanlar alıyorsanız, 
doktorunuz kan antikor düzeylerinizi ö lçmek isteyebilir ve MİKOTU almaya devam 
edip edemeyeceğinizi size söyleyecektir.  
 Herhangi bir enfeksiyon (bulaşıcı hastalık) semptomu (belirtisi) ( örn. ateş, boğaz ağrısı 
gibi), beklenmedik morarma ve/veya kanama görülmesi durumunda dikkatle 
kullanılmalıdır. Böyle durumlarda derhal doktorunuza başvurunuz.  
 Doktorunuz MİKOTU ile tedavi sırasında beyaz kan hücresi sayınızı kontrol etmek 
isteyebilir; sonrasında size MİKOTU kullanmaya devam edip edemeyeceğinizi 
söyleyecektir.  
 Etkin madde mikofenoli k asit, mikofenolat mofetil gibi benzer söyleyişe sahip diğer 
ilaçlarla aynı değildir. Doktorunuz söylemediği sürece ilaçlar arasında değişiklik 
yapmamalısınız.  
 MİKOTU’nun gebelik sırasında kullanımı doğum kusuru ve spontan (kendiliğinden) 
düşük dahil hami lelik sonlanması görülme riskini artırabilir (“Gebelik” kısmına 
bakınız).  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
MİKOTU ’nun  yiyecek ve içecek ile kullanılması  
MİKOTU besinlerle birlikte veya ayrı olarak (aç veya tok karna) alınabilir. Tabletleri aç  karna 
mı ya da tok karna mı alacağınıza karar vermeli ve her gün aynı şekilde almalısınız. Bu  şekilde 
her gün vücudunuza aynı miktarda ilaç emilecektir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Gebeyseniz, gebe olabileceğinizi düşünüyorsanız veya gebe kalmayı planlıyorsanız bu ilacı  
almadan önce doktorunuza veya eczacınıza sorunuz. Doktorunuz, hamilelik durumundaki  
riskler ve aşağıdaki durumlar söz konusu olduğunda nakledilen organınızın reddini önlemek  
için alabileceğiniz alternatif ilaçlar hakkında sizinle konuşacaktır:  
 Gebe kalmayı planlıyorsanız.  
 Adet görmediyseniz veya görmediğinizi düşünüyorsanız ya da normalin dışında bi r adet  
kanamanız varsa veya hamile olduğunuzdan şüphe ediyorsanız.  
 Etkili bir doğum kontrolü uygulamadan cinsel ilişkide bulunduysanız.  
 4 / 11 
  
Mikofenolat ile tedavi sırasında gebe kalırsanız, derhal doktorunuza haber vermelisiniz. Fakat  
doktorunuzu görene kadar  mikofenolat kullanmaya devam ediniz.  
 
Mikofenolat çok yüksek sıklıkta düşüğe (%50) ve doğmamış bebekte ağır doğum kusurlarına  
(%23 -27) neden olur. Bildirilen doğum kusurları kulak, göz, yüz (yarık dudak/damak) 
anormalliklerini, parmak gelişim anormallikle rini, kalp, yemek borusu  (boğazı mideye 
bağlayan tüp),  böbrek ve sinir sistemi (örn.  omurga kemiklerinin gerektiği gibi gelişmediği bir 
hastalık olan spina bifida) anormalliklerini içerir. Bebeğiniz bunlardan biri veya birkaçından 
etkilenmiş olabilir.  
 
Eğer gebe kalabilecek bir kadınsanız, tedaviye başlamadan önce negatif bir gebelik testi  
getirmelisiniz ve doktorunuz tarafından size verilen doğum kontrolü tavsiyesine  uymalısınız. 
Doktorunuz, gebe olmadığınızdan emin olmak için tedaviye başlamadan önce  birden fazla test 
isteyebilir.  
 
Emzirme  
Eğer emziriyorsanız MİKOTU kullanmayınız. Bunun sebebi, ilacın düşük miktarlarının anne 
sütüne geçebiliyor olmasıdır.  
 
MİKOTU  kullanan kadınlarda doğum kontrolü  
Eğer gebe kalabilecek bir kadınsanız, MİKOTU  ile birlikt e her zaman etkili iki doğum kontrol 
yöntemi kullanmak zorundasınız. Her zaman etkili iki doğum kontrol yöntemi kullanmanız 
gereken durumlar:  
 MİKOTU  kullanmaya başlamadan önce  
 MİKOTU  ile tedaviniz boyunca  
 MİKOTU  almayı bıraktıktan sonra 6 hafta süreyle.  
Sizin için en uygun doğum kontrolü hakkında doktorunuzla konuşunuz. En uygun doğum 
kontrolü sizin kişisel durumunuza bağlı olacaktır. İstenmeyen gebelik riskini azaltacağından, 
iki tür doğum kontrol yöntemi tercih edilir. Eğer doğum kontrolünüzün etkili  olmamış 
olabileceğini düşünüyorsanız ya da doğum kontrolü hapınızı almayı  unuttuysanız, 
mümkün olan en kısa süre içinde doktorunuzla iletişime geçiniz.  
 
Eğer aşağıdakilerden herhangi biri sizin için geçerli ise, gebe kalamayacak bir kadınsınız:  
 Menopoz son rası dönemdeyseniz, yani en az 50 yaşındaysanız ve son adetiniz en az bir yıl 
önce idiyse (eğer adetleriniz kanser tedavisi gördüğünüz için kesildiyse, hamile kalmak 
için hala küçük bir olasılık vardır)  
 Fallop tüpleriniz ve her iki yumurtalığınız ameliyat ile alındıysa (bilateral 
salpingoooferektomi)  
 Rahminiz (uterus) ameliyat ile alındıysa (histerektomi)  
 Yumurtalıklarınız artık işlevsiz ise (uzman bir jinekolog tarafından doğrulanmış prematür 
ovaryan yetmezlik)  
 5 / 11 
  Hamileliği imkansız kılan aşağıdaki nadir has talıklardan biriyle doğduysanız: XY genotipi, 
Turner sendromu veya uterin agenezi  
 Adet görmeye başlamamış bir çocuk veya ergenseniz.  
 
MİKOTU  kullanan erkeklerde doğum kontrolü  
Mevcut kanıtlar, baba mikofenolat alırsa artmış malformasyon veya düşük riski ol acağına işaret 
etmez. Bununla birlikte, risk tamamen hariç tutulamaz. Bir önlem olarak, siz veya bayan 
partnerinizin tedavi sırasında güvenilir bir doğum kontrol yöntemi kullanmanız ve 
MİKOTU’yu kullanmayı bıraktıktan sonra da 90 gün boyunca doğum kontrolü  uygulamanız  
önerilir.  
 
Eğer çocuk sahibi olmayı planlıyo rsanız doktorunuz riskler ve nakledilen organınızın reddini 
önlemek için alabileceğiniz alternatif ilaçlar hakkında sizinle konuşacaktır.  
 
Tedaviniz sırasında hamile oldu ğunuzu fark ederseniz hemen doktorunuza veya eczacınıza  
danışınız. 
 
Emzirme  
İlacı kullanmadan önce doktorunuza veya eczacınıza danışınız.  
 
Eğer bebeğinizi emziriyorsanız bunu doktorunuza bildiriniz. MİKOTU tedavisi süresince ve 
MİKOTU almaya son vermenizi takip eden 6 hafta boyunca emzirmeyiniz.  
 
Araç ve makine kullanımı  
MİKOTU’nun araç ve makine kullanma yeteneğinizi etkilemesi beklenmemektedir.  
 
MİKOTU’nun içeriğinde bulunan bazı yardımcı maddeler hakkında önemli bilgiler  
Bu tıbbi ürün uyarı gerektiren yardımcı madde içermemektedi r. 
 
Diğer ilaçlar ile birlikte kullanımı  
Hazımsızlık ve mide ekşimesinin tedavisinde kullanılan antiasit ilaçlar da dahil olmak üzere 
reçetesi olmadan satın almış olduğunuz herhangi bir ilacı veya aşağıdaki ilaçlardan birini 
kullanıyorsanız bunu doktorunu za bildirmeniz özellikle önem taşımaktadır:  
 Azatioprin, takrolimus ya da başka bir immünosupresif ajan . 
 Kolestiramin (kandaki yüksek kolesterol düzeyini tedavi etmek için kullanılan bir ilaçtır)  
 Asiklovir (herpes enfeksiyonunun tedavisinde kullanılan bir i laçtır)  
 Gansiklovir (sitomegalovirüs [CMV] enfeksiyonunun tedavisinde kullanılan bir ilaçtır)  
 Aluminyum ve magnezyum içeren antiasitler  
 Canlı atenüe (zayıflatılmış) aşıların uygulanmasından önce  
 
MİKOTU ile tedaviniz sırasında ve tedavi kesildikten sonra en az 6 hafta süreyle kan bağışında 
bulunmamalısınız. Erkekler MİKOTU ile tedavi sırasında ve mikofenolat kesildikten sonra en 
az 90 gün süreyle sperm bağışında bulunmamalıdır.  
 6 / 11 
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.  
 
3. MİKOTU  nasıl kullanılır?  
Doktorunuz ayrı bir tavsiyede bulunmadıkça, bu talimatl arı takip ediniz.   
 
Uygun kullanım ve doz/uygulama sıklığı için talimatlar:  
 Önerilen günlük doz, 720 mg’lık 2 ayrı doz halinde alınan 1440 mg’dır.  
 İlk 720 mg doz, transplantasyondan sonra 72 saat içerisinde verilir. Tam olarak kaç 
tablet MİKOTU almanız gerektiğini doktorun uz size söyleyecektir.  
 Tedavi, nakledilen böbreğin reddedilmesini engellemek amacıyla bağışıklık 
sisteminizin baskılanması gerektiği sürece devam edecektir.  
 
Uygulama yolu ve metodu:  
 MİKOTU  yalnızca ağızdan kullanım içindir.  
 Tabletleri bütün olarak bir bar dak su ile yutunuz.  
 Kullanmadan önce M İKOTU  tabletleri kırmayınız ve ezmeyiniz. Kırık veya bölünmüş 
tabletleri almayınız.  
 MİKOTU  besinlerle birlikte veya ayrı olarak alınabilir.  
 
Değişik yaş grupları:  
Çocuklarda  kullanımı:  
MİKOTU ’nun çocuklarda kullanımına  ilişkin deneyim sınırlı olduğu için tavsiye edilemez.   
 
Yaşlılarda kullanımı:  
MİKOTU  yaşlılarda kullanılabilir. Doz ayarlaması gerekli değildir.  
 
Özel kullanım durumları:  
Böbrek yetmezliği:  
Ameliyattan sonra yeni takılan böbreğin geç çalışmaya başladığı  hastalarda doz ayarlanmasına 
ihtiyaç yoktur.  Şiddetli kronik böbrek yetmezliği (glomerül filtrasyon hızı  <25 mL/dk/1.73 m2) 
olan hastalar, dikkatle izlenmelidir.  
Günlük doz 1440 mg’dan daha fazla olmamalıdır.  
 
Karaciğer yetmezliği:  
Karaciğerinde karaciğer  dokusunu tutan (parankimal) şiddetli hastalığı  olan, böbrek 
nakledilmiş hastalarda doz ayarlanmasına ihtiyaç yoktur.  
 
 
Organ reddi atakları sırasında tedavi  
Nakledilmiş olan böbreğin reddi, mikofenolik asitin (MPA) vücutta emilimi, dağılımı , 
kullanılması ve atılmasında (farmakokinetiğinde) değişikliğ e neden olmaz; bu durumda dozun 
azaltılmasına veya MİKOTU  tedavisine ara verilmesine ihtiyaç yoktur.  
 7 / 11 
  
Eğer MİKOTU ’nun etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.  
 
Kullanmanız gerekenden daha fazla M İKOTU  kullandıysanız:  
Eğer kazayla kullanmanız gerekenden fazla tablet alırsanız derhal doktorunuza baş vurunuz. 
Tıbbi müdahalede bulunulması gerekebilir.  
MİKOTU ’dan kullanmanız gerekenden fazlasını kullanmışsanız bir doktor veya eczacı ile  
konuşunuz.  
 
MİKOTU ’yu kullanmayı unutursanız : 
İlacınızı almayı unutursanız, unuttuğunuzu fark eder etmez bu dozu alınız ve sonraki dozu her  
zamanki saatte alınız.  
 
Eğer, ilacınızı almayı unuttuğunuzu fark ettiğinizde, sonraki dozun saati yaklaşmış  ise, 
unuttuğunuz dozu atlayınız.  
 
Unutulan dozları dengelemek için çift doz almayınız.  
 
MİKOTU  ile tedavi sonlandırıldığındaki  oluşabilecek etkiler  
MİKOTU  tedavisinin kesilmesi nakledilen organın reddedilme olasılığını artı rabilir. 
Doktorunuz söylemediği sürece ilacınızı almayı bırakmayınız.  
 
4. Olası yan etkiler nelerdir?  
Tüm ilaçlar gibi, M İKOTU ’nun içeriğinde bulunan maddelere duyarlı olan kişilerde y an etkiler 
olabilir.  
 
MİKOTU  gibi immünosüpresanlar vücudunuzun savunma mekanizmalarının nakledilmiş  
organı reddetmesini önler. Sonuç olarak vücudunuz enfeksiyonlarla normalde olduğu kadar  iyi 
savaşamayacaktır. MİKOTU kullanıyorsanız, normalden daha fazla bey in, deri, ağız, mide ve 
bağırsak, akciğer ve idrar yolu enfeksiyonları gibi enfeksiyonları kapabilirsiniz.  
 
Doktorunuz kan hücre sayınızdaki ve kanınızda taşınan diğer maddelerin ( örn. şeker, yağ ve 
kolesterol gibi) seviyelerindeki değişiklikleri izlemek i çin düzenli olarak kan testi yapacaktır.  
 
MİKOTU’nun kullanılması sonucunda aşağıda belirtilen yan etkiler ortaya çıkabilir.  
 
Aşağıdakilerden biri olursa, MİKOTU’yu kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:  
 Eğer ateş, titreme, terleme, yorgunluk hissi, sersemlik ve enerjisizlik dahil olmak üzere 
enfeksiyon semptomları varsa. MİKOTU  kullanıyorsanız enfeksiyonlara karşı normalden 
daha duyarlı olabilirsiniz. Bu enfeksiyonlar vücudunuzdaki de ğişik sistemleri etkileyebilir. 
En sık etkilenenler idrar yolları, solunum yolları ve deridir.  
 8 / 11 
  Görüş bozuklukları, koordinasyon kaybı, sakarlık, hafıza kaybı, konuşmada veya 
başkalarının söylediklerini anlamada güçlük ve kas güçsüzlüğü. Bunlar; progresif 
multifokal lökoensefalopati diye adlandırılan bir beyin enfeksiyonunun belirti ve 
semptomları olabilir.  
 Bezlerde büyüme, yeni ve büyüyen deri oluşumları veya var olan bir bende değişiklik. 
İmmünosupresif ilaç kullanan hastalarda görülebildiği üzere, MİKOTU  alan hastaların çok 
az bir kısmında lenf bezesi veya deri kanseri gelişimi görülmüştür.  
 Olağandışı yorgunluk, baş ağrısı, egzersiz sonucunda veya dinlenirken nefes darlığı, baş 
dönmesi, göğüs ağrısı, solgun görünme. Bunlar kırmızı kan hücrelerinde azalma ( anemi) 
belirtileridir.  
 
Bunların hepsi çok ciddi yan etkilerdir. Eğer bunlardan biri sizde mevcut ise , sizin MİKOTU’ya 
karşı ciddi alerjiniz var demektir. Acil  tıbbi müdahaleye veya hastaneye yatırılmanıza gerek 
olabilir.  
 
Görülen diğer yan etkiler, aşağıd aki sıklıklara göre sıralanmışlardır:  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın        :10 hastanın en az 1’inde görülebilir.  
Yaygın         :10 hastanın birinden az, fakat 100 hastanın birinden fazla görülebilir.  
Yaygın olmayan   :100 hastanın birinden az, fakat 1.0 00 hastanın birinden fazla görülebilir.  
Seyrek         :1.000 hastanın birinden az, fakat 10.000 hastanın birinden fazla  görülebilir.  
Çok seyrek        :10.000 hastanın birinden az görülebilir.  
Sıklığı bilinmeyen :Eldeki verilerden hareketle tahmin edilemiyor.  
 
Çok yaygın  
 Kanınızdaki beyaz hücre düzeyinin düşmesi  
 Kanınızdaki kalsiyum düzeyinin düşmesi (hipokalsemi)  
 Kanınızdaki potasyum düzeyinin düşmesi (hipokalemi)  
 Kanınızda yüksek ürik asit düzeyi (hip erürisemi)  
 Yüksek tansiyon (hipertansiyon)  
 Anksiyete  
 İshal  
 Eklemlerde ağrı (artralji)  
 
Yaygın  
 Kanda düşük kırmızı kan hücresi düzeyi; yorgunluk, nefessizlik ve solgunluğa neden 
olabilir  (anemi)  
 Kanda düşük kırmızı trombosit düzeyi; beklenmedik kanama ve mo rarmaya neden olabilir  
(trombositopeni)  
 Kanda yüksek potasyum düzeyi (hiperkalemi)  
 Kanda düşük magnezyum düzeyi (hipomagnezemi)  
 Sersemlik hali  
 Baş ağrısı  
 9 / 11 
  Öksürük  
 Düşük tansiyon (hipotansiyon)  
 Nefes darlığı (dispne)  
 Karın veya mide ağrısı, mide iltihaplanması, karın şişliği, kabızlık, hazımsızlık, gaz, ishal,  
bulantı, kusma  
 Yorgunluk, ateş  
 Üst solunum yolu enfeksiyonu, pnömoni  
 Anormal böbrek veya karaciğer fonksiyon testi sonuçları  
 Solunum yolu enfeksiyonları  
 Akne  
 Güçsüzlük (asteni)  
 Kas ağrısı (m iyalji)  
 Ellerde, ayak bileklerinde ve ayaklarda şişlik (periferik ödem)  
 Kaşıntı   
 
Yaygın olmayan  
 Hızlı nabız (taşikardi) veya düzensiz nabız (ventriküler ekstrasistoller), akciğerlerde sıvı 
(pulmoner ödem)  
 Sıvı içeren bir keseye (kist) benzeyen oluşum (lenf) (lenfosil)  
 Titreme, uyuma güçlüğü  
 Gözlerde kızarıklık ve şişlik (konjonktivit), bulanık görme  
 Hırıltılı solunum  
 Geğirme, ağız kokusu, barsak tıkanması (ileus), dudak ülserleri, mide ekşimesi, dilde renk 
değişikliği, ağız kuruluğu, dişetlerinde iltih aplanma, şiddetli üst mide ağrısına neden olan 
pankreas iltihabı (pankreatit), tükürük bezlerinin tıkanması, karın iç zarının iltihaplanması 
(peritonit), özofajit (yemek borusu iltihaplanması), gastro -özefageal reflu (mideden yemek 
borusuna kaçak olması), peptik ülser (mide ve ince barsakta aside bağlı ülser)   
 Kemik, kan ve deri enfeksiyonu  
 İdrarda kan, böbrek hasarı, idrara çıkarken ağrı ve zorluk  
 Saç kaybı, deride morarma  
 Eklem iltihabı (artrit), sırt ağrısı, kas krampları  
 İştah kaybı, yüksek lipit düzeyi  (hiperlipidemi), şeker (diyabet), kolesterol 
(hiperkolesterolemi) veya kanda düşük fosfat düzeyi (hipofosfatemi)  
 Grip belirtileri (yorgunluk, üşüme hissi, boğaz ağrısı, eklem ve kas sızlaması gibi), ayak 
bileklerinde ve ayaklarda şişlik, ağrı, sertleşme, susuz veya güçsüz hissetme  
 Tuhaf rüyalar, doğru olmayan şeylere inanma (hayal görme)  
 Ereksiyon olamama veya ereksiyonu sürdürememe  
 Öksürük, solunum güçlüğü, ağrılı solunum (interstisyel akciğer hastalığının olası 
belirtileri)   
 
Sıklığı bilinmeyen  
 Deri dökü ntüsü  
 10 / 11 
  Ateş, boğaz ağrısı, sık enfeksiyonlar (kanda beyaz küre eksikliğinin olası belirtileri)  
(agranülositoz)  
 
MİKOTU’nun ait olduğu ilaç sınıfı için bildirilen diğer yan etkiler:  
 Kalın barsak veya yemek borusu iltihabı  
 Karın ağrısı  
 Kusma  
 İştah kaybı  
 Bulantı (pankreas iltihabı)  
 Mide veya barsak kanaması  
 Kanlı veya siyah dışkı ile birlikte ya da bunlar olmaksızın görülen mide ağrısı  
 Barsak tıkanıklığı  
 Ciddi enfeksiyonlar  
 Bronşiektaziye (akciğerdeki hava yollarının anormal genişlediği bir hastalık) bağlı  
olabilecek nefes darlığı, öksürük  
 Seyrek görülen akciğerde ciddi hastalığa yol açan bakteriyel enfeksiyonlar (tüberküloz ve 
atipik mikobakteriyel enfeksiyon)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuz u veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov. tr sitesinde yer alan “İlaç Yan Etki Bildirimi” ikonuna tıklayarak ya  da 
0 800 314 00 08 numaralı yan etki bildirim hattını arayarak Türkiye Farmakovijilans  Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. MİKOTU ’nun Saklanması  
MİKOTU’yu çocukların göremeyeceği, erişemeyeceği yer lerde ve ambalajında saklayınız.  
 
Işıktan ve nemden korumak için MİKOTU’yu orijinal ambalajında saklayınız.  
 
MİKOTU, 30 °C’nin altındaki oda sıcaklığında saklanmalıdır.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra MİKOTU ’yu kullanmayınız .  
 
Eğer üründe ve/veya ambalajında bozukluklar fark ederseniz MİKOTU ’yu kullanmayınız.  
 
Kullanılmayan ürünler ya da artık maddeler yerel gereksinimlere göre imha edilmelidir.  
 11 / 11 
  
Kırılan tabletler inhale  edilmemelidir.  
 
Son kullanma tarihi geçmiş veya kullanılmayan ilaçları kanalizasyona veya çöpe atmayınız! 
Çevre Şehircilik ve İklim Değişikliği Bakanlığınca belirlenen toplama sistemine veriniz.  
 
Ruhsat sahibi :      
Koçsel  İlaç Sanayi ve Ticaret A.Ş. 
Gebze OSB2 Mah. 1700.sk. No:1703/2  
Çayırova  / KOCAELİ  
Telefon: +90 ( 850) 250 66 56   
e-mail: info@onkokocsel.com   
 
Üretim yeri:  
Onko  İlaç San. ve Tic. A.Ş.  
Adres: GOSB 1700. sk. No:1703  
Çayırova / KOCAELİ  
Tel: +90 (850) 250 66 56  
 
Bu kullanma talimatı 17/05/2023 tarihinde onaylanmıştır.  
 
 
 
 
 
 
 
 
 
 
