KISA ÜRÜN BİLGİSİ
1. BESERİ TIBBİ ÜRÜNÜN ADI
EXSİSTİN 200 mg / 5 mL Şurup Hazırlamak İçin Toz
2. KALİTATİF VE KANTİTATİF BİLEŞİM
Etkin madde:
Her 5 mL’de 200 mg asetilsistein içerir.
Yardımcı maddeler:
Her 5 mL’de
Sorbitol (E420) 1672.67 mg
Sodyum metilhidroksibenzoat (E219) 5.16 mg
Sodyum propilhidroksibenzoat (E217) 1.13 mg
Disodyum EDTA 0.35 mg
Yardımcı maddeler için bolum 6.1’e bakınız.
3. FARMASÖTİK FORM
Şurup hazırlamak için toz
Görünüş: Sarımtrak-beyaz renkli, portakal kokulu, homojen granül
4. KLİNİK ÖZELLİKLER
4.1. Terapötik endikasyonlar
EXSİSTİN yoğun kıvamlı balgamın atılması, azaltılması ve ekspektorasyonun
kolaylaştırılması gereken durumlarda bronkopulmoner hastalıklarda endikedir.
Ayrıca yüksek doz parasetamol alımına bağlı olarak ortaya çıkan karaciğer yetmezliğinin
önlenmesinde kullanılır.
4.2. Pozoloji ve uygulama sekli
Pozoloji/uygulama sıklığı ve süresi:
Mukolitik olarak kullanımı
Solunum yollarını ilgilendiren hastalıklarda artmış sekresyonu azaltmak ve atılımı
kolaylaştırmak amacıyla;
1 / 11Her defada
Yaş grubu Uygulama şekli Toplam günlük doz
uygulanacak miktar
0 - 2 yaş Sabah, akşam 2.5 mL (½ ölçek) 200 mg/5 mL/gün
2 - 7 yaş Sabah, akşam 5 mL (1 ölçek) 400 mg/10 mL/gün
7 yaşından büyük
çocuklar ve Sabah, öğlen, akşam 5 mL (1 ölçek) 600 mg/15 mL/gün
erişkinler
Parasetamol zehirlenmesindeki kullanımı
Yükleme dozu 140 mg/kg, idame dozu ise 4 saatte bir 70 mg/kg (toplam 17 doz) olarak
uygulanır.
Uygulama sıklığı ve süresi:
Tedavi süresi aksi önerilmedikçe 4-5 günden daha uzun olmamalıdır.
Hasta bulantı nedeniyle ilacı alamıyorsa EXSİSTİN, nazogastrik tüple verilebilir.
Uygulama sekli:
Sadece oral yoldan kullanım içindir.
Tozlar yalnızca çözündürülmüş halde ve yemeklerden sonra alınmalıdır.
Bol sıvı alımı EXSİSTİN’in mukolitik etkisini destekler.
İlacın hazırlanması:
Şişeye yere kadar su doldurulur ve çalkalanır. Kendi haline bırakılır. Bir süre sonra tekrar
işaretli yere kadar su doldurulur ve şişe iyice çalkalanır. Bu işlem şurup işaretli yere
ulaşıncaya kadar tekrarlanır. Şişe içeriği tamamen çözünmelidir (ayrıca bkz. bölüm 6.6.)
Özel popülasyonlara ilişkin ek bilgiler:
Böbrek yetmezliği:
Asetilsisteinin böbrek yetmezliği olan hastalarda güvenilirliği ve etkinliği araştırılmamıştır.
Karaciğer yetmezliği:
İlerlemiş karaciğer yetmezliği olan (Child-Pugh Klas C) hastalarda asetilsisteinin ortalama
eliminasyon yarı ömrü uzar ve klerens azalır.
2 / 11Pediyatrik popülasyon:
14 yaşından küçük çocuklar;
Günde 400 mg asetilsistein önerilir.
Asetilsistein 2 yaşın altındaki çocuklarda doktor kontrolünde kullanılmalıdır.
Asetilsistein bebeklerde ve 1 yasın altındaki çocuklarda yalnızca hayati endikasyonlarda ve
sıkı bir medikal gözlem altında uygulanabilir.
Geriyatrik popülasyon:
EXSİSTİN’in yaşlı hastalardaki güvenilirlik ve etkinliği araştırılmamıştır.
4.3. Kontrendikasyonlar
EXSİSTİN aşağıdaki durumlarda kontendikedir;
• Asetilsisteine veya ilacın bileşiminde bulunan herhangi bir maddeye karşı duyarlılığı
olanlarda.
4.4. Özel kullanım uyarıları ve önlemleri
• Asetilsistein uygulamasından sonra bronsiyal sekresyonlarda belirgin bir artış olabilir. Bu
durumda eğer öksürük refleksi veya öksürük yeterli değilse hava yolunun açık tutulmasına
dikkat edilmelidir. Astım veya bronkospazm hikayesi olan hastalarda dikkatli kullanılmalıdır.
• Kullanıma hazırlanırken, özellikle atopik kişiler ve astımlı hastalar tarafından EXSİSTİN’in
inhale edilmemesine dikkat edilmelidir.
• Asetilsistein kullanımıyla bağlantılı olarak Stevens-Johnson sendromu ve Lyell’s sendromu
gibi şiddetli cilt reaksiyonlarının oluşumu nadiren bildirilmiştir. Eğer kutanoz ya da mukozal
değişiklikler ortaya çıkarsa zaman kaybetmeden bunun asetilsistein ile ilgisi araştırılmalı ve
gerektiğinde EXSİSTİN kullanımı sonlandırılmalıdır.
• Seyrek olarak gastrointestinal sistemde irritasyona yol açabilir (bkz bolum 4.8.) Bu nedenle
ülserli hastalarda dikkatli olunmalıdır.
• Kusmaya yol açabileceğinden ya da parasetamolun aşırı dozda alınmasına bağlı gelişen
kusmayı şiddetlendirebileceğinden, gastrointestinal sistem kanama riski olanlarda (peptik
ülser ya da özofagus varisi olan hastalarda) tedavi uygulanıp uygulamamaya, oluşturabileceği
kanama riski ile parasetamole bağlı hepatotoksisite riski karşılaştırılarak karar verilmelidir.
• Ağır karaciğer yetmezliği ve sirozu olan hastalarda (Child-Pugh Klas C) asetilsistein
eliminasyonu yavaşlayarak kan konsantrasyonu yükselebilir ve yan etkileri artabilir.
3 / 11• Kronik karbamazepin tedavisi gören epileptik hastalarda asetilsisteinin tonik-klonik
konvülsiyonlara neden olabilir.
EXSİSTİN sorbitol içermektedir bu nedenle nadir kalıtımsal fruktoz intolerans problemi olan
hastaların bu ilacı kullanmamaları gerekir.
EXİSİSTİN her ölçekte (5 mL) yaklaşık 15,67 mg sodyum içerir. Bu durum kontrollü sodyum
diyetinde olan hastalar için göz önünde bulundurulmalıdır.
EXİSİSTİN içerdiği benzoatlar nedeniyle alerjik reaksiyonlara (muhtemelen gecikmiş)
sebebiyet verebilir.
EXSİSTİN daha fazla nitrojenli maddenin sağlanmasından kaçınmak amacıyla böbrek ve
karaciğer yetmezliği olanlarda dikkatli uygulanmalıdır.
4.5. Diğer tıbbi ürünler ile etkileşimler ve diğer etkileşim şekilleri
• Antitüssifler:
Asetilsistein ve antitüssiflerin birlikte kullanılması halinde, öksürük refleksinin azaltılmasına
bağlı olarak solunum yollarındaki sekresyonda belirgin artış olabilir. Bu yüzden, bu tip
kombinasyon uygulamasından kaçınılmalıdır.
• Antibiyotikler:
Sahip olduğu serbest sülfidril grubu nedeni ile asetilsistein çeşitli penisilinler, tetrasiklinler,
sefalosporinler, aminoglikozidler, makrolidler ve amfoterisin B ile etkilesime girebilir. Bu
ilaçlar asetilsisteinle eş zamanlı olarak kullanılmamalı, gerekli ise uygulama aralığı en az 2
saat olmalıdır.
Amoksisilin, doksisiklin, eritromisin veya tiamfenikol ve sefuroksim ile herhangi bir
geçimsizlik bildirilmemiştir.
• Diğer ilaçlar:
Asetilsistein ile birlikte kullanıldığında nitrogliserinin vazodilator ve trombosit
agregasyonunu inhibe edici etkisinde bir artış olabileceği bildirilmiştir.
Kronik karbamazepin tedavisi gören epileptik bir hastada asetilsisteinin karbamazepin kan
düzeyini düşürerek tonik-klonik konvülsiyona neden olduğu bildirilmiştir.
Aktif kömür asetilsisteinin emilimini etkileyebileceği için birlikte kullanımları önerilmez.
Özel popülasyonlara ilişkin ek bilgiler
4 / 11Özel popülasyonlara ait etkileşim çalışması bulunmamaktadır.
Pediyatrik popülasyon:
Pediyatrik popülasyona ait etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
EXSİSTİN’in çocuk doğurma potansiyeli bulunan kadınlar veya doğum kontrolü
(kontrasepsiyon) üzerinde etkisi olduğunu gösteren çalışma bulunmamaktadır. Hayvanlar
üzerinde yapılan araştırmalar üreme toksisitesinin bulunmadığını göstermiştir. (Bknz. Bölüm
5.3.). Asetilsisteinin kullanımı sırasında hamile kalan kadınlarla ilgili veri bulunmamaktadır.
Asetilsisteinin doğum kontrol hapları ile etkileşimi bildirilmemiştir.
Gebelik dönemi
Hayvanlarda yapılan çalışmalar, gebelik, embriyonal/fetal gelişme, doğum veya doğum
sonrası gelişme üzerinde doğrudan veya dolaylı zararlı etkiler olduğunu göstermemiştir.
(Bknz. Bölüm 5.3.). Yine de asetilsisteinin insanlarda gebelik döneminde kullanımıyla ilgili
yeterli veri bulunmadığından gebelik döneminde kullanımına yarar/risk değerlendirmesi
yapıldıktan sonra karar verilmelidir. Gebe kadınlara verilirken tedbirli olunmalıdır.
Laktasyon dönemi
Asetilsisteinin anne sütüne geçip geçmediği bilinmemektedir. Bu nedenle, hasta için beklenen
yararlar bebeğe gelebilecek risklerden daha fazla olmadıkça EXSİSTİN laktasyonda
kullanılmamalıdır.
Üreme yeteneği/Fertilite
Asetilsisteinin fertiliteyi olumsuz etkilemesi yönünde bir sonuç tespit edilmemiştir. (Bknz.
Bölüm 5.3.).
4.7. Araç ve makine kullanımı üzerindeki etkiler
EXSİSTİN 200 mg/5 ml pediatrik kullanım için 100 ml şurup hazırlamak için 60 g toz’un
araç ve makine kullanıma yeteneği üzerinde bilinen olumsuz bir etkisi yoktur.
4.8. İstenmeyen etkiler
Asetilsistein kullanımına bağlı yan etkiler görülme sıklığına göre aşağıda belirtilmektedir.
5 / 11Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Yaygın olmayan: Alerjik reaksiyonlar (kaşıntı, ürtiker, ekzantem, raş, bronkospazm,
anjiyoödem, taşikardi ve hipotansiyon).
Çok seyrek: Şoka kadar gidebilen anafilaktik reaksiyonlar.
Solunum bozuklukları, göğüs ve mediastinal hastalıklar
Seyrek: Dispne, bronkospazm (özellikle bronşiyal astımla birlikte hiperreaktif bronşiyal
sistem hastalıkları olanlarda rastlanmaktadır).
Gastrointestinal hastalıklar
Seyrek: Stomatit, mide yanması, mide bulantısı, kusma, diyare.
Genel bozukluklar ve uygulama bölgesine ilişkin hastalıklar
Çok seyrek: Ateş
Ayrıca çok seyrek olarak aşırı duyarlılık reaksiyonları kapsamında asetilsistein kullanımına
bağlı hemoraji oluşumu bildirilmiştir. Trombosit agregasyonunda azalma olabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Asetilsisteinin oral farmasötik formları ile bugüne kadar toksik aşırı doz vakası
bildirilmemiştir. Gönüllü denekler 3 ay boyunca günde 11,6 g asetilsistein ile tedavi
6 / 11edildiğinde ciddi bir yan etki gözlenmemiştir. Günde 500 mg/kg oral doz asetilsistein
herhangi bir toksik etki olmaksızın tolere edilmektedir.
Zehirlenme Semptomları:
Doz aşımı durumunda bulantı, kusma ve ishal gibi gastrointestinal semptomlar görülebilir.
Emzirilen bebeklerde hipersekresyon tehlikesi vardır.
Doz aşımında uygulanacak tedavi ve alınması gereken önlemler:
Gerektiğinde semptomatik tedavi uygulanır.
İnsanda parasetamol zehirlenmesinde uygulanan intravenöz asetilsistein tedavisi sayesinde
günlük 30 grama kadar çıkan dozlarda asetilsistein hakkında maksimum doz bilgisi
mevcuttur.
Oldukça yüksek asetilsistein konsantrasyonlarının i.v. olarak uygulanması, özellikle hızlı
uygulandığında, kısmen anaflaktik reaksiyonlara yol açmıştır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Mukolitik
ATC Kodu: R05CB01
Asetilsistein bir aminoasit olan sistein türevidir. Asetilsistein mukolitik bir ajandır.
Asetilsistein sahip olduğu sülfidril grubu ile mukus glikoproteini içindeki disülfit bağlarını
kopararak mukoid ve mukopürülan sekresyonlar üzerine mukolitik etki gösterir. Solunum
yollarındaki balgamın yoğunluğunu ve yapışkanlığını azaltır, su gibi akıcı hale getirir.
Bronşiyal sekresyonların atılımını ve solunumu kolaylaştırarak akciğer fonksiyonlarının
düzenlenmesine yardımcı olur.
Asetilsistein antioksidan bir maddedir. Asetilsistein akciğer ve karaciğerde glutatyon
sentezine sistein vericisi olarak katılır ve glutatyon sentezini arttırır. Asetilsistein ve glutatyon
özellikle akciğerde enfeksiyonlar esnasında nötrofillerin oluşturduğu, sigara dumanı ve diğer
zararlı maddelerin solunmasıyla ortaya çıkan serbest oksijen radikallerini bağlar ve muhtemel
hücre hasarını önleyerek koruyucu bir etki gösterir.
Asetilsisteinin parasetamol (asetaminofen) zehirlenmesinde karaciğer hasarını azaltıcı etkisi
vardır. Normalde parasetamol karaciğerde metabolize edilirken az bir bolumu sitokrom P450
7 / 11enzim sistemi ile reaktif bir ara metabolite dönüşür. Bu ara metabolitte glutatyon ile konjuge
edilerek idrarla atılır. Parasetamol yüksek dozda alınırsa reaktif ara metabolitin oluşumu artar
ve glutatyonun azalmasıyla ara metabolitin inaktivasyonu azalır. Bu durumda uygulanan
asetilsistein karaciğer hücrelerinde glutatyonu normal düzeylere getirerek ve reaktif
metabolite bağlanarak olası karaciğer hücre hasarını önler.
5.2. Farmakokinetik özellikler
Genel özellikler
EXSİSTİN (asetilsistein) mukolitik bir ilaçtır. Eser miktarda turuncu partiküller içeren krem
beyaz toz halindedir.
Emilim:
Asetilsistein oral alımı takiben hızla ve çoğunlukla tamamen absorbe olur. Yüksek ilk geçiş
etkisine bağlı olarak oral asetilsisteinin biyoyararlanımı çok düşüktür (yaklaşık % 10).
Dağılım:
Asetilsistein 1-3 saat sonra plazma doruk konsantrasyonuna ulaşır, aktif metabolit sisteinin
plazma doruk konsantrasyonu yaklaşık 2 mikromol/L civarındadır. Asetilsistein proteinlere
%50 oranında bağlanır. Asetilsistein ve metabolitleri organizmada kısmen serbest olarak,
kısmen kararsız disulfidler yoluyla proteinlere bağlanarak ve kısmen de aminoasitlere
bağlanmış halde olmak üzere üç farklı formda bulunur.
Sıçanlarda asetilsisteinin plasentayı geçtiği ve amniyotik sıvıda bulunduğu saptanmıştır. 100
mg/kg asetilsisteinin oral uygulamadan 0.5, 1, 2 ve 8 saat sonra L-sistein metabolitinin
konsantrasyonu plasenta ve fetusta maternal plazma konsantrasyonundan daha yüksektir. N-
asetilsistein plasentayı geçer ve göbek kordon kanında tespit edilebilir. Anne sütüne geçtiğine
dair bilgi bulunmamaktadır.
Asetilsisteinin insan kan-beyin bariyerini geçip geçmediğine dair bilgi bulunmamaktadır.
Biyotransformasyon:
Karaciğerde farmakolojik olarak aktif metaboliti olan sisteine, ayrıca diasetilsistine, sistine ve
diğer karışık disülfidlere metabolize edilir.
Eliminasyon:
8 / 11Asetilsistein, çoğunlukla inaktif metabolitler halinde böbrekler yolu ile vücuttan atılır.
Asetilsisteinin plazma yarılanma ömrü yaklaşık 2.27 saattir. Karaciğer fonksiyonlarındaki bir
bozukluk plazma yarılanma ömrünün 8 saate kadar uzamasına yol açar.
Doğrusallık/Doğrusal olmayan durum:
EXSİSTİN’in doğrusallık/doğrusal olmayan durumu konusunda yeterli çalışma
bulunmamaktadır.
Hastalardaki karakteristik özellikler:
Karaciğer yetmezliği olan hastalarda:
İlerlemiş karaciğer yetmezliği olan (Child-Pugh Klas C) hastalarda asetilsisteinin ortalama
eliminasyon yarı ömrü (T ) %80 uzar ve klerens %30 azalır.
1/2
Böbrek yetmezliği olan hastalarda:
Böbrek fonksiyonu azalmış hastalarda asetilsistein farmakokinetiği ile ilgili bilgi
bulunmamaktadır.
Pediyatrik hastalarda:
N-asetilsisteinin eliminasyon yarı ömrü (T ) yeni doğmuşlarda (11 saat) yetişkinlerdekinden
1/2
(5,6 saat) daha uzundur. Diğer yaş grupları için farmakokinetik bilgi bulunmamaktadır.
5.3. Klinik öncesi güvenlilik verileri
Akut toksisite:
Hayvan deneylerinde akut toksisite düşük bulunmuştur. Doz aşımı tedavisi için bölüm 4.9.’a
bakınız.
Kronik toksisite:
Farklı hayvan türleriyle (sıçan, köpek) yapılan, yaklaşık bir yıl süren araştırmalar, herhangi
bir patolojik değişiklik olmadığını göstermektedir.
Tümör oluşumu ve mutajenik potansiyel:
Asetilsisteinin mutajenik etki göstermesi beklenmez. Bakteriyel organizma testlerinde negatif
sonuçlar elde edilmiştir. Asetilsisteinin tümör oluşturma potansiyeli araştırılmamıştır.
9 / 11Üreme toksikolojisi:
Tavşan ve sıçanlarda yapılan embriyotoksikolojik çalışmalarda anormallik görülmemiştir.
Fertilite, perinatal ve postnatal toksisite araştırmaları negatif sonuç vermiştir.
N-asetilsistein sıçanlarda plasentadan geçip amniyotik sıvıda tespit edilmiştir. Oral
uygulamadan 8 saat sonrasına kadar L-sistein metabolitinin konsantrasyonu plasenta ve
fetusta annenin plazma konsantrasyonunun üzerindedir.
6. FARMASÖTİK ÖZELLİKLER
6.1. Yardımcı maddelerin listesi
Sorbitol (E420)
Trisodyum sitrat dihidrat
Beta karoten %1 (E160)
Sodyum metilhidroksibenzoat (E219)
Sodyum propilhidroksibenzoat (E217)
Disodyum EDTA
Portakal aroması
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay.
Sulandırıldıktan sonra 12 gün içinde tüketilmelidir.
6.4. Saklamaya yönelik özel tedbirler
30°C’nin altında, oda sıcaklığında ve ışıktan koruyarak saklanmalıdır.
6.5. Ambalajın niteliği ve içeriği
Karton kutuda 150 mL işaretli şişelerde 2.5-5 mL işaretli kaşık ölçek ile birlikte 60 g granül
ihtiva eden ambalajlarda sunulur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atık Kontrolü Yönetmeliği” ve
“Ambalaj ve Ambalaj Atıkları Kontrol Yönetmeliği”ne uygun olarak imha edilmelidir.
10 / 11İlacın hazırlanması:
İlaç kullanılmadan en az yarım saat önce hazırlanmalıdır. Şişedeki işaretli yere kadar taze
kaynatılmış, soğutulmuş su doldurulur ve şişe bir-iki dakika kuvvetlice çalkalanır. Kendi
haline bırakılır. Yarım saat sonra tekrar işaretli yere kadar su doldurulur ve birkaç kere
kuvvetlice çalkalanır. İçerik tamamen çözünmelidir. Portakal tadında yarı saydam kullanıma
hazır şurup buzdolabında (2-8oC) aktivitesini 12 gün korur.
7. RUHSAT SAHİBİ
RDC İlaç Araştırma ve Geliştirme San. A.Ş.
Batı Sitesi Mahallesi. Coşkun Irmak İş Merkezi. 274. Sokak.
No:120/121Yenimahalle / ANKARA
Tel : (0312) 257 42 88
Faks : (0312) 257 42 87
8. RUHSAT NUMARASI
225/20
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.06.2010
Ruhsat yenileme tarihi: -
10. KÜB’UN YENİLENME TARİHİ
-
11 / 11