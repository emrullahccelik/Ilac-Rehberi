KISA ÜRÜN BİLGİSİ
1. BEŞERİ TIBBİ ÜRÜNÜN ADI
EVİXOL 400 mg yumuşak kapsül
2. KALİTATİF VE KANTİTATİF BİLEŞİM
Her bir yumuşak kapsül.
Etkin madde:
Vitamin E Asetat (dl-alfa tokoferil asetat) 400 mg
Yardımcı maddeler
Soya yağı 40,000 mg
Sodyum metil parahidroksibenzoat (E219) 0,128 mg
Ponceau 4R 0,210 mg
Yardımcı maddeler için bölüm 6.1'e bakınız.
3. FARMASÖTİK FORM
Oral kullanım için yumuşak kapsül. Berrak, açık sarı renkli çözelti içeren kırmızı renkli,
şeffaf oval yumuşak kapsüller.
4. KLİNİK ÖZELLİKLER
4.1. Terapötik endikasyonlar
EVİXOL, vitamin E eksikliğinin tedavisinde ve profilaksisinde, antioksidan etkisinden dolayı
genel sağlığın korunmasında kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Günde 1 yumuşak kapsül.
Uygulama şekli
Ağızdan alınır.
Özel popülasyonlara ilişkin ek bilgiler
Böbrek/karaciğer/kalp yetmezliği:
Özel bir gereksinim yoktur.
1/7Pediyatrik popülasyon:
Ürünün yüksek olan sabit dozu nedeniyle pediatrik popülasyonda kullanılmaz.
Geriyatrik popülasyon
Özel bir gereksinim yoktur.
4.3. Kontrendikasyonlar
E vitaminine ya da ilacın bileşiminde bulunan diğer bileşenlerden herhangi birine aşırı
duyarlılığı olanlarda kontrendikedir.
Gebelik ve laktasyon döneminde yalnızca spesifik endikasyonlar için doktor kontrolünde
kullanılır.
4.4. Özel kullanım uyarıları ve önlemleri
E vitamininin antikoagülan ve östrojen alan hastalarda kanama zamanını uzatabileceği (K
vitamininin kanın pıhtılaşması ile ilgili fonksiyonu üzerindeki antagonistik etkisi nedeni ile)
bildirilmiştir. Ancak bu etkinin klinik önemi bilinmemektedir. Oral kontraseptif kullanan
kadınlarda, pıhtılaşma bozukluğu defekti olanlarda, yüksek doz antikoagülan tedavisi
görenlerde, K vitamini eksikliği olanlarda çok dikkatle alınması gerekir, kanama eğilimi
artabilir. Tokoferol ile tedavi edilen hastalarda tromboflebit görülebilir.
E vitamininin terapötik kullanımı hemorajik inme ile ilişkilendirilmektedir.
Bazı klinik veriler, düşük doğum ağırlıklı bebeklerde uzun süreli vitamin E tedavisini
nekrotize enterokolit ile ilişkilendirmektedir.
EVİXOL, soya yağı ihtiva eder. Bu nedenle fıstık ya da soyaya alerjisi olan hastalar
tarafından kullanılmamalıdır.
EVİXOL, alerjik reaksiyonlara (muhtemelen gecikmeli) yol açabilecek sodyum metil
parahidroksibenzoat içermektedir.
EVİXOL, alerjik reaksiyonlara yol açabilecek Ponceau 4R azo boyar maddesini içermektedir.
4.5. Diğer tıbbi ürünler ile etkileşimler ve diğer etkileşim şekilleri
Antikoagülanların, trombolitikler/diğer tombosit agregasyonu/hemostaz inhibitörleri ile
birlikte kullanımı kanama riskini artırabilir.
Antiasitler safra asiflerini çökelterek yağda eriyen vitaminlerin emilimini azaltabilir.
2/7Prevantif ve tedavi dozlarında alınan E vitamini, A vitamininin absorpsiyonunu artırmakla
birlikte, yüksek dozlarda bu etkinin ters olduğu ve absorpsiyonu azalttığı bilinmektedir. E
vitamininin anti-K vitamini etkisi olduğu ve bu nedenle yüksek doz E vitamini
uygulamalarının kanama riskini artırabileceği göz önünde bulundurulmalıdır.
Tedavinin etkinliğini azaltabileceğinden, kemoterapi, radyoterapi, demir, yağda çözünen
vitaminler, kolestiramin, kolestipol ile aynı anda kullanılmamalıdır.
Kanama zamanını etkileyebileceğinden oral kontraseptif kullanan kadınlarda dikkatli
kullanılmalıdır.
Özel popülasyonlara ilişkin ek bilgiler:
Pediyatrik popülasyon
Pediyatrik popülasyonda kullanılmaz.
4.6. Gebelik ve Laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
E vitamini östrojen alan hastalarda kanama zamanını uzatabileceğinden, oral kontraseptif
kullanan kadınlarda çok dikkatli alınması gerekir.
Gebelik dönemi
İyi yönetilmiş epidomiyolojik çalışmalar E vitamininin gebelik üzerinde ya da fetusun/yeni
doğan çocuğun sağlığı üzerinde advers etkileri konusunda yetersizdir. İnsanlara yönelik
potansiyel risk bilinmemektedir.
E vitamini plasentaya geçer. Hayvan deneylerinde teratojenik, karsinojenik ve mutajenik
etkisinin olmadığı gösterilmişse de insanlarda gebelikteki emniyeti bilinmemektedir. Ürünün
yüksek olan sabit dozu nedeniyle gebelik döneminde kullanılmamalıdır. Sadece doktor
gözetiminde kullanılmalıdır.
Laktasyon dönemi
E vitamini süte geçer. Emzirilen bebekler üzerindeki yan etkileri bilinmemektedir. Ürünün
yüksek olan sabit dozu nedeniyle laktasyon döneminde kullanılmamalıdır. Laktasyon
döneminde, hem anne hem de bebek için risk/yarar değerlendirmesi yapıldıktan sonra ve
sadece doktor gözetiminde kullanılmalıdır.
3/7Üreme yeteneği / Fertilite
Bilgi bulunmamaktadır.
4.7. Araç ve makine kullanımı üzerindeki etkiler
Araç ve makine kullanımına karşı herhangi bir olumsuz etkisi bulunmamaktadır.
4.8. İstenmeyen etkiler
Sıklıklar şu şekilde tanımlanmaktadır: Çok yaygın (≥1/10), yaygın (≥1/100 ila <1/10), yaygın
olmayan (≥1/1.000 ila <1/100), seyrek (≥1/10.000 ila <1/1.000), çok seyrek (<1/10.000),
bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Çok seyrek: alerjik reaksiyonlar, alerjik ödem, anjiyoödem, hırıltılı solunum, eritem, döküntü,
Gastrointestinal sistem hastalıkları
Çok seyrek: günlük 1 gramı aşan dozlarda bulantı, flatulans, diyare ve karın ağrısı gibi
gastrointestinal rahatsızlıklar bildirilmiştir.
Deri ve deri altı doku hastalıkları
Çok seyrek: döküntü, prurit
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Günde 1 gramı aşan dozlarda geçici barsak rahatsızlıkları, yorgunluk ve zafiyete neden
olabileceği bildirilmiştir. Gerekli destekleyici önlemler alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapotik grup: Vitaminler
ATC kodu: A11HA03
4/7Vitamin E hücre zarıda bulunan bir vitamindir. Serbest radikaller ile reaksiyona girerek hücre
zarını oksidatif zararlardan korur. Kandaki yağ asitlerini, beta karoteni ve A vitaminini
oksidatif yıkıma karşı korumaya yardımcıdır. Vitamin E, C vitamini ve beta karoten gibi bir
antioksidandır. İnsanlarda eksikliği, normal beslenme halinde nadiren ortaya çıkar. Vitamin E
eksikliği daha ziyade düşük kilolu yeni doğanlarda ve normal yağ absorpsiyonu olmayanlarda
gözlenir. Yağ malabsorpsiyonuna bağlı E vitamini eksikliği nörolojik bozukluklara yol
açabilir.
Günlük toplam gereksinim miktarları:
0-6 ay arası bebeklerde, günlük 6 IU,
7-12 ay arası bebeklerde, günlük 9 IU,
l-3 yaş arası çocuklarda günlük 9 IU,
4-8 yaş arası çocuklarda, günlük 10.5 IU,
9-13 yaş arası yetişkinlerde, günlük 16.5 IU,
14 yaşından büyük yetişkinlerde, günlük 22.5 IU,
Hamilelerde, günlük 22.5 IU,
Emziren annelerde, günlük 28.5 IU
Günlük maksimum müsaade edilebilecek toplam miktar:
l-3 yaş arası çocuklarda, günlük 300 IU,
4-8 yaş arası çocuklarda, günlük 450 IU,
9-13 yaş arası yetişkinlerde, günlük 900 IU,
l4-18 yaş arası yetişkinlerde, günlük 1200 IU,
19-70 yaş arası ve70 yaşından büyük yetişkinlerde, günlük 1500 IU,
l8 yaşında ve küçük olan hamilelerde ve emziren annelerde, günlük 1200 IU,
19-50 yaş arası hamilelerde ve emziren annelerde, günlük 1500 IU
5.2. Farmakokinetik özellikler
Genel Özellikler
Emilim:
Vitamin E yağda çözünen bir vitamin olup, ince barsaklardan absorpsiyonu safra
mevcudiyetine bağlıdır. Yağ absorpsiyonunu etkileyen şartlar hem vitamin E hem de diğer
yağda çözünen vitaminlerin absorpsiyonunu etkiler.
5/7Dağılım:
Vitamin E büyük oranda lipoproteinlerle birlikte kan dolaşımına geçer. Başlıca vücut yağları,
adaleler ve karaciğerde depolanır.
Biyotransformasyon:
Karaciğerde metabolize edilir. Ana metabolitleri 2,5,7,8 tetrametil-2 (2-karboksi etil)-6-
hidroksimannan'dır.
Atılım:
Fazlası feçesle atılır. Dozun yaklaşık % l'i idrarla atılır.
5.3. Klinik öncesi güvenlilik verileri:
Hayvan deneylerinde teratojenik, karsinojenik ve mutajenik etkisinin olmadığı gösterilmiştir.
Fare, sıçan ve tavşanlardaki LD ’si 2000 mg/kg'ın üzerindedir.
50
6. FARMASÖTİK ÖZELLİKLER
6.1. Yardımcı maddelerin listesi
Soya yağı
Jelatin (sığır jelatini)
Gliserol
Sodyum metil parahidroksibenzoat (E219)
Ponceau 4R
6.2. Geçimsizlikler
Herhangi bir geçimsizlik bildirilmemiştir.
6.3. Raf ömrü
24 aydır.
6.4. Saklamaya yönelik özel uyarılar
25°C altındaki oda sıcaklıklarında saklanmalıdır.
6.5. Ambalajın niteliği ve içeriği
EVİXOL 400 mg Yumuşak Kapsül adlı ürünümüzün primer ambalaj malzemesi olarak, 30 ml
ve 35 mm ağız çaplı beyaz renkli HDPE şişe ve beyaz renkli 35 mm ağız çaplı plastik kapak
kullanılmıştır. Her karton kutu kullanma talimatı ile birlikte 30 adet yumuşak kapsül içerir.
6/76.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrol Yönetmeliği" ve
"Ambalaj ve Ambalaj Atıklarının Kontrolü Yönetmelik"lerine uygun olarak imha edilmelidir.
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve
İklim Değişikliği Bakanlığınca belirlenen toplama sistemine veriniz.
7. RUHSAT SAHİBİ
World Medicine İlaç San. ve Tic. A.Ş.
Bağcılar/İstanbul
8. RUHSAT NUMARASI
2023/80
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 15.03.2023
Ruhsat yenileme tarihi:
10. KÜB'ÜN YENİLENME TARİHİ
7/7