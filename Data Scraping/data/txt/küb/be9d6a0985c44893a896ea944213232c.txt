1 KISA ÜRÜN B İLGİSİ  
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesleği mensuplarının şüpheli advers reaksiyonları TÜFAM’a 
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?  
 
1. BEŞERİ TIBBİ ÜRÜNÜN ADI  
 
LOTEMAX® 5 mg/g  göz merhemi  
Steril  
 
2. KALİTATİF VE KANTİTATİF BİLEŞİMİ  
 
Her 1 g’da  
 
Etkin madde  
Loteprednol etabonat  5 mg   
 
Yardımcı maddeler  
Yardımcı maddelerin tam listesi için bölüm 6.1'e bakınız.  
 
3. FARMASÖTİK FORMU  
 
Beyazımsı ile sarımsı arası homojen göz merhem i. 
 
4. KLİNİK ÖZELLİKLER  
 
4.1 Terapötik endikasyonlar  
 
Yetişkinlerde oküler cerrahiyi takiben post -operatif inflamasyonun ve ağrının tedavisi . 
 
4.2 Pozoloji ve uygulama şekli  
 
Pozoloji/uygulama sıklığı ve süresi:  
 
Yaşlılar dahil yetişkinlerde kullanım  
Göz merhemi, ameliyattan sonraki gün başlanacak ve 2 hafta boyunca devam edecek şekilde 
yaklaşık 1 ,3 cm’lik şeri t, etkilenen gözün konj onktival kesesine günde dört kez, yaklaşık 4 saat 
aralıklarla uygulanmalıdır. Tedavi süresi 2 haftayı geçmemelidir.  
 
Uygulama şekli  
 
Oküler kullanım . LOTEMAX intraoküler uygulama için endike değildir.  
Bu ürün ambalajlandığında sterildir. Göze zarar verebileceği ve merhemi kontamine 
edebileceği için, hastalara tüp ucunun göz dahil herhangi bir yüzeye temas etmesine izin 
vermemeleri tavsiye edilmelidir. Tüp kullanımdan hemen sonra kapatılmalıdır.  
 
Sistemik emilimi azaltmak için merhem göze uygulandıktan sonra nazolakrimal okl üzyon veya 
göz kapaklarının 2 dakika kapatılması önerilir.  
2 LOTEMAX,  başka bir topikal oftalmik tıbbi ürünle birlikte kullanılıyorsa, uygulamalar 
arasında 15 dakika kadar bir süre  olmalıdır. Merhemler en son uygulanmalıdır.  
 
Özel popülasyona ilişkin ek bilg iler: 
 
Böbrek/Karaciğer yetmezliği:  
 
Loteprednol etabonat ve metabolitlerine sistemik maruziyet olmadığı veya ihmal edilebilir 
düzeyde olduğu için, böbrek ve karaciğer işlev yetmezliği nin loteprednol etabonatın güvenliliği 
ve etkililiği üzerinde ki etkisi  çok az veya ihmal edilebilir düzeydedir.  
 
Pediyatrik popülasyon : 
LOTEMAX’in etkililiği ve güvenliliği pediyatrik hast alarda araştırılmamıştır. LOTEMAX 
pediyatrik hastalarda kullanılmamalıdır.  
 
Diğer farmasötik form, bu popülasyona uygulamak için daha uygun olabilir (bkz. Bölüm 5.1).   
 
Geriyatrik popülasyon:  
Yaşlı ve genç hastalar arasında güvenlilik ve etkililik konusunda genel bir fark 
gözlemlenmemiştir . 
 
4.3 Kontrendikasyon lar 
 
• Etkin madde ye, diğer kortikosteroidlere  veya bölüm 6.1 ’de listelenen yardımcı 
maddelere karşı aşırı duyarlılık.  
• LOTEMAX  epitelyal herpes simpleks keratiti (dendritik keratit), vaksiniya, suçiçeği 
dahil olmak üzere kornea ve konj onktivanın viral hastalıklarının çoğunda ve ayrıca 
gözün mikobakteriyel enfeksiyonunda ve oküler yapıların mantar hastalıklarında 
kontrendikedir; d iğer enfeksiyöz hastalıklara benzer şekilde, kortikosteroidlerin 
maskeleyip kötüleştirebildiği tedavi edilmemiş cerahatli akut enfeksiyonlar, tanısı 
bilinmeyen "kırmızı göz" ve amip e bağlı enfeksiyon larda da kontrendikedir . 
 
4.4 Özel kullanım uyarıları ve önlemleri  
 
Göz İçi Basıncı (GİB) artışı ve katarakt  
Kortikosteroidlerin uzun süreli kullanımı,  optik sinire zarar veren  glokoma , görme 
keskinliğinde ve görme alanlarında bozukluklara ve arka subkapsüler katarakt oluşumuna 
neden olabilir. Glokom varlığında steroidler dikkatli kullanılmalıdır.   
 
Eğer bu ürün 10 gündür veya 10 günden fazla kullanıldıysa göz içi basıncı izlenmelidir.  
 
Gecikmiş iyileşme  
Katarakt ameliyatından sonra steroid kullanımı iyileşmeyi geciktirebilir ve bleb oluşma 
insidansını artırabilir. Korneanın veya skleranın incelmesine neden olan bu hastalıklarda, 
topikal steroidlerin kullanılmasıyla perfora syonların meydana geldiği bilinmektedir. İlacın ilk 
reçete lenmesi  ve 14 günün üzerinde kullanım için reçetenin yenilenmesi, hekim tarafından 
ancak  hastanın yarıklı lamba biyomikroskobu ve uygun olduğunda floresans  boyama gibi 
büyütmeye yardımcı yöntemlerle muayenesinden sonra yapılmalıdır.   
 
 
3 Görme bozukluğu  
Sistemik ve topikal kortikosteroid kullanımıyla görme bozukluğu bildirilebilir. Bir hasta 
bulanık görme veya diğer görme bozuklukları gibi semptomlarla gelirse, siste mik ve topikal 
kortikosteroidlerin kullanımından sonra bildirilen katarakt, glokom veya merkezi seröz 
korioretinopati (MSKR) gibi nadir hastalıkları içeren olası nedenlerin değerlendirilmesi için 
hasta nın bir göz doktoruna sevk edilmesi düşünülmelidir.  
 
Bakteriyel enfeksiyonlar  
Kortikosteroidlerin uzun süreli kullanımı, konak yanıtını baskılayabilir ve ikincil oküler 
enfeksiyon olasılığını artırabilir. Gözün akut pürülan durumlarında , steroidler enfeksiyon u 
maskeleyebilir veya mevcut enfeksiyonu şiddetlendirebilir  (bkz.  Bölüm 4.3).  Eğer, 
semptomlarda 2 gün içinde iyileşme olmazsa hastanın yeniden değerlendirilmesi gerekir.  
 
Mantar enfeksiyonları  
Korneanın mantar enfeksiyonları, özellikle uzun süreli lokal steroid uygulaması ile birlikte  
gelişmeye eğilimlidir. Bir steroidin kullanıldığı veya kullanı lmakta  olduğu herhangi bir kalıcı 
korneal ülserasyonda mantar invazyonu düşünülmelidir. Tanıya yardım cı olmak için uygun 
olduğunda mantar kültürleri alınmalıdır.   
 
Viral enfeksiyonlar  
Herpes simpleks öyküsü olan hastaların tedavisinde kortikosteroid kullanılması büyük dikkat 
gerektirir. Oküler steroid kullanımı seyri uzatabilir ve gözdeki birçok viral enf eksiyonun 
(herpes simpleks dahil) şiddetini artırabilir.  
 
Kontakt lens kullanıcıları  
Genel olarak, kontakt lens takmaları tıbbi olarak endike olmadıkça, hastalar oküler cerrahiden 
sonra kontakt lens takmamalıdır . LOTEMAX merhem ile tedavi boyunca hastalar kontak t lens 
kullanmamalıdır.  
 
4.5 Diğer tıbbi ürünler ile etkileşim ve diğer etkileşim şekilleri  
 
Loteprednol etabonat, topikal uygulamayı takiben plazmada saptanmadığından, sistemik olarak 
uygulanan tıbbi ürünlerin farmakokinetiğini etkilemesi b eklenmemektedir. Ancak, oküler 
loteprednol etabonat göz damlası  ile izlenen göz içi basıncını az miktarda artırma potansiyelini, 
sistemik olarak uygulanan antikolinerjik aktiviteye sahip tıbbi ürünler olumsuz etkileyebilir. Eş 
zamanlı oküler hipotansif ted avi alan hastalarda, loteprednol etabonat eklenmesi göz içi 
basıncını artırabilir ve bu tıbbi ürünlerin gözle görülür oküler hipotansif etkisini azaltabilir.  
 
Eş zamanlı siklopleji uygulaması, göz içi basıncının  yükselme  riskini artırabilir.  
 
Kobisistat içeren ürünler de dahil olmak üzere CYP3A inhibitörleri ile eş zamanlı tedavinin 
sistemik yan etki riskini artırması beklenmektedir. Yarar, artmış sistemik kortikosteroid yan 
etki riskinden daha ağır basmadığı sürece kombi nasyondan kaçınılmalıdır; bu gibi durum larda 
hastalar, sistemik kortikosteroid yan etkileri açısından izlenmelidir.  
 
Özel popülasyonlara ilişkin ek bilgiler  
Özel popülasyonlara ilişkin hiçbir klinik etkileşim çalışması yürütülmemiştir.  
Pediyatrik popülas yon  
Pediyatrik popülasyona ilişkin hiçbir klinik etkileşim çalışması yürütülmemiştir.  
 
4 4.6 Üreme yeteneği/ fertilite , gebelik ve laktasyon   
 
Genel tavsiye  
Gebelik kategorisi C’dir.  
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Çocuk doğurma potansiyeli bulunan kadınlarda LOTEMAX kullanımı ve/veya LOTEMAX 
kullanan kadınlarda kontrasepsiyon gerekliliği ile ilgili yeterli veri mevcut değildir  
 
Gebelik  dönemi  
Gebe kadınlarda loteprednol etabonatın kullanımına ilişkin veri bulunmamaktadır.  
 
Hayvanlarda yapılan çalışmalar üreme toksisitesi göstermiştir (bkz. Bölüm 5.3). İnsanlar için 
potansiyel risk bilinmemektedir ve açıkça gerekmedi ği sürece LOTEMAX gebelikte 
kullanılmamalıdır.  
 
Laktasyon  dönemi  
Loteprednol etabonatın insan sütüne geçip geçmediği bilinmemektedir.  
 
Hayvan çalışmalarında loteprednol etabonatın anne sütüne geçmesi araştırılmamıştır. Bununla 
birlikte, göze topikal olarak uygulana n loteprednole sistemik maruziyet çok düşüktür (kan 
plazma konsantrasyonları 500 pg/mL'nin altındadır) ve plazma loteprednol etabonat, kan 
estareazları tarafından inaktif metabolite hızla yıkılır.  
 
Mevcut veriler sınırlı olduğundan loteprednol etabonatın e mziren kadınlarda kullanılması 
önerilmemektedir.  
 
Üreme yeteneği/ Fertilite  
İnsanlarda loteprednol etabonatın fertilite üzerine etkisine ilişkin klinik veri yoktur. Hayvan 
çalışmaları, lotepredolün fertilite ve çiftleşme performansı üzerinde hiçbir zararlı etkisi nin 
olmadığını göstermektedir.  
 
4.7 Araç ve makine kullanımı üzerinde ki etkile r 
 
LOTEMAX  araç ve makine kullanma yeteneği üzerinde orta düzeyde etkiye sahiptir.  
 
LOTEMAX, oküler advers reaksiyonlara neden olabilir. Görme üzerinde herhangi bir geçici 
etki varsa, hastaya araç veya makine kullanmadan önce bunların azalmasını beklemesi tavsiye 
edilmelidir.  
 
4.8 İstenmeyen etkiler  
 
Güven lilik profilinin özeti  
LOTEMAX ’ın klinik çalışmalarında en yaygın oküler yan etki, hastaların yaklaşık %25’inde 
kaydedilen ön kamara inflamasyonudur Diğer yaygın advers etkiler ise % 4-5’lik bir insidans 
ile konjonktival hiperemi , korneal ödem  ve göz ağrısı  ve %1-2'lik bir insidans ile bulanık görme  
idi. Bu istenmeyen yan etkilerin bir çoğu cerrahi müd ahalenin sonucu olabilir. Göz ile ilgili 
olmayan tek yan etki %1.5’ lik bir  insidans ile baş ağrısıdır.  
 
 
5 Advers reaksiyonların tablo halinde listesi  
Sıklıklar şu şekilde tanımlanır: çok yaygın (≥ 1/10); yaygın (≥ 1/100 ila < 1/10); yaygın 
olmayan (≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000), 
bilinmiyor (eldeki verilerden hareketle tahmin edilemiyor).  
 
Klinik çalışmalarda ve spontan raporlama sırasında aşağıdaki advers reaksiyonlar 
gözlemlenmiştir:   
 
Sistem Organ Sınıfı   Sıklık  Advers reaks iyon  
Bağışıklık sistemi 
hastalıkları  Bilinmiyor  Aşırı duyarlılık*  
Sinir sistemi 
hastalıkları  Yaygın  Baş ağrısı  
Göz hastalıkları  Çok yaygın  Ön kamara inflamasyonu  
Yaygın  Konjonktival hiperemi, bulanık görme , korneal 
ödem, göz ağrı sı 
Bilinmiyor  Gözde tahriş*, gözde şiş lik*, gözyaşı nda artış*, 
gözde kaşıntı*, görme keskinliğinde azalma*  
* pazarlama sonrası izlem  sırasında gözlemlenen advers reaksiyonlar.  
 
Loteprednol etabonat süspansiyonu ile 28 gün veya daha uzun süre tedavi gören bireylerin 
kontrollü, randomize çalışmalarının bir toplamında, göz içi basıncında anlamlı artış (≥10 
mmHg) insidansı loteprednol etabonat alan hastalar arasında % 2 (15/901), prednizolon asetat 
% 1 alan hastalar arasında % 7 (11 /164) ve plasebo alan hast alar arasında % 0 ,5 (3/583) idi . 
 
Şüpheli advers reaksiyonların bildirilmesi  
Ruhsatlandırma sonrası şüpheli advers reaksiyonların raporlanması büyük önem taşımaktadır. 
Raporlama yapılması, ilacın yarar/risk dengesinin sürekli olarak izlenmesine olanak sağlar. 
Sağlık mesleği mensuplarının herhangi bir şüpheli advers reaksiyonu Türkiye Farmakovijilans 
Merkezi (TÜFAM)’ne bildirmeleri gerekmektedir (www.titck.gov.tr; e -posta: 
tufam@titck.gov.tr; tel: 0 800 314 00 08; faks: 0 312 218 35 99).  
 
4.9 Doz aşımı   
 
Akut doz aşımının oftalmik yolla meydana gelmesi olası değildir.  
 
İnsanlarda kanıtlanmış düşük biyoyararlanıma dayalı olarak, kazara ağızdan alımdan sonra da 
risk beklenmemektedir. 6 gönüllü üzerinde yapılan küçük farmako kinetik çalışmada 40 mg 
loteprednol etabonatın oral dozu (8 şişe ürünün etkin madde içeriğine eşdeğer) iyi tolere edildi 
ve anlamlı bir advers etki gözlemlenmedi.  
 
5. FARMAKOLOJİK ÖZELLİKLER  
 
5.1 Farmakodinamik özellikler  
 
Farmakoterapötik grup: Oftalmolojikler, antiinflamatuvar ilaçlar, kortikosteroidler  
 
6 ATC kodu: S01BA14  
Etki mekanizması  
Kortikosteroidler çok sayıda güçlü antiinflamatuvar  etkiye neden olur. Kortikosteroidler, 
mekanik, kimyasal veya immünolojik yapıdaki uyarıcı  ajanlara karşı inflamatuvar yanıtı 
baskılar. Kortikosteroidler,  antiinflamatuvar  etkilerine öncelikle sitozolik glukokortikoid 
reseptörünün (GR) modülasyonu yoluyla a racılık eder ve kortikosteroid -GR kompleksi farklı 
yolaklarda rol oynar. Kortikosteroidler,  inflamatu var yolağın erken dönemlerinde etki gösteren 
bir enzim olan fosfolipaz A 2'yi inhibe eder; bu inhibisyon hem siklooksijenaz hem de 
lipoksijenaz  inflamatuvar  yolaklarını etkili bir şekilde baskılar.  
 
Farmakodinamik etkiler  
Loteprednol etabonat, etki bölgesinde etkili olmak üzere tasarlanmış güçlü anti -inflamatuvar 
aktiviteye sahip yeni bir kortikosteroid sınıfıdır. Anti -inflamatuvar aktivitesi, o ftalmolojide 
kullanılan en güçlü steroide benzer olmakla birlikte göz içi basıncı üzerinde daha az etkiye 
sahiptir. Hayvan çalışmaları, loteprednol etabonatın steroid reseptörlerine deksametazona göre 
4,3 kat daha fazla bağlanma afinitesine sahip olduğunu göstermiştir. Bu yeni steroid sınıfı, in 
vivo ortamda  toksik olmayan maddelere dönüşüm leri, kimyasal yapıları ve vücuttaki enzimatik 
yolaklarıyla ilgili bilgilerden tahmin edilebilen biyoaktif moleküllerden oluşur. Kortienik asit, 
prednizolonun inaktif bir metabolitidir ve ayrıca kortienik asit analogları kortikosteroid 
aktivitesine sahip değildir. Loteprednol etabonat, bu analoglardan biri olan kortienik asit 
etabonatın bir ester türevidir.  
 
Klinik etkililik ve güvenlilik  
Plasebo kontrollü çalışmalar, LOTEMAX 'ın ameliyat sonrası göz  inflamasyonu tedavisinde 
plasebodan anlamlı olarak daha etkili olduğunu göstermiştir. İki randomize, çok merkezli, çift 
maskeli, paralel grup, taşıyıcı kontrollü çalışmada, postoperati f inflamasyonu olan 805 hastada , 
LOTEMAX , katarakt cerrahisini takiben ön kamara inflamasyonunu ve ağrıyı gidermede  
taşıyıcıya  kıyasla daha etkiliydi. Birincil sonlanım noktaları, cerrahi sonrası 8. günde ön kamara 
hücreleri ve flare ’in tamamen  düzelmesi ve hiç ağrı olmamasıydı. Bu çalışmalarda, LOTEMAX 
ile cerrahi sonrası 8. günde ön kamara hücreleri ve flare ’i tamamen  düzel en (%27 ,7’e karşı 
%12,5) ve hiç ağrısı olmayan (% 75,5'e karşı %43 ,1) hasta ların insidansı istatistiksel olarak 
anlamlı ölçüde daha yüksekti.  
 
Kortikosteroidler, duyarlı kişilerde göz içi basıncında artışa neden olabilir. Küçük  bir grupla 
yapılan bir çalışmada, loteprednol etabonat süspansiyonun, göz içi basınçta bir artışa neden 
olma  süresi prednizolon asetata göre anlamlı ölçüde daha uzundu. İntraoküler basınç artışı ≥10 
mm Hg olan hastaların genel insidansı, loteprednol etabonat ile tedavi edilen hastalarda daha 
düşüktü. Loteprednol etabonat ile tedavi edilen birçok hastada, göz içi  basıncındaki nihai artış, 
prednizolon asetat ile tedavi edilen hastalarda görülen seviyelere  hiçbir zaman ulaşmadı. Klinik 
çalışmalarda tüm hastaların sadece %2'sinde  ≥10 mm Hg'lik bir göz içi basıncı yükselmesi 
gözlendi.  Göz içi basıncında anlamlı bir a rtış gösteren hastaların küçük bir yüzdesinde, tıbbi 
ürünlerin kesilmesiyle basınç hızla normale döndü.  
 
Pediyatrik popülasyon  
İntraoküler inflamasyon tedavisi için loteprednol etabonat göz jeline (%0.5) kıyasla  
prednizolon asetat oftalmik süspansiyonun (%1) güvenliliğini ve etkililiğini değerlendiren 
randomize, çok merkezli, çift maskeli, bir paralel grup çalışması yapıldı. Çalışma, rutin, 
komplike olmayan çocukluk çağı katarakt cerrahisine tabi olan 0 -11 yaşları arasındaki 107 
pediyatrik katılımcıyı içeriyordu ve loteprednol etabonat göz jelinin prednizolon asetat 
süspansiyonu (%1) ile ilişkil i olarak ön kamara inflamasyonu nun giderilmesi bakımından 
7 benzer etkinliğe sahip olduğu gösterildi.  Bu çalışmada, %0 ,5 loteprednol etabonat göz jeli, 
ameliyat gününün akşamı bir kez, daha sonra ilk 14 gün boyunca günde dört kez uygulandı ve 
ardından ameliy at sonrası 15 ila 21. günler arasında doz günde iki kez  ve sonrasında ameliyat 
sonrası 22. günden 28. güne kadar günde bir kez olarak azaltılarak kesildi.   
 
5.2 Farmakokinetik özellikler  
 
Emilim : 
Loteprednol etabonat göz süspansiyonunun oküler uygulaması , dozlamadan 20 dakika sonra 
göz sıvısında ölçülebilir loteprednol etabonat konsantrasyonları na neden oldu  ve sırasıyla 
dozlamadan 40 ve 60 dakika sonra yaklaşık 2 ,3 ng/mL ve 3 ,7 ng/mL ’lik konsantrasyonlar 
gözlemlendi.  
 
Normal gönüllülerde loteprednol etabonat göz süspansiyonunun oral ve oküler uygulamasından 
elde edilen sonuçlar, kan plazmasında değişmemiş etkin madde veya metabolitin düşük veya 
saptanamayan konsantrasyonlarının olduğunu göstermiştir. Bir biyoyararlanım çalışmasından 
elde edilen sonuçlar, loteprednol etabonat göz süspansiyonunun her bir göze 2 gün süreyle 
günde sekiz kez ve ardından 41 gün boyunca günde dört kez bir damla şeklinde oküler 
uygulamasından sonra loteprednol etabonatın plazma konsantrasyonları nın, miktar belirleme 
ve tüm örnekleme zamanlarında saptama sınırının (1 ng/mL) altında olduğunu göstermiştir. 
Aynı çalışmada, plazma kortizol konsantrasyonları da ölçüldü ve adrenal korteks 
baskılanmasına dair hiçbir kanıt gözlemlenmedi. Tüm kortizol ölçümleri normal sınırlardaydı. 
Bu çalışma, topikal olarak uygulanan loteprednol etabonatın emiliminin, varsa bile, sınırlı 
olduğunu  göstermektedir.  
 
Dağılım : 
Yayınlana n verilere göre, gözyaşında loteprednol etabonat, tek bir damla LOTEMAX  
uygulamasından sonra 6 . saatte 114 mc/g olarak saptanan  ortalama konsantrasyonları nın 24. 
saatte 2 ,41 mcg/g'ye düştüğü tespit edilmiştir.  
 
Biyotransformasyon : 
Sistemik dolaşıma sınırlı  dağılımdan sonra loteprednol etabonat, kan esterazları tarafından hızla 
PJ-91 metabolitine (∆1 -kortienik asit etabonat) metabolize edilir.  
 
Eliminasyon : 
Topikal (oküler) uygulamayı takiben loteprednol etabonata sistemik maruziyet in çok düşük 
olması nedeniyle, l oteprednol etabonat ve metabolitlerinin atılım yolu  belirlenmemiştir.  
 
5.3 Klinik öncesi güvenlilik verileri  
 
Geleneksel yinelenen doz toksisitesi ve genotoksisite çalışmalar ına dayalı olarak elde edilen 
klinik -dışı verilerde insanlar için hiçbir özel risk saptanmamıştır.  
 
Yapılan üreme toksisitesi çalışmalarında  tavşanlarda  (gecikmiş kemik leşme , meningosel 
insidansında artış, anormal sol karotis arter ve ekstremite katlantıl arı) ve sıçanlarda yapılan 
üreme toksisitesi (implantasyon sonrası kayıplarda artış, fetal vücut ağırlığı ve iskelet 
kemikleşmesinde  azalma, innominat arter yokluğu , yarık damak ve umbilikal herni) maternal 
toksisite, embriyotoksisite ve teratojenik etkile r gözlemlenmiştir. Bu etkiler, 60 kg'lık erkek 
için belirlenen maksimum topikal klinik günlük dozdan yaklaşık  10 ila 100 kat daha yüksek 
oral dozlarda gözlemlenmiştir. Oküler uygulama bölgesinden oldukça sınırlı emilim nedeniyle, 
8 bu bulguların klinik önemi muhtemelen sınırlıdır, ancak amaçlanan uygulama yolu için 
embriyotoksik veya teratojenik etkilerin olmadığına dair doğrudan bir kanıt yoktur.  
 
Hem akut hem de çoklu doz lu tavşan oküler çalışmalarında hafif oküler akıntı kaydedildi.  
 
6. FARMASÖTİK ÖZELLİKLER  
 
6.1 Yardımcı maddelerin listesi   
 
Mineral yağ  
Beyaz vazelin  
 
6.2 Geçimsizlikler  
 
Bu tıbbi ürün için geçimsizlik çalışması bulunmadığından diğer tıbbi ürünlere 
karşılaştırılmamalıdır . 
 
6.3 Raf ömrü  
 
24 ay  
 
6.4 Saklamaya yönelik özel tedbirler  
 
25°C’nin altında dik olarak saklayın ız. 
Açıldıktan sonra 25°C'nin altında saklanmak koşuyla 14 gün içerisinde kullanılmalıdır.  
Çocukların göremeyeceği, erişemeyeceği yerlerde ve ambalajında saklayınız.  
 
6.5 Ambalajın niteliği ve içeriği  
 
Kutuda, p embe LDPE kapa klı, kalay  malzemeli beyaz tüp içerisinde  3,5 g steril merhem.  
 
6.6 Beşeri tıbbi üründen arta kalan maddelerin imhası ve diğer özel önlemler  
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.  
 
7. RUHSAT SAHİBİ  
 
Bausch & Lomb Sağlık ve Optik Ürünleri Ticaret A.Ş.  
Metrocity İş Merkezi Büyükdere Cad. Kırgülü Sk. No:4 K:3 34394 Şişli / İstanbul  
Tel: 0212 371 82 00   
 
8. RUHSAT NUMARASI  
 
2023/39  
 
9. İLK RUHSAT TARİHİ / RUHSAT YENİLEME TARİHİ  
 
İlk ruhsat tarihi: 16.02.2023  
Son yenilenme tarihi:   
9 10. KÜB’ÜN YENİLENME  TARİHİ  
