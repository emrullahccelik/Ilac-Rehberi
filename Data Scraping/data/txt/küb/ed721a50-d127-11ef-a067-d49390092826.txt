KISA ÜRÜN BİLGİSİ
1. BEŞERİ TIBBİ ÜRÜNÜN ADI
BENZAPEN-LA 1.200.000 IU IM Enjeksiyonluk Toz
Steril
2. KALİTATİF VE KANTİTATİF BİLEŞİM
Etkin madde: Her bir flakon 1.200.000 IU benzatin benzilpenisilin (penisilin G
benzatin) içerir.
Yardımcı maddeler: Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti
Beyaz ya da krem renkli, hemen hemen kokusuz toz.
4. KLİNİK ÖZELLİKLER
4.1. Terapötik endikasyonlar
BENZAPEN, benzilpenisiline duyarlı mikroorganizmaların neden olduğu enfeksiyonların
tedavisinde endikedir. Tedavi, bakteriyolojik testler ve klinik cevaplarla yönlendirilmelidir.
Aşağıda belirtilen enfeksiyonlar, yeterli dozdaki intramusküler benzatin benzilpenisiline
genellikle cevap verirler:
Streptokok enfeksiyonları; üst solunum yollarının hafif ve orta şiddetteki enfeksiyonları
Zührevi enfeksiyonlar; sifiliz, yaws, bejel ve pinta.
Benzatin benzilpenisilinin profilaktik amaçla kullanıldığı durumlar:
Akut eklem romatizması ve/veya romatizmal menşeli kore. Benzatin benzilpenisilin ile
profilaksi, bu durumların nüksünü önlemede etkilidir. Ayrıca, akut glomerülonefrit ve
romatizmal kalp hastalığını takiben de profilaktik olarak kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde önerilmediği takdirde;
Üst-solunum yolunun A grubu streptokok enfeksiyonları (örn. farenjit): Erişkinler için:
1.200.000 ünitelik tek enjeksiyon halinde
Sifiliz:
Primer, sekonder ve latent : 2.400.000 ünite tek doz
Geç (tersiyer ve nörosifiliz) : 2.400.000 ünite tek doz 7 gün ara ile üç defa
Yaws, bejel ve pinta : 1.200.000 ünite tek bir enjeksiyon halinde
Profilaksi : Akut eklem romatizması ve glomerülonefrit için; akut bir
nöbeti takiben ayda bir kez 1.200.000 ünite veya her iki haftada
bir 600.000 ünite verilebilir.
1Uygulama şekli:
BENZAPEN intramusküler (IM) yolla uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
Bu ilacın büyük oranda böbrekler yoluyla atıldığı bilinmektedir ve bu ilaca karşı
gelişen toksik reaksiyon riski böbrek fonksiyon bozukluğu olan hastalarda daha fazla olabilir.
Pediyatrik popülasyon:
Üst-solunum yolunun A grubu streptokok enfeksiyonları (örn. farenjit):
Çocuklar için: 900.000 ünitelik tek enjeksiyon halinde
Bebekler ve 27 kg’ın altındaki çocuklar için: 300.000-600.000 ünitelik tek enjeksiyon halinde
Sifiliz:
Konjenital: 2 yaşın altındaki çocuklar için, 50.000 ünite/kg (vücut ağırlığı)
2-12 yaş arasındakiler için doz erişkinlerin dozaj tablosuna göre ayarlanır.
Geriyatrik popülasyon:
Penisilin G benzatin ile yapılan klinik çalışmalar, yaşlı hastaların genç hastalara göre
farklı yanıt verip vermediğini değerlendirme açısından yeterli sayıda 65 yaş ve üzeri hasta
içermemektedir. Rapor edilen diğer klinik çalışmalar ise yaşlı ve genç hastalar arasında yanıt
açısından fark olmadığını göstermektedir. Yaşlı hastalarda genel olarak hepatik, renal veya
kardiyak fonksiyonda azalma, eş zamanlı hastalık ve diğer ilaç tedavileri daha sıklıkla
görüldüğünden yaşlılar için doz seçimi dozlama aralığının alt sınırından başlanarak
yapılmalıdır.
Yaşlı hastalarda böbrek fonksiyon bozukluğu bulunması daha muhtemel olduğundan doz
seçimi dikkatle yapılmalıdır. Böbrek fonksiyonun izlenmesi yararlı olabilir.
4.3. Kontrendikasyonlar
Penisilinlere aşırı duyarlığı bilinen kişilerde kontrendikedir.
4.4. Özel kullanım uyarıları ve önlemleri
İntravenöz kullanılmaz.
İntravenöz enjeksiyon yapmayınız veya diğer intravenöz çözeltiler ile karıştırmayınız.
Benzatin penisilin G’nin yanlışlıkla intravenöz uygulanması sonucu
kardiyorespiratuar arrest ve ölüm bildirilmiştir.
Benzatin benzilpenisilin sadece verilen endikasyonlar için kullanılmalıdır.
Penisilin tedavisi gören hastalarda ciddi ve bazen de fatal sonuçlar veren aşırı duyarlılık
(anafilaktik) reaksiyonları kaydedilmiştir. Bir penisilin tedavisi uygulamadan önce hastanın
penisilinler, sefalosporinler ve diğer alerjenlere önceden aşırı duyarlık reaksiyonları olup
olmadığı araştırılmalıdır. Alerjik bir reaksiyon meydana gelmesi halinde ilaç alımı
kesilmeli ve uygun bir tedaviye geçilmelidir. Ciddi anafilaktik reaksiyonlar epinefrin ile acil
2bir tedaviyi gerektirir. Gereğinde oksijen, intravenöz steroidler ve hava yollarının açık
tutulması için entübasyon uygulanmalıdır.
Belirgin alerji ve/veya astım öyküsü olanlarda dikkatle kullanılmalıdır.
Antibakteriyel ajanlar ile tedavi kolonun normal florasını değiştirerek aşırı Clostridium
difficile üremesine neden olabilmektedir. Penisilin G benzatin dahil olmak üzere hemen
hemen tüm antibiyotiklerin kullanımı ile C. difficile ile ilişkili diyare (psödomembranöz kolit)
bildirilmiştir ve bu durum hafif diyareden ölümcül kolite kadar değişen şiddette
görülebilmektedir.
Benzilpenisilin kullanımı sırasında veya sonrasında şiddetli ve inatçı diyare gelişen hastalarda
psödomembranöz kolit olasılığı düşünülmelidir. Bu durumda Clostridium difficile’den sadece
şüphelenilse bile benzilpenisilin kesilmeli ve uygun bir tedavi verilmelidir. Klinik olarak
gereken şekilde sıvı ve elektrolit idamesi, protein desteği C. difficile’ye karşı antibiyotik
uygulaması ve cerrahi değerlendirme yapılmalıdır. Psödomembranöz kolit antibiyotik
kullanımının ardından aylar sonra görülebildiği için tıbbi hikayenin dikkatli alınması
gerekmektedir.
Böbrek fonksiyon bozukluğu varlığında, yüksek dozlarda penisilin serebral iritasyon,
konvülsiyonlar ve komaya neden olabilir.
Diyabetiklerde intramusküler depo enjeksiyondan absorpsiyon gecikebilir.
Antibiyotik ile temas eden kişilerde cilt sensitizasyonu ortaya çıkabilir ve bu nedenle
madde ile temastan kaçınılmalıdır.
Arter veya sinir içine veya yakınına enjekte edilmez. BENZAPEN ve diğer penisilin
preparatlarının kazaen direkt arter içine veya yakınına hızlı enjeksiyonu sonucunda, kalıcı
paralizi ile birlikte transvers miyelit, ekstremitelerin yakın bölümünde ve parmaklarda
ampütasyonu gerektiren gangren, enjeksiyon yeri ve çevresinde nekroz ve deri döküntüleri
ile sonuçlanan ciddi nörovasküler tahribata neden olabilir. Bu tip etkiler kalça, uyluk ve
deltoid alanlara enjeksiyonu takiben de kaydedilmiştir. Yanlışlıkla intravasküler uygulama
sonucu kaydedilen diğer ciddi komplikasyonlar ise enjeksiyon yerinin distal veya
proksimalinde ekstremitenin renk değişimi (solgunluk, lekeli görünüm veya siyanoz) ve bunu
takiben kabarcık oluşumu, alt ekstremitede anterior ve/veya posterior bölgenin fasyotomisini
gerektiren şiddetli ödem oluşumudur. Böyle bir durum bir uzman müdahalesini gerektirir.
Penisilin preparatlarının uyluğun ön-dış kısmında aynı bölgeye tekrarlanan intramusküler
enjeksiyonlarını takiben quadriceps femoris fibrozu ve atrofisi kaydedilmiştir.
Sinire veya yakınına yapılan enjeksiyonlar kalıcı nörolojik hasar meydana getirir.
Streptokok enfeksiyonlarında uygulanan tedavinin doz ve süresinin organizmayı yok
etmek için yeterli olması gerekir. Tedavinin tamamlanmasını takiben durumu değerlendirmek
için kültür alınmalıdır.
Antibiyotiklerin uzun süreli kullanılması, funguslar da dahil duyarlı olmayan organizmaların
üremesini artırabilir. Bir süperenfeksiyon meydana gelmesi halinde gerekli önlemler
alınmalıdır.
3BENZAPEN’in içeriğinde bulunan yardımcı maddeler ile ilgili özel bir uyarı
gerekmemektedir.
4.5. Diğer tıbbi ürünler ile etkileşimler ve diğer etkileşim şekilleri
Tetrasiklin, penisilinin bakterisidal etkisini antagonize edebileceğinden dolayı bu ilaçların
birlikte kullanımından kaçınılmalıdır.
Penisilin ve probenesid birlikte kullanıldıkları zaman, penisilinin böbrek tübüllerinden
sekresyonu kompetitif olarak inhibe edilir, atılım hızı yavaşlar ve sonuçta görünür dağılım
hacmi azalarak penisilinlerin kandaki seviyeleri artar ve etkileri uzar.
Penisilin ile eş zamanlı uygulandığında oral kontraseptiflerin etkinliği bozulabilir ve
istenmeyen gebelikler oluşabilir. Oral kontraseptif kullanan kadınlar bu konuya dikkat etmeli
ve diğer doğum kontrol yöntemleri hakkında bilgilendirilmelidir.
Penisilinler metotreksat ile beraber kullanıldığında metotreksatın atılımı azalmaktadır
(dolayısıyla metotreksatın toksisite riski artmaktadır).
Penisilinler ayrıca aşağıdaki laboratuvar testleri ile etkileşmektedir:
• Üriner glukoz testleri
• Coomb’s testi
• Üriner ve serum proteinleri testleri
• Guthrie testi gibi bakteri kullanılan testler
Özel popülasyonlara ilişkin ek bilgiler
Veri yoktur.
Pediyatrik popülasyon:
Veri yoktur.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Penisilin ile eş zamanlı uygulandığında oral kontraseptiflerin etkinliği bozulabilir ve
istenmeyen gebelikler oluşabilir. Oral kontraseptif kullanan kadınlar bu konuya dikkat
etmeli ve diğer doğum kontrol yöntemleri hakkında bilgilendirilmelidir.
Gebelik dönemi
Penisilin G ile gebelik sırasında insanlar üzerinde kazanılan tecrübe, fetüs üzerine advers etki
açısından herhangi bir pozitif kanıt ortaya koymamıştır. Bununla birlikte, bu ilaçların fetüs
üzerine zararlı etkilerinin göz ardı edilebileceğini gösteren uygun ve iyi-kontrollü çalışma
yapılmamıştır. Bir tedbir olarak gerekli olmadıkça hamilelerde kullanılmamalıdır.
4Laktasyon dönemi
Benzilpenisilin anne sütüne de geçer. Bu nedenle emziren annelerde kullanımı
gerekiyorsa dikkatle uygulanmalıdır.
Üreme yeteneği/Fertilite
Hayvanlarda yapılan çalışmalar fertilite bozukluğu kanıtı göstermemiştir.
4.7. Araç ve makine kullanımı üzerindeki etkiler
Veri yoktur.
4.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Yaygın: Eozinofili.
Bilinmiyor: Hemolitik anemi, lökopeni, trombositopeni.
Bağışıklık sistemi hastalıkları
Yaygın: Jarisch Herxheimer reaksiyonu (sifiliz tedavisinde kullanıldığında).
Bilinmiyor: Şok ve ölümü kapsayan anaflaksi, aşırı duyarlılık reaksiyonu olarak alerjik
vakülit, lenfadenopati.
Sinir sistemi hastalıkları
Bilinmiyor: Ajitasyon, ölüm korkusu, halüsinasyonlar, nöbet, [Penisilin G prokainin ve
daha az yaygın olarak da penisilin G benzatin ve penisilin G prokain kombinasyonunun
uygulanmasının ardından şiddetli ajitasyon ve konfüzyon, görsel ve duysal halüsinasyonlar ve
yaklaşan ölüm korkusu gibi çeşitli SSS semptomları ile belirgin bir sendrom (Hoigne
sendromu) rapor edilmiştir]. Anksiyete, asteni, serebrovasküler olay, koma, konfüzyon,
sersemlik, öfori, ölüm korkusu, sinirlilik, baş ağrısı, nöropati, enjeksiyon bölgesinde
nörovasküler zedelenme, somnolans, transvers miyelopati sendromu, tremor, enjeksiyon
bölgesinde vazospazm.
Göz hastalıkları
Bilinmiyor: Bulanık görme, geçici körlük.
Kardiyovasküler hastalıklar
Bilinmiyor: Kardiyak arest (Penisilin G Benzatin’in yanlışlıkla intravenöz uygulanması
sonucu ani kalp durması ve ölüm bildirilmiştir), hipotansiyon, palpitasyonlar, senkop,
taşikardi, vazodilatasyon, vazovagal reaksiyon.
5Solunum, göğüs bozuklukları ve mediastinal hastalıklar
Bilinmiyor: Larinks ödemi (aşırı duyarlılık reaksiyonu olarak laringeal ödem
bildirilmiştir), apne, dispne, hipoksi, pulmoner embolizm, pulmoner hipertansiyon.
Gastrointestinal hastalıklar
Yaygın: Bulantı, kusma.
Bilinmiyor: Psödomembranöz enterokolit (Psödomembranöz kolit semptomlarının başlangıcı
antibakteriyel tedavi sırasında veya tedaviden sonra ortaya çıkabilir), gastrointestinal nekroz,
melena.
Deri ve deri altı doku hastalıkları
Yaygın: Döküntü, ürtiker.
Bilinmiyor: Diyaforez, pruritus. İnflamasyon, ağrı, apse, ödem, hemoraji, selülit, atrofi ve
cilt ülserini içeren enjeksiyon bölgesi reaksiyonları.
Kas-iskelet bozuklukları, bağ doku ve kemik hastalıkları
Bilinmiyor: Eklem bozukluğu, periostit, artrit alevlenmesi, miyoglobinüri, rabdomiyoliz.
Böbrek ve idrar yolu hastalıkları
Bilinmiyor: Renal yetmezlik, hematüri, nefropati, nörojenik mesane, proteinüri, serum kan
üre azotunda artış, serum kreatininde artış.
Üreme sistemi ve meme hastalıkları
Bilinmiyor: İmpotans, priapizm.
Diğer
Yaygın: Yorgunluk, ateş.
Bilinmiyor: Aşırı duyarlılık reaksiyonu olarak üşüme, ateş, ödem, artralji ve bitkinliği içeren
serum hastalığı benzeri reaksiyon bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Aşırı dozda kullanılması halinde penisilin nöromüsküler hiperirritabilite ve konvülsif
nöbetlere neden olabilecek potansiyele sahiptir. Benzilpenisilinin aşırı miktardaki kan
düzeyleri hemodiyaliz ile düzeltilebilir.
65. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanılan Antiinfektifler, Sistemik kullanılan
Antibakteriyeller, Beta-laktamaza duyarlı Penisilinler
ATC kodu: J01CE08
Benzilpenisilin, penisiline hassas mikroorganizmaların aktif çoğalma dönemi süresince
bakterisit bir etki gösterir. Hücre duvarının mukopeptid yapısının biyosentezini inhibe
eder. Stafilokokların birçok suşunu içeren penisilinaz üreten bakterilere karşı etkili değildir.
Benzilpenisilin penisilinaz üreten suşlar dışındaki diğer stafilokoklara, streptokoklara ve
pnömokoklara karşı yüksek in-vitro aktivite gösterir. Diğer duyarlı mikroorganizmalar
Neisseria gonorrhoeae, Corynebacterium diphtheriae, Bacillus anthracis, Clostridia,
Actinomyces bovis, Streptobacillus moniliformis, Listeria monocytogenes ve leptospiralardır.
Treponema pallidum da benzilpenisilinin bakterisit etkisine son derece duyarlıdır.
5.2. Farmakokinetik özellikler
Genel özellikler
Emilim:
Benzatin benzilpenisilin oldukça düşük bir çözünürlüğe sahip olduğundan intramusküler
enjeksiyon olarak uygulandığında enjeksiyon yerinde bir depo oluşturur, buradan yavaşça
salınır ve benzilpenisiline hidroliz olur. Bu yavaş emilimin ve hidrolizin bir sonucu olarak
diğer parenteral penisilinlere kıyasla daha düşük fakat uzun süreli kan seviyeleri sağlar.
Erişkinlere 300.000 ünite benzatin benzilpenisilin uygulanmasını takiben 4 ila 5 gün
süren 0,03-0,05 ünite/ml kan seviyelerine ulaşılır. Benzer kan seviyeleri, 600.000 ünitelik
uygulamadan 10 gün sonra ve 1.200.000 ünitelik uygulamadan 14 gün sonraya kadar sabit
kalır. Pik plazma konsantrasyonuna ulaşma süresi yaklaşık 24 saattir.
Dağılım:
Benzilpenisilinin yaklaşık %60’ı serum proteinlerine bağlanır. İlaç çeşitli dokulara farklı
miktarlarda dağılır. Böbreklerde en yüksek seviyelerde bulunurken, karaciğer, deri ve
bağırsaklarda daha düşük miktarlarda bulunur. Diğer dokulara ve spinal sıvıya ise oldukça
düşük oranlarda penetre olur.
Biyotransformasyon:
Veri yoktur.
Eliminasyon:
Normal böbrek fonksiyonları olanlarda ilaç tübüler yolla süratle atılır. Yenidoğanlarda,
küçük çocuklarda ve böbrek fonksiyonları bozuk olan kişilerde atılım oldukça yavaşlar.
Doğrusallık / Doğrusal olmayan durum:
Veri yoktur.
75.3. Klinik öncesi güvenlilik verileri
Bu ilaç ile uzun-dönem hayvan çalışmaları yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Her bir flakon: Simetikon Mannitol Polividon
Susuz trisodyum sitrat
Her bir ampul (çözücü): Enjeksiyonluk su 4 ml
6.2. Geçimsizlikler
Veri yoktur.
6.3. Raf ömrü
24 ay
6.4. Saklamaya yönelik özel tedbirler
25°C’nin altında oda sıcaklığında saklanmalıdır. Isıdan ve nemden korunmalıdır.
Bu ürün ve/veya ambalajı herhangi bir bozukluk içeriyorsa kullanılmamalıdır.
6.5. Ambalajın niteliği ve içeriği
10 ml’lik renksiz cam flakon ve 4 ml çözücü içeren renksiz cam ampul.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmelik”lerine uygun olarak imha
edilmelidir.
7. RUHSAT SAHİBİ
TÜM EKİP İLAÇ A.Ş.
İstanbul Tuzla Kimya Organize Sanayi Bölgesi
Aromatik Cad. No: 55
Tuzla-İSTANBUL
Tel. No: 0216 593 24 25 (Pbx) Faks No: 0216 593 31 41
8. RUHSAT NUMARASI
198/32
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 31.10.2001
Ruhsat yenileme tarihi:
10. KÜB’ÜN YENİLENME TARİHİ
8AŞAĞIDAKİ BİLGİLER BU İLACI UYGULAYACAK OLAN SAĞLIK PERSONELİ
İÇİNDİR
BENZAPEN sadece kas içi (IM) kullanım içindir.
İlacın kullanıma hazırlanması:
1. Flakonunun kapağındaki metal disk koparılır ve antiseptik çözelti (alkol vs.) ile kauçuk
tıpanın yüzeyi silinir.
2. Uzunluğu 4 cm olan 1-2 no’lu iğne ile enjektöre, BENZAPEN 1.2 Enjektabl Toz
İçeren Flakon’un kutusu içinde bulunan 4 ml’lik enjeksiyonluk su çekilir.
3. Flakonu baş aşağı 4. Flakon, iki el arasında 5. İğne ucu süspansiyon içinde
çevirerek enjektör hafifçe ve devamlı olacak şekilde, süspansiyon
içindeki çözücü sıvının döndürülerek enjektöre çekilir. Süspansiyon
tamamı, piston itilerek süspansiyon oluşması hazırlandıktan sonra
flakon içine verilir. sağlanır. Bu aşamada bir kontaminasyona dikkat edilerek
İğne flakondan miktar köpük oluşumu iğne ucu değiştirilmeli ve
çıkartılarak iğnenin meydana gelir. Fazla bekletilmeden hemen
koruyucu kapağı köpük oluşmaması için uygulanmalıdır. Aksi takdirde
kapatılır. şiddetli çalkalamadan donmaya sebebiyet verebilir.
kaçınılmalıdır. Bir defada uygulanmayan kısım
atılmalıdır.
9İlacın uygulanması:
Enjeksiyon için uygun adale seçildikten ve enjektörle adaleye girildikten sonra piston geri
çekilerek 2-3 saniye beklenir ve enjektörde kan çekildiğini gösterecek bir renk değişikliği
olup olmadığına bakılır. Herhangi bir renk değişikliği kan damarına girildiğini
gösterdiğinden, böyle bir durumda enjektör adaleden çekilerek başka bir yere yeniden
dikkatle girilmelidir. Enjektörde kan veya renk değişimi olmaması halinde, enjektör
muhteviyatı yavaşça enjekte edilmelidir.
Yavaş enjeksiyon sırasında enjeksiyon yerinde şiddetli ve ani ağrı oluşuyorsa
enjeksiyona devam edilmemelidir.
Derin intramusküler enjeksiyon halinde kalçanın üst dış kadranına uygulanır. Bebeklerde ve
küçük çocuklarda uyluğun midlateral bölgesi tercih edilmelidir. Dozların tekrarlanması
halinde enjeksiyon yeri değiştirilmelidir.
10