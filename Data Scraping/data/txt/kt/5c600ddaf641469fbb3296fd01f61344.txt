1  KULLANMA TALİMATI  
 
FİXFLOW 27,5 mcg burun spreyi, süspansiyon  
Burun içine  uygulanır. 
 
• Etkin  madde:  Her püskürtme dozu 27,5 mikrogram flutikazon furoat içerir. Her 1 ml’de 0,55 mg 
flutikazon furoat içermektedir . 
• Yardımcı maddeler: Glukoz anhidrat , mikrokristalize selüloz ve karmelloz sodyum, polisorbat 
80, benzalkonyum klorür (%50’lik), disodyum edetat, saf su. 
 
 
Bu Kullanma  Talimatında:  
1. FİXFLOW  nedir  ve ne için kullanılır?  
2. FİXFLOW ’u kullanmadan  önce dikkat edilmesi gerekenler  
3. FİXFLOW  nasıl kullanılır?  
4. Olası  yan etkiler  nelerdir?  
5. FİXFLOW ’un saklanması  
Başlıkları  yer almaktadır.  
 
1. FİXFLOW  nedir  ve ne için kullanılır ? 
FİXFLOW  glukokortikosteroidler adı verilen  ilaç grubunun bir üyesidir, etkin  madde olarak 
flutikazon furoat içerir. 
 FİXFLOW  sprey, beyaz renkli homojen süspansiyondur. Ölçülü doz sprey pompası takılı amber 
renkli cam şişe  içerisinde bulunmaktadır. 
 FİXFLOW  sprey  ile 120 kez püskürtme  yapılabilir.  
FİXFLOW  alerji nedeniyle burunda oluşan iltihabı (rinit)  ve gözlerde oluşan tahrişi azaltır.  
 
FİXFLOW  nazal  sprey:  
• Burun tıkanması,  akıntısı  veya kaşıntısı  
• Hapşırma  
• Gözlerde  sulanma,  kaşıntı  veya kızarıklık gibi  alerjik  belirtilerin  tedavisinde kullanılır.  
 
Belirtiler mevsimsel olabilir. Bunlar çimen veya ağaçlardaki polenlerden kaynaklanır (saman nezlesi). Aynı zamanda yıl boyu da devam edebilir ve hayvan alerjileri, ev tozu akarı veya bahçe toprağından da kaynaklanabilir. Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ilacı 
kullandığınızı söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında yüksek  
veya düşük  doz kullanmayınız.  
2  2. FİXFLOW ’u kullanmadan önce dikkat  edilmesi gerekenler  
FİXFLOW ’u aşağıdaki  durumlarda  KULLANMAYINIZ  
Eğer:  
• Flutikazon furoata  veya FİXFLOW ’un diğer  bileşenlerinden herhangi  birine  karşı  alerjiniz  varsa  
(Kullanma  talimatının  başındaki  yardımcı  maddeler  listesine  bakınız)  kullanmayınız.  
 
FİXFLOW ’u aşağıdaki  durumlarda  DİKKATLİ  KULLANINIZ  
Eğer:  
• Yüksek dozlarda uzun süre FİXFLOW  kullanacaksanı z potansiyel sistemik etkiler Cushing 
sendromu, Cushingoid özellikler (sırtta kambura benzer yağ birikimi, yüzde yuvarlaklaşma,  
aşırı kıllanma ve özellikle bel ve leğen kemiklerinde kemik erimesi), adrenal supresyon 
(böbreküstü bezlerinin baskılanması durumu), çocuklarda ve ergenlerde büyüme geriliği, katarakt, glokom ve daha seyrek olarak psikomotor hiperaktivite (düşüncelerde ve zihinsel aktivitelerde aşırı artış), uyku bozuklukları, anksiyete, depresyon veya agresyon (özellikle çocuklarda) içeren bir dizi psikolojik veya davranışsal etkileri içerebilir.  
• Geçmişte katarakt (gözdeki lensin bulanıklaşması), glokom (gözdeki basınçta artış) veya santral seröz koryoretinopati (CSCR) geçirdiyseniz. Bu rahatsızlıkları geçirdiyseniz veya FİXFLOW’u  
alırken bulanık görme ya da diğer görme bozukluklarını fark ederseniz doktorunuza söyleyiniz.  
• Çocuğunuz FİXFLOW ’u uzun süre kullanacaksa (çocukların daha yavaş büyümesine neden 
olabilir). Doktorunuz çocuğunuzun boyunu düzenli olarak kontrol edecek ve mümkün olan en düşük etkili dozu aldığından emin olacaktır.  
• İnsan  İmmün  Yetmezlik Virüsü  (HIV)  tedavisi  için ritonavir  adı verilen  bir ilaç kullanıyorsanız.  
• Böbreküstü bezi fonksiyonunun bozukluğu için  sistemik  steroid  tedavisi  alıyorsanız  
 
Bu uyarılar geçmiş teki herhangi bir dönemde dahi olsa sizin için geçerliyse lütfen doktorunuza 
danışınız.  
 
FİXFLOW ’un yiyecek  ve içecek  ile kullanılması 
Uygulama  yöntemi  açısından  yiyecek  ve içecekle etkileşimi yoktur. 
 
Hamilelik  
İlacı kullanmadan önce  doktorunuza veya eczacınıza  danışınız. 
Hamileyseniz, hamile olabileceğinizi düşünüyorsanız veya hamile kalmayı planlıyorsanız doktorunuzu bilgilendiriniz. FİXFLOW ’u hamilelik sırasında kullanıp kullanmayacağınıza 
doktorunuz karar verecektir. Diğer ilaçlarda olduğu gibi, FİXFLOW  hamilelik sırasında yalnızca 
beklenen faydalar potansiyel risklerden daha fazla ise kullanılmalıdır.  
 
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza 
danışınız.  
 
Emzirme 
İlacı kullanmadan önce  doktorunuza veya eczacınıza  danışınız. 
Emziriyorsanız doktorunuzu bilgilendiriniz. Emzirme sırasında kullanıp kullanmayacağınıza doktorunuz karar verecektir. Emziren kadınlarda FİXFLOW  kullanımı, yalnızca anneye beklenen 
yararın çocuk için olası herhangi bir riskten daha büyük olması durumunda düşünülmelidir.  Araç ve makine  kullanımı  
FİXFLOW ’un araç ve makine  kullanma  yeteneği  üzerinde  olumsuz  bir etki  oluşturması  beklenmez.  
3  FİXFLOW ’un içeriğinde bulunan bazı yardımcı  maddeler hakkında  önemli  bilgiler  
FİXFLOW  bir püskürtmede 16,5 mikrogram benzalkonyum klorür içerir. İrritan, deri 
reaksiyonlarına sebep olabilir . Bu nedenle, özellikle uzun süreli kullanımda burun içinde iritan 
mukoza reaksiyonlarına (mukozayı tahriş edici durumlara) veya burun içerisinin şişmesine sebep 
olabilir. Kullanırken rahatsızlık hissederseniz doktorunuza söyleyiniz.  
 
Diğer ilaçlar  ile birlikte kullanımı  
Reçetesiz ilaçlar dahil olmak üzere, başka bir ilaç alıyorsanız, kısa süre önce aldıysanı z ya da alma 
ihtimaliniz varsa, doktorunuza ya da eczacınıza söyleyiniz. 
 
Özellikle  aşağıdaki  ilaçlardan  herhangi  birisini alıyorsanız  ya da kısa süre önce  aldıysanız,  bunu 
doktorunuza  söylemeniz  özellikle  önemlidir:  
• Steroid  tabletler  ya da enjektabl  steroidler  
• Steroid  kremler  
• Astım ilaçları  
• HIV tedavisi  için kullanılan ritonavir  ya da kobisistat 
• Fungal  (mantar) enfeksiyonların tedavisi  için kullanılan  ketokonazol  
 
Doktorunuz FİXFLOW ’u bu ilaçlarla birlikte alıp almamanız gerektiğini değerlendirecektir. Bu 
ilaçlar FİXFLOW ’un yan etkilerini arttırabileceğinden, bu ilaçlardan herhangi birisini alıyorsanız, 
doktorunuz sizi yakından takip etmek isteyebilir. 
 
FİXFLOW , steroid  içeren  diğer  nazal  spreylerle aynı anda  kullanılmamalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. FİXFLOW  nasıl  kullanılır?  
FİXFLOW ’u her zaman  doktorunuzun önerdiği  şekilde  kullanınız. Önerilen  dozdan fazla almayınız.  
Emin  olmadığınız  zaman  doktorunuza  veya eczacınıza sorunuz.  
 
Uygun  kullanım  ve doz/uygulama sıklığı için talimatlar:  
Yetişkinlerde  ve 12 yaşın  üzerindeki  ergenlerde:  
Tavsiye  edilen  başlangıç  dozu her  burun deliğine günde  1 kez uygulanan 2 spreydir.  
Belirtiler kontrol altına alındığında doktorunuz ilacınızın dozunu, her burun deliğine günde 1 kez uygulanan 1 spreye indirilebilir.  Uygulama yolu  ve metodu:  
FİXFLOW sadece burun içine sprey şeklinde uygulanır. 
FİXFLOW spreyin test edilmesi:  
Eğer FİXFLOW’u ilk kez kullanacaksanız, sprey cihazının hatasız çalışıp çalışmadığını test ediniz. 
Cihaz kullanıma hazırlandığında şişeyi kuvvetlice çalkalayınız, püskürtme mekanizmasını 
çalıştırmak üzere koruyucu kapağı çıkarınız ve sprey pompasını ince bir duman çıkıncaya kadar birkaç kez çalıştırınız. Kapağı, kullanım sonrası kapatınız.  
 
 
4  FİXFLOW spreyin uygulanması:  
1. Spreyi uygulamadan önce, sümkürerek burun deliklerinizi  temizleyiniz.  
2. Spreyi gözlerinize püskürtmeyiniz, kazara sprey gözlerinize temas ederse, gözlerinizi suyla 
iyice yıkayınız.  
3. Başınızı öne doğru biraz eğiniz. Spreyi dik olarak tutup uç parçasını burun deliklerinizden 
birine yerleştiriniz. Uç parçasını, burnunuzun dış duvarına doğru tutunuz ( bkz. Şekil  1). 
 
 
Şekil 1 
 
4. Burnunuzdan soluk alırken, aşağıya doğru bir kez bastırarak ilacın burnunuza püskürmesini 
sağlayını z (bkz. Şekil  2). Uç parçasını burnunuzdan çıkarınız ve ağzınızdan soluk veriniz.  
 
 
Şekil 2 
 
5. Uygulamayı diğer burun deliğinde de  tekrarlayınız.  
 
Doktorunuz 2 püskürtme yapmanızı söylediyse, 4’üncü ve 5’inci basamakları tekrarlayınız.  
 
FİXFLOW spreyin temizlenmesi: 
Her uygulamadan sonra uç parçasını ve kapağın iç yüzünü temiz, kuru bir bezle silerek temizleyiniz. Temiz kalmasını sağlamak için her zaman kapağını kapalı tutunuz. 
 
Değişik  yaş grupları:  
Çocuklarda kullanımı:  
2-6 yaş aralığı  kullanımı  için yarar  zarar  durumu gözetilerek  sadece doktor  tavsiyesi  ile 
kullanılabilir.  
 
Bu ilacı kullanırken bazı çocukların büyüme hızı daha yavaş olabilir. Ç ocuklar semptomların 
giderilmesini sağlamak için gereken en kısa süre boyunca FİXFLOW  kullanmalıdır. 2 -6 yaş arası 
çocuklarda FİXFLOW  spreyin yılda iki aydan daha uzun süre kullanılması gerekiyorsa, doktora 
danışılmalıdır. FİXFLOW  bir yetişkinin gözetimi altında kullanılmalıdır.  
 
Tavsiye  edilen  başlangıç  dozu her  burun deliğine günde  1 kez uygulanan 1 spreydir.  
 
Belirtiler çok şiddetliyse doktorunuz ilacınızın dozunu, her burun deliğine günde 1 kez uygulanan  
2 spreye çıkarabilir. Belirtiler kontrol altına alındığında doktorunuz ilacınızın dozunu, her burun 
5  deliğine günde 1 kez uygulanan 1 spreye indirilebilir. 2 yaşın altındaki çocuklarda  
kullanılmamalıdır.  
 
Yaşlılarda  kullanımı:  
Yaşlı  hastalarda normal yetişkin  dozu uygulanır.  
 
Özel  kullanım  durumları:  
Böbrek  yetmezliği:  
Böbrek hastalığı olanlarda normal  yetişkin  dozu uygulanır.  
 
Karaciğer yetmezliği:  
Karaciğer  hastalığınız  varsa  doktorunuzu  bilgilendiriniz.  Durumunuzun  ciddiyetine  göre 
FİXFLOW  kullanıp kullanamayacağınıza  karar  verecektir.  
 
Eğer FİXFLOW ’un etkisinin çok güçlü veya zayıf olduğuna dair bir izleniminiz var ise 
doktorunuza veya eczacınıza danışınız.  
 
Kullanmanız  gerekenden  daha  fazla  FİXFLOW  kullandıysanız:  
Burun içine  uygulamalarda, günde 2640 mikrograma varan dozlar 3 gün boyunca kullanıldığında  
hiçbir sistemik yan etki gözlenmemiştir.  
 FİXFLOW ’dan kullanmanız gerekenden fazlasını kullanmışsanız doktorunuza veya eczacınıza 
danışınız.  
 
FİXFLOW ’u kullanmayı  unutursanız:  
FİXFLOW  kullanmayı unuttuysanız, hatırlar hatırlamaz ilacı uygulayınız ya da bir sonraki dozun 
uygulanma zamanı yakınsa bekleyiniz.  
Unutulan dozları  dengelemek için çift doz  almayınız. 
 
FİXFLOW  ile tedavi  sonlandırıldığında  oluşabilecek  etkiler:  
Hastaların çoğ u FİXFLOW ’un etkilerini 8 -24 saat içinde hisseder. Fakat, bazı hastalar ilk 
kullanımdan sonra birkaç gün geçmeden tüm etkileri hissedemez.  
 
FİXFLOW ’u doktorunuz önerdiği sürece kullanınız. Doktorunuza danışmadan tedavinizi 
sonlandırmayınız.  
 
4. Olası yan  etkiler nelerdir?  
Tüm ilaçlar gibi, FİXFLOW ’un içeriğinde bulunan maddelere duyarlı olan kişilerde yan etkiler 
olabilir.  
 
FİXFLOW ’a alerjik reaksiyon seyrek görülür ve 1.000 kişide 1’den azını etkiler. Alerjik 
reaksiyonlar tedavi edilmemesi halinde daha ciddi, hatta yaşamı tehdit eden bir probleme 
dönüşebilir.  
 
Eğer aşağıdakilerden  biri olursa, FİXFLOW ’u kullanmayı  durdurunuz  ve DERHAL  
doktorunuza  bildiriniz  veya size en yakın  hastanenin acil bölümüne  başvurunuz:  
• Çok hırıltılı  nefes  alma,  öksürük ya  da nefes  alıp vermede  güçlük  
• Aniden güçsüz  veya baş dönmesi  hissetmek (yığılma  veya  bilinç  kaybına  neden olabilir)  
6  • Yüz çevresinde şişme  
• Ciltte  döküntüler  veya  kızarıklık  
 
Eğer  bunlardan biri sizde mevcut  ise, sizin  FİXFLOW ’a karşı  ciddi  alerjiniz  var demektir.  Acil 
tıbbi müdahaleye  veya hastaneye  yatırılmanıza  gerek  olabilir. Bu çok ciddi yan etkilerin hepsi 
oldukça seyrek görülür.  
 
Aşağı dakilerden herhangi birini fark ederseniz, doktorunuza söyleyiniz:  
 
Diğer yan etkiler  
Yan etkiler  görülme  sıklıklarına  göre aşağıdaki  şekilde  sıralanmıştır:  
Çok yaygın:  10 hastanın en az  1 inde  görülebilir.  
Yaygın:  10 hastanın birinden az, fakat 100 hastanın birinden fazla görülebilir. 
Yaygın olmayan:  100 hastanın birinden az, fakat 1000 hastanın birinden fazla görülebilir. 
Seyrek:  1.000 hastanın  birinden  az fakat  10.000 hastanın  birinden fazla görülebilir. 
Çok seyrek:  10.000 hastanı n birinden az görülebilir.  
Bilinmiyor:  Eldeki  veriler  ile tahmin  edilemiyor.  
 
Çok yaygın  
• Burun kanaması  (FİXFLOW ’u 6 haftadan  uzun süredir  sürekli  olarak  kullanıyorsanız, önemsiz 
burun kanamaları  görülebilir. Burun kanaması  çok sıkça görülen bir  yan etkidir.)  
 
Yaygın  
• Burun yaraları (burnunuzun iç kısmında tahriş olmuş gibi bir rahatsızlık hissedebilirsiniz ve 
burnunuzu sildiğinizde kanadığını görebilirsiniz. Bu burun yaralarından kaynaklanıyor olabilir. Burun yaraları sıklıkla görülen bir yan etkidir.)  
• Baş ağrısı  
• Nefes  darlığı  
 
Yaygın  olmayan  
• Burun içinde  acı, yanma, tahriş, ağrı  veya  kuruluk  
 
Çok seyrek  
• Burun  boşluğunu  ikiye  ayıran  bölüm  olan nazal  septumda  küçük  delikler  olması 
(perforasyonlar)  
 
Bilinmiyor  
• Çocuklarda  büyüme  geriliği 
• Uzun  süreli  kullanımda  görmede  geçici  değişiklikler  veya bulanık görme  
• Nefes  darlığına  sebep olan göğüs sıkışması  
 
Nazal kortikosteroidler, özellikle uzun süre yüksek dozlarda kullanırsanız, vücudunuzdaki normal hormon üretimini etkileyebilir. Çocuklarda bu yan etki, diğer çocuklardan daha yavaş  
büyümelerine neden olabilir. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
7  Yan etkilerin  bildirimi  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314  
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği  
hakkında daha fazla bilgi edinilmesine katkı sağlamış olacaksınız. 
 
5. FİXFLOW ’un Saklanması  
FİXFLOW ’u çocukların  göremeyeceği, erişemeyeceği  yerlerde ve ambalajında saklayınız.  
25°C altındaki oda sıcaklığında saklayınız. B uzdolabında saklamayınız veya dondurmayınız.  
Son kullanma  tarihiyle  uyumlu olarak  kullanınız.  
Ambalajındaki  son kullanma tarihinden sonra FİXFLOW ’u kullanmayınız.  
Son kullanma tarihi geçmiş  veya kullanılmayan  ilaçları  çöpe atmayınız!  Çevre, Şehircilik  ve İklim 
Değişikliği Bakanlığınca belirlenen toplama sistemine veriniz.  
 
Ruhsat Sahibi:  
Abdi İbrahim İlaç San. ve Tic. A.Ş.  
Reşitpaş a Mahallesi, Eski Büyükdere Caddesi No:4 34467 
Maslak /Sarıyer/ İstanbul  
 Üretim Yeri:  Abdi İbrahim İlaç San. ve Tic. A.Ş.  
Esenyurt/İstanbul  
 
Bu kullanma talimatı 29/ 11/2023 tarihinde onaylanmıştır.  
