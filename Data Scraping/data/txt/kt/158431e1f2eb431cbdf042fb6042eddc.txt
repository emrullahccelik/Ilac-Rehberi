1 
 KULLANMA TALİMATI  
İECİLLİNE® 400.000 I.U. IM enjeksiyonluk çözelti hazırlamak için toz  
Steril  
Enjeksiyon yoluyla uygulanır.  
 
Etkin madde:  100.000 I.U./Flakon Penisilin G potasyum ve 300.000 I.U./Flakon Penisilin G 
prokain içermektedir.  
 
Yardımcı madde(ler): Yardımcı madde içermemektedir.  
Bu ilacı kullanmaya başlamadan önce bu KULLANMA TAL İMATINI dikkatlice  
okuyunuz, çünkü sizin için önemli bilgiler içermektedir.  
∙ Bu kullanma talimatını saklayınız. Daha sonra tekrar okumaya ihtiyaç duyabi lirsiniz.  
∙ Eğer ilave sorularınız olursa, lütfen doktorunuza veya eczacınıza danışınız.  
∙ Bu ilaç kişisel olarak sizin için reçete edilmiştir, başkalarına vermeyiniz.  
∙ Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
∙ Bu talimatta yazılanlara aynen uyunuz. İlaç hakkında size önerilen dozun dışında yüksek  
veya düşük doz kullanmayınız.  
 
Bu Kullanma Talimatında:  
 
1. İECİLLİNE nedir ve ne için kullanılır?  
2. İECİLLİNE’i kullanmadan önce dikkat edilmesi gerekenler  
3. İECİLLİNE nasıl kullanılır?  
4. Olası yan etkiler nelerdir?  
5. İECİLLİNE’in saklanması  
Başlıkları yer almaktadır.  
 
1. İECİLLİNE nedir ve ne için kullanılır?  
İECİLLİNE enjeksiyonluk kuru toz içeren flakon ve çözücü olarak enjeks iyonluk su içeren 
ampul şeklinde sunulan bir üründür. İECİLLİNE bir antibiyotiktir ve penisilin G'ye duyarlı 
mikroorganizmaların neden oldu ğu ciddi enfeksiyonların tedavisinde, hızlı ve yüksek penisilin 
düzeyi gerekti ği durumlarda kullanılır.  
 
2. İECİLLİNE ’i kullanmadan önce dikkat edilmesi gerekenler  
İECİLLİNE’i aşağıdaki durumlarda KULLANMAYINIZ  
∙ Penisilin veya türevlerine karşı alerjiniz veya dayanıksızlığınız var ise,  
∙ Viral enfeksiyonların tedavisinde etkili olmadığından grip ve soğuk algınlığında 
kullanılmamalıdır.  
∙ Ayrıca sizde daha önce çeşitli maddelere veya alerjik etkenlere karşı alerji geliştiyse bir önlem 
olarak İECİLLİNE kullanılmamalıdır.  
 
İECİLLİNE’i aşağıdaki durumlarda DİKKATLİ KULLANINIZ  
∙ Penisilin tedavisi sırasında ciddi ve bazen h ayatı tehdit edici şiddette alerjik reaksiyonlar 
ortaya çıkabilmektedir. Eğer daha önce penisilin alerjisi, sefalosporinler denilen antibiyotik 
grubundan bir ilaca karşı alerji veya herhangi başka bir maddeye karşı alerji geçirdiyseniz 
İECİLLİNE kullanmada n önce doktorunuzu bilgilendirmelisiniz.  2 
 ∙ Özellikle büyük ve tek doz halinde uygulandığında, bazı kişilerde prokaine karşı hızlı ve toksik 
reaksiyonlar (endişe, ölüm korkusu, ateş, kalp atımının hızlanması, tansiyon yükselmesi, 
kusma, gözbebeklerinin büyümesi, görme ve işitmeye bağlı hayal görme) oluşabilir. Bu 
reaksiyonlar geçicidir ve 15 ila 30 dakika sürer.  
∙ İECİLLİNE dahil olmak üzere hemen hemen tüm antibiyotikler “psödomembranöz kolit” 
denilen ciddi bir bağırsak iltihabına neden olabilmektedir. Bu durumun en önemli belirtisi 
ishaldir. Bu ilacı kullanırken veya kullandıktan haftalar sonra sizde ishal gelişirse derhal 
doktorunuza başvurmalısınız.  
∙ Uzun süre İECİLLİNE kullanıldığında, İECİLLİNE’in etkili olmadığı bazı enfeksiyonlar veya 
mantar enfe ksiyonları gelişebilmektedir. Eğer İECİLLİNE kullanırken mantar enfeksiyonu 
veya yeni bir başka enfeksiyon gelişirse doktorunuz size uygun başka bir tedavi verecektir.  
∙ Uzun süre İECİLLİNE kullanıldığında doktorunuz bazı böbrek ve karaciğer testleri ve ka n 
testleri yaptırmanızı isteyebilir. Doktorunuz bu testleri istediğinde testi yaptırmayı 
unutmayınız.  
∙ İECİLLİNE bazı laboratuvar testlerinin sonuçlarını etkileyebilir. Bu nedenle herhangi bir kan 
veya idrar tahlili yaptırmadan önce İECİLLİNE kullandığını zı doktorunuza söylemelisiniz.  
∙ Astım, karaciğer hastalığı, böbrek hastalığı veya kalp hastalığı var ise sizin için özel doz 
ayarlaması gerekebilir. Bu nedenle doktorunuzu bilgilendiriniz.  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
İECİLLİNE’in yiyecek ve içecek ile kullanılması  
Uygulama yolu açısından yiyecek ve içecekler ile etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
İECİLLİNE’in hamilelikte kullanımına ilişkin yeterli bilgi yoktur. Doktorunuz hamileliğiniz  
sırasında İECİLLİNE kullanıp kullanmamanız gerektiğine karar verecektir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kul lanmadan önce doktorunuza veya eczacınıza danışınız.  
İECİLLİNE anne sütüne geçmektedir. Doktorunuz tedavi sırasında bebeğinizi emzirip 
emzirmemenize karar verecektir.  
 
Araç ve makine kullanımı  
İECİLLİNE’in araç ve makine kullanımı üzerine etkisi olup olmad ığı bilinmemektedir.  
 
İECİLLİNE’in içeriğinde bulunan bazı yardımcı maddeler hakkında önemli bilgiler  
İECİLLİNE her bir dozunda 1 mmol (39 mg)’dan daha az potasyum ihtiva eder; yani esasında 
“potasyum içermez” olarak kabul edilir.  
 
Diğer ilaçlar ile birlik te kullanımı  
Aşağıdaki ilaçlardan herhangi birini kullanıyorsanız İECİLLİNE kullanmadan önce 
doktorunuza söylemelisiniz.  
∙ Eritromisin, tetrasiklinler, kloramfenikol veya sülfonamidler denilen antibiyotik grupları:  
İECİLLİNE bu ilaçlar ile birlikte kullanıldı ğında etkisi azalmaktadır.  
∙ Probenesid, aspirin, fenilbutazon, sülfonamidler, indometazin, furosemid ve etakrinik asit 
maddelerini içeren ilaçlar ve tiyazid grubu idrar söktürücü ilaçlar:  3 
 Bu ilaçlar ile birlikte kullanıldı ğında İECİLLİNE’in etki  süresi uzamaktadır.  
∙ Ağızdan alınan doğum kontrol ilaçları:  
İECİLLİNE ile birlikte ağızdan alınan doğum kontrol ilaçları kullanılırsa istenmeyen gebelikler 
oluşabilir. Tedaviniz sırasında ek bir korunma yöntemi (kondom gibi) kullanmalısınız.  
∙ Metotreksa t içeren ilaçlar:  
İECİLLİNE bu ilaç ile birlikte kullanıldığında metotreksatın zararlı etkilerinde artış 
olabilmektedir.  
∙ Kullanmakta olduğunuz ve reçetesiz olarak temin edilebilen ilaçlar (vitamin, mineral, bitkisel 
ilaçlar) hakkında da doktorunuza bilgi  veriniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. İECİLLİNE nasıl kullanılır?  
Uygun kullanım ve doz/uygulama sıklığı  için talimatlar:  
İECİLLİNE’in dozu hastalığın tipine ve şiddetine göre ayarlanmaktadır. Doktorunuz 
hastalığınıza bağlı olarak ilacınızın dozunu belirleyecek ve size uygulayacaktır.  
 
Uygulama yolu ve metodu:  
İECİLLİNE kas içine enjeksiyon ile uygulanabilme ktedir.  
 
Değişik yaş grupları:  
Çocuklarda kullanımı:  
Doktorunuz hastalığın durumuna göre dozu belirleyecek ve uygulayacaktır.  
Yaşlılarda kullanımı:  
Doktorunuz hastalığın durumuna göre dozu belirleyecek ve uygulayacaktır.  
 
Özel kullanım durumları:  
Böbrek/ka raciğer yetmezliği:  
Böbrek yetmezliğiniz veya karaciğer yetmezliği ile birlikte böbrek yetmezli ğiniz var ise ilacın 
dozunda değişiklik yapılması gerekmektedir. Böyle bir durumda İECİLLİNE kullanmadan 
önce doktorunuz ile konuşmalısınız.  
 
Eğer İECİLLİNE’in etkisinin çok güçlü veya çok zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla İECİLLİNE kullandıysanız:  
Doktorunuz İECİLLİNE’i doğru dozda almanızı sağlayacaktır. İlacı kendi kendinize 
uygulamamalısınız.  
 
İECİLLİNE’den kullanmanız gerekenden daha fazlasını kullandıysanız sinir sistemi ile ilgili 
istenmeyen etkiler (istemsiz kasılmalar, ajitasyon, zihin bulanıklığı, kas 
seğirmeleri,halüsinasyonlar, baygınlık, koma, nöbetler ve beyin hasta lıkları) ortaya çıkabilir.  
 
İECİLLİNE’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
İECİLLİNE’i kullanmayı unutursanız  
İlacınızı zamanında almanız önemlidir.  4 
 Eğer ilacınızı almayı unutursanız hatırlar hatırlamaz  alınız. Eğer bir sonraki dozunuzun zamanı 
yaklaşmışsa, bekleyip bir sonraki dozu alınız ve daha sonra ilacınızı normal şekilde almaya 
devam ediniz.  
 
Unutulan dozları dengelemek için çift doz almayınız.  
 
İECİLLİNE ile tedavi sonlandırıldığında oluşabilecek  etkiler  
Eğer, iyileştiğinizi hissetseniz bile, doktorunuzun söylediğinden daha erken ilacınızı 
bırakırsanız, bakteriler ilaca karşı dirençli hale gelebilir, hastalığınız geri dönebilir veya 
kötüleşebilir. Bu nedenle ilacınızı doktorunuzun size söyledi ği süre kadar kullanmalısınız.  
 
4. Olası yan etkileri nelerdir?  
Tüm ilaçlar gibi İECİLLİNE’in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, İECİLLİNE’i kullanmayı durdurunuz ve DERHAL 
doktorunuza bildir iniz veya size en yakın hastanenin acil bölümüne başvurunuz:  
∙ Ani gelişen hırıltılı nefes alma, nefes almada güçlük, göz kapakları, yüz veya dudaklarda, 
şişme döküntü veya kaşıntı (özellikle tüm vücutta) gibi şiddetli alerjik reaksiyon belirtileri.  
∙ İlacın uygulanmasından sonraki 1 ila 2 hafta içerisinde ateş, halsizlik, ürtiker (kurdeşen), kas 
ağrısı, eklem ağrısı, karın ağrısı, ciltte kızarıklık ve çeşitli döküntüler gibi gecikmiş tipte alerjik 
belirtiler.  
∙ Şiddetli, uzun süren veya kanlı ishal (kar ın ağrısı veya ateş  ile birlikte olabilir). Bu durum 
antibiyotik tedavisinden sonra ortaya çıkabilir ve ciddi bağırsak iltihabı ile ilişkili olabilir.  
∙ Kandaki nötrofil sayısında azalma, hemolitik anemi denilen bir kansızlık çeşidi (bunlar kan 
testi ile a nlaşılır).  
∙ Kanama eğiliminde artma (bu durum vücudunuzda bir kanama olması durumunda kanamanın 
eskisi kadar çabuk durmaması ile anlaşılabilir).  
∙ Yüksek dozda İECİLLİNE kullanıldığında ortaya çıkan potasyum fazlalığı (kol ve bacaklarda 
uyuşukluk/duyu algılamasında bozukluk, refleks kaybı, kas felci veya solunum felci, zihin 
bulanıklığı, güçsüzlük, tansiyonda düşme, kalpte ritm bozuklukları gibi belirtiler gösterebilir).  
∙ Yüksek dozda İECİLLİNE kullanıldı ğında ortaya çıkabilen reflekslerde artış, istem siz tikler, 
nöbetler, koma gibi sinir sistemi bozuklukları  
∙ Böbrek hasarı veya böbrek iltihabı (ateş, döküntü, kandaki eozinofil hücrelerin sayısında 
azalma, idrarda protein görülmesi, idrarda eozinofil hücre görülmesi, idrarda kan görülmesi ve 
kandaki ür e azotunda yükselme gibi belirtiler gösterebilir; İECİLLİNE’in bırakılması ile 
genellikle bu belirtiler düzelmektedir).  
 
Bunların hepsi çok ciddi yan etkilerdir. Acil tıbbi müdahaleye veya hastaneye yatırılmanıza 
gerek olabilir. Bu çok ciddi yan etkilerin hepsi oldukça seyrek görülür.  
 
Bu kullanma talimatındaki yan etkiler aşağıdaki kategorilerde gösterildiği şekilde sıralanmıştır.  
Çok yaygın :10 hastanın en az 1 'inde görülebilir.  
Yaygın :10 hastanın birinden az, fakat 100 hastanın birinden fazla görülebil ir. 
Yaygın olmayan :100 hastanın birinden az, fakat 1,000 hastanın birinden fazla görülebilir.  
Seyrek :1,000 hastanın birinden az görülebilir.  
Çok seyrek :10,000 hastanın birinden az görülebilir.  
Bilinmiyor :Eldeki verilerden hareketle tahmin edilemiyor.  
 5 
 Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
Bilinmiyor:  
∙ Kalp çarpıntısı  
∙ İlaç ile temas edildiğinde ortaya çıkan cilt iltihabı  
∙ Kusma, yorgunluk, baş ağrısı ile birlikte bulantı  
∙ Ağızda iltihap  
∙ Kara veya kıllı dil  
∙ Konvülsiyon (Kasların istemsiz kasılması)  
∙ Diğer sindirim sistemi şikayetleri  
∙ Enjeksiyonun yapıldığı damarda iltihap  
∙ Cildin kızarması, blister (sıvı dolu kabarcık) oluşumu ve kaşıntı  
 
Bunların hepsi ciddi yan etkilerdir. Acil tıbbi müdahale gerekebilir.  
 
Aşağıdakilerden herhangi birini fark ederseniz, doktorunuza söyleyiniz:  
Bilinmiyor:  
∙ Enjeksiyon yerinde ağrı, kas spazmı  
Bunlar İECİLLİNE ’in hafif yan etkileridir.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer ala n "İlaç Yan Etki Bildirimi" ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında d aha fazla bilgi edinilmesine katkı sağlamış  olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. İECİLLİNE’in saklanması  
İECİLLİNE’i çocukların göremeyeceği, erişemeyeceği yerlerde ve ambalajında saklayınız.  
30°C altındaki oda sıcaklı ğında saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra İECİLLİNE’i kullanmayınız.  
Eğer ürün ve/veya ambalajında bozukluklar f ark ederseniz İECİLLİNE’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ,Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  Menarini Sağlık ve İlaç San . Tic. A.Ş.  Maslak Mah. Sümer Sok. No: 4 Maslak 
    Office Building Kat: 7 -8 34485 Maslak, Sarıyer/İstanbul  
Üretim yeri  : Menarini Sağlık ve İlaç San. Tic. A.Ş. Davutpaşa Cad. No:12, (34010)  
     Topkapı  - İSTANBUL  
Bu kullanma talimatı tarihinde onaylanmıştır.  
 
AŞAĞIDAKİ BİLGİLER BU İLACI UYGULAYACAK OLAN SAĞLIK PERSONELİ  6 
 İÇİNDİR  
 
Parenteral ürünler uygulanmadan önce partiküllü madde varlığı veya renk değişimi açısından  
görsel olarak incelenmelidir.  
 
Sulandırıldıktan sonra bekletilmeden kullanılmalıdır.  
 
Gereken konsantrasyonlarda hazırlanmış olmak şartı ile penisilin çözeltisi daha çok 
intramüsküler yolla kullanılır.  