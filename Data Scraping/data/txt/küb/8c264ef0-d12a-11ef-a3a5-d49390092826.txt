KISA ÜRÜN BİLGİSİ
1- BEŞERİ TIBBİ ÜRÜNÜN ADI
FOSTIMON® 75 IU Enjeksiyonluk Liyofilize Toz
Steril
2- KALİTATİF VE KANTİTATİF BİLEŞİM
Etkin madde:
Urofollitropin 75 IU
[Yüksek saflıkta insan folikül stimülan hormonu (FSH)]
Yardımcı maddeler:
Laktoz monohidrat 10 mg
Sodyum klorür % 0,9
Laktoz monohidrat sığır sütünden elde edilmektedir.
Yardımcı maddeler için 6.1’e bakınız.
3- FARMASÖTİK FORM
Enjeksiyonluk çözelti için toz ve çözücü
Toz: Beyaz renkte liyofilize toz
Çözücü: Berrak renksiz çözelti
4- KLİNİK ÖZELLİKLER
4.1- Terapötik endikasyonlar
FOSTIMON®,
• Adet görmeyen ya da düzensiz adet gören kadınlar dahil, klomifen sitrat ile tedaviye yanıt
alınamayan kadınlarda anovulasyon (polikistik over sendromu (PKOS) dahil) durumunda,
• Kadınlarda, in vitro fertilizasyon (IVF), gametlerin fallop tüplerine transferi (GIFT) ve
zigotların fallop tüplerine transferi (ZIFT) gibi yardımcı üreme tekniklerinde, çoklu folikül
gelişimini uyarmak için kontrollü over hiperstimülasyonunda,
• Hipogonadotropik hipogonadizmli erkek hastalarda spermatogenezin uyarılması için insan
koriyonik gonadotropini (hCG) tedavisiyle birlikte, endikedir.
4.2- Pozoloji ve uygulama şekli,
Pozoloji/uygulama sıklığı ve süresi
Anovulasyonlu kadınlarda (PKOS dahil):
Anovulasyon (PKOS dahil) durumunda, FOSTIMON® tedavisinin amacı hCG uygulandıktan
sonra yumurtanın salıverileceği olgun tek bir Graaf folikülü geliştirmektir. FOSTIMON®,günlük enjeksiyonlar halinde uygulanabilir. Adet gören hastalarda tedaviye adet siklusunun
ilk 7 günü içerisinde başlanmalıdır.
Doz her bir hasta için, ultrason ve/veya serumdaki östradiol düzeyi ile folikül büyüklüğünün
ölçülmesi ile değerlendirilen, hastanın tedaviye verdiği yanıta göre bireysel olarak
belirlenmelidir. Genel olarak önerilen günlük doz, yeterli ancak aşırı olmayan hasta yanıtının
elde edilebilmesi için 7 gün veya 14 gün arayla, gerektiğinde 37.5 IU (75IU’ye kadar) artırılan
ya da azaltılabilen, 75-150 IU FOSTIMON®’dur. Önerilen en yüksek FOSTIMON® dozu
genellikle 225 IU’den yüksek değildir.
4 haftalık tedavi sonrasında hastadan yeterli yanıt alınamamışsa bu tedavi kürü kesilmeli ve
tedaviye bir önceki küre göre daha yüksek doz ile başlanmalıdır.
Yeterli yanıt elde edildiğinde, en son uygulanan FOSTIMON® dozunu takiben 24-48 saat
sonra 5000-10.000 IU hCG uygulanmalıdır. Hastaya hCG enjeksiyonunun yapıldığı gün ve
takip eden günde cinsel ilişkide bulunması önerilir. Alternatif olarak intrauterin inseminasyon
(IUI) gerçekleştirilebilir.
Çok sayıda folikül gelişiyorsa ya da östradiol düzeyi hızla artıyorsa (örneğin birbirini takip
eden iki veya üç gün süreyle östradiol günlük iki katından fazlaysa, günlük doz azaltılmalıdır.
14 mm’yi aşan foliküller gebeliği sağladığından, 14 mm’yi geçen ovülasyon öncesi çoklu
foliküller çoğul gebelik riski taşımaktadır. Bu durumda çoğul gebeliğin önlenmesi için hCG
uygulaması yapılmamalı ve gebelikten kaçınılmalıdır.
Böyle bir durumda tedavi gören çifte, en az 4 gün süreyle cinsel birleşmede bulunmamaları ya
da prezervatif kullanmaları konusunda bilgi verilmelidir. Tedaviye diğer adet döneminde, bir
önceki kürde uygulanandan daha düşük dozda başlanmalıdır.
Çoklu folikül gelişimini uyarmak için yardımcı üreme teknikleri uygulanan kadınlarda
kontrollü over hiperstimülasyonu:
Endojen lüteinizan hormon (LH) akışını baskılamak ve LH düzeylerini kontrol etmek
amacıyla hipofiz down- regülasyonu, yaygın olarak gonadotropin salgılayıcı hormonagonisti
(GnRH agonisti) kullanılarak sağlanmaktadır. Bu amaçla FOSTIMON® tedavisine agonist
tedaviye başladıktan yaklaşık iki hafta sonra başlanır; her iki tedaviye yeterli foliküler gelişim
sağlanıncaya kadar devam edilir.
Örnek olarak; iki hafta agonist ile hipofiz down- regülasyonunu takiben, ilk yedi gün
süresince 150-225 IU dozda FOSTIMON® uygulanır. Doz daha sonra hastanın
yumurtalığındaki gelişime göre ayarlanır.
Bir diğer yol, tedaviye, siklusun 2. veya 3. gününde günlük 150-225 IU dozda başlanmasıdır.
Serum östradiol düzeylerinin ölçümü ve ultrasonografi ile belirlenen yeterli foliküler gelişim
sağlanana kadar, hasta yanıtına göre belirlenen dozda (genel olarak günlük 450 IU’den fazla
olmayan dozlarda) tedaviye devam edilmelidir. Yeterli foliküler gelişim, ortalama olarak
tedavinin 10. gününde (5-20 gün arasında) sağlanır.
Nihai foliküler olgunlaşmayı başlatmak için, son FOSTIMON® uygulamasından 24-48 saat
sonra hastaya tek bir doz 5000-10.000 IU hCG enjeksiyonu yapılır.Oosit toplanması 34-35 saat sonra gerçekleştirilir.
Hipogonadotropik hipogonadizmli erkek hastalarda spermatogenezin uyarılması için:
Ön tedavi: Kandaki testesteron düzeyi normal seviyeye ulaşana kadar haftada iki ya da üç kez
i.m. veya s.c. yoldan 2000 IU hCG (her bir hasta için yeniden düzenlenebilir) uygulanmalıdır.
Tedavi: Haftada iki-üç kez i.m. veya s.c uygulanan 75-150 IU FOSTIMON® ile devam edilir,
haftada iki kez i.m veya s.c uygulanan hCG 2000 IU (ya da kandaki testesteron düzeyini
normal seviyede tutmak için gereken miktar) ile kombine edilerek 4 ay süreyle
uygulanmalıdır. Hasta yanıtının yetersiz olması durumunda, doktorun vereceği karara göre
tedaviye 18 ay süreyle devam edilmelidir.
Uygulama şekli
FOSTIMON® subkutan veya intramusküler uygulama içindir. İntravenöz yoldan
uygulanmamalıdır.
Enjeksiyonluk çözelti, karton kutu içerisinde yer alan çözücü içeren kullanıma hazır enjektör
yardımıyla, flakondaki tozun çözülmesi ile elde edilir (bkz 6.6). 1 ml’lik çözücü içeren
kullanıma hazır enjektör ile 5 flakona kadar FOSTIMON® ürününün çözülmesi mümkündür.
Toz genellikle hemen çözünür. Birden fazla flakon durumunda 1 ml çözücü içinde köpük
olmaması için gerekirse yavaşça çevrilerek karıştırılır.
Hazırlanan çözelti bekletilmeden hemen kullanılmalıdır. Lipoatrofinin engellenmesi için
enjeksiyon bölgesi her uygulamada değiştirilmelidir.
Subkutan uygulama hastanın kendisi tarafından yapılabilir. Uygulamanın hasta tarafından
yapılacağı durumlarda, hastaya gerekli bilgi ve eğitimin verilmiş olması gerekir. Hastaya
enjeksiyonluk çözeltinin nasıl hazırlanacağı, enjeksiyonun nereye yapılabileceği gösterilmeli
ve subkutan uygulama hakkında detaylı bilgi verilmelidir. İlk uygulama, konusunda
deneyimli bir doktorun gözetimi altında yapılmalıdır.
Özel popülasyonlara ilişkin ek bilgiler
Böbrek / Karaciğer yetmezliği
FOSTIMON®’un böbrek/karaciğer yetmezliği olan hastalarda kullanımı ile ilgili bilgi yoktur.
Pediyatrik popülasyon
FOSTIMON®’un çocuklara yönelik bir endikasyonu bulunmamaktadır. Bu nedenle bu yaş
grubunda güvenilirlik ve etkinliği değerlendirilmemiştir.
Geriyatrik popülasyon
Follitropin üzerine yapılan klinik çalışmalar 65 yaş üzeri hastaları içermemektedir.
4.3- Kontrendikasyonlar,
FOSTIMON® aşağıdaki durumlarda kontrendikedir.• Etkin madde olan urofollitropine (yüksek saflıkta insan folikül stimülan hormonu –
FSH) ya da toz veya çözücü ampul bileşiminde yer alan yardımcı maddelerden herhangi
birine karşı aşırı duyarlılık durumunda,
• Hipofiz ya da hipotalamus tümörleri,
• Kadınlarda,
• Over büyümesi ya da polikistik over sendromundan kaynaklanmayan kist,
• Nedeni bilinmeyen jinekolojik kanamalar,
• Over, uterus ve meme karsinomu,
• Gebelikte,
• Primer over yetmezliği,
• Üreme organlarının gebeliğe uygun olmayan malformasyonu,
• Uterusta gebeliğe uygun olmayan fibroid tümörler,
• Erkeklerde
• Primer testis yetmezliğinde
4.4- Özel kullanım uyarıları ve önlemleri
FOSTIMON®’u hastanın kendi kendine uygulaması, ancak iyi motive edilmiş, yeterince
eğitilmiş ve uygulama konusunda iyi şekilde bilgilendirilmiş hastalarda gerçekleşmelidir.
Enjeksiyondan önce hastaya subkutan enjeksiyonun nasıl uygulanacağı, enjeksiyonun nereye
yapılması gerektiği ve enjekte edilecek çözeltinin nasıl hazırlanması gerektiği mutlaka
gösterilmelidir. FOSTIMON®’un ilk enjeksiyonu doktor gözetiminde yapılmalıdır.
Özellikle, gonadotropinlere karşı aşırı duyarlılığı olduğu bilinen hastalarda anaflaktik
reaksiyon oluşabilir. Bu hastalarda, FOSTIMON®’un ilk enjeksiyonu kardiyopulmoner
resusitasyon için ekipman bulunan ortamda ve doktor tarafından yapılmalıdır.
İlk uygulama uygun destekleyici ekipmana sahip merkezlerde yapılmalıdır. Tedaviye
başlamadan önce eşlerin kısırlık durumu ve gebelik üzerine olumsuz etki yaratabilecek
durumlar belirlenmelidir. Hastalar özellikle hipotiroidizm, adrenokortikal yetmezlik,
hiperprolaktinemi, hipofiz ve hipotalamik tümörler açısından değerlendirilmeli ve bu tip
durumların belirlenmesi durumunda hastalar, uygun tedaviye başlatılmalıdır.
Enfeksiyon hastalıkları
İnsandan elde edilen tıbbi ürünler uygulandığında bulaşıcı enfeksiyon riski tamamen gözardı
edilemez.
Bu aynı zamanda bilinmeyen veya yeni görülen virüs ve diğer patojenler için de geçerlidir.
Ancak bu risk, viral inaktivasyon uzaklaştırma basamaklarını içeren ektraksiyon pürifikasyon
işlemi ile azaltılmıştır. Bu basamaklar özellikle HIV, Herpesvirus ve Papillomavirus model
virüsleri kullanılarak valide edilmiştir.
Şu ana kadar, follitropin ürünleri ile ilgili insandan elde edilen gonadotropinlerin uygulanması
ile virüs bulaşma riskinin olmadığına dair güven verici klinik deneyim bulunmaktadır.Kadınlarda tedavi
Over hiperstimülasyonu
Kadın hastalarda tedaviye başlamadan önce ve tedaviye başladıktan sonra düzenli aralıklarla
folikül gelişiminin ultrasonagrofik değerlendirilmesi ve östradiol düzeylerinin belirlenmesi
gerekmektedir. Çok sayıda folikül gelişebileceği gibi östradiol düzeyi hızla artabilir örneğin
birbini takip eden iki veya üç gün süreyle günlük iki katından fazla miktarlara çıkarak,
muhtemelen son derece yüksek değerlere ulaşabilir,
Over hiperstimülasyonu ultrason ile tespit edilir. İstenmeyen over hiperstimülasyonun
gelişmesi durumunda (örn: tıbbi yardımcı üreme tedavilerinde istenen kontrollü over
hiperstimülasyonu değilse), FOSTIMON® uygulamasına son verilmelidir. Bu durumda
gebelikten kaçınılmalı ve çoklu ovülasyonun yanı sıra over hiperstimülasyon sendromuna
(OHSS) neden olabileceğinden hCG uygulanmamalıdır. Böyle bir durumda tedavi gören çifte,
en az 4 gün süreyle cinsel birleşmede bulunmamaları ya da prezervatif kullanmaları
konusunda bilgi verilmelidir.
Hafif over hiperstimülasyon sendromunun klinik semptom ve belirtileri karın ağrısı, bulantı,
diyare, yumurtalıkların hafif ile orta derecede büyümesi ve over kistleridir. Nadir vakalarda
şiddetli over hiperstimülasyonu gelişebilir ve bu durum yaşamı tehdit edici boyutta olabilir.
Şiddetli over hiperstimülasyon sendromu parçalanabilen geniş over kistleri, sıklıkla
hidrotoraks ve kilo alımı ile karakterizedir. Nadir durumlarda, hastalarda OHSS ile bağlantılı
venöz veya arteriyal tromboembolizm gelişebilir.
Çoğul gebelik
Yardımcı üreme teknikleri ile tedavide çoğul gebelik riski yerleştirilen embriyo sayısı ile
ilişkilidir. Ovulasyon indüksiyonu için tedavi uygulanan hastalarda doğal döllenmeye göre
çoğul gebelik ve doğum insidansı artmaktadır. Çoğul gebelik genellikle ikiz doğum ile
sonuçlanır. Çoğul gebelik olasılığının en aza indirilmesi için hastanın over yanıtının sürekli
olarak izlenmesi önerilmektedir.
Ektopik gebelik
Özellikle in vitro döllenme (IVF) gibi, yardımcı üreme teknikleri ile tedavi edilen hastalarda
FOSTIMON® dikkatle uygulanmalıdır. Bu tip programlara alınan kadınlarda tubal
bozukluklar sıkça görüldüğünden, ektopik gebelik riski artabilmektedir. Gebeliğin intrauterin
olduğunun doğrulanması için bu hastalarda erken ultrasonografi yapılması gerekmektedir.
Düşük
FSH tedavisi görenlerde spontan düşük insidansı normal popülasyona göre yüksek; fakat diğer
üreme bozukluğu olan kadınlardaki insidans ile karşılaştırılabilir düzeydedir.
Üreme sistemi neoplazmaları
Kısırlığın tedavisi için çoklu ilaç rejimleri uygulanan kadınlarda over ve diğer üreme
sistemlerine ait iyi ya da kötü huylu neoplazm oluştuğu bildirilmiştir. Bu kadınlarda tümör
oluşma riskini gonadotropin tedavisinin artırıp artırmadığı henüz belirlenememiştir.Konjenital malformasyon
Yardımcı üreme teknikleri kullanıldığında, konjenital malformasyonların oluşma derecesi,
doğal yollardan hamile kalan hastalardan bir miktar yüksek olabilir. Bunun ebeveyne ait
karakteristik farklılıklara (örn: anne yaşı, sperm karakteristikleri) ve çoğul gebeliğe bağlı
olabileceği düşünülmektedir.
Tromboembolik olaylar
Tromboembolik olaylar için risk faktörü taşıyan kadınlarda (örn: kendisinde ya da ailesinde
tromboembolik vaka hikayesi varsa, ciddi obezite (vücut kütle indeksi >30 kg/m2) veya
trombofili durumunda), tedavi esnasında veya tedaviyi takiben venöz veya arteriyel
tromboembolik olaylar gelişebilir. Bu kadınlarda gonadotropin uygulanımının yararlılığı olası
risklere karşı değerlendirilmelidir.
Erkeklerde tedavi
Erkeklerde, yükselmiş endojen FSH düzeyleri, primer testiküler yetmezliğin göstergesidir. Bu
tip hastalar FOSTIMON®/hCG tedavisine cevap vermezler. Erkeklerde tedavi yanıtını
değerlendirmek amacı ile tedavi başlangıcından itibaren 4-6 ay süre ile semen analizinin
yapılması önerilmektedir.
4.5- Diğer tıbbi ürünler ile etkileşimler ve diğer etkileşim şekilleri
FOSTIMON® ve diğer tıbbi ürünler arasında ciddi klinik etkileşim bildirilmemiştir. Klinik bir
deneyim olmasa da, FOSTIMON®’un klomifen sitrat ile birlikte uygulandığı durumlarda,
foliküler yanıtın gelişmesi beklenir. FOSTIMON® ve ovulasyon uyarıcı diğer ilaçların birlikte
kullanımı foliküler yanıtta artışa neden olabilir. GnRH agonistleri ile birlikte kullanılması
durumunda yeterli over yanıtının elde edilmesi için FOSTIMON® dozunun artırılması
gerekebilir. FOSTIMON® ve diğer ilaçlar arasında geçimsizlik bildirilmemiştir.
FOSTIMON® aynı enjektörde diğer ilaçlarla karıştırılarak uygulanmamalıdır.
4.6- Gebelik ve laktasyon
Genel tavsiye
Gebelik kategoris: X’tir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
FOSTIMON®’un çocuk doğurma potansiyeli bulunan kadınlar üzerindeki etkisi
bilinmemektedir.
Gebelik dönemi
FOSTIMON® gebelik döneminde kullanılmamalıdır.Laktasyon dönemi
FOSTIMON® emzirme döneminde kullanılmamalıdır.
Üreme yeteneği/Fertilite
Gonadotropinlerle klinik kullanımda kontrollü over stimlasyonunu takiben bildirilen
teratojenik etki bulunmamaktadır. Hayvanlarda yapılan çalışmalarda teratojenik etki
bildirilmemiştir. Bugüne kadar bildirilmiş başka bir epidemiyolojik veri bulunmamaktadır.
4.7- Araç ve makine kullanımı üzerindeki etkiler
Araç ve makine kullanma yeteneği üzerine bilinen bir etkisi yoktur. Bununla birlikte
FOSTIMON®’un, hastanın araç ve makine kullanımını etkilemesi beklenmemektedir.
4.8- İstenmeyen etkiler
FOSTIMON® ile yapılan klinik çalışmalarda bildirilen istenmeyen etkilerin sıklık sıralaması
aşağıdaki gibidir:
Çok yaygın (≥1/10), yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor)
Bağışıklık sistemi hastalıkları
Çok seyrek: Hafif sistemik alerjik reaksiyonlar (örn: kızartı, döküntü, yüzde şişme)
Endokrin hastalıkları
Yaygın olmayan: Hipertiroidizm
Psikiyatrik hastalıkları
Yaygın olmayan: Duygu durum değişiklikleri
Sinir sistemi hastalıkları
Yaygın: Başağrısı
Yaygın olmayan: Halsizlik, baş dönmesi
Vasküler hastalıkları
Çok seyrek: Tromboembolizm
Solunum, göğüs bozuklukları ve mediastinal hastalıkları
Yaygın olmayan: Dispne, epistaksis
Gastrointestinal hastalıkları
Yaygın: Kabızlık, karın şişkinliği
Yaygın olmayan: Bulantı, kusma, karın ağrısı, hazımsızlık
Deri ve deri altı doku hastalıkları
Yaygın olmayan: Eritem, kaşıntıKas-iskelet sistemi ve bağ doku hastalıkları
Yaygın: Artralji
Böbrek ve idrar hastalıkları
Yaygın: Sistit
Üreme sistemi ve göğüs hastalıkları
Yaygın: Over hiperstimülasyon sendromu
Yaygın olmayan: Memelerde büyüme, memelerde ağrı, sıcak basması
Genel bozukluklar ve uygulama bölgesine ilişkin hastalıkları
Yaygın: Enjeksiyon yerinde ağrı
Yaygın olmayan: Yorgunluk
Seyrek: Enjeksiyon bölgesi reaksiyonları (ağrı, kızarıklık, hematom)
Araştırmalar
Yaygın olmayan: Uzayan kanama zamanı
Ayrıca erkeklerde hCG ile kullanımına bağlı olarak;
Deri ve deri altı doku hastalıkları
Seyrek: Akne
Üreme sistemi ve göğüs hastalıkları
Seyrek: Jinekomasti
Araştırmalar
Yaygın: Kilo alımı
Gonadotropinlerle tedavide düşük insidansı, diğer fertilite hastalıkları olan kadınların insidansı
ile karşılaştırılabilirdir. Ektopik gebelik ve çoğul gebelik riskinde hafif bir artış gözlenmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam:@titck.gov.tr; tel: 0 800 314 00 08; faks: 0 312 218 35 99).
4.9- Doz aşımı ve tedavisi
FOSTIMON® ile aşırı dozun etkileri bilinmemektedir. Bununla birlikte OHSS’nun (over
hiperstimülasyon sendromu) gelişmesi olasılığı göz ardı edilmemelidir.5. FARMAKOLOJİK ÖZELLİKLER
5.1- Farmakodinamik özellikler
Farmakoterapötik grup: Gonadotropinler ve diğer ovülasyon stimülanları
ATC kodu: G03GA04
FOSTIMON®’un etkin maddesi, insan menopozal gonadotropininden (HMG) elde edilen
yüksek saflıkta folikül stimülan hormonu (FSH) olan, urofollitropindir. Kadınlarda FSH’ın
parenteral uygulamadan kaynaklanan en önemli etkisi, olgun Graafian foliküllerinin
gelişimidir.
FSH eksikliği olan erkeklerde, spermatogenez oluşturmak için FOSTIMON® en az dört ay
süreyle hCG ile birlikte uygulanmalıdır.
5.2- Farmokinetik özellikler
Emilim:
İntramusküler veya subkutan uygulamadan sonra FSH biyoyararlanımı yaklaşık %70’dir.
Sağlıklı gönüllülerde 150 IU urofollitropinin tek bir i.m uygulanımını takiben serumdaki en
yüksek FSH seviyesine 10±4 saat içinde ulaşılır. 72 saat sonra FSH serum düzeyi temel
değerlerden belirgin olarak yüksektir.
Dağılım:
Literatürlere göre idrardan saflaştırılan 150 IU FSH’ın Cmaks ve Tmaks değerleri sırasıyla
8.9 ±2.5 mlU/ml ve 7.7±2.1 saat’tir. EAA 258.6 ±47.9 mlU/mlxsaat’tir.
Biyotransformasyon:
Etkin madde yüksek saflıkta insan folikül stimülan hormonudur. Bu nedenle doğal FSH ile
aynı şekilde metabolize olması beklenir.
Eliminasyon:
Eliminasyon yarı ömrü 30 – 40 saat arasındadır.
5.3- Klinik öncesi güvenlilik verileri
Klinik dışı veriler, tekrarlayan doz toksisitesi üzerine genel çalışmalar temelinde, insanlar için
özel bir tehlike bildirmemektedir. Toksikolojik çalışmalar ve hayvanlar üzerinde yapılan
çalışmalarda belirgin bir etki saptanamamıştır. AMES testi adı verilen ve genetik
toksisitesinin değerlendirilmesi için uygulanan testlerde mutajenik etki gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat
Çözücü bileşimi: Sodyum klorür
Enjeksiyonluk su6.2. Geçimsizlikler
Bilinen herhangi bir geçimsizliği yoktur. Ancak geçimlilik çalışmalarının olmadığı
durumlarda, bu tıbbi ürün diğer tıbbi ürünler ile aynı enjektörde karıştırılmamalıdır.
6.3. Raf ömrü
24 ay.
Tek kullanım içindir. Flakondaki toz çözüldükten sonra hemen kullanılmalı ve kullanılmayan
kısım atılmalıdır.
6.4. Saklamaya yönelik özel uyarılar
25oC’nin altındaki oda sıcaklığında saklanmalıdır.
Ürün ışıktan korumak için orijinal ambalajında saklanmalıdır.
6.5. Ambalajın niteliği ve içeriği
FOSTIMON® 75 IU enjeksiyonluk liyofilize toz, kauçuk butil tıpası ve aluminyum mührü
olan 5 ml’lik Tip I cam flakonda ve çözücü içeren 1 ml’lik kullanıma hazır enjektörde yer
almaktadır.
6.6. Beşeri tıbbi üründen arta kalan maddelerin imhası ve diğer özel önlemler
FOSTIMON® yanında verilen çözücü (1 ml’lik serum fizyolojik - %0.9 sodyum klorür) ile
sulandırılarak hazırlanmalıdır. Oluşan çözelti berrak olmalı ve gözle görülür partikül
içermemelidir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
IBSA İlaç San. ve Tic. Ltd. Şti.
Büyükdere Cad. Astoria A Kule
Kat: 16 Daire: 1602 Esentepe-Şişli / İstanbul
8. RUHSAT NUMARASI: 133/20
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11.06.2012
Ruhsat yenileme tarihi: -
10. KÜB’ÜN YENİLENME TARİHİ