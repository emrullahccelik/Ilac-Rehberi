KISA ÜRÜN BİLGİSİ
1. BEŞERİ TIBBİ ÜRÜNÜN ADI
NETİLCİN %0,3 göz damlası, çözelti
Steril
2. KALİTATİF VE KANTİTATİF BİLEŞİM
Etkin madde:
5 ml şişe etkin madde olarak 15 mg netilmisine eş değer 22,75 mg netilmisin sülfat içerir.
Yardımcı madde(ler):
Sodyum klorür………….....43,5 mg
Benzalkonyum klorür……...0,25 mg
Sodyum hidroksit…………..y.m
Yardımcı maddeler için 6.1’e bakınız.
3. FARMASÖTİK FORM
Göz damlası, çözelti
Renksiz veya hafif sarımsı renkli berrak çözelti
4. KLİNİK ÖZELLİKLER
4.1. Terapötik endikasyonlar
Gözde ve ilişkili organlarında, netilmisine hassas patojenlerin neden olduğu dış
enfeksiyonların lokal tedavisinde kullanılır.
4.2. Pozoloji ve uygulama şekli
Pozoloji:
Hekim başka bir biçim önermediyse, konjunktiva kesesine günde 3 defa 1-2 damla
damlatılması önerilir.
Uygulama sıklığı ve süresi:
Tedaviye alınan yanıta bağlı olarak NETİLCİN ile tedavinin süresi hekim tarafından
belirlenmelidir.
1 / 7Uygulama şekli:
NETİLCİN,
 Yalnız oftalmik kullanım içindir. Göze uygulanır.
 Plastik şişeyi delmek için kapağı sivri uca doğru çeviriniz. Sivri ucu çevirerek şişeyi
kapatınız.
 İlacı uygularken ambalaj ucu ile göze ya da elleriniz dahil başka bir yüzeye
dokunmayınız.
 Kullanmadan önce ambalajın zedelenmemiş olduğundan emin olunuz.
 Şişe açıldıktan sonra 28 gün içinde kullanılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek/karaciğer yetmezliği olan hastalarda özel bir doz ayarlamasına gerek yoktur.
Pediyatrik popülasyon:
Pediyatrik yaş grubunda, NETİLCİN gerçekten ihtiyaç olması halinde ve sıkı tıbbi kontrol
altında kullanılmalıdır.
Geriyatrik popülasyon:
Yaşlılarda özel bir doz ayarlamasına gerek yoktur.
4.3. Kontrendikasyonlar
NETİLCİN içindeki maddelerden herhangi birine karşı aşırı duyarlılığı olanlarda ve
aminoglikozidlere hassasiyeti olanlarda kullanılmamalıdır.
4.4. Özel kullanım uyarıları ve önlemleri
Lokal antibiyotiklerin uzun süreli kullanımı, dirençli mikro-organizmaların aşırı büyümesine
neden olabilir. Nispeten kısa sürede önemli klinik gelişme bildirilmezse ya da herhangi bir
tahriş ya da hassasiyet durumu ortaya çıkarsa, tedavinin kesilmesi ve yeterli terapiye
başlanması gerekir.
NETİLCİN göz damlası enjeksiyon amacıyla hazırlanmamıştır. Bu yüzden subkonjunktival
veya ön kamaraya enjeksiyonu önerilmemektedir.
2 / 7NETİLCİN prezervatif olarak benzalkonyum klorür içermektedir. Göz irritasyonuna neden
olabilir.
Yumuşak kontakt lenslerle temasından kaçınınız. Uygulamadan önce kontakt lensi çıkartınız
ve lensi takmak için en az 15 dakika bekleyiniz.
Yumuşak kontakt lenslerin renklerinin bozulmasına neden olduğu bilinmektedir.
4.5. Diğer tıbbi ürünler ile etkileşimler ve diğer etkileşim şekilleri
Netilmisinin göz damlası olarak kullanımına bağlı ilave herhangi bildirilmiş bir ilaç etkileşimi
yoktur.
Diğer nefrotoksik ve ototoksik antibiyotiklerle birlikte topikal veya özellikle intrakaviter
uygulandığında bu tür yan etki riski artar.
Bazı aminoglikozidlerin nefrotoksisite potansiyelini artırdıkları rapor edilmiştir. Bu yüzden
diğer nefrotoksisite potansiyeli olan ilaçlardan; sisplatin, polimiksin B, kolistin, viomisin,
streptomisin, vankomisin, bazı sefalosporinler veya potent diüretiklerle (etakrinik asit ve
furosemid) birlikte kullanılmaları önerilmez.
İn vitro, bir aminoglikozid beta-laktam bir antibiyotik ile bağlandığında (penisilin veya
sefalosporin), karşılıklı ve birbiriyle ilgili bir inaktivasyona neden olabilir. Böbrek yetmezliği
olan hastalar ve böbrekleri normal çalışan bazı hastalarda, bir aminoglikozid ve penisilin
benzeri bir antibiyotik iki farklı yoldan verilmiş olsa bile, yarılanma ömründe veya
aminoglikozid plazma seviyesinde bir azalma görülmüştür.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin herhangi bir veri yoktur.
Gebelik dönemi
Klinik öncesi denemeler her ne kadar netilmisinin lokal olarak alınmasından sonra yetersiz
sistemik emilim nedeniyle ceninle ilgili toksisitenin olmadığını gösterse de, bu ilaç hamilelik
sırasında gerçekten ihtiyaç varsa ve sıkı tıbbi kontrol altında kullanılmalıdır.
3 / 7Laktasyon dönemi
Aminoglikozidler anne sütüne salgılandığı için emzirme döneminde kullanılmamalıdır.
Üreme yeteneği/Fertilite
Üreme yeteneği üzerine bilinen bir etkisi yoktur.
4.7. Araç ve makine kullanımı üzerindeki etkiler
NETİLCİN araç ve makine kullanma yeteneğine etki etmemektedir.
4.8. İstenmeyen etkiler
Klinik çalışmalar sırasında elde edilen verilerde netilmisin tedavisi ile bildirilen istenmeyen
etkiler sıklığa bağlı olarak aşağıdaki şekilde sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Göz hastalıkları
Seyrek: Geçici olarak kızarıklık ve hafif tahriş, ödem, ürtiker, kaşıntı gibi aşırı hassasiyet
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı vakası rapor edilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antiinfektifler, antibiyotikler
ATC kodu: S01AA23
4 / 7Etki mekanizması:
Netilmisin yarı sentetik, geniş spektrumlu aminoglikozid antibiyotiktir. Gentamisin dirençli
türler dahil olmak üzere gram + ve gram -, farklı patojen bakterilere karşı düşük
konsantrasyonlarda etkili olduğu gösterilmiştir. Bu antibiyotik gentamisinden farklı olarak,
adenilat ve fosforilat gibi bakteriyal inaktiflestirici etkiye sahip enzimleri üreten
mikroorganizmalara karşı da etkilidir.
Netilmisin, mRNA genetik koduna yanlış yorumlamaya neden olur böylece büyüyen
polipeptidik zincire yanlış amino asitler tanıtarak hızlı bir bakteriyel etki yaratır.
5.2. Farmakokinetik özellikler
Genel özellikler
Emilim:
Netilmisinin topikal uygulama sonrası sistemik emilimi düşüktür.
Dağılım:
Netilmisin, diğer aminoglikozidler gibi lipofiliktir, bu nedenle, topikal uygulamadan sonra
gözün ön odasına çok az penetre olur. 2 mg/ml intramüsküler enjekte edildikten sonra, 30-60
dakika içinde 5 mikrogram/ml’lik netilmisin plazma pik konsantrasyonuna erişilir.
60 dakikalık sürenin üzerinde intravenöz uygulama, yaklaşık 11 mikrogram/ml plazma pik
konsantrasyonuna neden olur. Yarı ömür genellikle yetişkinlerde 2-2,5 saattir ve böbrek
yetmezliğine bağlı olarak bu süre artar.
Biyotransformasyon:
Netilmisin böbreklerde metabolize edilir.
Eliminasyon:
Netilmisin, idrarla atılır.
5.3. Klinik öncesi güvenlilik verileri
Sıçan, köpek, kobay, kedi, tavşan ve maymunlar üzerinde yapılan klinik öncesi deneyler
ilacın tolerabilitesinin mükemmel olduğunu kanıtlamaktadır. Deneyler netilmisinin diğer
aminoglikozidlere göre daha az nefro ve ototoksik olduğunu göstermiştir.
5 / 7İntramüsküler ve intraperitonel uygulamalar da LD farelerde sırasıyla 142 ve 186 mg/kg,
50
sıçanlarda 166 ve 266 mg/kg ve köpeklerde 160 < LD < 200 i.m. ve 40 < LD < 72 i.v’dir.
50 50
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Benzalkonyum klorür
Sodyum hidroksit
Enjeksiyonluk su
6.2. Geçimsizlikler
Bilinen bir geçimsizliği yoktur.
6.3. Raf ömrü
24 ay
Şişenin ilk açılmasından sonra: 28 gün
6.4. Saklamaya yönelik özel tedbirler
25˚C altındaki oda sıcaklığında saklayınız.
6.5. Ambalajın niteliği ve içeriği
Karton kutu içinde kullanma talimatı ile birlikte 5mL çözelti içeren LDPE şişe içerisinde
kullanıma sunulur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
VEM İlaç San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
6 / 78. RUHSAT NUMARASI
2019/237
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.05.2019
Ruhsat yenileme tarihi:
10. KÜB’ÜN YENİLENME TARİHİ
7 / 7