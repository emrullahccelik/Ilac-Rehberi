KISA ÜRÜN BİLGİSİ
1. BEŞERİ TIBBİ ÜRÜNÜN ADI
HEPARGRİZOVİM İ.M. ampul
2. KALİTATİF VE KANTİTATİF BİLEŞİM
Etkin madde:
Ampul Tip I (1 ml’lik ampul):
Siyanokobalamin (B vitamini) 2.50 mg
12
Nikotinamid (PP vitamini) 12.00 mg
Folik asit 0.70 mg
Ampul Tip II (2 ml’lik ampul):
Askorbik asit (C vitamini) 150.00 mg
Yardımcı maddeler:
Ampul Tip I:
Sodyum tartarat 2.00 mg
Ampul Tip II
Sodyum bikarbonat 73.50 mg
Sodyum hidrosülfit 1.50 mg
Diğer yardımcı maddeler için 6.1’e bakınız.
3. FARMASÖTİK FORM
Ampul Tip I :
Enjeksiyonluk çözelti
Koyu kırmızı renkli, kokusuz, berrak solüsyon.
Ampul Tip II :
Enjeksiyonluk çözelti
Hemen hemen renksiz veya açık sarı renkli, karakteristik kokulu, berrak çözelti.
4. KLİNİK ÖZELLİKLER
4.1. Terapötik endikasyonlar
Pernisiyöz anemide, ameliyat sonrası ve nekahat dönemi gibi organizmada yıkım meydana
getiren durumlarda, proteinden fakir beslenme halleri ile gastrektomi ve malabsorbsiyon
Sayfa 1 / 8sonucu oluşan B vitamini eksikliklerinde ve B vitamini eksikliğinden kaynaklanan diğer
12 12
hiperkrom makrositer anemilerin tedavi ve profilaksisinde; B vitamininin yüksek
12
miktarlarda bulunması sebebiyle, nevraljilerde ve trigeminus nevraljilerinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Erişkinlere ortalama olarak, haftada 2-3 enjeksiyon yapılır. Ağır ve özel durumlarda günde
1-2 enjeksiyona kadar çıkabilir.
Uygulama şekli:
Kırmızı ve renksiz ampullerden birer adedi aynı enjektöre çekilerek hekim tavsiyesine göre
intramüsküler (kas içine) olarak verilir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliği olan hastalar için herhangi doz ayarlamasına gerek yoktur.
Pediyatrik popülasyon:
Çocuklarda doz hekim tavsiyesine göre ayarlanır.
Geriyatrik popülasyon:
Doz ayarlaması gerekli değildir.
4.3. Kontrendikasyonlar
HEPARGRİZOVİM’in etkin maddeleri ya da yardımcı maddelerinden herhangi birine karşı
aşırı duyarlılığı olanlarda ve Vitamin B herediter optik nöropatisi olanlarda optik sinir
12
atrofisine neden olabileceğinden bu hastalarda kontrendikedir.
4.4. Özel kullanım uyarıları ve önlemleri
Preparat koruyucu olarak sülfit içerdiğinden, duyarlı hastalarda ciddi allerjik reaksiyonlara
neden olabilir. Bu reaksiyonlar astımlı hastalarda daha şiddetli olarak ortaya çıkabilir.
B vitamini kullanımıyla da duyarlı şahıslarda allerjik reaksiyonların görülebileceği
12
unutulmamalıdır. İdrar renginde kızıllaşmaya neden olabilir.
B vitamini omuriliğin subakut dejenerasyonunu maskeleyebileceğinden tam bir teşhis
12
konmadan kullanılmamalıdır. Optik nöropatilerde kullanılması uygun değildir.
Antidiyabetik ajanlara yönelik doz gereklilikleri değişebildiğinden nikotinik asit veya
nikotinamid kullanan diyabetli hastaların kan glukoz konsantrasyonları periyodik olarak takip
edilmelidir.
Sayfa 2 / 8Askorbik asitin İ.V olarak hızlı uygulamaları bayılma veya baş dönmesine yol açabilir.
İlişkili nörolojik komplikasyon devam ederken, folik asit, pernisyöz aneminin vitamin B
12
eksikliği kaynaklı hematolojik hasarı kısmen düzeltebilir. Bu durum, doğru tanının
konmasından önce ağır sinir sistemi hasarına neden olabilir.
Yüksek dozlardaki askorbik asidin, hiperoksalüri ve renal kalsiyum okzalat taşlarının
oluşumuna neden olduğu belirtildiğinden, askorbik asit hiperoksalürisi olan hastalarda
kaçınılmalıdır.
Bu tıbbi ürün her dozunda 1 mmol (23 mg)’dan daha az (20.96 mg) sodyum ihtiva eder; yani
esasında sodyum içermez. Bu durum hastalar açısından tehlikeli değildir.
HEPARGRİZOVİM, her dozunda 56.06 mg sodyum hidrosülfit içermektedir. Bu durum,
nadir olarak şiddetli aşırı duyarlılık reaksiyonları ve bronkospazma neden olabilir.
4.5. Diğer tıbbi ürünler ile etkileşimler ve diğer etkileşim biçimleri
Oral kontraseptifler ile birlikte verildiğinde, B vitamininin serum konsantrasyonlarında
12
düşüş meydana gelebilmektedir.
Birtakım ilaçlar ve antikonvülzanlar, oral kontraseptifler, antitüberküloz ilaçları, alkol ve
tümü folat eksikliği durumuna neden olduğu bildirilen aminopterin, metotreksat, primetamin,
trimetoprim ve sülfonamidler dahil folik asit antagonistleri folat durumunu etkileyebilir. Folat
eksikliği olan hastalarda, folik asit tedavisi fenitoin metabolizmasını artırabilir. Vitamin B
12
eksikliği olan hastalarda eşzamanlı kloramfenikol uygulaması vitamin B ’ye verilen
12
hematopoetik cevabın antagonizmine neden olabilir.
C vitamini (askorbik asit) ile sodyum salisilat, sodyum nitrat, teobromin sodyum salisilat ve
metenamin arasında kimyasal geçimsizlik mevcuttur. Bu nedenle bileşiminde C vitamini
bulunduran bütün ilaçlar gibi, HEPARGRİZOVİM de bu maddelerle birlikte verilmemelidir.
Düzenli tedavinin bir parçası olarak nikotinik asit alan hastalarda, transdermal nikotin
flasterlerinin kullanımından sonra yüz kızarması ve sersemlik meydana gelebilir.
Güçlü bir indirgen madde olan askorbik asit oksidasyon ve redüksiyon reaksiyonlarının
bulunduğu laboratuvar testlerini etkiler.
Özel popülasyonlara ilişkin ek bilgiler:
Özel popülasyonlara ilişkin veri bulunmamaktadır
Pediyatrik popülasyon:
Pediyatrik popülasyona ilişkin veri bulunmamaktadır.
Sayfa 3 / 84.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
Bölüm 5.3). İlacın doğum kontrolüne (konstrasepsiyona) etkisi bilinmemektedir.
Gebelik dönemi
B vitamini hamilelikte görülen megaloblastik aneminin tedevisinde kullanılmamalıdır.
12
Folik asit doğurganlık çağındaki kadınlarda ve ayrıca doğacak bebekteki nöral tüp
defektlerine karşı koruyucu olarak kullanılır. Hamilelikte görülebilecek megaloblastik
aneminin profilaksisinde kullanılır.
Nikotinamidin gebelik döneminde anne ve bebek açısından bir sakıncası yoktur.
Gebelikte yüksek dozlarda askorbik asit uygulaması yeni doğanda rebaund skorbüte neden
olabilir.
HEPARGRİZOVİM, sadece potansiyel risk ve fayda tedaviyi uygulayacak hekim tarafından
dikkatle değerlendirildikten sonra kullanılmalıdır.
Laktasyon dönemi
B vitamini plasentaya ve anne sütüne geçer.
12
Askorbik asit plasentayı geçer ve sütte dağılır.
Nikotinamidin laktasyon döneminde anne ve bebek açısından bir sakıncası yoktur.
Folik asit anne sütüne geçer.
HEPARGRİZOVİM, sadece potansiyel risk ve fayda tedaviyi uygulayacak hekim tarafından
dikkatle değerlendirildikten sonra kullanılmalıdır.
Üreme yeteneği /Fertilite:
Üreme yeteneği üzerinde etkisi tespit edilmemiştir.
4.7. Araç ve makine kullanımı üzerindeki etkiler
Araç ve makine kullanımı üzerine herhangi bir etkisi yoktur.
4.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor)
Sayfa 4 / 8Bağışıklık sistemi hastalıkları
Seyrek: B vitamini nadiren allerjik reaksiyonlara (kaşıntı, ürtiker, eritem v.b.) ve çok ender
12
olarak anafilaktik şoka yol açabilir.
Çok seyrek: Folik asit ile birlikte çok nadir olarak hipersensitivite reaksiyonları rapor
edilmiştir.
Gastrointestinal hastalıklar
Bilinmiyor: Folik asit genellikle iyi tolere edilir. Anoreksi, bulantı, dolgunluk hissi, acı tat
gibi gastrointestinal rahatsızlıklar görülebilir.
Askorbik asit ile diyare ve bulantı, kusma, mide ekşimesi, abdominal kramplar gibi
gastrointestinal rahatsızlıklar da yüksek doz kullanımı esnasında görülebilir.
Hepato-bilier hastalıkları
Bilinmiyor: Nikotinamidin nikotinik asitten farklı olarak vazodilatör etkisi yoktur. Çok
yüksek dozlardaki nikotinik asit ve nikotinamid tedavisi nedeniyle anormal karaciğer testi
sonuçları, sarılık ve kronik karaciğer hasarı görülebilir.
Deri ve deri altı doku hastalıkları
Seyrek: Akneye neden olabilir.
Böbrek ve idrar yolu hastalıkları
Bilinmiyor: Yüksek dozlarda askorbik asit kullanımı glukoz-6-fosfat dehidrogenaz eksikliği
olan hastalarda hemodiyalize ve hiperoksilüriye yol açarak böbreklerde kalsiyum oksalat taşı
oluşumuna neden olur.
Genel bozukluklar ve uygulama bölgesine ilişkin hastalıklar
Bilinmiyor: Enjeksiyon yerinde ağrı oluşabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0800 314 0008; faks: 03122183599)
4.9. Doz aşımı ve tedavisi
Doz aşımı durumunda suda çözünen vitaminler idrarla atılır. Acil durumlar için bir prosedür
veya antidot yoktur. Semptomlar HEPARGRİZOVİM’in kesilmesi ile hızlıca azalır.
Sayfa 5 / 85. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Vitamin kombinasyonları
ATC kodu: A11JA
HEPARGRİZOVİM; B vitamini, Folik asit, PP vitamini ve C vitaminini en yüksek tedavi
12
sinerjizmi sağlayacak miktarlarda içeren bir müstahzardır.
B vitamini, vücütta metionin, timidin, protoporfirinin biyosentezlerini aktive eden ve
12
nükleoprotein ile hemoglobinin yapılmasında katalizör vazifesi görerek normal eritropoezi
temin eden bir vitamindir. Bu etkisinden dolayı pernisiyöz anemi ile hiperkrom makrositer
anemide tabloyu süratle düzeltir.
Yüksek dozda B vitamini, siyatik ve trigeminus nevraljisi gibi nörolojik endikasyon
12
sahalarında kullanılır ve şiddetli ağrıların süratle giderilmesini sağlar. Ayrıca C vitamininin,
enfeksiyonlara karşı organizmanın direncini arttırıcı ve hematopoetik etkileri de mevcuttur.
Folik asit, antianemik etkisinden başka hepatoprotektif etki de gösterir. Folik asit, vitamin B
12
ile enzimatik olarak uyarılan önceki aşamada protein sentezinin enzimatik aktivatörü olan
folinik asidin öncülüdür.
Nikotinamid (vitamin PP), lipid metabolizması, doku respirasyonu ve glikojenoliz gibi
biyokimyasal hücre proseslerinin enzimatik aktivatörü olarak iyi bilinmektedir.
Vitamin C, folik asidin biyolojik olarak aktif form olan folinik aside geçişini katalizler ve
enfeksiyon ve hücresel respirasyona dirençli olan tirozin ve karbohidrat metabolizması,
lipidler ve proteinlerin sentezi, demir metabolizmasında yer alır.
5.2 Farmakokinetik özellikleri
Genel özellikler
Dağılım:
B vitamini başta transkobalamin II olmak üzere spesifik plazma proteinlerine bağlanır.
12
Karaciğer, kemik iliği ve plasentanın da dahil olduğu diğer dokularda birikir. B vitamini
12
plasentaya ve anne sütüne geçer.
Folik asit tetrahidrofolik asit halinde tüm vücut dokularına dağılır. Plazma proteinlerine
yüksek oranda bağlanır. Folat yetersizliği ve üremi, kanser ve alkolizm gibi patolojik
durumlarda bağlanma kapasitesinde bir artış meydana gelmektedir.
Nikotinamid dokularda geniş ölçüde dağılır.
Sayfa 6 / 8Askorbik asit vücut dokularında dağılır. Karaciğerde, lökositler, plateletler, salgı yapan
dokularda ve gözün lens kısmında yüksek konsantrasyonlarda vitamin bulunmuştur.
Plazmadaki askorbik asidin yaklaşık % 25’i proteinlere bağlı durumdadır. Askorbik asit
plasentayı geçer ve sütte dağılır.
Biyotransformasyon:
Folat enterohepatik siklusa girer. Folik asit karaciğerde indirgenir ve metillenir. Ayrıca aktif
olarak serebrospinal sıvıda konsantre olur. Folik asit yüksek dozlarda alındığında karaciğerde
metabolize olmadan kana geçebilir. Folik asit anne sütünde dağılım gösterir.
Nikotinamid karaciğerde N-metilniasinamid ve diğer N-metil türevlerine metabolize olur.
Askorbik asit dehidroaskorbik asite reversibl olarak okside olur, bir kısmı ise inaktif
bileşenlere metabolize olur ve idrarla atılır.
Eliminasyon:
İ.V. veya İ.M yoldan uygulanan 0.1- 1 mg’lık siyanokobalaminin büyük kısmı (% 50-90)
glomerüler filtrasyonla 24-48 saat içinde idrarla atılır.
Nikotinamid metabolitleri idrarla atılır. Terapötik dozlarda uygulandığında çok az bir kısmı
idrarla değişmemiş vitamin olarak atılır.
Vücudun gereksiniminden fazla olan askorbik asit hızla elimine edilerek değişmemiş olarak
idrarla atılır.
6. FARMASÖTİK ÖZELLİKLER
6.1 Yardımcı maddelerin listesi
Ampul Tip I:
Tartarik asit
Apirojen bidistile su (y.m)
Ampul Tip II:
Apirojen bidistile su (y.m)
6.2 Geçimsizlikler
Yoktur.
6.3 Raf ömrü
48 ay
Sayfa 7 / 86.4 Saklamaya yönelik özel tedbirler
25oC’nin altındaki oda sıcaklığında, ışıktan koruyarak saklayınız.
6.5 Ambalajın niteliği ve içeriği
Ampul Tip I:
Üzeri baskılı, 1 ml’lik renksiz, halkalı ampuller (Tip I).
Ampul Tip II:
Üzeri baskılı, 2 ml’lik amber renkli, halkalı ampuller (Tip I).
Her bir karton; muhafaza için şeffaf PVC separatöre yerleştirilmiş 6 adet Tip I ampul ve 6
adet Tip II ampul içermektedir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
No: 1 34303
Küçükçekmece – İstanbul
8. RUHSAT NUMARASI
144 / 64
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 08.04. 1988
Ruhsat yenileme tarihi: 03.11.2004
10. KÜB’ÜN YENİLENME TARİHİ
Sayfa 8 / 8