1 KULLANMA TALİMATI
GANFORT %0.03 + %0.5 göz damlası, çözelti 
Göze uygulanır.   
Steril 
Etkin maddeler: Bir mL çözelti 0,3 mg bimatoprost ve 5 mg timolol (6,8 mg timolol maleata 
eşdeğer) içerir. 
Yardımcı maddeler: Benzalkonyum klorür, sodyum klorür, sitrik asit monohidrat, dibazik 
sodyum fosfat heptahidrat, hidroklorik asit veya sodyum hidroksit, saf su. 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
Eğer ilave sorularınız olursa, lütfen doktorunuza veya eczacınıza danışınız. 
Bu ilaç kişisel olarak sizin için reçete edilmiştir, başkalarına vermeyiniz. 
Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz. 
Bu talimatta yazılanlara aynen uyunuz. İlaç hakkında size önerilen dozun dışında yüksek
veyadüşük doz kullanmayınız.
Bu Kullanma Talimatında:  
1.GANFORT nedir ve ne için kullanılır? 
2.GANFORT’u kullanmadan önce dikkat edilmesi gerekenler  
3.GANFORT nasıl kullanılır? 
4.Olası yan etkiler nelerdir? 
5.GANFORT’un saklanması 
Başlıkları yer almaktadır. 
1.  GANFORT nedir ve ne için kullanılır? 
GANFORT, gözdeki yüksek basıncı kontrol etmek için kullanılan çözelti şeklinde bir göz 
damlasıdır. İçinde 3 mL renksiz ila hafif sarı renkli çözelti bulunan şişelerde sunulur. 
Her ikisi de gözdeki basıncı düşüren iki farklı etkin madde (bimatoprost ve timolol) içerir. 
Bimatoprost bir prostaglandin analoğu olan prostamidler adlı bir ilaç grubuna aittir. Timolol ise 
beta-blokörler olarak adlandırılan ilaç grubunda yer alır.  
Gözlerinizde, gözün iç kısmını besleyen berrak, suya benzer bir sıvı bulunmaktadır. Sıvı sabit 
bir biçimde gözden boşaltılır ve bunun yerine yeni sıvı yapılır. Sıvının yeterince hızlı 
boşaltılamadığı durumda, gözün içindeki basınç artar ve görmenizde hasar oluşması ile 
sonuçlanabilir (glokom olarak adlandırılan bir hastalık). GANFORT, sıvı üretimini azaltarak 
ve boşaltılan sıvının miktarını artırarak gözün içindeki basıncı düşürür. 
GANFORT göz damlası, yaşlılar dahil yetişkinlerin gözlerindeki yüksek basıncı tedavi etmek 
için kullanılır. Bu yüksek basınç, glokoma neden olabilir. Doktorunuz, beta-blokörler veya 2 prostaglandin analoglarını içeren diğer damlalar kendi başlarına yeterince etkili olmadığında 
size GANFORT’u reçeteleyecektir. 
2.  GANFORT’u kullanmadan önce dikkat edilmesi gerekenler  
GANFORT’u aşağıdaki durumlarda KULLANMAYINIZ
Eğer;  
-Bimatoprost, timolol, beta-blokörlere ya da GANFORT’un diğer bileşenlerinden 
herhangi birine karşı alerjiniz (aşırı duyarlılığınız) varsa 
-Astım ve/veya ciddi süreğen tıkayıcı (obstrüktif) akciğer hastalığı (hırlama, nefes 
almada güçlük ve/veya uzun süren öksürüğe neden olabilen ciddi akciğer hastalığı) gibi 
akciğer hastalığınız veya başka türde solunum problemleriniz varsa veya geçmişte 
olduysa,   
-Düşük kalp atım hızı, kalp bloğu veya kalp yetmezliği gibi kalple ilişkili sorunlarınız 
varsa 
kullanmayınız. 
GANFORT’u aşağıdaki durumlarda DİKKATLİ KULLANINIZ
Bu ilacı almadan önce halihazırda ya da geçmişte aşağıdakilere maruz kaldıysanız doktorunuza 
söyleyiniz; 
-Koroner kalp hastalığı (belirtilere göğüs ağrısı veya darlığı, nefessiz kalma ya da 
tıkanma dahil olabilir), kalp yetmezliği, düşük kan basıncı. 
-Yavaş kalp atımı gibi kalp atım hızı bozuklukları. 
-Nefes alma sorunları, astım veya kronik tıkayıcı (obstrüktif) akciğer hastalığı. 
-Zayıf kan dolaşımı hastalığı (Raynaud hastalığı ya da Raynaud sendromu gibi). 
-Tiroid bezinin aşırı aktif olması, çünkü timolol tiroid hastalığının belirtilerini ve 
bulgularını maskeleyebilir. 
-Diyabet (şeker hastalığı), çünkü timolol düşük kan şekeri düzeylerinin (hipoglisemi) 
belirtilerini ve bulgularını maskeleyebilir. 
-Şiddetli alerjik reaksiyonlar. 
-Karaciğer ya da böbrek sorunları.  
-Göz yüzeyi sorunları. Göz için kullanılan beta-blokör ilaçlar göz kuruluğunu 
tetikleyebilir. 
-Gözdeki basıncı azaltmak için yapılan cerrahi işlem sonrası göz küresinin içindeki 
tabakalardan birinin ayrılması. 
-Maküler ödemin (görmenin kötüleşmesine sebep olan göz içindeki retinanın şişmesi) 
bilinen risk faktörleri, örneğin katarakt cerrahisi. 
-Diğer beta-blokör ilaçlar kullanıyorsanız ya da geçmişte kullandıysanız, çünkü bu 
ilaçlar GANFORT ile beraber kullanıldığında düşük tansiyona ya da anormal düşük 
kalp atım hızına sebep olabilir. 
-Göz içinde iltihabınız varsa, çünkü iltihabınız kötüleşebilir. 
Cerrahi anesteziden önce doktorunuza GANFORT kullandığınızı söyleyiniz, çünkü timolol 
anestezi esnasında kullanılan bazı ilaçların etkilerini değiştirebilir. 
GANFORT’un kullanılması nedeniyle kirpikler uzayabilir ve kirpikler ile göz kapağı 
çevresindeki deri koyulaşabilir. İrisin (gözünüzün renkli kısmı) rengi de zaman içinde 3 koyulaşabilir. Bu değişiklikler kalıcı olabilir. Sadece tek göz tedavi ediliyorsa değişiklik daha 
belirgin olabilir. GANFORT cilt yüzeyiyle temas etmesi halinde tüylenmeye sebep olabilir. 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
GANFORT’un yiyecek ve içecek ile kullanılması 
GANFORT’un herhangi bir yiyecek ya da içecek ile etkileşime girdiği bilinmemektedir.  
Hamilelik 
İlacı kullanmadan önce doktorunuza veya eczacınıza danışınız.  
Hamileyseniz, hamile olabileceğinizi düşünüyorsanız ya da hamile kalmayı planlıyorsanız 
doktorunuzu bilgilendiriniz.  
GANFORT’un hamile kadınlarda kullanımına ilişkin yeterli veri mevcut değildir. GANFORT, 
doktorunuz tavsiye etmediği sürece hamilelik sırasında kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
Emzirme
İlacı kullanmadan önce doktorunuza veya eczacınıza danışınız.  
Emziriyorsanız GANFORT kullanmayınız, çünkü timolol anne sütüne geçebilir. Emzirme 
döneminde herhangi bir ilaç almadan önce doktorunuza danışınız.  
Araç ve makine kullanımı 
GANFORT bazı hastalarda bulanık görmeye neden olabilir. Bulgular geçene dek araç ya da 
makine kullanmayınız.  
GANFORT’un içeriğinde bulunan bazı yardımcı maddeler hakkında önemli bilgiler
GANFORT benzalkonyum klorür adlı bir koruyucu madde içerir. 
Bu ilaç her 3 mL’lik çözeltide 0,15 mg benzalkonyüm klorür içerir (0,05 mg/ mL’ye karşılık 
gelir).  
Benzalkonyum klorür yumuşak kontakt lensler tarafından emilebilir ve kontakt lenslerin rengini 
değiştirebilir. Kontakt lensler damlanın uygulanmasından önce çıkarılmalı, tekrar takmadan 
önce en az 15 dakika beklenmelidir.  
Benzalkonyum klorür ayrıca, özellikle kuru göz veya kornea (gözün ön kısmındaki şeffaf 
tabaka) hastalığınız varsa, gözde tahrişe sebep olabilir. Bu damlayı kullandıktan sonra 
gözünüzde anormal göz hissi, batma veya acı hissederseniz doktorunuza danışınız.   
Diğer ilaçlar ile birlikte kullanımı
GANFORT, glokom tedavisinde kullanılan diğer göz damlaları dahil, kullandığınız diğer 
ilaçları etkileyebilir ya da diğer ilaçlardan etkilenebilir.  
GANFORT’un, tansiyon düşürücü ilaç, kalp ilacı veya diyabet ilacı ile eş zamanlı kullanılması 
durumunda, düşük kan basıncı ve/veya kalp atış hızında belirgin yavaşlama gibi etkiler 
görülebilir.  4 GANFORT’un içeriğindeki etkin maddelerden biri olan timolol ile; kinidin (kalp ile ilgili 
rahatsızlıklar ya da sıtma tedavisinde kullanılır) ya da fluoksetin ve paroksetin gibi depresyon 
tedavisinde kullanılan ilaçların eş zamanlı kullanılması durumunda, kalp atım hızında azalma, 
depresyon gibi etkiler görülebilir.  
GANFORT’un, adrenalin (epinefrin) ile eş zamanlı kullanılması durumunda nadiren 
gözbebeğinde büyüme görülebilir.  
Bu ilaçları kullanıyorsanız ya da kullanmayı düşünüyorsanız doktorunuza bilgi veriniz. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
3. GANFORT nasıl kullanılır? 
Uygun kullanım ve dozu/uygulama sıklığı için talimatlar: 
GANFORT’u her zaman doktorunuzun önerdiği şekilde kullanınız.  
İlacınızın etkisi ile ilgili herhangi bir şüpheniz varsa doktorunuz ya da eczacınızla konuşunuz.  
Tavsiye edilen doz sabahları veya akşamları tedavi edilmesi gereken göz(ler)e günde 1 kez bir 
damladır. Her gün aynı zamanda kullanınız. 
GANFORT’un etkisini gösterebilmesi için her gün kullanılması gereklidir.  
  Uygulama yolu ve metodu:  
İlk kullanım öncesinde şişenin kapağındaki kurcalamaya karşı güvenlik bandı bozulmuş ise 
ürünü kullanmayınız. 
1.Ellerinizi yıkayınız. Başınızı arkaya doğru eğiniz ve tavana bakınız. 
2.Alt göz kapağınızı küçük bir cep oluşacak şekilde aşağıya doğru yavaşça çekiniz. 
3.Şişeyi ters çeviriniz ve tedavi uygulanması gereken her bir göze birer damla gelecek 
şekilde sıkınız. 
4.Göz kapağınızı bırakınız ve gözlerinizi kapalı tutunuz. 
5 5.Damla uyguladığınız hasta gözünüzü kapalı tutarken, kapalı gözün köşesi üzerine 
(gözün burun ile kesiştiği nokta) parmağınızı koyup 2 dakika süreyle basılı tutunuz. Bu 
GANFORT’un vücudunuzun diğer kısımlarına geçmesine engel olacaktır.  
Damla gözünüzün içine damlamazsa tekrar deneyiniz. 
Mikrop bulaşmasına engel olmak için lütfen damlalığın ucunu gözle ya da başka herhangi bir 
yüzeyle temas ettirmeyiniz. Kullanım sonrasında kapağı kapatınız. 
GANFORT’u başka bir göz ilacıyla birlikte kullanıyorsanız, ilaçlar en az 5 dakika ara ile 
uygulanmalıdır.  
Herhangi bir göz merhemi ya da göz jeli en son kullanılır.  
Değişik yaş grupları: 
Çocuklarda kullanımı:  
GANFORT çocuklarda ve 18 yaşın altındaki ergenlerde kullanılmamalıdır. 
Yaşlılarda kullanımı:  
Yaşlılarda doz ayarlaması gerekmez. 
Özel kullanım durumları: 
Böbrek/Karaciğer yetmezliği:  
Karaciğer ya da böbrek yetmezliği olanlarda incelenmemiş olduğundan, bu rahatsızlıklar sizde 
var ise, GANFORT’u dikkatli kullanınız. 
Eğer GANFORT’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla GANFORT kullandıysanız
Kullanmanız gerekenden daha fazla GANFORT kullandıysanız herhangi ciddi bir zararın 
oluşması olası değildir. Bir sonraki dozunuzu normal zamanında damlatınız.  
GANFORT’tan kullanmanız gerekenden fazlasını kullanmışsanız bir doktor veya eczacı ile 
konuşunuz. 
GANFORT’u kullanmayı unutursanız
Unutulan dozları dengelemek için çift doz damlatmayınız.  
Unuttuğunuz dozu anımsar anımsamaz bir damla damlatınız ve daha sonra düzenli uygulama 
biçimiyle devam ediniz.  
GANFORT ile tedavi sonlandırıldığındaki oluşabilecek etkiler 
GANFORT’un etkisini gösterebilmesi için her gün kullanılması gereklidir. Bu nedenle 
ilacınızın kullanımına doktorunuza danışmadan son vermeyiniz. 
4. Olası yan etkiler nelerdir? 6 Tüm ilaçlar gibi GANFORT’un içeriğinde bulunan maddelere duyarlı olan kişilerde yan etkiler 
olabilir. Genellikle etkiler ciddi olmadığı sürece damlanızı kullanmaya devam edebilirsiniz.  
Eğer endişe ediyorsanız doktorunuz veya eczacınızla konuşunuz. Doktorunuzla konuşmadan 
GANFORT kullanmayı durdurmayınız.  
Asağıdakilerden biri olursa, GANFORT’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz: 
-Deride döküntü, kızarıklık ve kaşıntı, nefes darlığı, şişme ve gözde kızarıklık dahil 
alerjik reaksiyonlar. 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
GANFORT’a karsı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir. 
Yan etkiler aşağıdaki kategorilerde gösterildiği şekilde sıralanmıştır: 
Çok yaygın:         10 hastanın en az birinde görülebilir. 
Yaygın:                10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek:                1.000 hastanın birinden az, fakat 10.000 hastanın birinden fazla görülebilir. 
Çok seyrek:      10.000 hastanın birinden az görülebilir. 
Bilinmiyor:      Eldeki verilerden hareketle tahmin edilemiyor. 
Çok yaygın: 
Gözdeki etkiler: 
-Konjunktival hiperemi (gözde kızarıklık) 
Yaygın: 
Gözdeki etkiler: 
-Yanma hissi 
-Gözde prurit (kaşıntı) 
-Batma hissi 
-Konjunktiva iritasyonu (gözün saydam tabakasının tahrişi) 
-Göz kuruluğu 
-Göz kapağında eritem (kızarıklık) ve prurit (kaşıntı) 
-Göz akıntısı (gözde yapışkanlık) 
-Gözde yabancı cisim hissi 
-Noktalı keratit (göz yüzeyinde iltihaplı ya da iltihapsız küçük yaralar) 
-Korneal erozyon (gözün ön kısmında yüzeysel hasar) 
-Göz ağrısı 
-Fotofobi (ışık hassasiyeti) 
-Görüş keskinliğinde bozulma (net görmede zorluk)  
-Kirpik uzaması 
-Gözde iritasyon (tahriş) 
-Göz yaşarması 
-Görme bozukluğu  
-Blefarit (göz kapaklarının iltihabı) 
-Göz kapağında ödem (şiş göz kapakları) 
-Blefaral pigmentasyon (göz kapağı renginin koyulaşması) 7 -Perioküler deri hiperpigmentasyonu (göz çevresindeki deride koyulaşma) 
-Hirsutizm (göz çevresinde tüylenme) 
Vücuttaki etkiler: 
-Rinit (burun akıntısı) 
-Baş ağrısı 
Yaygın olmayan: 
Gözdeki etkiler: 
-Gözde anormal his 
-İritis (gözün renkli kısmında iltihap) 
-Göz kapağında ağrı 
-Astenopi (göz yorgunluğu) 
-Trikiyazis (kirpiklerin ters dönmesi) 
-Konjunktival ödem (konjunktivada (gözün şeffaf tabakası) şişlik) 
-İris hiperpigmentasyonu (iris renginin koyulaşması) 
-Göz kapağı girintisinde derinleşme (çökmüş görünen gözler) 
-Göz kapağında sarkma 
-Göz kapağında çekme (göz yüzeyinden uzaklaşması sonucu göz kapağının tam 
kapanmaması)  
-Göz kapağı derisinde gerginlik 
-Kirpiklerin koyulaşması 
Vücuttaki etkiler: 
-Dispne (kesik kesik soluma) 
Bilinmiyor: 
Gözdeki etkiler: 
-Sistoid maküler ödem (görüşün bozulması ile sonuçlanan gözdeki retinanın şişmesi) 
-Gözde şişme 
-Bulanık görme 
-Gözde rahatsızlık hissi 
Vücuttaki etkiler: 
-Bronkospazm (nefes almada zorluk/hırıltı) 
-     Alerjik dermatit, anjiyoödem, göz alerjisi belirtileri dahil alerjik reaksiyonlar 
      (şişme, gözde kızarıklık ve deride döküntü)  
-     Tat alma duyusunda değişiklik 
-Baş dönmesi 
-Bradikardi (kalp atış hızında yavaşlama) 
-Hipertansiyon (yüksek tansiyon) 
-İnsomni (uyumada zorluk) 
-Kâbus görme 
-Astım 
-Alopesi (saç dökülmesi) 
-Ciltte renk değişikliği (göz etrafında) 
-Yorgunluk 
Timolol veya bimatoprost içeren göz damlaları kullananan hastalarda ilave istenmeyen etkiler 
görülmüştür ve bundan dolayı GANFORT ile de görülebilirler. Göze uygulanan diğer ilaçlar 8 gibi timolol de kana geçer. Bu “intravenöz (damar içi)” ve/veya “oral (ağız yolu)” kullanılan 
beta-blokör ilaçlarla görülenlere benzer istenmeyen etkilere sebep olabilir. Göz damlası 
kullandıktan sonra istenmeyen etki oluşması ihtimali, ilaçların örneğin ağızla veya enjeksiyonla 
alınmasına göre daha düşüktür. Listelenen istenmeyen etkilere, göz hastalıklarının tedavisinde 
bimatoprost ve timolol kullanıldığında görülen reaksiyonlar dahildir.   
Bilinmiyor: 
-Anafilaksi dahil sistemik alerjik reaksiyonlar (hayatı tehdit edici olabilen, şişme ve 
solunum zorluğu ile seyreden ciddi alerjik reaksiyonlar) 
-Libidonun azalması (cinsel istekte azalma) 
-Cinsel işlev bozukluğu 
-Depresyon 
-Bellek kaybı 
-Halüsinasyon 
-Miyastenia gravis adlı kas hastalığının belirti ve semptomlarında artış 
-Senkop (baygınlık) 
-Serebrovasküler olay (inme) 
-Parestezi (karıncalanma hissi) 
-Serebral iskemi (beyin kan akımında bozukluk) 
-Korneal duyarlılıkta azalma (göz yüzeyinde his azalması) 
-Diplopi (çift görme) 
-Ptozis (göz kapağı düşüklüğü) 
-Filtrasyon cerrahisini takiben koroidal ayrılma (gözdeki basıncı azaltmak için geçirilen 
ameliyat sonrası göz küresi içindeki tabakalardan birinin ayrılması) 
-Keratit (göz yüzeyinde iltihap) 
-Kardiyak ya da konjestif yetmezlik (kalp yetmezliği) 
-Atriyoventriküler blok, kardiyak arest ya da aritmi (kalp atımında bozukluk ya da durma) 
-Palpitasyonlar (düzensiz kalp atışı) 
-Ödem (vücutta aşırı sıvı (genelde su) birikimi) 
-Göğüs ağrısı  
-Hipotansiyon (düşük tansiyon) 
-Kan damarlarında daralmaya bağlı olarak el, ayak ve ekstremitelerde soğukluk 
-Raynaud fenomeni (hava değişimine (sıcak/soğuk) veya strese maruz kalma sonrasında el 
ve ayak parmaklarında renk değişikliğine neden olan hastalık) 
-Öksürük 
-Bulantı ya da kusma 
-İshal 
-Karın ağrısı 
-Ağızda kuruma 
-Dispepsi (hazımsızlık) 
-Deri döküntüsü 
-Psöriyazis formunda döküntü ya da psöriyazisin alevlenmesi (deride kırmızı pullu 
plakalar) 
-Hipoglisemi (düşük kan şekeri) 
-Miyalji (kas ağrısı) 
-Blefarospazm (göz kırpmada artış) 
-Retinal hemoraji (gözün arka kısmında kanama)  
-Üveit (gözün içinde iltihap) 
-Asteni (genel zayıflık hali) 
-Anormal karaciğer fonksiyon testleri 9 -Astımın kötüleşmesi 
-Kronik Obstruktif Akciğer Hastalığı’nın (KOAH) kötüleşmesi 
Fosfat içeren diğer göz damlaları ile görülen istenmeyen etkiler: 
GANFORT her 3 mL’lik çözeltide 2,85 mg fosfat içerir (0,95 mg/ mL’ye karşılık gelir). 
Gözünüzün ön kısmındaki şeffaf tabakada (kornea) ciddi bir hasar varsa; fosfat çok seyrek 
vakada, tedavi sırasında kalsiyum birikmesine bağlı olarak korneada bulanık plakalar 
gelişmesine sebep olabilir. 
Yan etkilerin raporlanması 
Herhangi bir yan etki meydana gelmesi durumunda hekiminiz, eczacınız veya hemşireniz ile 
konuşunuz. Ayrıca yan etkileri www.titck.gov.tr sitesinde yer alan “İlaç Yan Etki Bildirimi” 
ikonuna tıklayarak doğrudan Türkiye Farmakovijilans Merkezi (TÜFAM)’ne bildirebileceğiniz 
gibi, 0 800 314 00 08 numaralı yan etki bildirim hattını da kullanabilirsiniz. Meydana gelen yan 
etkileri bildirerek kullanmakta olduğunuz ilacın güvenliliği hakkında daha fazla bilgi 
edinilmesine katkı sağlamış olacaksınız.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.
5.  GANFORT’un saklanması
GANFORT’u çocukların göremeyeceği, erişemeyeceği yerlerde ve ambalajında saklayınız.  
25°C’nin altında oda sıcaklığında saklayınız. 
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra GANFORT’u kullanmayınız. 
Açıldıktan sonra 25°C'nin altında saklanmak koşuluyla 28 gün içerisinde kullanılmalıdır. 
Açıldıktan sonra çözeltilere mikrop bulaşabilir. Bu da göz enfeksiyonlarına yol açabilir. Bu 
nedenle şişe, içinde çözelti olmasına rağmen açıldıktan 28 gün sonra atılmalıdır. Hatırlatıcı 
olması açısından kutu üzerine şişeyi açtığınız tarihi yazabilirsiniz. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
Ruhsat sahibi:  
Allergan İlaçları Ticaret A.Ş. 
Ataşehir/İstanbul/Türkiye 
Üretim yeri:
Allergan Pharmaceuticals Ireland 
Castlebar Road 
Westport/Co Mayo/İrlanda 
Bu kullanma talimatı …… tarihinde onaylanmıştır.  