1  KULLANMA TALİMATI  
 
DOVIPSA 50 mg/300 mg film kaplı tablet  
 
Ağızdan alınır.  
 
• Etkin madde: Her film kaplı tablet 50 mg dolutegravire eşdeğer 52,6 mg dolutegravir 
sodyum ve 300 mg lamivudin içerir.  
• Yardımcı maddeler: Mikrokristalin selüloz, sodyum nişasta glikolat, magnezyum stearat, 
mannitol (E421), povidon (K29/32), sodyum stearil fumarat, hipromelloz (E464), makrogol, titanyum dioksit  (E171). 
 
Bu Kullanma Talimatında:  
 
1. DOVIPSA  nedir ve ne için  kullanılır?  
2. DOVIPSA ’yı kullanmadan önce dikkat edilmesi  gerekenler  
3. DOVIPSA  nasıl  kullanılır?  
4. Olası yan etkiler  nelerdir?  
5. DOVIPSA ’nın saklanması  
 
Başlıkları yer almaktadır. 
 
1. DOVIPSA nedir ve ne için  kullanılır?  
 
DOVIPSA, insan bağışıklık yetmezliği virüsü (HIV) enfeksiyonunu tedavi etmek için 
kullanılan iki etkin bileşen olan dolutegravir ve lamivudin içeren bir ilaçtır. DOVIPSA, 
çocukların açamayacağı kapaklarla kapatılmış şişelerde sunulmakta ve her şişe 30 film kaplı tablet içermektedir.  DOVIPSA , 90 film kaplı tablet içeren çoklu paketlerde (30 film kaplı 
tabletlik 3 paket) de mevcuttur. 
 
Dolutegravir etkin maddesi, integraz inhibitörleri (INI'lar) adı verilen bir anti -retroviral ilaç 
grubuna aittir ve lamivudin etkin maddesi, nükleozid analog ters transkriptaz inhibitörleri 
(NRTI'lar) adı verilen bir anti -retroviral ilaç grubuna aittir. 
 
DOVIPSA, yetişkinlerde ve en az 40 kg ağırlığındaki 12 yaşından büyük ergenlerde HIVenfeksiyonunun tedavisinde kullanılır. 
 
DOVIPSA HIV enfeksiyonunu tamamen iyileştirmez; vücudunuzdaki virüs miktarını düşük 
seviyede tutar. Bu, kanınızdaki CD4 hücrelerinin sayısının korunmasına yardımcı olur. CD4 Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler  içermektedir.  
 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında size önerilen  dozun dışında 
yüksek veya düşük doz kullanmayınız. 
2  hücreleri, vücudunuzun enfeksiyonla savaşmasına yardımcı olan önemli bir tür beyaz kan 
hücresidir.  
 
DOVIPSA ile tedavi olan herkes tedaviye aynı şekilde yanıt vermemektedir. Doktorunuz 
tedavinizin etkililiğini izleyecektir.  
2. DOVIPSA’y ı kullanmadan önce dikkat edilmesi gerekenler 
DOVIPSA'y ı aşağıdaki durumda  KULLANMAYINIZ  
• Dolutegravir veya lamivudin veya bu ilacın diğer bileşenlerinden herhangi birine  karşı  
alerjiniz (aşırı duyarlılığınız) varsa.  
• Fampridin (aynı zamanda dalfampridin olarak da bilinir; multipl skleroz (beyin ve 
omurilikte mesajları taşıyan sinir tellerinin etrafını saran koruyucu kılıfın tutulduğu bir hastalık) tedavisinde kullanılır) adlı bir ilaç  alıyorsanız.  
 
Bunlardan herhangi birinin sizin için geçerli olduğunu düşünüyorsanız, doktorunuza söyleyiniz.  
 
DOVIPSA'y ı aşağıdaki durumda DİKKATLİ KULLANINIZ  
HIV için DOVIPSA veya diğer kombinasyon tedavilerini alan bazı kişiler, diğerlerinden daha  
fazla ciddi yan etki riski altındadır. Ekstra risklerin farkında olmanız gerekir:  
• Orta derecede veya şiddetli karaciğer hastalığınız  varsa  
• Hepatit B veya C dahil olmak üzere karaciğer hastalığınız varsa (hepatit B enfeksiyonunuz varsa, hastalığınız tekrar ortaya çıkabileceğinden doktorunuzun tavsiyesi olmadan DOVIPSA'yı  bırakmayınız)  
• Böbreklerinizde bir problem  varsa.  
 
 
Bunlardan herhangi biri sizin için geçerliyse, DOVIPSA 'yı kullanmadan önce doktorunuzla 
konuşunuz. İlacınızı alırken kan testleri de dahil olmak üzere ekstra testlere/kontrollere ihtiyacınız olabilir. Ayrıntılı bilgi için bkz. Bölüm “4. Olası yan etkiler”.  
 
Alerjik reaksiyonlar  
DOVIPSA, dolutegravir  içerir.  Dolutegravir,  aşırı duyarlılık  reaksiyonu olarak  bilinen  ciddi  bir 
alerjik  reaksiyona  neden  olabilir.  DOVIPSA'yı  alırken  dikkat  etmeniz  gereken  önemli  işaret  ve 
belirtiler hakkında bilgi sahibi olmanız  gerekir.  
 
Bu kullanma talimatının Bölüm “4. Olası yan etkiler”de “Alerjik reaksiyonlar” kısmında yer  
alan bilgileri okuyunuz.  
 
Önemli belirtiler açısından dikkatli olunuz:  
HIV enfeksiyonu için ilaç kullanan bazı hastalarda ciddi olabilecek başka rahatsızlıklar gelişir.  
Bu rahatsızlıklar aşağıdaki gibidir:  
• Enfeksiyon ve iltihap belirtileri 
• Eklem ağrısı, eklem sertliği ve kemik rahatsızlıkları.  Hepatit B enfeksiyonunuz varsa lamivudin kullanırken dikkatli olmalısınız. 
3  DOVIPSA'yı  alırken dikkat etmeniz gereken önemli işaret ve belirtiler hakkında bilgi sahibi 
olmanız gerekir. Bu kullanma talimatının Bölüm “4. Olası yan etkiler”de “Diğer olası yan 
etkiler” kısmında yer alan bilgileri okuyunuz. 
 
Diğer kişilerin korunması:  
HIV enfeksiyonu, enfeksiyonu olan biriyle cinsel temas yoluyla veya enfekte kanın 
aktarılmasıyla (örneğin, enjeksiyon iğnesinin paylaşılmasıyla) yayılır. Etkili antiretroviral tedavi ile risk azaltılsa da bu ilacı alırken bile HIV bulaştırabilirsiniz. Diğe r insanları enfekte 
etmekten kaçınmak için gereken önlemleri doktorunuzla tartışınız.  
 
Bu uyarılar,  geçmişteki  herhangi  bir dönemde  dahi olsa sizin  için geçerliyse lütfen  doktorunuza 
danışınız. 
 
DOVIPSA’n ın yiyecek ve içecek ile kullanılması  
DOVIPSA yemekle birlikte  veya  aç karnına  alınabilir.  DOVIPSA'yı  yemekle  birlikte  alırsanız, 
DOVIPSA ile aynı anda kalsiyum, demir veya magnezyum içeren takviyeler veya 
multivitaminler alabilirsiniz. DOVIPSA'yı  yemekle birlikte almıyorsanız, DOVIPSA'yı  
almadan önceki 6 saat içinde ya da aldıktan sonra en az 2 saat boyunca kalsiyum, demir veya magnezyum içeren bir takviye veya multivitamin almayınız.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz, hamile olabileceğinizi düşünüyorsanız veya bebek sahibi olmayı planlıyorsanız, 
DOVIPSA almanın riskleri ve yararları hakkında doktorunuzla konuşunuz.  
 
DOVIPSA'yı  hamile kalma zamanında veya hamileliğin ilk altı haftasında kullanmak, 
omuriliğin kusurlu olması (spina bifida) gibi “nöral tüp defekti” adı verilen doğum kusuru 
riskini artırabilir.  
 
DOVIPSA alırken hamile kalırsanız doktorunuzla görüşünüz ve kondom veya doğum kontrol 
hapı gibi bir doğum kontrol yöntemine ihtiyaç olup olmadığını tartışınız.  
 
Hamile kalırsanız veya hamile kalmayı planlıyorsanız derhal doktorunuza söyleyiniz. 
Doktorunuz tedavinizi gözden geçirecektir. DOVIPSA  kullanmayı, size ve doğmamış 
çocuğunuza zarar verebileceğinden doktorunuza danışmadan bırakmayınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
HIV enfeksiyonu anne sütüyle bebeğe geçebileceğinden HIV pozitif olan kadınlar bebeklerini 
emzirmemelidir.  
 
DOVIPSA'daki bileşenlerin küçük bir miktarı da anne sütüne geçebilir. 
Emziriyorsanız veya emzirmeyi düşünüyorsanız derhal doktorunuzla konuşunuz. 
4  Araç ve makine kullanma  
DOVIPSA baş dönmesi yapabilir ve dikkat dağınıklığı gibi başka yan etkilere yol açabilir.  
Etkilenmediğinizden emin olmadıkça araç veya makine kullanmayınız.  
 
DOVIPSA’n ın içeriğinde bulunan bazı yardımcı maddeler hakkında önemli bilgiler  
Bu ilaç her 50 mg/300 mg doz başına 1 mmol sodyum (23 mg)’dan az sodyum içerir yani aslında 
“sodyum içermez ”. 
 
Diğer ilaçlar ile birlikte kullanımı  
Başka ilaçlar alıyorsanız, yakın zamanda aldıysanız veya alma ihtimaliniz varsa doktorunuza  
söyleyiniz. 
 
DOVIPSA'yı  aşağıdaki ilaçlarla birlikte almayınız: 
• Multipl sklerozda kullanılan fampridin (dalfampridin olarak da  bilinir).  
 
Bazı ilaçlar DOVIPSA'n ın etki mekanizmasını etkileyebilir veya yan etkilere sahip olmanızı 
daha olası hale getirebilir. DOVIPSA da diğer bazı ilaçların etki mekanizmasını etkileyebilir.  
 
Aşağıdaki listedeki ilaçlardan herhangi birini alıyorsanız doktorunuza söyleyiniz:  
• Diyabet (şeker hastalığı) tedavisi için kullanılan  metformin  
• Hazımsızlık ve mide yanması tedavisi için kullanılan ve antasitler adı verilen ilaçlar. DOVIPSA'yı  almadan önceki 6 saat içinde veya aldıktan sonra en az 2 saat boyunca 
antasit almayınız (ayrıca bkz. Bölüm "3. DOVIPSA nasıl  kullanılır?").  
• Kalsiyum, demir veya magnezyum içeren takviyeler veya multivitaminler. DOVIPSA'yı  yemekle birlikte alırsanız, DOVIPSA ile aynı anda kalsiyum, demir  veya 
magnezyum  içeren  takviyeler  veya  multivitaminler  alabilirsiniz.  DOVIPSA'yı  yemekle 
birlikte almıyorsanız, DOVIPSA 'yı almadan önceki 6 saat içinde ya da aldıktan sonra 
en az 2 saat boyunca kalsiyum, demir veya magnezyum içeren bir takviye veya multivitamin almayınız (ayrıca bkz. Bölüm "3. DOVIPSA nasıl  kullanılır?").  
• HIV enfeksiyonu tedavisinde kullanılan emtrisitabin, etravirin, efavirenz, nevirapin veya  tipranavir/ritonavir  
• Düzenli  olarak  alındığında  sorbitol  ve diğer  şeker  alkollerini (ksilitol,  mannitol,  laktitol  
veya maltitol gibi) içeren ilaçlar (genellikle sıvılar)  
• Lösemi veya multipl skleroz tedavisinde  kladribin  
• Tüberküloz (verem) ve diğer bakteriyel enfeksiyonları tedavi etmek için rifampisin  
• Epilepsiyi (sara hastalığı) tedavi etmek için fenitoin ve  fenobarbital  
• Epilepsi veya bipolar bozukluğu (ruh halinde aşırı değişiklikler) tedavi etmek için 
okskarbazepin ve  karbamazepin  
• Depresyon tedavisi için bitkisel bir ilaç olan Sarı Kantaron otu (St. John’s wort (Hypericum  perforatum )). 
 
Bu ilaçlardan herhangi birini alıyorsanız doktorunuza veya eczacınıza söyleyiniz. 
Doktorunuz dozunuzu ayarlamaya veya ekstra kontrollere ihtiyacınız olduğuna karar  
verebilir.  
 
Eğer reçeteli ya da reçetesiz herhangi bir ilacı su anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
   
 
5  3. DOVIPSA nasıl  kullanılır?  
 
• Uygun kullanım ve doz/uygulama sıklığı için  talimatlar:  
DOVIPSA’y ı her zaman tam olarak doktorunuzun size söylediği şekilde alınız. Nasıl 
kullanacağınız konusunda emin olamadığınızda doktorunuza veya eczacınıza danışınız.  
 
DOVIPSA'nı n önerilen dozu günde bir kez bir tablettir. 
 
Antasit ilaçlar  
Hazımsızlık ve mide yanmasının tedavisi için kullanılan antasitler, vücudunuzda DOVIPSA 'nın 
emilimini durdurabilir ve etkisinin azalmasına neden olabilir. DOVIPSA 'yı almadan önceki 6 
saat içinde veya aldıktan sonra en az 2 saat boyunca antasit almayınız.  
 
DOVIPSA ile aynı anda ranitidin ve omeprazol gibi asit düşürücü diğer ilaçları alabilirsiniz. 
DOVIPSA ile asit düşürücü ilaçları alma konusunda daha fazla tavsiye için doktorunuzla 
konuşunuz. 
 
Kalsiyum, demir veya magnezyum içeren takviyeler veya multivitaminler  
Kalsiyum, demir veya magnezyum içeren takviyeler veya multivitaminler, DOVIPSA'nı n 
vücudunuz tarafından emilmesini durdurabilir ve daha az etkili hale getirebilir. 
 
DOVIPSA'yı  yemekle birlikte alırsanız, DOVIPSA ile aynı anda kalsiyum, demir veya 
magnezyum  içeren  takviyeler  veya  multivitaminler  alabilirsiniz.  DOVIPSA'yı  yemekle birlikte 
almıyorsanız, DOVIPSA 'yı almadan önceki 6 saat içinde veya aldıktan sonra en az 2 saat 
boyunca kalsiyum, demir veya magnezyum içeren bir takviye veya multivitamin almayınız.  
 
DOVIPSA ile kalsiyum, demir veya magnezyum içeren takviyeler veya multivitaminler alma  
konusunda daha fazla tavsiye için doktorunuzla konuşunuz. 
 
• Uygulama yolu ve  metodu:  
Tableti bir miktar sıvı ile yutunuz. DOVIPSA yemekle birlikte veya aç karnına alınabilir.  
 
• Değişik yas grupları 
Çocuklarda  kullanımı:  
12 ila 17 yaşları  arasında ve en az 40 kg ağırlığındaki  ergenler  günde  bir kez bir tablet  (yetişkin 
dozu) alabilirler. Bu ilaç 12 yaşın altındaki çocuklarda incelenmediğinden bu hastalarda 
kullanılmaz.  
 
Yaşlılarda kullanımı:  
65 yaş ve üzerindeyseniz DOVIPSA’n ın kullanımı ile ilgili mevcut verilerin sınırlı olmasıyla 
birlikte  daha  genç yetişkin  hastalara göre farklı  bir doza  gereksinim  duyacağınıza  dair bir kanıt 
yoktur. 
 
• Özel kullanım durumları:  
Böbrek yetmezliği:  
Hafif ve orta derecede böbrek yetmezliği olan hastalarda dozun ayarlanmasına gerek yoktur. Ciddi böbrek yetmezliği olan hastalarda DOVIPSA’n ın kullanımı tavsiye edilmemektedir.  
 
Karaciğer yetmezliği:  
Hafif ve orta derecede karaciğer yetmezliği olan hastalarda dozun ayarlanmasına gerek yoktur. 
Şiddetli karaciğer yetmezliği olan hastalarda kullanılması önerilmez.  
6  Eğer DOVIPSA ’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
Kullanmanız gerekenden daha fazla DOVIPSA kullandıysanız  
Kullanmanız gereken DOVIPSA  günlük tablet dozundan daha fazlasını kullandıysanız, tavsiye  
için doktorunuza veya eczacınıza danışınız. Mümkünse onlara DOVIPSA  paketini gösteriniz.  
 
DOVIPSA ’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
DOVIPSA'y ı kullanmayı unutursanız  
Bir dozu atlarsanız,  hatırladığınız  anda  onu alınız.  Ancak  bir sonraki  dozu  4 saat içinde  almanız 
gerekiyorsa,  unuttuğunuz  dozu atlayınız  ve bir sonraki  dozu normal  zamanında alınız.  Ardından 
tedavinize eskisi gibi devam  ediniz.  
 
Unutulan dozları dengelemek için çift doz almayınız. 
 
DOVIPSA ile tedavi sonlandırıldığındaki oluşabilecek etkiler  
DOVIPSA'yı  doktorunuzun önerdiği süre boyunca alınız. Doktorunuz söylemediği sürece 
ilacınızı kesmeyiniz. DOVIPSA 'yı kesmek sağlığınızı ve gelecekteki tedavinin etkisini 
etkileyebilir.  
 
Bu ilacın kullanımıyla ilgili başka sorularınız varsa, doktorunuza veya eczacınıza sorunuz.  
 
4. Olası yan etkiler  nelerdir?  
 
Tüm ilaçlar gibi DOVIPSA da herkeste görülmemekle birlikte, yan etkilere neden olabilir. Bu 
nedenle sağlığınızdaki herhangi bir değişiklik hakkında doktorunuzla konuşmanız çok 
önemlidir.  
 
Yan etkiler aşağıdaki kategorilerde gösterildiği şekilde sınıflandırılmıştır: 
Çok yaygın:  10 hastanın en az birinde  görülebilir. 
Yaygın:  10 hastanın birinden az, fakat 100 hastanın birinden fazla görülebilir. 
Yaygın olmayan:  100 hastanın birinden az, fakat 1.000 hastanın birinden fazla  görülebilir. 
Seyrek:  1.000 hastanın birinden az, fakat 10.000 hastanın birinden fazla  
görülebilir. 
Çok seyrek:  10.000 hastanın birinden az görülebilir. 
Bilinmiyor:  Eldeki verilerden hareketle tahmin edilemiyor.  
 
Aşağıdakilerden biri olursa, DOVIPSA’y ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Alerjik reaksiyonlar: DOVIPSA , dolutegravir içerir. Dolutegravir, aşırı duyarlılık reaksiyonu 
olarak bilinen ciddi bir alerjik reaksiyona neden olabilir. Bu, dolutegravir alan hastalarda yaygın olmayan bir reaksiyondur. Aşağıdaki belirtilerden herhangi birini  yaşarsanız:  
• Deri döküntüsü 
• Ateş (yüksek vücut  ısısı)  
• Yorgunluk (enerji  eksikliği)  
• Nefes alma zorluğuna yol açan, bazen yüzde veya ağızda şişme  (anjiyoödem)  
• Kas veya eklem ağrıları.  
 
Bunların hepsi çok ciddi yan etkilerdir.  
7  Eğer bunlar dan biri sizde mevcut ise, sizin DOVIPSA ’ya karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
 
Doktorunuz karaciğerinizi, böbreklerinizi veya kanınızı kontrol etmek için testler yapmaya  karar 
verebilir ve size DOVIPSA almayı bırakmanızı söyleyebilir.  
 
Çok yaygın  
• Baş ağrısı  
• İshal  (diyare)  
• Mide  bulantısı  
 
Yaygın  
• Depresyon (derin üzüntü ve değersizlik duygusu)  
• Döküntü 
• Kaşıntı (prürit) 
• Kusma  
• Mide (karın) ağrısı veya rahatsızlığı  
• Gaz şikayeti  (flatülans)  
• Baş dönmesi  
• Uykulu hissetmek  
• Uyumakta zorluk (insomnia)  
• Anormal  rüyalar  
• Enerji eksikliği  (yorgunluk)  
• Saç dökülmesi  
• Kaygı, endişe  (anksiyete)  
• Eklem  ağrısı  
• Kas ağrısı.  
 
Kan testlerinde ortaya çıkabilecek yaygın yan etkiler şunlardır:  
• Karaciğer enzimlerinin seviyesinde artış  (aminotransferazlar)  
• Kaslarda üretilen enzimlerin seviyesinde artış (kreatin fosfokinaz).  
 
Yaygın olmayan  
• Bağışık sistemi güçlü hale geldiğinde gelişebilen bir enflamatuvar (iltihabi)  durum  
(immün rekonstitüsyon sendromu (IRIS))  
• Karaciğer iltihabı (hepatit)  
• İntihara  teşebbüs* 
• İntihar  düşüncesi* 
• Panik  atak 
* Özellikle daha önce depresyon veya akıl sağlığı sorunları yaşamış  hastalarda 
 
Kan testlerinde ortaya çıkabilecek yaygın olmayan yan etkiler şunlardır:  
• Kanın pıhtılaşmasında rol oynayan hücre sayısında azalma  (trombositopeni)  
• Düşük kırmızı kan hücresi  sayısı  (anemi)  veya  düşük beyaz kan hücresi  sayısı  
(nötropeni).  
 
Seyrek  
• Karaciğer yetmezliği (belirtileri, deride ve göz beyazında sararma veya idrarın renginin 
olağandışı şekilde koyulaşması  olabilir)  
• Bazen yüzde veya ağızda şişme (anjiyoödem), nefes almada zorluğa neden olur. 
8  • Pankreas iltihabı  (pankreatit)  
• Kas dokusunun bozulması  
• İntihar (özellikle daha önce depresyon veya akıl sağlığı sorunları yaşamış  hastalarda)  
 
Herhangi bir akıl sağlığı sorununuz varsa derhal doktorunuza söyleyiniz (yukarıdaki diğer akıl 
sağlığı sorunlarına da bakınız). 
 
Kan testlerinde ortaya çıkabilecek seyrek yan etkiler şunlardır:  
• Bilirubinde artış (bir tür karaciğer fonksiyon testi)  
• Amilaz adı verilen bir enzimde  artış.  
 
Çok seyrek  
• Laktik asidoz (kanda laktik asit  fazlalığı)  
• Deride uyuşukluk, karıncalanma hissi (batma ve  iğnelenme)  
• Kollarda ve bacaklarda güçsüzlük hissi 
 
Kan testlerinde ortaya çıkabilecek çok seyrek yan etkiler şunlardır:  
• Kemik iliğinin yeni kırmızı kan hücreleri üretememesi (saf kırmızı hücre  aplazisi).  
 
Diğer olası yan etkiler  
HIV için kombinasyon tedavisi alan hastalarda başka yan etkiler görülebilir. 
 
Enfeksiyon ve iltihap belirtileri  
İleri evre HIV enfeksiyonu veya AIDS hastalığı bulunan kişilerin bağışıklık sistemleri zayıftır 
ve ciddi enfeksiyonlar (fırsatçı enfeksiyonlar) geliştirme olasılıkları daha yüksektir. Bu tür 
enfeksiyonlar "sessiz" gelişebilir ve tedaviye başlamadan önce zayıf bağışıklık sistemi tarafından tespit edilmemiş olabilir. Teda viye başladıktan sonra bağışıklık sistemi güçlenir ve 
enfeksiyona saldırır. Bunun sonucunda enfeksiyon veya iltihaplanma belirtilerine neden olabilir. Belirtiler genellikle ateşi ve ayrıca aşağıdakilerden bazılarını içerir: 
• Baş ağrısı  
• Karın  ağrısı  
• Nefes almada zorluk.  
Seyrek durumlarda, bağışıklık sistemi güçlendikçe sağlıklı vücut dokusuna da saldırabilir 
(otoimmün bozukluklar). Otoimmün bozuklukların belirtileri, HIV enfeksiyonunuzu tedavi etmek için ilaç almaya başladıktan aylar sonra gelişebilir. Belirtiler şunları içerebilir:  
• Çarpıntı (hızlı veya düzensiz kalp atışı) veya titreme  (tremor)  
• Hiperaktivite (aşırı huzursuzluk ve hareket  etme)  
• Ellerde ve ayaklarda başlayan ve gövdeye doğru ilerleyen güçsüzlük.  
 
Herhangi bir enfeksiyon belirtisi yaşarsanız veya yukarıdaki belirtilerden herhangi birini 
fark ederseniz derhal doktorunuza söyleyiniz. Doktorunuzun tavsiyesi olmadan enfeksiyon 
için başka ilaçlar almayınız.  
 
Eklem ağrısı, eklem sertliği ve kemik rahatsızlıkları  
HIV için kombinasyon tedavisi alan bazı hastalarda osteonekroz adı verilen bir rahatsızlık 
gelişir. Bu rahatsızlıkta, kemiğe kan akışının azalması nedeniyle kemik dokusunun bazı kısımları kalıcı olarak hasar görür.  
Aşağıdaki hastalarda bu rahatsızlığın gelişme olasılığı daha yüksek olabilir:  
• Uzun süredir kombinasyon tedavisi  alanlarda  
9  • Aynı zamanda kortikosteroid adı verilen iltihap önleyici ilaçlar  kullananlarda  
• Alkol  kullananlarda  
• Bağışıklık sistemleri çok zayıf  olanlarda  
• Kilosu fazla  olanlarda.  
 
Osteonekroz (kemiğe kan akışındaki kayıp nedeniyle kemik dokusunun ölümü) belirtileri 
şunları içerir:  
• Eklemlerde  sertlik  
• Eklemlerde ağrı ve sızı (özellikle kalça, diz veya  omuzda)  
• Hareket  zorluğu.  
Bu belirtilerden herhangi birini fark ederseniz doktorunuza söyleyiniz. 
 
Kilo, kan yağı ve kan şekeri etkileri:  
HIV tedavisi sırasında kiloda ve kan yağlarının ve şeker seviyelerinde bir artış olabilir. Bu 
artış, kısmen sağlık ve yaşam tarzının düzenlenmesine ve kan yağları söz konusu olduğunda 
bazen HIV ilaçlarıyla bağlantılıdır.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güve nliliği hakkında daha fazla bilgi edinilmesine katkı sağlamış olacaksınız. 
 
5. DOVIPSA’n ın saklanması  
 
DOVIPSA ’yı çocukların göremeyeceği ve erişemeyeceği bir yerde saklayınız.  
 
Son kullanma tarihiyle uyumlu olarak kullanınız. 
 
30°C’nin altındaki oda sıcaklığında saklayınız.  
 
Karton ambalaj ve şişenin üzerinde belirtilen son kullanma tarihinden sonra DOVIPSA’y ı 
kullanmayınız. Son kullanma tarihi, o ayın son gününü ifade eder.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığı’nca belirlenen toplama sistemine veriniz.  
 
Ruhsat sahibi:  
GlaxoSmithKline İlaçları San. ve Tic. A.Ş. Şişli/İstanbul 
 
Üretim yeri:  
Glaxo Wellcome S.A.  
Aranda de Duero/Burgos/İspany a 
 
Bu kullanma talimatı 13/03/2025 tarihinde onaylanmıştı r.
 
