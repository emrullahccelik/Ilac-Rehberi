1  KISA ÜRÜN BİLGİSİ  
1. Ürünün  İsmi  
PIASCLEDINE®  300 mg, kapsül  
 
2. Kalitatif Ve Kantitatif  Bileşimi  
Her kapsül 300.00 mg sabunlaşmayan avokado ve soya fasulyesi yağını aşağıdaki miktarlarda 
içerir:  
- sabunlaşmayan  avokado  yağı:  100.00  mg 
- sabunlaşmayan soya  fasulyesi  yağı:  200.00  mg. 
Yardımcı maddelerin tam listesi için bölüm 6.1’e  
bakınız.  
 
3. Farmasötik  Form  
Sert Kapsül.  
İçinde yumuşak kahverengi bir pat içeren “P 300” yazılı turuncu ve opak grimsi kapsüller.  
 
4. Klinik Özellikler 
4.1.Terapötik  Endikasyonları  
PIASCLEDINE® diz eklemlerindeki osteoartritin semptomatik yavaş etkili tedavisinde 
endikedir. PIASCLEDINE® yetişkinlerde endikedir.  
 
4.2. Dozaj ve Uygulama  Yöntemi  
Kapsül tat alma bozukluklarına sebep olabileceği için öğün esnasında alınmalıdır.  
Yetişkin hastalar  
PIASCLEDINE®300 mg’ın önerilen dozu günde bir kapsüldür.  
Günlük doz aşılmamalıdır. Klinik çalışmalarda arttırılan doz, iyileştirilmiş bir klinik fayda ile 
sonuçlanmamıştır. Önerilen tedavi süresi, yaklaşık 2 aylık bir gecikmeli etkinlik ile 3 ila 6 ay 
arasındadır. Etki, tedavinin kesilmesinden sonra 1 ila 2 ay sürebilir.  
Oral olarak alınır.  
Kapsül, çiğnenmeden yutulmalı ve bir bardak su ile birlikte öğün esnasında alınmalıdır . 
 
Özel popülasyonlara ilişkin ek bilgiler  
Pediyatrik popülasyon  
PIASCLEDINE®’in 18 yaş altı çocuk ve gençlerde, yeterli güvenlik ve etkinlik verisi  
olmadığından, PIASCLEDINE®’in bu popülasyonda kullanımı  önerilmemektedir . 
 
Böbrek/karaciğer yetmezliği  
Önceden böbrek yetmezliği geçirmiş olan hastalarda kullanıma yönelik herhangi bir veri 
olmadığından kullanılması önerilmemektedir.  
 
Önceden karaciğer yetmezliği geçirmiş olan hastalarda kullanıma yönelik herhangi bir veri 
olmadığından kullanılması önerilmemektedir.  
 
PIASCLEDINE® başlandıktan sonra karaciğer veya safra yollarındaki bozukluğun kötüleşmesi 
durumunda, PIASCLEDINE® tedavisi kesilmelidir (bkz. bölüm 4.4).  
 
Geriatrik popülasyon  
Yaşlılarda özel bir doz ayarı bulunmamaktadır. Geriatrik popülasyonda yapılan klinik çalışmalara 
göre doz ayarlamasına gerek duyulmamaktadır.  
 
 2   
4.3. Kontrendikasyonlar  
Etkin maddelere ya da bölüm 6.1’de listelenen yardımcı maddelerden herhangi birine karşı aşırı 
duyarlığı olanlarda kullanılmamalıdır.  
Yer fıstığına veya kauçuk lateksine alerjisi olan hastalar, PIASCLEDINE® ile çapraz alerji 
reaksiyonları geliştirebilecekl erinden, PIASCLEDINE®’i kullanmamalıdır.  
 
4.4. Kullanım İçin Özel Uyarılar ve  Önlemler  
PIASCLEDINE®’in 18 yaş altı çocuk ve gençlerde, güvenlik ve etkinliği çalışılmadığı için, 
kullanılmamalıdır.  
Pazarlama sonrası dönemde hepatiksitoliz, kolestaz, sarılık ve tr ansaminazlarda artış gibi advers 
reaksiyonlar bildirilmiştir (bkz. bölüm 4.8). Bu nedenle, tıbbi geçmişi olan veya karaciğer veya 
safra yolları rahatsızlıkları olan veya kolelitiazis veya karaciğer hasarı riskini artırabilecek herhangi 
bir tıbbi durumu ola n hastalarda PIASCLEDINE® tedavisine başlamadan önce bu bilgiler dikkate 
alınmalıdır. Karaciğer veya safra yolu hasarının biyolojik veya klinik bir semptomu durumunda 
PIASCLEDINE® kesilmelidir.  
 
Ürünün klinik geliştirme çalışmaları sırasında deri döküntüsü, ürtiker, dermatitin yanı sıra aşırı 
duyarlılık reaksiyonları bildirilmiştir (bkz. bölüm 4.8). Hastalar, alerjik reaksiyonu düşündüren 
belirti ve/veya semptomlar konusunda bilgilendirilmeli ve c ilt reaksiyonu veya aşırı duyarlılık 
belirtileri ilk ortaya çıktığında tedaviyi durdurmalı ve hekimlerine  danışmalıdır.  
 
Biri klinik geliştirme çalışmaları sırasında olmak üzere PIASCLEDINE® ile birkaç trombositopeni 
vakası rapor edilmiştir. P ıhtılaşma bozukluklarına işaret eden semptomlar (örn. peteşi, purpura) 
durumunda PIASCLEDINE® kesilmelidir.  
 
4.5. Diğer Tıbbi Ürünler İle Etkileşimler ve Diğer Etkileşim  Şekilleri  
PIASCLEDINE®, potansiyel pıhtılaşma bozuklukları riski nedeniyle, antikoagülanlarla birlikte 
tedavi edilen hastalarda dikkatli kullanılmalıdır (bkz. bölüm 4.4 ve 4.8).  
 
Özel popülasyonlara ilişkin ek bilgiler  
Özel popülasyonlarda kullanıma yönelik herhangi bir veri olmadığından kullanılması 
önerilmemektedir.  
 
Pediyatrik popülasyon  
Pediyatrik popülasyona ilişkin  yeterli güvenlik ve etkinlik verisi olmadığından, bu popülasyonda 
kullanımı  önerilmemektedir . 
 
4.6. Fertilite, Gebelik ve  Laktasyon  
 
Çocuk doğurma potansiyeli bulunan kadınlar/Doğum Kontrolü  
Gebelik  dönemi  
Yeterli veri olmaması sebebi ile hamilelerde kullanımı önerilmez.  
Laktasyon dönemi  
Veri olmaması sebebi ile laktasyon döneminde kullanımı önerilmez.  
Üreme yeteneği (fertilite)  
Yüksek dozda PIASCLEDINE® alan hayvanlarda üreme toksisitesi belirtileri gösterilmiştir (bkz.  
bölüm 5.3.).  
PIASCLEDINE®'in insan doğurganlığı üzerindeki etkisini değerlendiren klinik veri yoktur.  
Klinik veri bulunmadığından kullanımı önerilmez.  
 3  4.7. Araç ve Makine Kullanma Yeteneği Üzerindeki  Etkiler  
PIASCLEDINE®'in araç ve makine kullanma yeteneği üz erinde etkisi yoktur veya ihmal edilebilir 
düzeydedir.  
 
4.8.İstenmeyen Etkiler  
 
Advers reaksiyonlar:  
Aşağıda sıralanan istenmeyen etkilerin sıklığına ilişkin bilgiler şöyle tanımlanmıştır:  
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila <1/100); seyrek 
(≥1/10,000 ila <1/1,000); çok seyrek (<1/10,000).  
Her sıklık kategorisinde ciddi reaksiyonlar önce listelenmiştir: 
Kan ve lenf sistemi bozuklukları  
Seyrek: Trombositopeni  
 
Bağışıklık sistemi bozuklukları  
Yaygın olmayan: Aşırı duyarlılık  
 
Sinir sistemi bozuklukları  
Yaygın olmayan: Baş ağrısı  
 
Gastrointestinal bozukluklar  
Yaygın: İshal  
Yaygın olmayan: Dispepsi, disguzi  
Seyrek: Mide bulantısı, karın ağrısı, rengi bozuk dışkı, enterit, kusma, geğirme, ağız kuruluğu  
 
Hepatobilier bo zukluklar  
Yaygın olmayan: Hepatiksitoliz, kolestaz, sarılık, artmış transaminazlar, alkalen fosfataz, bilirubin 
ve gama glutamil transpeptidaz  
 
Deri ve deri altı doku bozuklukları 
Seyrek: Toksik deri döküntüsü, egz ema 
 
Böbrek ve idrar bozuklukları  
Yaygın olmayan: Kromatüri 
Seyrek: Böbrek taşı  
 
Üreme sistemi ve meme bozuklukları  
Yaygın olmayan: Meme ağrısı, meme şişmesi, metroraji  
 
Genel bozukluklar ve uygulama yeri koşulları  
Yaygın olmayan: Astenik koşullar  
 
Araştırmalar  
Seyrek: Artan kan basıncı  
 
 4  Şüpheli advers reaksiyonların raporlanması  
Ruhsatlandırma sonrası şüpheli tıbbi ürün advers reaksiyonlarının raporlanması büyük önem 
taşımaktadır. Raporlama yapılması, tıbbi ürünün yarar/risk dengesinin sürekli olarak izlenmesine 
olanak sağlar. Sağlık mesleği mens uplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e -posta: 
tufam@titck.gov.tr; tel: 0 800 314 00 08; faks: 0 312 218 35 99).  
 
4.9.Doz Aşımı  
Doz aşımı (günde 1 kapsülden fazla alınması) gastrointestinal bozuklukları ve/veya karaciğer 
bozukluklarını indükleyebilir veya şiddetlendirebilir. Bu tür bozukluklar ortaya çıkarsa  
semptomatik olarak tedavi edilebilir ve PIASCLEDINE® 300 mg tedavisi yeniden gözden 
geçirilmelidir.  
 
5. Farmakolojik Özellikleri 
5.1.Farmakodinamik  Özellikleri  
Farmakoterapötik grup: Diğer antiinflamatuvarlar – antiromatizmaller  (non-steroid yapılılar) 
ATC kodu: M01AX26.  
PIASCLEDINE®, özellikle gecikmeli etkiyle karakterize edilen, osteoartritte semptomatik y avaş- 
etkili ilaçlar (SYSADOA) sınıfında yer almaktadır  
 
PIASCLEDINE®'deki etkin maddelerin etki mekanizması ile ilgili olarak yapılan in vivo ve in vitro  
çalışmalarda kıkırdak hücre dışı matrisi üzerinde anabolik ve katabolik farmakolojik etkiler 
gözlenmiştir.  
1) Anabolik; kıkırdak hücre dışı matris makromoleküllerinin sentezini desteklemek için 
doğrudan ve dolaylı  etkiler:  
- Normal ve osteoartrit artiküler kondrositlerin, özellikle yüksek moleküler ağırlıklı, 
fizyolojik proteoglikanlara benzer kalitede proteoglikan sentezinde  artış,  
- Osteoartrit kondrositlerinde agrekanların (kıkırdaktaki ana proteoglikanlar) sentezinin ve 
birikiminin  uyarılması,  
- Sinoviyositl er ve eklem kondrositleri tarafından tip II kollajen üretiminin  uyarılması,  
- Bir ortak kültür modelinde, osteoartritik subkondral osteoblastların agrekan ve tip II 
kollajen sentezi üzerindeki inhibitör etkisinin kondrositlerle  önlenmesi,  
- TGF -β1 ve TGF -β2 gi bi faktörlerin ekspresyonunun  uyarılması.  
 
2) Katabolik;  kıkırdak  hücre  dışı matris  bileşenlerinin  bozulmasını  sınırlamaya  yönelik  etkiler:  
- Proteoglikanların bozulmasının  inhibisyonu,  
- IL-1β'nin  kollajen ve agrekan üretimi üzerindeki inhibitör etkilerinin bloke  edilmesi,  
- IL-1β'nin  sinovyal hücrelerin ve kondrositlerin kollajenolitik aktivitesi üzerindeki uyarıcı 
etkisinin  inhibisyonu,  
- Kondrositlerde kollajenaz (MMP -13) ve stromelisinin (MMP -3) aktivitesinin ve IL-1β ile 
indüklenen sentezin  inhibisyonu,  
- IL-6 ve IL-8 proinflamatuar sitokinlerin üretiminin yanı sıra IL-1β ile indüklenen PGE2 
aşırı üretiminin  azaltılması,  
- Plazminojen aktivatör inhibitörü 1'in (PAI -1) ekspresyonunun  uyarılması.  
 
Tüm bu etkiler, PIASCLEDINE®'in kıkırdak hücre dışı matris bileş enlerinin onarımı ve 
korunması üzerindeki potansiyel yararlı etkisini açıklamaktadır.  
 
 
 
 
 5  Diz osteoartritinde etkinlik  
PIASCLEDINE®'in diz osteoartritindeki etkinliği dört randomize, çift kör çalışmada 
değerlendirilmiştir (iki plaseboya karşı, bir kondroitin sülfata karşı ve bir diasereine karşı). Bu 
çalışmalara, 511'i PIASCLEDINE® ile tedavi edilen diz osteoartriti olan 933 hasta dahil edilmiştir.  
 
260 hastada yapılan randomize, plasebo kontrollü bir çalışmada, PIASCLEDINE®, NSAID 
tüketiminde istatistiksel ol arak anlamlı bir azalma (NSAID'lerin koruyucu etkisi), osteoartritik ağrı 
ve algo -fonksiyonel skorda daha büyük bir iyileşme sağlamıştır.  
 
182 hastada yapılan plaseboya karşı randomize kontrollü bir çalışmada, PIASCLEDINE® 
uygulaması genel popülasyonda hareket halindeki ağrı, istirahatte ağrı veya Lequesne indeksi 
üzerinde ek etkinlik göstermezken, protokol başına popülasyonda tüm parametreler üzerinde ek bir 
etkinlik göstermiştir.  
 
363 hastada günde iki kez 400 mg kondroitin sülfat ve 128 hastada günde iki kez 50 mg diaserein 
ile yapılan iki randomize kontrollü çalışmada, PIASCLEDINE® algo-fonksiyonel parametreler 
üzerinde en az her iki karşılaştırıcı kadar etkili olduğunu göstermiştir.  
 
PIASCLEDINE® ile önerilen tedavi süresi, yaklaşık 2 aylık bir gecikmeli etkinlik ile 3 ila 6 ay 
arasındadır. Etki, tedavinin kesilmesinden sonra 1 ila 2 ay sürebilir.  
 
5.2. Farmakokinetik  Özellikleri  
PIASCLEDINE®, soya ve avokado menşeli çok sayıda içerikt en oluşan ve bunun için valide 
analitik yöntemlerin bulunmadığı bir  ekstredir. Bu nedenle herhangi bir farmakokinetik araştırma 
yapılmamıştır.  
 
5.3. Klinik Öncesi Güvenlik  Verileri  
PIASCLEDINE®’in genel toksikolojik özellikleri kemirgenler, tavşanlar ve köpekleri de içeren 
farklı hayvan türlerinde, akut, subakut ve kronik doz şartlarında çalışılmıştır.  
Akut ve sub -kronik toksisite çalışmaları, 8000  mg/kg'a kadar olan dozlar için ölümcül olmaması 
nedeniyle LD50 hesaplanmadan, PIASCLEDINE®'in düşük toksisitesini göstermiştir . En yüksek 
dozla (750 mg/kg) tedavi edilen sıçanlarda bazı karaciğer ve tiroid anormallikleri gözlenmiştir.  
 
Sıçanlarda ve köpeklerde yapılan kronik toksisite çalışmalarında (6 ay), PIASCLEDINE®'in genel 
toleransı tatmin edici bulunmuş; bununla birlikte karaciğer ve tiroid de hedef organlar olarak 
doğrulanmış tır. Orta ve yüksek doz gruplarında orta dereceli karaciğer ve tiroid biyokimyasal 
parametreleri ve histopatolojik anormallikleri görülmüştür, bu da köpeklerde sıçanlara göre daha 
belirgindir. Her iki türde de düşük PIASCLEDINE® dozu (türe bağlı olarak 30 – 50 mg/kg) 
minimum toksisite ile ilişkilendirilmiştir.  
PIASCLEDINE®, sıçanlarda metabolik bir indükleyici değildir.  
 
PIASCLEDINE®  ile bir dizi reprotoksisite çalışması yapılmıştır.  
 Fertilite:  
o Erkek sıçan üreme yeteneği üzerinde etkisi  yoktur.  
o Dişi sıçanlarda, 750 mg/kg/gün dozunda, embriyoların implantasyonu ve/veya çok  
erken varlığını sürdürme ile ilgili bazı advers bulgular  bildirilmiştir.  
 Embriyotoksisite: Sıçanlarda ve tavşanlarda yüksek dozlarda (sırasıyla 750 mg/kg ve 500 
mg/kg) hafif is kelet değişiklikleri rapor edilmiştir. 50 ve 150 mg/kg'da tavşanlarda iskelet 
gözlemleri doza bağlı değildir ve tedaviyle ilgili olarak yorumlanması zordur. Bu 
anormallikleri netleştirmek için tavşanda yapılan doğrulayıcı bir çalışma, ilgili herhangi bir 
iskelet değişiklikleri ortaya çıkarmamıştır. 500 mg/kg'da PIASCLEDINE® tedavisi, 
implantasyon sonrası kayıp sayısını artırmıştır. Tümüyle, embriyotoksisite için NOAEL 
değerleri 200 mg/kg (sıçan) ve 150 mg/kg (tavşan) olarak  belirlenmiştir.  6   Peri-natal ve post-natal toksisite: F0 ve F1 oluşumu üzerinde etkisi  yoktur.  
 
Mekanistik (diğer toksikoloji çalışmaları) çalışmaları, sıçanlarda karaciğerin, en azından kısmen 
avokado sabunlaştırılmamış fraksiyonu yoluyla, PIASCLEDINE® için bir hedef organ olduğunu 
doğrulamıştır. Avokado sabunlaştırılmamış fraksiyon için NOAEL 10 mg/kg/gün olmuştur.  
PIASCLEDINE®  ile yürütülen çalışmalar mutajenik veya genotoksik etki göstermemiştir.  
 
6. Farmasötik Özellikleri 
6.1.Yardımcı Maddelerin  Listesi 
Butil  hidroksitoluen  
Kolloidal susuz silika  
Polisorbat 80 
Jelatin  
Titanyum dioksit (E171) 
Eritrosin (E127)  
Sarı demir oksit (E172)  
 
6.2. Geçimsizlikler  
Geçerli değildir.  
 
6.3. Raf ömrü  
3 yıl.  
 
6.4.Özel Saklama Önlemleri  
Özel bir saklama koşulu yoktur.  
25C altındaki oda sıcaklığında  saklanmalıdır.  
 
6.5. Ambalajın Yapısı ve  İçeriği  
Isı ile şekillenen PVC blister ve alüminyum folyo.  
15, 30 veya 60 kapsüllük blister içeren ambalajlarda, karton kutu içerisinde sunulmaktadır.  
 
6.6. Kullanılmış Bir Ürünün veya Böyle Bir Üründen Kaynaklanan Atık Maddelerin  İmha 
Talimatları  
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve “ Ambalaj 
Atıkları nın Kontrolü Yönetmeliği”ne uygun olarak imha edilmelidir.  
 
7. Ruhsat  Sahibi  
Expanscience Laboratuvarları İlaç San. Paz. ve Dış Tic. A.Ş.  
Barbaros mahallesi, Kardelen Sokak, Palladium Tower No:2/18 Ataşehir/İSTANBUL  
 
8. Ruhsat  Numarası  
2018/260  
 
9.İlk Ruhsat Tarihi Veya Ruhsatın Yenilenme Tarihi  
Ruhsat tarihi: 31.03.2020 
Son yenileme tarihi:  
 
10.Küb Yenileme Tarihi  