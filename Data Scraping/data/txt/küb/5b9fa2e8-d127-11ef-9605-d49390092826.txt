KISA ÜRÜN BİLGİSİ
1. BEŞERİ TIBBİ ÜRÜNÜN ADI
TELORA 40 mg tablet
2. KALİTATİF VE KANTİTATİF BİLEŞİM
Etkin madde:
Telmisartan 40 mg
Yardımcı maddeler:
Sorbitol instant (E420) ~167 mg
Yardımcı maddeler için bölüm 6.1’e bakınız.
3. FARMASÖTİK FORM
Tablet.
Beyaz veya beyaza yakın, oblong tablet.
4. KLİNİK ÖZELLİKLER
4.1. Terapötik endikasyonlar
Hipertansiyon
Esansiyel hipertansiyon tedavisi (Bkz. Bölüm 4.3 Kontrendikasyonlar, 4.4 Özel
kullanım uyarıları ve önlemleri, 4.5 Diğer tıbbi ürünler ile etkileşimler ve diğer
etkileşim şekilleri ve 5.1 Farmakodinamik özellikler).
Kardiyovasküler koruma
Aşağıdaki bozuklukların bulunduğu hastalarda kardiyovasküler morbiditenin
azaltılması:
i) Belirgin aterotrombotik kardiyovasküler hastalık (koroner kalp hastalığı öyküsü, felç
veya periferik arter hastalığı) veya
ii) Belgelenmiş hedef organ hasarı ile birlikte olan tip 2 diabetes mellitus
4.2. Pozoloji ve uygulama şekli
Pozoloji/uygulama sıklığı ve süresi:
Esansiyel hipertansiyon tedavisi
Önerilen doz günde bir kez 40 mg’dır. Bazı hastalar günlük 20 mg doz ile yarar
sağlayabilirler. Hedeflenen kan basıncının elde edilemediği durumlarda, telmisartan
dozu maksimum günde tek doz 80 mg’a arttırılabilir.
Telmisartan, alternatif olarak, telmisartan ile birlikte kullanıldığında kan basıncında
ilave bir düşürücü etki yaptığı gösterilen hidroklorotiyazid gibi, tiyazid tipi diüretikler
ile kombine olarak da kullanılabilir. Doz artırımı düşünüldüğünde, maksimum
antihipertansif etkinin tedavi başlangıcından genellikle dört-sekiz hafta sonra elde
edildiği akılda tutulmalıdır (Bkz. Bölüm Bölüm 4.3 Kontrendikasyonlar, 4.4 Özel
kullanım uyarıları ve önlemleri, 4.5 Diğer tıbbi ürünler ile etkileşimler ve diğer
etkileşim şekilleri 5.1 Farmakodinamik özellikler).
1Kardiyovasküler koruma:
Önerilen doz günde bir kez 80 mg’dır. Kardiyovasküler morbiditenin azaltılması için
80 mg altındaki telmisartan dozlarının etkili olup olmadığı bilinmemektedir.
Kardiyovasküler morbiditeyi azaltmak için telmisartan tedavisine başlarken, kan
basıncının yakından izlenmesi tavsiye edilmektedir ve eğer uygunsa kan basıncını
düşüren ilaçlarda ayarlama yapılmasına ihtiyaç olabilir.
Uygulama şekli:
TELORA günde bir kez oral yolla uygulanır, tek başına ya da yiyeceklerle birlikte
alınabilir.
Bu ilacı kullanmadan önce alınacak önlemler
Telmisartan tabletler nem çekici özelliktedir. Bu nedenle nemden korumak üzere,
açılmamış blister ambalajlarında saklanmalı ve her bir tablet blisterinden sadece
kullanımından hemen önce çıkarılmalıdır.
Özel popülasyonlara ilişkin ek bilgiler:
Böbrek yetmezliği:
Hemodiyalizde olanlar da dahil olmak üzere, şiddetli böbrek yetmezliği olan
hastalarda deneyim sınırlıdır. Bu hastalarda başlangıç dozu olarak daha düşük bir doz
(20 mg) önerilir (Bkz. Bölüm 4.4 Özel kullanım uyarıları ve önlemleri.). Hafif ve orta
derecede renal bozukluğu olan hastalarda pozolojide ayarlama yapılması gerekmez.
Karaciğer yetmezliği:
TELORA şiddetli karaciğer bozukluğu olan hastalarda kontrendikedir (Bkz. Bölüm
4.3 Kontrendikasyonlar). Hafif ya da orta derecede karaciğer yetmezliği olan
hastalarda günlük doz 40 mg’ı geçmemelidir (Bkz. Bölüm 4.4 Özel kullanım uyarıları
ve önlemleri) .
Pediyatrik popülasyon:
18 (On sekiz) yaşından küçük çocuklarda ve adolesanlarda telmisartan kullanımının
etkililik ve güvenliliği belirlenmemiştir. Bu konuda veri bulunmamaktadır.
Geriyatrik popülasyon:
Herhangi bir doz ayarlaması gerekli değildir.
4.3. Kontrendikasyonlar
• Etkin maddeye veya ilacın bileşimindeki maddelerden herhangi birine karşı aşırı
duyarlılık (Bkz. Bölüm 6.1 Yardımcı maddelerin listesi),
• Gebelikte kontrendikedir (Bkz. Bölüm 4.4 Özel kullanım uyarıları ve önlemleri ve
4.6 Gebelik ve laktasyon),
• Biliyer obstrüktif bozukluklar,
• Şiddetli karaciğer yetmezliği,
• TELORA ile aliskiren içeren ilaçların birlikte kullanımı, diabetes mellitus veya
böbrek yetmezliği (GFR<60 ml/dak/1,73 m2) olan hastalarda kontrendikedir (Bkz.
Bölüm 4.5 Diğer tıbbi ürünler ile etkileşimler ve diğer etkileşim şekilleri ve 5.1
Farmakodinamik özellikler).
24.4. Özel kullanım uyarıları ve önlemleri
Gebelik:
Gebelik sırasında anjiyotensin II reseptör antagonistleri başlatılmamalıdır.
Anjiyotensin II reseptör antagonisti tedavisine devam edilmesi zorunlu görülmedikçe,
gebelik planlayan hastalarda, gebelikte kullanım için kanıtlanmış bir güvenlilik
profiline sahip alternatif anti-hipertansif tedavi ajanlarına geçiş yapılmalıdır.
Gebelik tanısı konulduğunda, anjiyotensin II reseptör antagonistleriyle tedavi derhal
durdurulmalı ve uygunsa alternatif bir tedavi başlatılmalıdır (Bkz. Bölüm 4.3
Kontrendikasyonlar ve 4.6 Gebelik ve laktasyon).
Karaciğer yetmezliği:
Telmisartan büyük oranda safra ile atılır. Bu nedenle, kolestazı, biliyer obstrüktif
bozuklukları veya şiddetli karaciğer yetmezliği olan hastalara TELORA
verilmemelidir (Bkz. Bölüm 4.3 Kontrendikasyonlar). Bu hastalarda telmisartan için
hepatik klerensin azalmış olabileceği düşünülmelidir.
TELORA hafif-orta derecede hepatik yetmezliği olan hastalarda kullanılacaksa özel
dikkat gösterilmelidir. Günde bir kez 40 mg’ı geçmemelidir.
Renovasküler hipertansiyon:
Bilateral renal arter stenozlu veya tek işlevsel böbreğindeki arterde stenozu olan
hastalar, renin-anjiyotensin-aldosteron sistemini etkileyen ilaçlarla tedavi edildiğinde,
şiddetli hipotansiyon ve böbrek yetmezliği riski artar.
Renal yetmezlik ve böbrek transplantı:
TELORA böbrek fonksiyonları bozulmuş hastalarda kullanıldığında serum potasyum
ve kreatinin düzeylerinin periyodik olarak izlenmesi önerilmektedir. Yeni böbrek
transplantasyonu yapılmış hastalarda telmisartan uygulaması ile ilgili deneyim
bulunmamaktadır.
İntravasküler hacim kaybı:
Yoğun diüretik tedavi, diyetteki tuzun kısıtlanması, diyare veya kusma sonucunda
hacim ve/veya sodyum kaybına uğramış hastalarda, özellikle ilk dozdan sonra
semptomatik hipotansiyon görülebilir. Bu gibi tablolar, özellikle hacim ve/veya
sodyum kayıpları TELORA uygulamasından önce düzeltilmelidir.
Renin-anjiyotensin-aldosteron sisteminin (RAAS) dual blokajı:
ADE inhibitörleri, anjiyotensin II reseptör blokerleri ya da aliskirenin birlikte
kullanılması durumunda hipotansiyon, senkop, hiperkalemi riskinin arttığı ve böbrek
fonksiyonunun azaldığına (akut böbrek yetmezliği dahil) dair kanıtlar bulunmaktadır.
RAAS’ın dual blokajına yol açtığından ADE inhibitörleri, anjiyotensin II reseptör
blokerleri ya da aliskirenin birlikte kullanılması önerilmez (Bkz. Bölüm 4.5 Özel
kullanım uyarıları ve önlemleri ve 5.1 Farmakodinamik özellikler).
Eğer dual blokaj tedavisi mutlaka gerekli görülürse sadece uzman gözetimi altında
yapılmalı ve böbrek fonksiyonu, elektrolitler ve kan basıncı yakından sık sık takip
edilmelidir.
Diyabetik nefropatisi bulunan hastalarda ADE inhibitörleri ve anjiyotensin II reseptör
blokerleri birlikte kullanılmamalıdır.
3Renin-anjiyotensin-aldosteron sisteminin stimüle olduğu diğer durumlar:
Vasküler tonusu ve böbrek fonksiyonu başlıca renin-anjiyotensin-aldosteron sistemi
aktivitesine dayanan hastalarda (örn., şiddetli konjestif kalp yetmezliği veya renal arter
stenozu dahil altta yatan bir böbrek bozukluğu olan hastalar), telmisartan gibi bu
sistemi etkileyen diğer ilaçlarla tedavi esnasında, akut hipotansiyon, hiperazotemi,
oligüri veya nadiren akut renal yetmezlik görülmüştür (Bkz. Bölüm 4.8 İstenmeyen
etkiler).
Primer aldosteronizm:
Primer aldosteronizmi olan hastalar genellikle, renin-anjiyotensin sisteminin
inhibisyonu üzerinden etki gösteren antihipertansif ilaçlara cevap vermeyeceklerdir.
Bu nedenle TELORA kullanımı önerilmemektedir.
Aortik ve mitral kapak stenozu, obstrüktif hipertrofik kardiyomiyopati:
Diğer vazodilatörlerde olduğu gibi, aort ya da mitral stenoz obstrüktif hipertrofik
kardiyomiyopatisi olan hastalarda özel dikkat gereklidir.
İnsülin veya antidiyabetiklerle tedavi gören diyabetik hastalar:
Bu hastalarda telmisartan tedavisi sırasında hipoglisemi ortaya çıkabilir. Bu nedenle,
bu hastalarda kan glukoz düzeylerinin uygun bir yöntemle takibi yapılmalıdır.
Gerektiğinde, insülinin veya antidiyabetiklerin dozunda ayarlama yapılması gerekli
olabilir.
Hiperkalemi:
Renin-anjiyotensin-aldosteron sistemini etkileyen ilaçların kullanımı hiperkalemiye
neden olabilir Yaşlılarda, böbrek yetmezliği olan hastalarda, diyabet hastalarında,
potasyum düzeylerini etkileyen diğer ilaçları birlikte kullanan kişilerde ve/veya araya
giren başka olayları yaşayan hastalarda hiperkalemi ölümcül olabilir.
Renin-anjiyotensin-aldosteron sistemini etkileyen ilaçlarla birlikte kullanımı
düşünülmeden önce yarar-zarar oranı değerlendirilmelidir.
Hiperkalemi için ana risk faktörleri şunlardır:
• Diabetes mellitus, renal bozukluk, hastanın 70 yaşından büyük olması
• Renin-anjiyotensin-aldosteron sistemini etkileyen bir veya daha fazla ilaçla
ve/veya potasyum takviyeleri ile kombine tedaviler: Hiperkalemiyi
tetikleyebilen ilaçlar veya terapötik ilaç sınıfları: Potasyum içeren tuz
takviyeleri, potasyum tutucu diüretikler, ADE inhibitörleri, anjiyotensin II
reseptör antagonistleri, nonsteroid antienflamatuar ilaçlar (selektif COX-2
inhibitörleri dahil NSAİİ) heparin, immünsupresif ilaçlar (siklosporin veya
takrolimus) ve trimetoprimdir.
• Dehidratasyon, akut kardiyak yetmezlik, metabolik asidoz, böbrek
fonksiyonlarının kötüye gitmesi, böbreğin durumunun ani kötüleşmesi (örn.
enfeksiyon hastalıkları), hücresel erime (örneğin akut ekstremite iskemisi,
rabdomiyoliz, uzun süreli travma).
Riskli hastalarda serum potasyum düzeylerinin yakından izlenmesi önerilir (Bkz.
Bölüm 4.5 Özel kullanım uyarıları ve önlemleri).
Etnik farklılıklar:
Anjiyotensin dönüştürücü enzim inhibitörleri için gözlendiği gibi, telmisartan ve diğer
anjiyotensin II reseptör antagonistleri siyah ırkta diğer ırklara göre daha az etkilidir.
4Bu durum siyah ırktan hipertansiyonlu hastalarda, düşük renin düzeyi prevalansının
daha yüksek olmasından kaynaklanabilir.
Diğer:
Herhangi bir antihipertansif ajan ile olduğu gibi, iskemik kardiyopatisi veya iskemik
kardiyovasküler hastalığı olan hastalarda kan basıncının aşırı düşürülmesi miyokard
enfarktüsü veya inme (felç) ile sonuçlanabilir.
Sorbitol:
Bu ürün, önerilen maksimum günlük doz başına 334 mg sorbitol (E420) içermektedir.
Nadir kalıtımsal fruktoz intolerans problemi olan hastaların bu ilacı kullanmamaları
gerekir.
4.5. Diğer tıbbi ürünler ile etkileşimler ve diğer etkileşim şekilleri
Renin-anjiyotensin-aldosteron sistemini etkileyen diğer ilaçlarla olduğu gibi,
telmisartan hiperkalemiyi arttırabilir (Bkz. Bölüm 4.4 Özel kullanım uyarıları ve
önlemleri). Risk, hiperkalemiyi arttıran diğer ilaçlar ile [potasyum içeren tuz
takviyeleri, potasyum tutucu diüretikler, ADE inhibitörleri, anjiyotensin II reseptör
antagonistleri, nonsteroid antienflamatuvar ilaçlar (selektif COX-2 inhibitörleri dahil
NSAİİ’ler), heparin, immünsupresifler (siklosporin veya takrolimus) ve trimetoprim]
birlikte kullanım durumunda artar.
Hiperkaleminin ortaya çıkışı, ilgili risk faktörlerine bağlıdır. Risk yukarıda sayılan
tedavi kombinasyonlarında artar. Risk özellikle potasyum tutucu diüretiklerle ve
potasyum içeren tuz takviyeleri ile kombinasyon tedavisi uygulandığında yüksektir.
Örnek olarak, ADE inhibitörleri veya NSAİİ’ler ile kombinasyon tedavisinden
kaynaklanan risk, uyarı ve önlemlere sıkı sıkıya uyulması koşuluyla daha düşüktür.
Aliskiren
ARB veya ADE inhibitörlerinin aliskirenle kullanımı diabetes mellitus veya böbrek
yetmezliği (GFR<60 ml/dak/1,73 m2) olan hastalarda kontrendikedir (Bkz. Bölüm 4.3
Kontrendikasyonlar ve 4.4 Özel kullanım uyarıları ve önlemleri).
Şu ilaçlarla eşzamanlı kullanım önerilmez
Potasyum tutucu diüretikler veya potasyum takviyeleri:
Telmisartan dahil anjiyotensin II reseptör antagonistleri, diüretiklerle indüklenen
potasyum kaybını azaltır. Spirinolakton, eplerenon, triamteren veya amilorid,
potasyum takviyeleri veya potasyum içeren tuz takviyeleri), serum potasyum
düzeylerinde önemli artışlara neden olabilir. Tanısı konmuş hipokalemi nedeniyle
eşzamanlı kullanım endike ise bu kombinasyonlar dikkatli kullanılmalı ve serum
potasyum düzeyleri sık aralıklarla izlenmelidir.
Klinik çalışma verileri, renin-anjiyotensin-aldosteron sisteminin (RAAS), ADE
inhibitörleri, anjiyotensin II reseptör blokerleri ya da aliskirenin kombine kullanımıyla
ikili blokajının, tekli RAAS etkili ajanın kullanımına kıyasla daha yüksek sıklıkta
hipotansiyon, hiperkalemi ve böbrek fonksiyonunda azalma (akut böbrek yetmezliği
dahil) gibi advers olaylarla ilişkili olduğunu göstermiştir (Bkz. Bölüm 4.3
Kontrendikasyonlar, 4.4 Özel kullanım uyarıları ve önlemleri ve 5.1 Farmakodinamik
özellikler).
5Lityum:
Lityum ile anjiyotensin dönüştürücü enzim inhibitörleri ve telmisartan dahil
anjiyotensin II reseptör antagonistlerinin birlikte uygulanması sırasında, serum lityum
konsantrasyonlarında geri dönüşümlü artışlar ve toksisite bildirilmiştir. Telmisartan
dahil anjiyotensin II reseptör antagonistleri ile de olgular bildirilmiştir. Bu ilaçların
birlikte kullanımları gerekli görülüyorsa, serum lityum düzeylerinin dikkatle izlenmesi
önerilir.
Şu ilaçlarla eşzamanlı kullanım sırasında dikkat edilmelidir
Nonsteroid antiinflamatuar ilaçlar (NSAİİ):
Non-steroid antienflamatuar ilaçlar (yani antienflamatuar dozlarda asetilsalisilik asit,
COX-2 inhibitorleri ve selektif olmayan NSAİİ’ler) ile tedavi anjiyotensin II reseptör
antagonistlerinin antihipertansif etkisini azaltabilir. Böbrek fonksiyonları bozulmuş
bazı hastalarda (örneğin dehidrate hastalar veya böbrek fonksiyonları bozuk yaşlılar)
anjiyotensin II reseptör antagonistleri ile siklooksigenaz (COX) enzimini inhibe eden
ajanların eşzamanlı kullanımı, genellikle geri dönüşümlü olan bir akut renal yetmezlik
dahil, renal fonksiyonların daha fazla bozulmasına yol açabilir. Bu nedenle, bu
kombinasyonlar kullanılırken özellikle yaşlı hastalarda dikkatli olunmalıdır. Hastalar
yeterince hidrate edilmeli ve eşzamanlı tedaviye başlanmasından hemen sonra ve
izleyen aşamalarda böbrek fonksiyonu periyodik olarak izlenmelidir.
Yapılan bir çalışmada telmisartan ile ramiprilin eşzamanlı kullanılması, ramipril ve
ramiprilatın EAA ve C değerlerinde 2,5 kata kadar artışa yol açmıştır. Bu
0-24 maks
gözlemin klinik önemi bilinmemektedir.
Diüretikler (tiyazid veya loop diüretikler):
Furosemid (loop diüretik) ve hidroklortiyazid (tiyazid diüretik) gibi diüretiklerin
yüksek dozlarıyla ön tedavi, telmisartan tedavisine başlandığında, hacim kaybı ve
hipotansiyon riski ile sonuçlanabilir.
Eşzamanlı kullanım sırasında şu bilgiler dikkate alınmalıdır:
Diğer antihipertansif ajanlar
Telmisartanın kan basıncını düşürücü etkisi, başka antihipertansif ilaçların eşzamanlı
kullanılması ile artabilir.
Farmakolojik özelliklerine bağlı olarak, şu ilaçların telmisartan dahil tüm
antihipertansif ilaçların hipotansif etkilerini güçlendirmesi beklenebilir: Baklofen,
amifostin. Bundan başka alkol, barbitüratlar, narkotikler ya da antidepresanlar da
ortostatik hipotansiyonu arttırabilir.
Kortikosteroidler (sistemik uygulama):
Antihipertansif etkide azalma beklenmelidir.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar, tedavi süresince tıbben etkili olduğu
kabul edilen doğum kontrol yöntemleri kullanmalıdır.
6Gebelik dönemi
Gebelikte kontrendikedir.
TELORA’nın gebelik ve/veya fetus/yeni doğan üzerinde zararlı farmakolojik etkileri
bulunmaktadır.
TELORA gerekli olmadıkça (bunun koşulları belirtilmelidir) gebelik döneminde
kullanılmamalıdır.
ADE inhibitörlerinin birinci trimesterde kullanılması ile ortaya çıkan teratojenite
riskine ait epidemiyolojik kanıtlar kesin sonuca ulaşmamıştır. Bununla birlikte riskte
küçük bir artış dahi ihmal edilemez. Anjiyotensin II reseptör antagonistleri ile
kontrollü epidemiyolojik veriler olmamakla birlikte, benzer riskler bu sınıf ilaçların
tümü için söz konusu olabilir. Anjiyotensin II reseptör antagonisti tedavisine devam
etmek mutlaka gerekmedikçe, gebe kalmayı planlayan hastalar, gebelikte kullanımının
güvenli olduğu bilinen alternatif bir antihipertansif tedaviye geçirilmelidir.
Gebelik tanısı konmuş ise, anjiyotensin II reseptör antagonistleriyle tedavi derhal
durdurulmalı ve uygun ise, alternatif bir tedavi başlatılmalıdır.
Gebeliğin ikinci ve üçüncü trimesterinde anjiyotensin II reseptör antagonistlerilerinin
kullanılmasının, insanlarda fetotoksiteye (renal fonksiyonlarda azalma,
oligohidramniyoz, kafatası kemikleşmesinde gerilik) ve neonatal toksisiteye (renal
yetmezlik, hipotansiyon, hiperkalemi) yol açtığı bilinmektedir. (Ayrıca Bkz. Bölüm
5.3 Klinik öncesi güvenlilik verileri). Gebeliğin ikinci trimesterinden itibaren
anjiyotensin II reseptör antagonistlerine maruz kalınması halinde, böbrek
fonksiyonları ve kafatasının ultrason ile kontrol edilmesi önerilir.
Anneleri anjiyotensin II reseptör antagonisti almış olan infantlar, hipotansiyon
açısından yakından izlenmelidir (Bkz. Bölüm 4.3 Kontrendikasyonlar ve Bölüm 4.4
Özel kullanım uyarıları ve önlemleri).
Laktasyon dönemi
Emzirme sırasında telmisartanın kullanımını ile ilgili bir veri bulunmadığı için
emzirme döneminde telmisartan kullanılması önerilmez. Özellikle yenidoğan ve
preterm infantların emzirilmesi döneminde, laktasyon dönemindeki güvenlilik
profilinin daha iyi olduğu bilinen alternatif bir tedaviye geçilmelidir.
Üreme yeteneği/Fertilite
Klinik öncesi çalışmalarda, telmisartanın kadın ve erkek fertilitesi üzerinde herhangi
bir etkisi gözlenmemiştir.
4.7. Araç ve makine kullanımı üzerindeki etkiler
TELORA gibi ilaçlarla antihipertansif tedavi uygulanan hastalarda, taşıt aracı ve
makine kullanırken zaman zaman baş dönmesi ve sersemleme görülebileceği akılda
tutulmalıdır.
4.8. İstenmeyen etkiler
Güvenlilik profili özeti
Ciddi advers etkiler arasında, seyrek olarak (≥1/10.000 ila <1/1.000) görülen
anafilaktik reaksiyon, anjiyoödem ve akut renal yetmezlik bulunur.
Hipertansiyon tedavisi gören hastalar üzerindeki plasebo kontrollü klinik çalışmalarda
telmisartan ile bildirilen istenmeyen olayların bütünsel insidansı (%41,4), genellikle
7plasebo ile (% 43,9) karşılaştırılabilir durumdaydı. Advers etkilerin insidansı doza
bağlı değildi ve hastanın cinsiyeti, yaşı ya da ırkı ile herhangi bir bağıntı
göstermemekteydi. Kardiyovasküler morbiditenin azaltılması için tedavi gören
hastalarda telmisartanın güvenlilik profili, hipertansif hastalardan elde edilen verilerle
tutarlı bulunmuştur.
Aşağıda listelenen advers ilaç reaksiyonları, hipertansiyon için tedavi edilen
hastalardaki kontrollü klinik araştırmalardan ve pazarlama sonrası raporlardan bir
araya getirilmiştir. Listede aynı zamanda, kardiyovasküler morbiditenin azaltılması
için altı yıla kadar sürelerle telmisartan ile tedavi edilen 21642 hastayı kapsayan uzun
süreli üç klinik çalışmada bildirilen ciddi advers etkiler ve tedavinin sonlandırılmasına
yol açan advers etkiler de dikkate alınmıştır.
İstenmeyen etkilerin çizelgeli özeti
Aşağıdaki listede belirtilen istenmeyen etkilerin sıklık tanımları şu şekildedir:
Çok yaygın ≥ 1/10
Yaygın ≥ 1/100 ila 1/10
Yaygın olmayan ≥ 1/1.000 ila 1/100
Seyrek ≥ 1/10.000 ila 1/1.000
Çok seyrek < 1/10.000
Her sıklık grubundaki advers etkiler ciddiyetteki azalmaya göre sıralanmıştır.
Enfeksiyonlar ve enfestasyonlar
Yaygın olmayan: İdrar yolu enfeksiyonları (sistit dahil), üst solunum yolu
enfeksiyonları (farenjit ve sinüzit dahil)
Seyrek: Sepsis (fatal sonuçlananlar dahil1)
Kan ve lenf sistemi hastalıkları
Yaygın olmayan: Anemi
Seyrek: Eozinofili, trombositopeni
Bağışıklık sistemi hastalıkları
Seyrek: Anafilaktik reaksiyon, aşırı duyarlılık
Metabolizma ve beslenme hastalıkları
Yaygın olmayan: Hiperkalemi
Seyrek: Hipoglisemi (diyabetik hastalarda)
Psikiyatrik hastalıklar
Yaygın olmayan: Uykusuzluk, depresyon
Seyrek: Anksiyete
Sinir sistemi hastalıkları
Yaygın olmayan: Senkop
Seyrek: Somnolans
Göz hastalıkları
Seyrek: Görmede bozukluk
Kulak ve iç kulak hastalıkları
Yaygın olmayan: Vertigo
8Kardiyak hastalıklar
Yaygın olmayan: Bradikardi
Seyrek: Taşikardi
Vasküler hastalıklar
Yaygın olmayan: Hipotansiyon2, ortostatik hipotansiyon
Solunum, göğüs bozuklukları ve mediyastinal hastalıklar
Yaygın olmayan: Dispne, öksürük
Çok seyrek: İnterstisyel akciğer hastalığı4
Gastrointestinal hastalıklar
Yaygın olmayan: Abdominal ağrı, diyare, dispepsi, şişkinlik (gaz), kusma
Seyrek: Ağız kuruluğu, midede rahatsızlık hissi, disguzi
Hepatobiliyer hastalıklar
Seyrek: Anormal hepatik fonksiyon/karaciğer bozukluğu3
Deri ve deri altı doku hastalıkları
Yaygın olmayan: Pruritus, hiperhidroz, döküntü
Seyrek: Anjiyoödem (fatal sonuçlanan dahil), egzama, eritem, ürtiker, ilaç erüpsiyonu,
toksik deri erüpsiyon
Kas-iskelet, bağ dokusu ve kemik hastalıkları
Yaygın olmayan: Sırt ağrısı (örn. siyatik), kas spazmları, miyalji
Seyrek: Artralji, ekstremite ağrısı, tendon ağrısı (tendinite benzer semptomlar)
Böbrek ve idrar yolu hastalıkları
Yaygın olmayan: Böbrek bozukluğu (akut böbrek yetmezliği dahil)
Genel bozukluklar ve uygulama bölgesine ilişkin hastalıkları
Yaygın olmayan: Göğüs ağrısı, asteni (halsizlik)
Seyrek: Grip benzeri hastalık
Araştırmalar
Yaygın olmayan: Kan kreatinin artışı
Seyrek: Hemoglobinde azalma, kanda ürik asit artışı, hepatik enzimlerde yükselme,
kanda kreatin fosfokinaz artışı
1,2,3,4: Daha fazla açıklama için lütfen “Seçilen advers etkilerle ilgili açıklamalar”
kısmına bakınız.
Seçilen advers etkilerle ilgili açıklamalar
Sepsis
ProFESS çalışmasında, telmisartan kullanımı ile sepsis insidansında plaseboya göre
artış gözlenmiştir. Bu durum tesadüfi olabilir veya henüz bilinmeyen bir mekanizmaya
bağlı olabilir. (Bkz. Bölüm 5.1 Farmakodinamik özellikler)
Hipotansiyon
Bu advers etki kan basıncı kontrol altında olan ve kardiyovasküler morbiditenin
azalması için standart bakıma ek olarak telmisartan ile tedavi edilen hastalarda
“yaygın” olarak bildirilmiştir.
9Hepatik fonksiyonlarda anormallik/karaciğer bozukluğu
Pazarlama sonrası deneyimlerde hepatik fonksiyonlarda anormallik/karaciğer
bozukluğu çoğunlukla Japon hastalarda görülmüştür. Japon hastalarda bu advers
etkilerin görülme olasılığı daha yüksektir.
İnterstisyel akciğer hastalığı
Pazarlama sonrası deneyimlerde telmisartan kullanan hastalarda interstisyel akciğer
hastalığı vakaları bildirilmiş ve bu vakalar zamansal olarak telmisartan alımı ile ilişkili
bulunmuştur. Bununla birlikte bir nedensellik ilişkisi belirlenmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirilmesi gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218
35 99).
4.9. Doz aşımı ve tedavisi
İnsanlarda doz aşımına ilişkin sınırlı veri bulunmaktadır.
Semptomlar:
Telmisartan doz aşımının en göze çarpan belirtileri hipotansiyon ve taşikardi olmuştur.
Bradikardi, sersemleme, serum kreatininde artma ve akut renal yetmezlik de
bildirilmiştir.
Tedavi:
Telmisartan kandan hemodiyaliz ile uzaklaştırılamaz. Hasta yakından izlenmeli, tedavi
semptomatik ve destekleyici olmalıdır. Müdahale, ilacın alınmasından itibaren geçen
süreye ve semptomların şiddetine bağlıdır. Tavsiye edilen önlemler arasında kusturma
ve/veya mide yıkanması bulunur. Aktif kömür kullanılması faydalı olabilir. Serum
elektrolitleri ve kreatinin düzeyleri sık aralıklarla izlenmelidir. Eğer hipotansiyon
oluşursa, hasta supin pozisyonda tutulmalı ve hızla tuz ve sıvı replasmanı yapılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anjiyotensin II antagonistleri
ATC Kodu: C09CA07
Etki mekanizması:
Telmisartan oral yoldan etkili ve spesifik bir anjiyotensin II reseptör (AT tipi)
1
antagonistidir. Telmisartan, anjiyotensin II’nin bilinen etkilerinden sorumlu olan AT
1
reseptör alt tipindeki bağlanma bölgesine çok yüksek bir afinite gösterir, ve
anjiyotensin II ile yer değiştirir. Telmisartan AT reseptöründe herhangi bir kısmi
1
agonist etki göstermez. Telmisartan AT reseptörüne selektif olarak bağlanır. Bu
1
bağlanma uzun sürelidir. Telmisartan, AT ve özellikleri daha az bilinen diğer AT
2
reseptörleri dahil, diğer reseptörlere karşı afinite göstermez. Bu reseptörlerin
fonksiyonel rolleri ve bunların telmisartan nedeniyle düzeyi artan anjiyotensin II
tarafından olası aşırı stimülasyonlarının etkileri bilinmemektedir. Telmisartan ile
plazma aldosteron düzeyleri azalır. Telmisartan insan plazmasındaki renini inhibe
10etmez veya iyon kanallarını bloke etmez. Telmisartan bradikinini de parçalayan enzim
olan anjiyotensin dönüştürücü enzimi (kininaz II) inhibe etmez. Bu nedenle,
bradikininin aracılık ettiği istenmeyen etkileri şiddetlendirmesi beklenmez.
İnsanlarda 80 mg’lık telmisartan dozu, anjiyotensin II ile ortaya çıkan kan basıncı
artışını hemen hemen tamamen inhibe eder. İnhibitör etki 24 saat boyunca devam eder
ve 48 saate kadar halen daha ölçülebilir durumdadır.
Klinik etkililik ve güvenlilik
Esansiyel hipertansiyon tedavisi:
İlk telmisartan dozundan sonra antihipertansif aktivite basamaklı olarak 3 saat içinde
belirgin hale gelir. Kan basıncında maksimum azalma, genellikle tedaviye
başlandıktan 4-8 hafta sonra elde edilir ve uzun süreli tedavi boyunca kalıcı olur.
Antihipertansif etki ilaç alındıktan sonraki 24 saat boyunca sabit olarak devam eder ve
ambulatuar kan basıncı ölçümlerinde gösterildiği gibi, bir sonraki dozdan önceki 4
saati de kapsar. Bu özellik, plasebo kontrollü klinik çalışmalarda 40 ve 80 mg’lık
telmisartan dozlarından sonra çukur-doruk oranının sürekli olarak %80’in üzerinde
görülmesiyle doğrulanmıştır.
Başlangıç dönemindeki sistolik kan basıncına geri dönülme süresi ile doz arasında
açık bir ilişki eğilimi vardır. Bu konuda diyastolik kan basıncını ilgilendiren veriler
tutarlı değildir.
Hipertansiyonu olan hastalarda telmisartan, nabız hızını etkilemeksizin hem sistolik
hem de diyastolik kan basıncını düşürür. İlacın diüretik ve natriüretik etkisinin
hipotansif etkisine katkısı henüz tanımlanmamıştır. Telmisartanın antihipertansif
etkililiği, diğer antihipertansif ilaç sınıflarındaki ilaçlarla benzerdir (klinik
çalışmalarda telmisartan ile amlodipin, atenolol, enalapril, hidroklorotiyazid,
lizinopril, karşılaştırılmıştır).
Telmisartan tedavisinin aniden kesilmesi sonrasında kan basıncı, rebound
hipertansiyon belirtileri olmaksızın, birkaç günlük bir süre içinde basamaklı olarak
tedavi öncesi değerlere döner.
İki antihipertansif tedavinin doğrudan karşılaştırıldığı klinik çalışmalarda, telmisartan
ile tedavi edilen hastalarda kuru öksürük insidansının anjiyotensin dönüştürücü enzim
inhibitörlerine göre anlamlı derecede daha düşük olduğu gösterilmiştir.
Kardiyovasküler olayların önlenmesi:
ONTARGET (ONgoing Telmisartan Alone and in Combination with Ramipril Global
Endpoint Trial; Tek Başına Telmisartan ve Ramipril Kombinasyonuyla Sürekli
Tedavide Global Sonlanım Noktaları Araştırması), telmisartan, ramipril ve telmisartan
ile ramipril kombinasyonunun kardiyovasküler sonuçlar üstündeki etkilerini,
kardiyovasküler sonuçlar açısından risk altındaki bir popülasyonda, yani 55 yaş ve
üzerinde koroner arter hastalığı, inme, TİA, periferik arter hastalığı veya Tip 2
diyabeti olan ve uç organ hasarı (örn. retinopati, sol ventriküler hipertrofi,
makroalbüminüri veya mikroalbüminüri) bulunduğu kanıtlanmış 25620 hastada
karşılaştırılmıştır.
11Hastalar üç tedavi grubuna randomize edilmiştir: Telmisartan 80 mg (n=8542),
ramipril 10 mg (n=8576) veya telmisartan 80 mg ile ramipril 10 mg (n=8502). Bu
gruplar ortalama olarak 4,5 yıl gözlenmiştir.
Telmisartan, kardiyovasküler ölüm, ölümle sonuçlanmayan miyokard enfarktüsü,
ölümle sonuçlanmayan inme veya konjestif kalp yetmezliği nedeniyle hastaneye
yatma şeklindeki birincil birleşik sonlanım noktalarının azaltılması açısından ramipril
ile benzer etki göstermiştir. Birincil sonlanım noktası insidansı telmisartan (%16,7) ve
ramipril (% 16,5) gruplarında benzer bulunmuştur. Telmisartan ile ramiprili
kıyaslayan tehlike oranı 1,01 (%97,5 GA, 0,93 – 1,10, p (üstünlük yok) = 0,0019; 1,13
sınırında) bulunmuştur. Tüm nedenlere bağlı mortalite oranı, telmisartan ve ramipril
tedavisi gören hastalarda sırasıyla %11,6 ve %11,8 idi.
Önceden tanımlanmış ikincil sonlanım noktaları olan kardiyovasküler ölüm, ölümle
sonuçlanmayan miyokard enfarktüsü ve ölümle sonuçlanmayan inme açısından
telmisartan ramipril ile benzer etkililikte bulunmuştur [0,99 (%97,5 GA 0,90–1,08), p
(üstünlük yok) = 0,0004]. Bunlar ramiprili plasebo ile kıyaslayan referans HOPE (The
Heart Outcomes Prevention Evaluation Study; Kardiyak Sonuçlanımların
Önlenmesini Değerlendirme Çalışması) çalışmasındaki birincil sonlanım noktasıdır.
İki büyük randomize, kontrollü çalışma (ONTARGET (ONgoing Telmisartan Alone
and in combination with Ramipril Global Endpoint Trial) ve VA NEPHRON-D (The
Veterans Affairs Nephropathy in Diabetes)) bir ADE inhibitörünün bir anjiyotensin II
reseptör blokeriyle kombine kullanımını incelemiştir.
ONTARGET çalışması, kardiyovasküler ya da serebrovasküler hastalık öyküsü olan
ya da kanıtlanmış son organ hasarı ile birlikte seyreden tip 2 diabetes mellitus
hastalarında yürütülmüştür. VA NEPHRON-D çalışması, tip 2 diabetes mellitus
hastalığı olan ve diyabetik nefropatisi bulunan hastalarda yürütülmüştür.
Bu çalışmalar renal ve/veya kardiyovasküler sonlanımlar ve mortalite üzerinde anlamlı
yarar göstermemiş, monoterapiyle kıyaslandığında hiperkalemi, akut böbrek hasarı
ve/veya hipotansiyon riskinin arttığı gözlenmiştir. Benzer farmakodinamik özellikleri
dikkate alındığında, bu sonuçlar diğer ADE inhibitörleri ve anjiyotensin II reseptör
blokerleri için de anlamlıdır.
Bu nedenle ADE inhibitörleri ve anjiyotensin II reseptör blokerleri diyabetik nefropati
bulunan hastalarda birlikte kullanılmamalıdır.
ALTITUDE (Aliskiren Trial in Type 2 Diabetes Using Cardiovascular and Renal
Disease Endpoints) çalışması, kronik böbrek hastalığı, kardiyovasküler hastalık ya da
her ikisi bulunan tip 2 diabetes mellitus hastalarında standart bir ADE inhibitörü ya da
bir anjiyotensin II reseptörü blokeri tedavisine aliskiren eklenmesinin yararını test
etmek için tasarlanan bir çalışma olmuştur. Advers sonuç riskinde artış olması
nedeniyle çalışma erken sonlandırılmıştır. Aliskiren grubunda, plasebo grubuna
kıyasla, kardiyovasküler ölüm ve inme vakalarının her ikisi de sayısal olarak daha sık
görülmüş ve ilgili advers olaylar ve ciddi advers olaylar (hiperkalemi, hipotansiyon ve
renal disfonksiyon) aliskiren grubunda plasebo grubuna göre daha sık bildirilmiştir.
TRANSCEND çalışması, ADE-I inhibitörlerine toleransı olmayan hastaları randomize
etmiştir. Bu grubun dahil edilme kriterleri, diğer açılardan, telmisartan 80 mg
(n=2954) veya plasebo (n=2972) gruplarının yer aldığı ONTARGET çalışmasındaki
dahil etme kriterlerine benzerdi. Her iki ilaç da standart tedaviye ek olarak verilmiştir.
Ortalama izlem süresi 4 yıl ve 8 aydı. Birincil birleşik sonlanım noktalarının
12(kardiyovasküler ölüm, ölümle sonuçlanmayan miyokard enfarktüsü, ölümle
sonuçlanmayan inme veya konjestif kalp yetmezliği nedeniyle hastaneye yatma)
insidansında istatistiksel olarak anlamlı bir fark bulunmamıştır. [ telmisartan grubunda
%15,7; plasebo grubunda %17,0, tehlike oranı 0,92 (%95 GA 0,81–1,05, p = 0,22)].
Önceden belirlenmiş ikincil birleşik sonlanım noktası açısından (kardiyovasküler
ölüm, ölümle sonuçlanmayan miyokard enfarktüsü ve ölümle sonuçlanmayan inme)
telmisartan plaseboya göre daha yararlı bulunmuştur [0,87 (%95 GA 0,76 – 1,00, p =
0,048)]. Kardiyovasküler mortalite üzerinde bir yarar ile ilgili kanıt yoktur (tehlike
oranı 1,03, %95 GA 0,85 – 1,24).
Öksürük ve anjiyoödem telmisartan ile tedavi edilen hastalarda ramipril tedavisi
görenlere kıyasla daha az sıklıkta bildirilmiştir. Hipotansiyon ise telmisartan ile daha
sık bildirilmiştir.
Telmisartan ve ramiprilin kombine edilmesi, bu maddelerin tek başlarına
kullanılmasına kıyasla ek bir yarar sağlamamıştır. Kardiyovasküler mortalite ve tüm
nedenlere bağlı mortalite kombinasyonla sayısal olarak daha yüksek bulunmuştur. Ek
olarak, kombinasyon grubunda hiperkalemi, renal yetmezlik, hipotansiyon ve senkop
insidansı anlamlı derecede daha yüksek bulunmuştur. Bu nedenle, ramipril ve
telmisartan kombinasyonunun kullanımı bu hasta grubunda önerilmez.
“İkincil inmelerden efektif kaçınma için önleme rejimleri” (PRoFESS) çalışmasında
50 yaş ve üzerinde, yakın zaman önce inme geçirmiş hastalarda, plasebo ile
karşılaştırıldığında, telmisartan ile sepsis insidansı biraz daha yüksek bulunmuştur, %
0,70’ya karşılık % 0,49 [RR 1,43 (%95 güvenlik aralığı 1,00–2,06)]. Fatal sepsis
vakalarının insidansı telmisartan alan hastalar için (%0,33) plaseboya göre artmıştır
(%0,16) [RR 2,07 (%95 güvenlik aralığı 1,14–3,76)]. Telmisartan kullanımı ile ilişkili
olarak gözlenen sepsis insidansındaki artış ya tesadüfi olabilir veya henüz bilinmeyen
bir mekanizmaya bağlı olarak ortaya çıkabilir.
5.2. Farmakokinetik özellikler
Emilim:
Absorbe olan miktar değişmekle birlikte telmisartanın absorpsiyonu hızlıdır.
Telmisartanın ortalama mutlak biyoyararlanımı %50 civarındadır.
Telmisartan yiyeceklerle birlikte alındığında, plazma konsantrasyon-zaman eğrisi
altında kalan alandaki (EAA) azalma yaklaşık %6 (40 mg doz) ile yaklaşık %19 (160
mg doz) arasında değişir. İster aç karnına, ister yiyeceklerle birlikte alınsın,
uygulamadan 3 saat sonra telmisartan plazma konsantrasyonları benzerdir.
Dağılım:
Telmisartan esas olarak albumin ve alfa-1 asit glikoprotein olmak üzere plazma
proteinlerine yüksek oranda bağlanmaktadır (> %99,5). Kararlı durumda ortalama
görünür dağılım hacmi (V ) yaklaşık 500 L'dir.
ss
Biyotransformasyon:
Telmisartan, ana bileşiğin glukuronidlere konjugasyonu ile metabolize olur. Konjugat
için hiçbir farmakolojik aktivite gösterilmemiştir.
13Eliminasyon:
Telmisartan terminal eliminasyon yarı ömrü ≥20 saat olan bieksponansiyel azalma
farmakokinetiği ile karakterizedir. Maksimum plazma konsantrasyonu (C ) ve daha
maks
düşük oranda olmak üzere plazma konsantrasyonu-zaman eğrisi altında kalan alan
(EAA), doz ile orantısız olarak artar. Önerilen dozlarda alınan telmisartan ile klinik
açıdan önemli bir birikmeyi gösteren veri bulunmamaktadır. Plazma konsantrasyonları
kadınlarda erkeklere göre daha yüksektir. Ancak bu durumun etkililik üzerine bir
etkisi yoktur.
Oral (ve intravenöz) uygulamadan sonra telmisartan, hemen hemen yalnız feçes
yoluyla ve tamamen değişmemiş bileşik halinde atılır. Kümülatif üriner atılımı, dozun
% 1'inden daha azdır. Total plazma klerensi (CL ) (yaklaşık 1000 mL/dk), hepatik
tot
kan akımı (yaklaşık 1500 mL/dk) ile karşılaştırıldığında yüksektir.
Doğrusallık/doğrusal olmayan durum:
Eğri altında kalan alandaki (EAA) küçük azalmanın terapötik etkide bir azalmaya
neden olması beklenmez.
Hastalardaki karakteristik özellikler
Cinsiyet:
Plazma konsantrasyonlarında farklılıklar gözlenmiştir. Kadınlarda erkeklere göre C
maks
ve EAA değerlerinde yaklaşık olarak sırasıyla 3 kat ve 2 kat daha yüksek değerler elde
edilmiştir.
Yaşlılar:
Telmisartanın farmakokinetiği yaşlı ve 65 yaşından daha genç hastalarda farklı
değildir.
Böbrek yetmezliği:
Hafif-orta ve şiddetli böbrek fonksiyon bozukluğu olan hastalarda, plazma
konsantrasyonlarının 2 katına çıktığı gözlenmiştir. Bununla birlikte, diyaliz uygulanan
böbrek yetmezliği hastalarında daha düşük plazma konsantrasyonları gözlenmiştir.
Telmisartan böbrek yetmezliği olan hastalarda, plazma proteinlerine yüksek oranda
bağlanır ve diyaliz ile uzaklaştırılamaz. Böbrek bozukluğu olan hastalarda eliminasyon
yarı ömrü değişmemektedir.
Karaciğer yetmezliği:
Karaciğer bozukluğu olan hastalarda yürütülen farmakokinetik çalışmalarda, mutlak
biyoyararlanımda yaklaşık % 100’e varan bir artış gösterilmiştir. Karaciğer bozukluğu
olan hastalarda eliminasyon yarı ömrü değişmez.
5.3. Klinik öncesi güvenlilik verileri
Klinik öncesi güvenlik çalışmalarında, normotansif hayvanlarda klinikteki terapötik
aralık ile benzer bir ilaç maruziyeti sağlayan dozlar, kırmızı hücre parametrelerinde
(eritrositler, hemoglobin, hematokrit) azalmalara, böbrek hemodinamiğinde
değişmelere (kan üre azotu ve kreatininde yükselme) ve aynı zamanda serum
potasyumunda artışlara neden olmuştur. Köpeklerde renal tübüler dilatasyon ve atrofi
gözlenmiştir. Sıçanlarda ve köpeklerde aynı zamanda, mide mukozasında yaralanma
(erozyon, ülser ya da enflamasyon) kaydedilmiştir. Gerek anjiyotensin dönüştürücü
enzim inhibitörleri, gerekse anjiyotensin II reseptör antagonistleri ile yürütülen klinik
14öncesi çalışmalardan bilinen bu farmakolojik yan etkiler ağızdan serum fizyolojik
desteğiyle önlenmiştir.
Her iki türde de plazma renin aktivitesinde artış ve renal jukstaglomerüler hücrelerde
hipertrofi/hiperplazi gözlenmiştir. ADE inhibitörlerinin ve öteki anjiyotensin II
reseptör antagonistlerinin de gösterdiği bir sınıf etkisi olan bu değişiklikler, klinik
anlamlılığa sahip gibi görünmemektedirler.
Teratojenik etki açısından açık bir kanıt gözlenmemiştir. Bununla birlikte,
telmisartanın toksik doz düzeylerinde yavruların doğum sonrası gelişmeleri üzerinde
daha düşük vücut ağırlığı ve göz açılmasında gecikme gibi etkiler gözlenmiştir.
İn vitro çalışmalarda hiç bir mutajenite ve ilgili klastojenik aktivite verisi yoktur.
Sıçanlarda ve farelerde karsinojeniteye yönelik veri bulunmamıştır.
6. FARMASÖTİK ÖZELLİKLER
6.1. Yardımcı maddelerin listesi
Sodyum hidroksit
Povidon K 30
Meglumin
Magnezyum Stearat
Sorbitol instant (E420)
6.2. Geçimsizlikler
Geçerli değildir.
6.3. Raf ömrü
24 ay.
6.4. Saklamaya yönelik özel tedbirler
25°C altındaki oda sıcaklığında saklayınız.
Rutubetten korumak için orijinal ambalajında saklayınız.
6.5. Ambalajın niteliği ve içeriği
Al/Al blister ambalajda 28 veya 56 tablet içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıkları Kontrolü Yönetmeliği”ne uygun
olarak imha edilmelidir.
7. RUHSAT SAHİBİ
Mustafa Nevzat İlaç Sanayii A.Ş.
İş Kuleleri, Levent Mah., Meltem Sok.
No: 10 Kule: 2 Kat: 24
4. Levent, Beşiktaş, İstanbul
Tel: 0212 337 38 00
8. RUHSAT NUMARASI
244/50
159. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 27.08.2012
Ruhsat yenileme tarihi: 02.08.2018
10. KÜB’ÜN YENİLENME TARİHİ
16