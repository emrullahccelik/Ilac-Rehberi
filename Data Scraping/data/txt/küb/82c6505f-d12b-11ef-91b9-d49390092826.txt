KISA ÜRÜN BİLGİSİ
1. BEŞERİ TIBBİ ÜRÜNÜN ADI
TİPRAXİN 4 g/0,5 g I.V. Enjeksiyonluk/ İnfüzyonluk Çözelti Hazırlamak için Liyofilize Toz
2. KALİTATİF VE KANTİTATİF BİLEŞİM
Etkin madde: Her bir flakon,
Piperasilin sodyum 4,17 g (4 g Piperasiline eşdeğer)
Tazobaktam sodyum 0,53 g (0,5 g Tazobaktama eşdeğer)
Yardımcı madde(ler):
Yardımcı maddeler için 6.1'e bakınız.
3. FARMASÖTİK FORM
Liyofilize toz içeren flakon
Flakonlar beyaz veya beyaza yakın renkli, steril toz içerir.
4. KLİNİK ÖZELLİKLER
4.1 Terapötik endikasyonlar
TİPRAXİN, aşağıda belirtilen ve hassas organizmaların saptandığı veya şüphelenildiği sistemik ve/veya
lokal bakteriyel enfeksiyonlarda endikedir:
Alt solunum yolu enfeksiyonları; E.coli, Klebsiella sp., Enterococci sp., P.aeruginosa, Serratia sp.,
H.influenza, Bacterioides sp., ve anerobic cocci, metisiline duyarlı S.aureus.
İdrar yolu enfeksiyonları (komplike ve basit); E.coli, Klebsiella sp., P.aeruginosa, mirabilis ve
enterococci dahil Proteus sp., methisiline duyarlı S. aureus.
İntra-abdominal enfeksiyonlar; E.coli, P.aeruginosa, Enterococci sp.,Clostridium sp.,anerobic cocci,
B.fragilis dahil Bacterioides sp.
Cilt ve cilt yapısı enfeksiyonları; E.coli, Klebsiella sp., Serratia sp., Acinetobacter sp., Enterobacter sp.,
P.aeruginosa, ındole-positive Proteus sp., P. mirabilis, B.fragilis dahil Bacterioides sp., anerobic cocci,
ve Enterococci, metisiline duyarlı S. aureus.
Bakteriyel septisemi; E.coli, Klebsiella sp., Enterobacter sp., Serratia sp., P. mirabilis, S.pneumonia,
Enterococci, P.aeruginosa, Bacterioides sp. ve anerobic cocci, metisiline duyarlı S. aureus.
Polimikrobik enfeksiyonlar; E.coli, Klebsiella sp., Serratia sp., Acinetobacter sp., Enterobacter sp.,
P.aeruginosa, ındole-pozitif Proteus sp., P. mirabilis
Jinekolojik enfeksiyonlar; B.fragilis dahil Bacterioides sp., anerobic cocci, Neiserria gonorrhoeae ve
enterococci(S. faecalis)
Kemik ve eklem enfeksiyonları; P.aeruginosa, Enterococci, Bacterioides sp., ve anerobic cocci,
metisiline duyarlı S. aureus.
TİPRAXİN yetişkinlerde bir aminoglikozid ile kombine edilerek febril nötropenik enfeksiyonların
tedavisinde endikedir.
1/20Polimikrobik enfeksiyonlar: TİPRAXİN, şüpheli aerobik ve anaerobik organizmalar ve metisiline
duyarlı S.aureus dahil polimikrobik enfeksiyonlarda (intra-abdominal, cilt ve cilt yapısı, üst ve alt
solunum yolları ve jinekolojik enfeksiyonlar) endikedir.
Yukarıda belirtilen endikasyonların yanı sıra, piperasiline duyarlı organizmaların neden olduğu
enfeksiyonlar piperasilin içeriğinden dolayı da TİPRAXİN tedavisine cevap verirler. Bu nedenle,
piperasiline duyarlı organizmaların ve TİPRAXİN’e duyarlı β-laktamaz üreten organizmaların sebep
olduğu karma enfeksiyonların tedavisinde diğer bir antibiyotik takviyesine gerek yoktur.
Enfeksiyonlara yol açan organizmaları belirlemek ve TİPRAXİN’e duyarlılıklarını tespit etmek için,
tedaviden önce uygun kültür ve duyarlılık testleri uygulanmalıdır.
2-12 yaş arası çocuklarda
TİPRAXİN, rüptür veya abse ile komplike olmuş apandisit, peritonit ve biliyer enfeksiyonlar da dahil
olmak üzere intraabdominal enfeksiyonlar ve bir aminoglikozid ile kombine edilerek febril nötropenik
enfeksiyonların tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Akut enfeksiyonlarda, klinik belirtilerin veya ateşin giderilmesinin ardından TİPRAXİN ile tedaviye 48
saat daha devam edilmelidir. TİPRAXİN’in tedavi süresi yedi ile on gündür. Doktor tarafından
önerilmedikçe kullanılmamalıdır.
Yetişkinler ve 12 yaşın üzerindeki normal böbrek fonksiyonlarına sahip çocuklar için genel dozaj her 8
saatte bir 4,5 g TİPRAXİN’dir. Toplam günlük doz, enfeksiyonun şiddetine ve bölgesine bağlıdır ve her
altı veya sekiz saatte bir 2,25 g ila 4,5 g TİPRAXİN uygulanabilir.
Intraabdominal enfeksiyonu bulunan 2-12 yaş arası pediyatrik hastalar: Böbrek fonksiyonu normal,
ağırlığı 40 kg’a kadar çocuklarda önerilen doz 8 saatte bir 112,5 mg/kg’dır. Böbrek fonksiyonu normal
ağırlığı 40kg üzeri çocuklara erişkin dozu uygulanır. Klinik belirtileri ve bulguların giderilmesinin
ardından doz uygulamasına en az 48 saat devam edilmesi, empirik tedavi sonrası antibiyogram
sonuçlarına göre hastanın klinik durumu ve antibiyotiklerinin yeniden değerlendirilmesi ve ilacın
kullanılmasının uygun olması durumunda tedavinin en az beş gün, en çok 14 gün sürdürülmesi
önerilmektedir.
Pediyatrik Febril Nötropeni: Febril nötropenili hastalarda bir aminoglikozid ile kombine edilerek
kullanılır. Böbrek fonksiyonu normal ve ağırlığı 50 kg’dan az olan çocuklar için doz, 6 saatte bir
uygulanmak üzere kg başına 80 mg piperasilin/10 mg tazobaktam olarak ayarlanmalı ve uygun dozda
bir aminoglikozid ile kombine edilerek verilmelidir.
2/20Ağırlığı 50 kg’dan fazla olan çocuklar için, uygun dozda bir aminoglikozid ile kombine edilerek,
yetişkinler için geçerli dozaj önerilerine uyulmalıdır.
Uygulama şekli:
TİPRAXİN yavaş intravenöz enjeksiyon (3-5 dakika) veya infüzyon (20-30 dakika) yoluyla
verilmelidir.
Sulandırma Talimatları:
İntravenöz Enjeksiyon: Her bir TİPRAXİN 4,5 g flakonu aşağıdaki seyrelticilerin birinin 10 ml’si ile
sulandırılmalıdır.
Sulandırma için Seyrelticiler: %0,9 enjeksiyonluk sodyum klorür, enjeksiyonluk su, %5 dekstroz
Her bir flakon, seyreltikten sonra eriyinceye kadar döndürerek çalkalanmalıdır. Sürekli karıştırıldığında
5- 10 dakika içinde rekonstitüsyon oluşmalıdır.
İntravenöz İnfüzyon: Her bir TİPRAXİN 4,5 g flakonu seyrelticilerin birinin 10 ml’si ile
sulandırılmalıdır. Sulandırılmış çözelti daha sonra aşağıda verilen intravenöz seyrelticilerin bir tanesi
ile istenilen hacme (örn., 50 ml ila 150 ml) seyreltilebilir:
1. %0,9 enjeksiyonluk sodyum klorür
2. Enjeksiyonluk su**
3. %5 Dekstroz
4. %6 Dekstran (izotonik sodyum klorür)
** Her bir doz için önerilen maksimum enjeksiyonluk su hacmi 50 ml’dir.
İntravenöz infüzyon için steril transfer iğnesinin bir ucu, liyofilize tozun bulunduğu flakona, diğer ucu
ise yukarıda belirtilen seyrelticilerden (50-150 ml) herhangi birinin bulunduğu ambalaja takılarak dilüe
edilir ve berraklaşana kadar çalkalanır. Flakona takılı bulunan şişe askısı yardımı ile infüzyon şeklinde
uygulanır. En az 30 dakikada uygulanmalıdır.
Özel popülasyonlara ilişkin ek bilgiler:
Böbrek yetmezliği:
İntravenöz doz, böbrek yetmezliği olan hastalarda veya hemodiyaliz hastalarında renal fonksiyon
bozukluğunun derecesine göre ayarlanmalıdır. Önerilen günlük dozlar aşağıdaki gibidir:
RENAL FONKSİYON BOZUKLUĞU OLAN YETİŞKİNLER İÇİN
İNTRAVENÖZ DOZAJ TABLOSU
Kreatinin Önerilen
Klerensi (ml/dak.) TİPRAXİN Dozajı
3/2012 g/1,5 g/gün
20-80 bölünmüş dozlarda
4 g/500 mg 8
saatte bir
8 g/1 g/gün
< 20 bölünmüş dozlarda
4 g/500 mg 12 saatte bir
TİPRAXİN’in hemodiyaliz hastaları için maksimum günlük dozu 8 g/1 g’dır. Ayrıca, hemodiyaliz
piperasilinin %30-50’sini 4 saat içinde uzaklaştıracağından her bir diyaliz periyodundan sonra 2 g/250
mg TİPRAXİN takviye dozu uygulanmalıdır. Böbrek bozukluğu ve karaciğer yetmezliği olan
hastalarda doz ayarlaması için TİPRAXİN serum düzeylerinin ölçülmesi de yardımcı olacaktır.
Böbrek yetmezliği olan 2 ila 12 yaş arası çocuklara aşağıda belirtilen doz ayarlaması önerilir.
BÖBREK YETMEZLİĞİ OLAN 2 İLA 12 YAŞ ARASI ÇOCUKLAR İÇİN
DOZ AYARLAMASI
Kreatinin Önerilen
Klerensi (ml/dak.) TİPRAXİN Dozajı
≥ 40 Ayarlama gerekmez
20-39 90 mg/kg 8 saatte bir (13,5 g/gün’ü aşmayacak
şekilde)
< 20 90 mg/kg 12 saatte bir (9 g/gün’ü aşmayacak şekilde)
Kilosu 50 kg’dan az olan hemodiyaliz hastası çocuklar için önerilen doz 8 saatte bir 45 mg/kg’dır.
Bu tablo ortalama değerleri vermektedir. Her hasta toksisite belirtileri için yakından takip edilmeli ve
ilacın doz ve sıklığı buna göre ayarlanmalıdır.
Karaciğer yetmezliği:
Karaciğer yetmezliği olan hastalarda dozaj ayarlaması gerekli değildir.
Pediyatrik popülasyon:
2 yaşın altındaki çocuklarda TİPRAXİN, yeterli veriler elde edilene dek önerilmemelidir.
Geriyatrik popülasyon:
TİPRAXİN, böbrek yetmezliği vakaları dışında, yetişkinlerle aynı doz seviyelerinde uygulanabilir.
TİPRAXİN’in Aminoglikozidlerle birlikte kullanımı:
Beta laktam antibiyotikleri ile aminoglikozidlerin in vitro inaktivasyonundan dolayı,
piperasilin/tazobaktam ve aminoglikozidler ayrı uygulamada tavsiye edilir. Aminoglikozidler ile
4/20birlikte tedavi önerildiğinde piperasilin/ tazobaktam ve aminoglikozidler ayrı seyreltilmeli ve
rekonstitüe edilmelidir.
Birlikte uygulamanın tercih edildiği durumlarda, EDTA içeren TİPRAXİN flakon yalnızca aşağıda
belirtilen aminoglikozidler ile birlikte ve belirtilen şartlarda, Y setinden veya ortak hattan infüzyon
şeklinde uygulamada uyumludur.
Aşağıda belirtilen geçimlilikler sadece EDTA reformulasyonuna uygulanır.
Aminoglikozidler TİPRAXİN (g) TİPRAXİN Aminoglikozid Uygun seyreltici
dozu seyreltici hacmi konsantrasyon
(ml) aralığı*(mg/ml)
%0,9’luk sodyum
Amikasin 2,25, 3,375,4,5 50, 100, 150 1,75 – 7,5 klorür veya % 5
dekstroz
% 0,9’luk sodyum
Gentamisin 2,25, 3,375,4,5 100, 150 0,7- 3,32 klorür veya % 5
dekstroz
* Aminoglikozid dozu hastanın vücut ağırlığına, enfeksiyon derecesine (ciddi ya da hayati öneme haiz)
ve renal fonksiyonuna (kreatinin klirensi) göre belirlenmelidir.
TİPRAXİN’in diğer aminoglikozidlerle geçimliliği kanıtlanmamıştır. Yalnızca yukarıdaki tabloda
belirtilen TİPRAXİN dozajları ile amikasin ve gentamisinin belirtilen konsantrasyon ve seyrelticilerinin
ortak hattan infüzyon ile birlikte uygulandıklarında geçimli oldukları kanıtlanmıştır.
Yukarıda belirtilenden daha farklı biçimde uygulanması, aminoglikozidlerin TİPRAXİN tarafından
inaktivasyonu ile sonuçlanabilir.
4.3 Kontrendikasyonlar
TİPRAXİN kullanımı,
• Aktif maddeye, diğer herhangi bir penisilin-antibakteriyle ajana veya herhangi bir yardımcı maddeye
duyarlılığı olan hastalarda
• Beta-laktam etkin maddelerine (sefalosporinler, monobaktam, karbapenem dahil) karşı akut ciddi
alerjik reaksiyon öyküsü olan hastalarda kontrendikedir.
4.4 Özel kullanım uyarıları ve önlemleri
TİPRAXİN tedavisine karar verirken enfeksiyonun ciddiyeti ve diğer uygun antibakteriyel ajanlara
direnç prevelansı gibi faktörlere bağlı olarak geniş spektrumlu semi-sentetik penisilin kullanımının
uygunluğu değerlendirilmelidir.
5/20Penisilinlerle tedavi gören hastalarda, ciddi ve zaman zaman öldürücü anaflaktik reaksiyonlar
bildirilmiştir. Bu reaksiyonların multipl alerjenlere hassasiyeti olan hastalarda ortaya çıkma olasılığı
daha fazladır.
TİPRAXİN ile tedaviye başlamadan önce, penisilinler, diğer beta laktam ajanları (sefalosporin,
monobaktam veya karbapenem) ve diğer alerjenlere karşı daha önceki aşırı duyarlılık reaksiyonları
dikkatle araştırılmalıdır. Geçmişinde çoklu alerjenlere karşı aşırı duyarlılık hikayesi olan bazı
hastalarda, TİPRAXİN dahil penisilinler ile tedavide ciddi ve bazen ölümcül aşırı duyarlılık
(anaflaktik/anaflaktoid[şok dahil]) reaksiyonları rapor edilmiştir. TİPRAXİN tedavisi süresince ciddi
aşırı duyarlılık reaksiyonu meydana gelirse, antibiyotik kesilmelidir. Ciddi anaflaktik reaksiyonlar
adrenalin veya diğer acil tedavi tedbirleri gerektirebilir. Ayrıca oksijen, intravenöz steroidler ve
entübasyon dahil havayollarına müdahale gerektiği şekilde uygulanmalıdır.
TİPRAXİN alan hastalarda Steven-Johnson sendromu ve toksik epidermal nekroz gibi ciddi deri
reaksiyonları raporlanmıştır. Eğer hastada deri döküntüsü görünür ise yakından izlenmeli ve lezyon
ilerler ise TİPRAXİN kesilmelidir.
Antibiyotik tarafından indüklenen psödomembranöz kolit, hayati tehlike yaratabilen şiddetli, inatçı
diyareyle açığa çıkabilir. Psödomembranöz kolit semptomları, antibakteriyel tedavi esnasında ya da
sonrasında başlayabilir.
TİPRAXİN, penisilin grubu antibiyotiklerin düşük toksisite özelliklerine sahiptir, fakat yine de uzun
süreli tedavilerde renal, hepatik ve hematolojik de dahil organ-sistem fonksiyonlarının düzenli
değerlendirilmesi önerilir. Özellikle uzun süreli tedavi sırasında lökopeni ve nötropeni oluşabilir. Bu
nedenle periyodik hematolojik incelemeler yapılmalıdır.
β-laktam antibiyotikleri kullanan bazı hastalarda kanama vakaları görülmüştür. Bu reaksiyonlar bazı
durumlarda pıhtılaşma zamanı, platelet agregasyonu ve protrombin zamanı gibi koagülasyon testlerinin
bozulmasına bağlı olmakta ve böbrek yetmezliği bulunan hastalarda daha çok görülmektedir. Kanama
vakaları antibiyotik tedavisinin bir sonucu olarak ortaya çıkarsa, antibiyotiğe devam edilmemeli ve
uygun tedavi başlatılmalıdır.
Diğer antibiyotiklerle olduğu gibi, süperenfeksiyona sebep olabilen dirençli organizmaların özellikle
uzun süreli tedavide ortaya çıkabileceği unutulmamalıdır. Bu durumda, uygun önlemler alınmalıdır.
Diğer penisilinlerle yapılan tedavilerde olduğu gibi, özellikle böbrek fonksiyonları bozulmuş olan
hastalarda yüksek dozların uygulanması halinde, konvülsiyonlar şeklinde nörolojik ataklar görülebilir.
Bu tıbbi ürün her bir flakonda 9,37 mmol (215,6 mg) sodium ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.Düşük potasyum rezervleri olan hastalarda
düzenli elektrolit tespitleri yapılmalı ve potansiyel olarak düşük potasyum rezervleri olan hastalar ile
sitotoksik tedavi gören ya da diüretik kullanan hastalarda hipokalemi olasılığı gözönünde
6/20bulundurulmalıdır.
Karaciğer fonksiyon testlerinde hafif yükselmeler gözlenebilir.
Gonore tedavisinde kısa süreli ve yüksek dozlarda kullanılan antibiyotikler, inkübe sifilis semptomlarını
maskeleyebilir veya geciktirebilir. Dolayısıyla, tedavi öncesinde, gonore hastalarında aynı zamanda
sifilis de araştırılmalıdır. Şüpheli herhangi bir primer lezyon görülen hastalardan, karanlık alan
incelemesi için parçalar alınmalı ve en az 4 ay süreyle serolojik testler yapılmalıdır.
TİPRAXİN aminoglikozidlerle birlikte kullanıldığında, bazı Pseudomonas aeruginosa bakteri
kültürlerine karşı sinerji gösterir. Kombine tedavi, özellikle bağışıklık sistem bozukluğu olan hastalarda
başarılı olmuştur. Her iki ilaç, eksiksiz tedavi edici dozlarda kullanılmalıdır. Kültür ve duyarlılık test
sonuçlarının alınmasından sonra antimikrobiyal tedavi yeniden düzenlenmelidir.
Nötropenik hastalarda, TİPRAXİN bir aminoglikozid ilavesiyle bakteriyel enfeksiyonlarda endikedir.
Nötropenik hastaların tedavisinde TİPRAXİN ve aminoglikozid’in tam terapötik dozları
kullanılmalıdır.
4.5 Diğer tıbbi ürünler ile etkileşimler ve diğer etkileşim şekilleri
Diğer penisilinlerde olduğu gibi probenesid ve TİPRAXİN’in beraber kullanılması piperasilin ve
tazobaktam için daha uzun bir yarılanma ömrü ve daha düşük renal klerens meydana getirir, bununla
beraber, her iki ilacın plazma doruk konsantrasyonları etki görmez.
TİPRAXİN ve vankomisin arasında herhangi bir etkileşim bulunmamıştır.
Piperasilin’in, veküronyum ile eşzamanlı kullanıldığında veküronyum’un nöromüsküler blokajının
uzamasında rol oynadığı düşünülmektedir. Benzer etki mekanizmalarına bağlı olarak, non- depolarizan
herhangi bir kas gevşeticisinin oluşturduğu nöromüsküler blokajın, piperasilin varlığında uzaması
beklenebilir.
Heparin, oral antikoagülanlar ve kanın koagülasyon sistemini ve/veya trombosit fonksiyonunu et-
kileyebilen diğer ilaçlarla eşzamanlı tedavisi süresince koagülasyon parametreleri daha sık test edilmeli
ve düzenli olarak izlenmelidir.
Piperasilin, metotreksatın itrahını azaltabilir; bu nedenle, ilaç toksisitesini önlemek için hastaların serum
metotreksat düzeyleri izlenmelidir.
Uyumluluğu bilinmediğinden TİPRAXİN diğer ilaçlarla şırınga veya infüzyon şişesi içinde
karıştırılmamalıdır. TİPRAXİN başka bir antibiyotik ile beraber alındığında ilaçlar ayrı ayrı
uygulanmalıdırlar.
Kimyasal instabiliteden dolayı TİPRAXİN, tek başına sodyum bikarbonat içeren çözeltilerle
kullanılmamalıdır.
Piperasilin tek başına veya tazobaktam ile birlikte normal renal fonksiyonu olan kişilerde veya hafif-
orta şiddetli renal yetmezliği olan hastalarda tobramisin farmakokinetiğini anlamlı olacak şekilde
7/20değiştirmez. Piperasilin, tazobaktam ve M1 metabolitlerinin farmakokinetikleri de tobramisin
uygulanmasından anlamlı şekilde etkilenmez
Tobramisin ve gentamisinin piperasilin ile inaktivasyonu ciddi böbrek yetmezliği olan hastalarda
gözlenmiştir.
TİPRAXİN kan ürünlerine veya albümin hidrolizatlarına ilave edilmez.
İlaç-Laboratuvar Test Etkileşimleri: Diğer penisilinlerle olduğu gibi, TİPRAXİN kullanımı, bakır-
redüksiyon metodu kullanılan idrarda glukoz incelemesinde, hatalı-pozitif reaksiyon meydana
getirebilir. Enzimatik glukoz oksidaza dayalı glukoz testlerinin kullanılması gereklidir.
İdrarda protein ölçümünde kullanılan kimyasal metotlar hatalı-pozitif sonuca yönlendirebilir. Kâğıt
yöntemi ile protein ölçümü etkilenmez.
Direkt Coombs testi pozitif olabilir.
Piperasilin/tazobaktam ile tedavi edilen hastalarda Bio-Rad Laboratuvarlarının Platelia Aspergillus EIA
(enzim–immunoassay) testinin kullanılmasıyla, hastalarda Aspergillus infeksiyonu bulunmaksızın,
pozitif test sonuçları rapor edilmiştir. Non-Aspergillus polisakkaridler ve polifuranozlar ile Bio-Rad
Laboratuvarlarının Platelia Aspergillus EIA testleri arasında çapraz reaksiyonlar rapor edilmiştir.
Bundan dolayı piperasilin/tazobaktam alan hastalarda pozitif test sonuçları dikkatlice yorumlanmalı ve
diğer teşhis yöntemleri ile doğrulanmalıdır.
4.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon):
Yeterli veri yoktur.
Gebelik dönemi:
TİPRAXİN’in gebelikte kullanımı ile ilgili yeterli çalışmalar bulunmamaktadır. Piperasilin ve
tazobaktam plasentaya geçer. Gebe kadınlarda yalnızca terapötik yararı hasta ve fetüse olan riskten
daha fazla ise kullanılmalıdır.
Hayvanlar üzerinde yapılan çalışmalar, gebelik/ embriyonel/fetal gelişim/doğum ya da doğum sonrası
gelişim ile ilgili olarak doğrudan ya da dolaylı zararlı etkiler olduğunu göstermemektedir (bkz. Bölüm
5.3 Klinik öncesi güvenlilik verileri)
Gebe kadınlara verilirken tedbirli olunmalıdır.
Laktasyon dönemi:
Piperasilin düşük konsantrasyonlarda anne sütüne geçer. Tazobaktamın anne sütündeki konsantrasyonu
ile ilgili bir çalışma yapılmamıştır. Emziren kadınlarda, yalnızca terapötik yararı hasta ve bebeğe olan
riskten daha fazla ise kullanılmalıdır.
8/20Üreme yeteneği / Fertilite:
Sıçanlarda üreme çalışmaları piperasilin, tazobaktam veya piperasilin / tazobaktamdan dolayı
üretkenliğin bozulduğuna dair bir kanıt ortaya çıkarmamıştır.
4.7 Araç ve makine kullanımı üzerindeki etkiler
Araba ve diğer makine çeşitlerini kullanma yeteneği üzerine etkisi bulunmamaktadır.
4.8 İstenmeyen etkiler
İstenmeyen etkiler aşağıdaki kategorilere göre listelenmiştir: Çok yaygın (≥1/10); yaygın (≥≥1/100 ila
<1/10); yaygın olmayan (≥≥1/1.000 ila <1/100); seyrek (≥≥1/10.000 ila <1/1.000); çok seyrek
(<1/10.000); bilinmiyor: eldeki verilerden hareketle tahmin edilemiyor.
Enfeksiyonlar ve enfestasyonlar
Yaygın olmayan: Candida türlerinin neden olduğu süperenfeksiyon
Kan ve lenf sistemi hastalıkları
Yaygın olmayan: Lökopeni, nötropeni, trombositopeni
Seyrek: Anemi, kanama belirtileri (purpura, epistaksi, kanama süresinin uzaması dahil), eozinofili,
hemolitik anemi
Çok seyrek: Agranülositoz, Coombs direkt testi pozitif, pansitopeni, kısmi tromboplastin zamanının
uzaması, protrombin zamanının uzaması, trombositoz, trombositemi
Bağışıklık sistemi hastalıkları
Yaygın olmayan: Aşırı duyarlılık reaksiyonu
Seyrek : Anafilaktik/anafilaktoid reaksiyon (şok dahil)
Metabolizma ve beslenme hastalıkları
Çok seyrek: Kanda albümin azalması, kan glukozunun düşmesi, kandaki toplam proteinin azalması,
hipokalemi
Sinir sistemi hastalıkları
Yaygın olmayan: Baş ağrısı, uykusuzluk
Vasküler hastalıklar
Yaygın olmayan: Düşük tansiyon, flebit, tromboflebit
Seyrek: Sıcak basması
9/20Gastrointestinal hastalıklar
Yaygın: İshal, bulantı, kusma
Yaygın olmayan: Kabızlık, hazımsızlık, sarılık, stomatit
Seyrek: Karın ağrısı, psödomembranöz kolit
Hepatobiliyer hastalıklar
Yaygın olmayan: Alanin aminotransferazda artış, aspartat aminotransferazda artış
Seyrek: Bilirübinde artış, kandaki alkalin fosfatazda artış, gamma- glutamiltransferaz’da artış, hepatit
Deri ve deri altı dokusu hastalıkları
Yaygın: Döküntü (makulopapüler döküntü dahil)
Yaygın olmayan: Prürit, ürtiker
Seyrek: Büllü dermatit, eritem mültiform, eksantem
Çok seyrek: Stevens-Johnson sendromu, toksik epidermal nekroliz
Kas-iskelet, bağ dokusu ve kemik hastalıkları
Seyrek: Artralji, miyalji
Bilinmiyor: Miyalji
Böbrek ve idrar yolu hastalıkları
Yaygın olmayan: Kanda kreatinin artışı
Seyrek: İnterstisyel nefrit, böbrek bozukluğu
Çok seyrek: Kan üre azotunda artış
Genel bozukluklar ve uygulama bölgesine ilişkin hastalıklar
Yaygın olmayan: Ateş, enjeksiyon yerinde reaksiyon
Seyrek: Sertlik
Piperasilin/tazobaktam tedavisi, kistik fibrozlu hastalarda ateş ve döküntü insidansının artmasıyla
ilişkilendirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)'ne bildirmeleri gerekmektedir. (www.titck.gov.tr; e-posta: tufam@titck.gov.tr; tel: 0800 314
0008; faks: 03122183599)
10/204.9 Doz aşımı ve tedavisi
Bilinen özel bir antidot yoktur. Ürün pazara verildikten sonra, piperasilin/tazobaktam ile ilgili doz aşımı
olayları bildirilmiştir. Bulantı, kusma ve ishal gibi yaşanan bu olayların çoğunluğu, alışılmış önerilen
dozlarla da bildirilmiştir. Önerilenden daha yüksek dozlar intravenöz yolla verilirse, hastalar
nöromusküler eksitabilite ya da konvülsiyon (özellikle de böbrek yetmezliğinin varlığında)
yaşayabilirler.
Hastanın klinik sunumuna uygun olarak semptomatik ve destekleyici tedavi uygulanmalıdır. Acil bir
durumda piperasilinde olduğu gibi tüm gerekli medikal önlemler endikedir.
Serumdaki aşırı piperasilin ya da tazobaktam konsantrasyonları hemodiyalizle azaltılabilir.
Motör eksitabilite veya konvülsiyon durumunda, antikonvülsif ajanlar (örn. diazepam veya
barbitüratlar) endike olabilir.
Şiddetli, anaflaktik reaksiyonlar durumunda, genel önlemler başlatılmalıdır.
Şiddetli, sürekli diyare durumunda, antibiyotik etkili psödomembranöz kolit olasılığı gözönünde
bulundurulmalıdır. Dolayısıyla, bu gibi vakalarda TİPRAXİN derhal kesilmeli ve uygun bir terapi
başlatılmalıdır (örn. oral teiokoplanin veya oral vankomisin). Peristalsizmi inhibe eden ilaçlar
kontrendikedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Beta-laktamaz inhibitörleri içeren penisilin kombinasyonları
ATC kodu: J01 CR 05
Etki mekanizması:
TİPRAXİN (Steril piperasilin sodyum/tazobaktam sodyum), yarı sentetik antibiyotik piperasilin
sodyum ve β-laktamaz inhibitörü tazobaktam sodyumdan oluşan intravenöz uygulamaya yönelik bir
enjektabl antibakteriyeldir. Böylece, piperasilin/tazobaktam geniş spektrumlu bir antibiyotiğin ve bir β-
laktamaz inhibitörünün özelliklerini birleştirir.
Piperasilin sodyum, septum oluşumunu ve hücre duvarı sentezini inhibe ederek bakterisidal etki
gösterir. Piperasilin ve diğer β-laktam antibiyotikler, duyarlı organizmalarda hücre duvarı peptidoglikan
biyosentezinin son transpeptidasyon basamağını yürüten bakteriyel enzimler olan penisilin bağlayıcı
proteinlerle (PBP’ler) etkileşim göstererek bu basamağı bloke eder. In vitro, piperasilin çeşitli gram-
pozitif ve gram-negatif aerobik ve anaerobik bakterilere karşı aktiftir.
Piperasilin, kimyasal olarak piperasilini ve diğer β-laktam antibiyotikleri inaktive eden belli β-laktamaz
enzimleri içeren bakterilere karşı düşük aktivite gösterir. PBP’ler için düşük afinitesi nedeniyle çok az
intrinsik antimikrobiyal aktiviteye sahip tazobaktam sodyum, bu dirençli organizmaların birçoğuna
karşı piperasilin aktivitesini geri kazandırabilir veya artırabilir. Tazobaktam, sınıf A β-laktamazların
çoğu (penisilinazlar, sefalosporinazlar ve genişletilmiş spektrumlu enzimler) için güçlü bir inhibitördür.
Sınıf A karbapenemazlara ve sınıf D β-laktamazlara karşı değişken bir aktivitesi vardır. Çoğu C sınıfı
sefalosporinlere karşı aktif değildir ve Sınıf B metallo-β-laktamazlara karşı inaktiftir.
11/20Enzim preparatları olarak test edildiğinde piperasilin/tazobaktamın iki özelliği, tazobaktam ve diğer
inhibitörler tarafından daha az inhibe edilen β-laktamazları içeren bazı organizmalara karşı aktivite
artışına neden olur: tazobaktam, önerilen doz rejimiyle elde edilen tazobaktam düzeylerinde
kromozomal aracılı β-laktamazları indüklemez ve piperasilin, bazı β-laktamazların etkisine karşı
göreceli şekilde refrakterdir.
Tazobaktam olsun veya olmasın diğer β-laktam antibiyotikler gibi piperasilin, duyarlı organizmalara
karşı zamana bağımlı bakterisidal aktivite gösterir.
Direnç mekanizması:
β-laktam antibiyotiklere karşı direnç ile ilgili üç majör mekanizma mevcuttur: hedef PBP’lerde
antibiyotikler için afinitenin azalmasıyla sonuçlanan değişimler, antibiyotiklerin bakteriyel β-
laktamazlar yoluyla parçalanması ve antibiyotiklerin geri alımında veya aktif efluksunda azalmaya bağlı
olarak düşük intraselüler antibiyotik düzeyleri.
Gram-pozitif bakterilerde, piperasilin/tazobaktam dahil β-laktam antibiyotiklere karşı primer direnç
mekanizması, PBP’lerdeki değişimlerdir. Bu mekanizma, stafilokoklarda metisilin direncinden ve
Streptococcus pneumoniae’de ve viridans grup streptokoklarda penisilin direncinden sorumludur.
PBP’lerdeki değişimlerin neden olduğu direnç, Haemophilus influenzae ve Neisseria gonorrhoeae gibi
seçici gram-negatif türlerde de oluşur. Piperasilin/tazobaktam, β-laktam antibiyotiklerine direncin
PBP’lerdeki değişimlerle belirlendiği suşlara karşı aktif değildir. Yukarıda belirtildiği gibi, tazobaktam
ile inhibe edilmeyen bazı β-laktamazlar mevcuttur.
Bakterilerin piperasilin/tazobaktama karşı in vitro duyarlılığını belirlemek için metodoloji:
Duyarlılık testleri, Klinik ve Laboratuvar Standartları Enstitüsü (CLSI) tarafından tanımlananlar gibi,
standardize laboratuar yöntemleri kullanılarak yapılmalıdır. Bunlar dilüsyon yöntemlerini (minimum
inhibitör konsantrasyon, MİK, saptama) ve disk duyarlılık yöntemlerini içerir. Hem CLSI, hem de
Antimikrobiyal Duyarlılık Testleri Avrupa Komitesi (EUCAST), bu yöntemler temelinde bazı bakteri
türleri için duyarlılık yorumlayıcı kriterler sunmaktadır.
Disk difüzyon yöntemi için CLSI ve EUCAST tarafından farklı ilaç içeriğine sahip disklerin
kullanıldığına dikkat edilmelidir.
Piperasilin/tazobaktamın duyarlılık testleri için CLSI yorumlayıcı kriterleri aşağıdaki tabloda
listelenmektedir:
PİPERASİLİN/TAZOBAKTAM İÇİN CLSI DUYARLILIK YORUMLAYICI
KRİTERLERİ
Minimum İnhibitör b
Disk Difüzyon
Konsantrasyon (MİK);
İnhibisyon Alanı
Patojen mg/L Piperasilin
(mm Çap)
S a I R S I R
12/20Enterobacteriaceae ve Acinetobacter ≤ 16 32 - 64 ≥ 128 ≥ 21 18 - 20 ≤ 17
baumanii
Pseudomonas aeruginosa ≤ 16 32 - 64 ≥ 128 ≥ 21 15 - 20 ≤ 14
Diğer belli seçici olmayan gram-negatif
c - - - ≥ 21 18 - 20 ≤ 17
basiller
Haemophilus influenzae ≤ 1 - ≥ 2 ≥21 - -
Staphylococcus aureus ≤ 8 - ≥ 16 ≥ 18 - ≤ 17
d ≤ 32 64 ≥ 128 - - -
Bacteroides fragilis grubu
Kaynak: Klinik ve Laboratuar Standartları Enstitüsü. Performance Standards for Antimicrobial
Susceptibility Testing; 22nd Informational Supplement. CLSI dokümanı M100-S22. CLSI,
Wayne, PA, 2012.
S=Duyarlı. I=Orta derecede dirençli. R=Dirençli.
a
MİK’ler, 4 mg/L’lik sabit konsantrasyonda tazobaktam ve değişken konsantrasyonlarda
piperasilin kullanılarak saptanmıştır.
b
CLSI yorumlayıcı kriterleri, 100 µg piperasilin ve 10 µg tazobaktam içeren disklere dayalıdır.
c
Dahil edilen organizmaların listesi için bkz. CLSI Doküman M100-S22 Tablo 2B-5.
d
Bacteroides fragilis’in kendisi dışında, MİK’lar yalnızca agar dilüsyonu yoluyla saptanmıştır.
Standardize duyarlılık testi prosedürleri, bu test prosedürlerinin teknik özelliklerini kontrol etmek için
kalite kontrol mikroorganizmalarının kullanılmasını gerektirir. Kalite kontrol mikroorganizmaları,
direnç mekanizmalarıyla ve mikroorganizma içindeki genetik ekspresyonlarıyla ilişkili intrinsik
biyolojik özellikleri olan spesifik suşlardır; duyarlılık testi kalite kontrolü için kullanılan spesifik suşlar
klinik açıdan önemli değildir.
CLSI metodolojisi ve duyarlılık testi yorumlayıcı kriterinde kullanılmak üzere piperasilin/tazobaktam
için kalite kontrol aralıkları ve organizmalar aşağıdaki tabloda listelenmiştir:
PİPERASİLİN/TAZOBAKTAM İÇİN CLSI DUYARLILIK TESTİ YORUMLAYICI
KRİTERLERİ İLE BİRLİKTE KULLANILMASI GEREKEN KALİTE KONTROL
ARALIKLARI
Minimum İnhibitör Disk Difüzyon
Konsantrasyon İnhibisyon Alanı
Alan Çapı
Kalite Kontrol Suşu mg/L olarak piperasilin mm olarak aralık
aralığı
Escherichia coli ATCC 25922 1 - 4 24 - 30
13/20Escherichia coli ATCC 35218 0,5 - 2 24 - 30
Pseudomonas aeruginosa ATCC 27853 1 - 8 25 - 33
Haemophilus influenzae ATCC 49247 0,06 – 0,5 33-38
Staphylococcus aureus ATCC 29213 0,25 - 2 -
Staphylococcus aureus ATCC 25923 - 27 - 36
Bacteroides fragilis ATCC 25285 a -
0,12 – 0,5
Bacteroides thetaiotaomicron ATCC 29741 a -
4 - 16
Kaynak: Klinik ve Laboratuar Standartları Enstitüsü. Performance Standards for Antimicrobial
Susceptibility Testing; 22nd Informational Supplement. CLSI dokümanı M100-S22. CLSI, Wayne,
PA, 2012.
a
Yalnızca agar dilüsyonu.
EUCAST, ayrıca bazı organizmalara karşı piperasilin/tazobaktam için klinik kırılma noktaları
yayımlamıştır. CLSI gibi, EUCAST MİK duyarlılık kriterleri de 4 mg/L sabit tazobaktam
konsantrasyonuna dayalıdır. Bununla birlikte, inhibisyon alanı saptaması için diskler 30 µg piperasilin
ve 6 µg tazobaktam içerir. EUCAST’ın piperasilin/tazobaktam için gerekçe dökümanında;
Pseudomonas aeruginosa için kırılma noktalarının günde 4 kez 4 g’lik dozlar için geçerli olduğu, diğer
organizmalar için kırılma noktalarının ise günde 3 kez 4 g’ye dayalı olduğu belirtilmektedir.
Piperasilin/tazobaktam için EUCAST kırılma noktaları aşağıdaki tabloda listelenmektedir:
PİPERASİLİN/TAZOBAKTAM İÇİN EUCAST DUYARLILIK YORUMLAYICI
KRİTERLER
Minimum İnhibitör b
Disk Difüzyon
Konsantrasyon (MİK)
İnhibisyon Alanı
mg/L piperasilin olarak
(mm Çap)
Patojen S R S R
Enterobacteriaceae ≤ 8 > 16 ≥ 20 < 17
Pseudomonas aeruginosa ≤ 16 > 16 ≥ 19 < 19
Gram-pozitif anaeroblar ≤ 8 > 16 - -
Gram-negatif anaeroblar ≤ 8 > 16 - -
Türle ilişkili olmayan ≤ 4 > 16 - -
14/20Kaynaklar:
EUCAST Klinik Kırılma Noktası Tablo v. 2.0, 1 Ocak 2012.
Piperasilin-tazobaktam: EUCAST klinik kırılma noktaları için gerekçe, versiyon 1.0, 22 Kasım
2010
S = Duyarlı. R = Dirençli.
a
MİK’ler, 4 mg/L’lik sabit konsantrasyonda tazobaktam ve değişken
konsantrasyonlarda piperasilin kullanılarak saptanmıştır.
b
EUCAST yorumlayıcı kriterleri, 30 µg piperasilin ve 6 µg tazobaktam içeren disklere dayalıdır.
EUCAST’a göre, piperasilin/tazobaktam kırılma noktaları olmayan türler için: Stafilokoklarda
duyarlılık sefoksitin/oksasilin duyarlılığından yorumlanır. Grup A, B, C ve G streptokoklar ve
Streptococcus pneumoniae için duyarlılık benzilpenisilin duyarlılığından yorumlanır. Diğer
streptokoklar, enterokoklar ve β-laktamaz negatif Haemophilus influenzae için duyarlılık amoksisilin-
klavulanat duyarlılığından yorumlanır. Acinetobacter için EUCAST kırılma noktası yoktur.
EUCAST’ın piperasilin/tazobaktam için gerekçe dökümanında; grup A, B, C ve G ile S. pneumoniae
dışındaki streptokokların neden olduğu endokarditte ulusal veya uluslararası kılavuzlara başvurulması
gerektiği belirtilmektedir.
EUCAST duyarlılık kırılma noktaları için kalite kontrol aralıkları153 aşağıdaki
tabloda listelenmektedir.
EUCAST DUYARLILIK TESTİ YORUMLAYICI KRİTERLERİ İLE BİRLİKTE
KULLANILMASI GEREKEN PİPERASİLİN/TAZOBAKTAM İÇİN KALİTE KONTROL
ARALIKLARI
Minimum İnhibitör Disk Difüzyon
Konsantrasyon İnhibisyon Alanı
Alan Çapı
Kalite Kontrol Suşu mg/L olarak piperasilin mm olarak aralık
aralığı
Escherichia coli ATCC 25922 1 - 4 21 - 27
Pseudomonas aeruginosa ATCC 27853 1 - 8 23 - 29
Kaynak: İç kalite kontrol için EUCAST tarafından önerilen suşlar. Versiyon 2.0, 1 Ocak 2012.
Antibakteriyel spektrum:
Piperasilin/tazobaktamın hem in vitro, hem de endike klinik enfeksiyonlarda aşağıdaki mikroorganizma
suşlarının çoğuna karşı aktif olduğu gösterilmiştir.
Aerobik ve fakültatif gram-pozitif mikroorganizmalar:
15/20Staphylococcus aureus (yalnızca metisiline duyarlı suşlar)
Aerobik ve fakültatif gram-negatif mikroorganizmalar:
Acinetobacter baumanii Escherichia coli
Haemophilus influenzae (β-laktamaz negatif, ampisiline dirençli izolatlar dışında)
Klebsiella pneumoniae
Pseudomonas aeruginosa (izolatın duyarlı olduğu bir aminoglikozid ile kombinasyon halinde)
Gram-negatif anaeroblar:
Bacteroides fragilis grubu (B. fragilis, B ovatus, B thetaiotaomicron ve B vulgatus) Aşağıdaki in vitro
veriler mevcuttur ancak klinik önemleri bilinmemektedir.
Aşağıdaki mikroorganizmaların en az %90’ı, piperasilin/tazobaktam için duyarlılık kırılma noktasına
eşit veya daha düşük bir in vitro minimum inhibitör konsantrasyon (MİK) göstermektedir. Bununla
birlikte, piperasilin/tazobaktamın bu bakterilerden kaynaklanan klinik enfeksiyonların tedavisindeki
güvenliliği ve etkinliği, uygun ve iyi düzeyde kontrollü klinik çalışmalarda belirlenmemiştir.
Aerobik ve fakültatif gram-pozitif mikroorganizmalar:
Enterococcus faecalis (sadece ampisillin- veya penicillin duyarlı izolatlar) Staphylococcus epidermidis
(yalnızca metisiline duyarlı izolatlar) Streptococcus agalactiae†
Streptococcus pneumoniae† (yalnızca penisiline duyarlı izolatlar)
Streptococcus pyogenes†
Viridans grubu streptococci†
Aerobik ve fakültatif gram-negatif mikroorganizmalar:
Citrobacter koseri Moraxella catarrhalis Morganella morganii Neisseria gonorrhoeae Proteus
mirabilis Proteus vulgaris Serratia marcescens Providencia stuartii Providencia rettgeri Salmonella
enterica
Gram-pozitif anaeroblar:
Clostridium perfringens
Gram-negatif anaeroblar: Bacteroides distasonis Prevotella melaninogenica
† Bunlar β-laktamaz üreten bakteri değildir ve bu yüzden sadece piperasiline duyarlıdırlar.
5.2. Farmakokinetik özellikler
Genel özellikler
Emilim:
En yaygın uygulama yolu, i.v. bolus enjeksiyondur. Bununla beraber, intramüsküler uygulandığında da
etken maddeler iyi absorbe edilir. İntramüsküler enjeksiyonu takiben piperasilin ve tazobaktamın
ortalama mutlak biyoyararlanımları sırasıyla %71 ve %84’tür.
Dağılım:
Piperasilin ve tazobaktam bağlanması yaklaşık %30’dur ve terapötik konsantrasyon limitleri üzerinde
belirgin olarak sabittir. Tazobaktam ve piperasilinin bağlanması diğer bir bileşiğin varlığından
16/20etkilenmez. Tazobaktam metabolitlerinin proteine bağlanması göz ardı edilir.
TİPRAXİN konsantrasyonları bağırsak mukozası, safra kesesi, safra, akciğer ve kemik gibi doku ve
vücut sıvılarına geniş ölçüde dağılır. TİPRAXİN ortalama doku konsantrasyonu plazmada %50 ila 100
oranındadır. Diğer penisilinlerde olduğu gibi iltihapsız menenjit olan deneklerde serebrospinal sıvıya
dağılım düşüktür.
Biyotransformasyon:
Doruk plazma konsantrasyonlarına, i.m. enjeksiyondan sonra 40 ile 50 dakikada, i.v. infüzyonu
takiben ise derhal ulaşılır. Nötropenik hastalarda, bir 4,5 g TİPRAXİN enjeksiyonundan sonra
piperasilinin plazma doruk konsantrasyonu 277 mg/L, tazobaktamınki ise 34 mg/L’ye ulaşır. Plazma
konsantrasyon-zaman eğrileri altında kalan alanlar (EAA) 278 mg/L.h ve 41 mg/L.h idi.
Piperasilin mikrobiyolojik olarak aktif desetil metabolitine metabolize olur. Tazobaktamın tek
majör metaboliti mikrobiyolojik olarak inaktiftir.
Eliminasyon:
Piperasilin ve tazobaktam böbrek yoluyla atılımı glomerular filtrasyon ve tübüler sekresyon ile
gerçekleşmektedir.
Piperasilin, öncelikle böbreklerden, idrarda dozun %68’i hiç değişmemiş ilaç halinde atılır. Safrada
%2’ye varan oranlarda piperasilin dozu saptanmıştır. Piperasilin atılımı, tazobaktamla birlikte
alınmasından etkilenmez.
Tazobaktam, öncelikle böbreklerden, idrarda dozun %80’i değişmemiş ilaç ve kalan doz da metabolit
olarak atılır. Piperasilin, tazobaktam ve desetil piperasilin de safraya salgılanır. Tazobaktamın idrarla
atılımı, tahminen renal tübüler sekresyon kompetisyonuna bağlı olarak piperasilin varlığında
azalmaktadır.
Sağlıklı yetişkinlerde, tek veya çoklu dozları takiben, piperasilin ve tazobaktam kombinasyonunun
plazma eliminasyon yarılanma ömrü 0,7 ile 1,2 saat arasında değişir. Bu yarılanma ömürleri tek başına
doz veya infüzyon süresinden etkilenmezler. Hem piperasilinin hem de tazobaktamın eliminasyon
yarılanma ömürleri renal klirensin azalması ile artar.
Piperasilin farmakokinetiğinde tazobaktamdan dolayı herhangi bir anlamlı değişiklik yoktur.
Piperasilinin tazobaktam klirensini çok az düşürdüğü görülür.
Doğrusallık/Doğrusal olmayan durum
TİPRAXİN doğrusal farmakokinetik özellik gösterir.
Hastalardaki karakteristik özellikler:
Böbrek Fonksiyon Bozukluğunda:
TİPRAXİN yarılanma ömrü, azalan kreatinin klirensi ile artmaktadır. Piperasilin ve tazobaktam için
normal böbrek fonksiyonuna sahip hastalarla karşılaştırıldığında, 20 ml/dk’nın altında kreatinin
klirensinde bu artış sırasıyla iki ve dört katıdır.
Piperasilin/ tazobaktam dozlarının %30 ila %50’si ile birlikte tazobaktam metaboliti şeklinde vücuttan
17/20uzaklaştırılan tazobaktamın % 5 oranındaki dozu, hemodiyalizle uzaklaştırılır. Piperasilin dozunun
%6’sı ve tazobaktam dozunun %21’i peritoneal dializ ile dializata geçerken, tazobaktam dozu % 18’e
kadar olan bir oranda tazobaktam metaboliti şeklinde vücuttan uzaklaştırılır.
Karaciğer Fonksiyon Bozukluğunda:
Piperasilin ve tazobaktam yarılanma ömürleri karaciğer bozukluğu olan hastalarda yükselmektedir.
Bununla beraber, karaciğer bozukluğu olan hastalarda dozaj ayarlaması gerekli değildir.
Sağlıklı gönüllülerle karşılaştırıldığında hepatik sirozu olan hastalarda piperasilin ve tazobaktamın
yarılanma ömürleri sırasıyla yaklaşık % 25 ve % 18 oranıda artar.
Pediyatrik popülasyon
Popülasyon farmakokinetik analizinde popülasyon ortalama (SE) değeri 5,64 (0,34) ml/dak/kg ile 9
aylık ve 12 aylık hastalardaki tahmin edilen klirens yetişkinler ile karşılaştırılabilir düzeydeydi.
2-9 aylık pediyatrik hastalarda piperasilin klirens tahmini bu değerin %80’idir.Piperasilin dağılım
hacminin popülasyon ortalaması (SE) 0,243 (0,011) l/kg olup yaştan bağımsızdır.
Geriyatrik popülasyon
Yaşlı hastaları gençler ile karşılaştırdığında piperasilin ve tazobaktamın ortalama yarılanma ömürleri
sırasıyla % 32 ve % 55 daha uzundur. Fark kreatinin klirensindeki yaş ile alakalı değişikliklerden ileri
geliyor olabilir.
Irk
Asya (n=9) ve Kafkas (n=9) ırklarından tek doz 4 g/0,5 g alan sağlıklı gönüllüler incelendiğinde
piperasilin ve tazobaktam farmakokinetiğinde bir fark yoktur.
5.3 Klinik öncesi güvenlilik verileri
Karsinojenite
Karsinojenisite çalışmaları piperasilin, tazobaktam veya kombinasyonları için yürütülmemiştir.
Mutajenite
Piperasilin/tazobaktam mikrobiyal mutajenisite testlerinde negatiftir. Piperasilin/tazobaktam programsız
DNA sentezi (UDS) testinde negatiftir. Piperasilin/tazobaktam memeli nokta mutasyonu (Çin hamster
yumurtalık hücresi HPRT) testinde negatiftir. Piperasilin/ tazobaktam bir memeli hücre (BALB/c-3T3)
transformasyon testinde negatiftir. In vivo, piperasilin / tazobaktam sıçanlarda I.V. dozlamayla
kromozom bozukluğuna neden olmaz.
Piperasilin mikrobiyal mutajenisite testlerinde negatiftir. Piperasiline maruz kalan bakterilerde (Rec
tayini) DNA hasarı yoktur. Piperasilin UDS testinde negatiftir. Bir memeli nokta mutasyonu (fare
lenfoma hücreleri) testinde, piperasilin pozitiftir. Piperasilin bir hücre (BALB/c-3T3) transformasyon
testinde negatiftir. In vivo, piperasilin farelerde I.V. dozlamayla kromozom bozukluğuna neden olmaz.
18/20Tazobaktam mikrobiyal mutajenisite testlerinde negatiftir. Tazobaktam UDS testinde negatiftir.
Tazobaktam memeli nokta mutasyonu (Çin hamster yumurtalık hücresi HPRT) testinde negatiftir. Diğer
bir memeli nokta mutasyonu (fare lenfoma hücreleri) testinde, tazobaktam pozitiftir. Tazobaktam bir
hücre (BALB/c-3T3) transformasyon testinde negatiftir. Bir in vitro sitogenetik (Çin hamster akciğer
hücreleri) testinde, tazobaktam negatiftir. In vivo, tazobaktam sıçanlarda I.V. dozlamayla kromozom
bozukluğuna neden olmaz.
Üreme Toksisitesi:
Embriyo-fetal gelişim çalışmalarında, tazobaktam veya piperasilin/tazobaktam kombinasyonunun
intravenöz uygulanmasından sonra teratojeniteye dair bir kanıt ortaya çıkmamıştır. Ancak maternal
olarak toksik dozlarda sıçanlarda fetal vücut ağırlığında hafif azalmalar olmuştur.
Maternal toksisitesinin oluştuğu dozlarda piperasilin/tazobaktam kombinasyonunun intraperitoneal
uygulanması yavru büyüklüğünde hafif azalma ve minör iskelet anomalilerinde artış (kemik
osifikasyonunda gecikmeler) ile ilişkilendirilmiştir. Peri/postnatal gelişim, maternal toksisite ile eş
zamanlı olarak bozulmuştur (yavru ağırlıklarında azalma, ölü doğumda artış, yavru ölümünde artış).
Üretkenliğin Bozulması
Sıçanlarda üreme çalışmaları piperasilin, tazobaktam veya piperasilin / tazobaktamdan dolayı
üretkenliğin bozulduğuna dair bir kanıt ortaya çıkarmamıştır.
6 FARMASÖTİK ÖZELLİKLER
6.3 Yardımcı maddelerin listesi
Yardımcı madde içermemektedir.
6.4 Geçimsizlikler
Uyumluluğu bilinmediğinden piperasilin/tazobaktam diğer ilaçlarla şırınga veya infüzyon şişesi içinde
karıştırılmamalıdır. TİPRAXİN başka bir antibiyotik ile beraber alındığında ilaçlar ayrı ayrı
uygulanmalıdırlar. TİPRAXİN’in aminoglikozidlerle in vitro karışımı aminoglikozidin önemli
inaktivasyonuyla sonuçlanabilir.
Kimyasal instabiliteden dolayı TİPRAXİN, tek başına sodyum bikarbonat içeren çözeltilerle
kullanılmamalıdır.
TİPRAXİN kan ürünlerine veya albumin hidrolizatlarına ilave edilmez.
6.5 Raf ömrü
Raf ömrü 24 aydır.
6.6 Saklamaya yönelik özel tedbirler
Ürünün kuru toz olarak saklama koşulu 25º C altındaki oda sıcaklığında 24 aydır.
19/20Enjeksiyonluk su, %0,9 İzotonik Sodyum Klorür Çözeltisi ve %5 Dekstroz Çözeltisi ile seyreltildikten
sonra 25°C altında oda sıcaklığında 24 saat ve 2-8°C arasında 48 saat stabildir.
İnfüzyon için; Enjeksiyonluk su, %0,9 İzotonik Sodyum Klorür Çözeltisi, (%5 Dekstroz Çözeltisi ve
%6 Dekstran Çözeltisi ile seyreltildikten sonra 25°C altında oda sıcaklığında 24 saat ve 2-8°C arasında
48 saat stabildir.
6.7 Ambalajın niteliği ve içeriği
Şeffaf Tip I cam flakon, bromobutil kauçuk tıpa ve alüminyum flip-off kapak kullanılmaktadır. Bir
karton kutu içerisinde 1 adet flakon ve kullanma talimatı ile birlikte sunulmaktadır.
6.8 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve Ambalaj
ve Ambalaj Atıklarının Kontrolü Yönetmelik ”lerine uygun olarak imha edilmelidir.
7 RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
34303 No:1 Küçükçekmece/İstanbul
Tel: 0212 692 92 92
Faks: 0212 697 00 24
E-mail:deva@devaholding.com.tr
8 RUHSAT NUMARASI(LARI)
2018/309
9 İLK RUHSAT TARİHİ/RUHSAT YENİLEME TARİHİ
İlk ruhsat tarihi:07.06.2018
Ruhsat yenileme tarihi:
10 KÜB’ÜN YENİLENME TARİHİ
20/20