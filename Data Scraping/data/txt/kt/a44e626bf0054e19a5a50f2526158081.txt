1 
 KULLANMA TALİMATI  
 
DOCETU® 20 mg/mL infüzyon için konsantre çözelti içeren flakon  
Sitotoksik, s teril 
Damar yoluyla kullanılır.  
 
 Etkin madde:  Her flakon 20  mg dosetaksel içerir.  
 Yardımcı maddeler:  Alkol (susuz etanol), polisorbat 80, susuz sitrik asit  ve nitrojen 
gazı içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında doktora veya hastaneye gittiğinizde, doktorunuza bu ilacı 
kullandığınızı söyleyini z. 
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız  
 
Bu kullanma talimatında:  
 
1. DOCETU nedir ve ne için kullanılır?  
2. DOCETU ’i kullanmadan önce dikkat edilmesi gerekenler  
3. DOCETU nasıl kullanılır?  
4. Olası yan etkiler nelerdir?  
5. DOCETU ’in saklanması  
 
Başlıkları yer almaktadır.  
 
1. DOCETU nedir ve ne için kullanılır?  
 
 DOCETU, dosetaksel etkin maddesini içerir. Dosetaksel, porsuk  ağacının  iğnemsi 
yapraklarından elde edilen bir maddedir.  
 
 DOCETU , bir adet cam flakon içeren blister kartonda kullanıma sunulmuştur.   
 
 DOCETU’nun her flakonu 20 mg dosetaksel içerir.  
 
 DOCETU konsantre çözelti  şeffaf, açık sarı - kahverengimsi sarı renkte  bir çözeltidir.  
 
 DOCETU, kanser tedavisinde kullanılan ve taksoidl er adı verilen ilaç grubunda yer alır.  
 
 Doktorunuz size DOCETU’yu, meme kanseri, akciğer kanserinin özel formları (küçük 
hücreli olmayan akciğer kanseri), yumurtalık kanseri, baş -boyun kanseri, prostat kanseri 
veya mide kanserinin tedavisi için reçetelemiş  olabilir.  
 
 DOCETU, ilerlemiş meme kanserinin tedavisinde, tek başına veya doksorubisin, 
trastuzumab veya kapesitabin ile birlikte uygulanabilir.  2 
  
 DOCETU, lenf bezinin tutulduğu veya tutulmadığı erken evredeki meme kanserinin 
tedavisinde, antrasiklin ve si klofosfamid ile birlikte, aynı anda veya birbirinin ardından 
uygulanabilir.  
 
 DOCETU HER2 -pozitif erken evre meme kanserinin tedavisinde trastuzumab ile 
birlikte olarak uygulanabilir.  
 
 DOCETU akciğer kanserinin tedavisinde tek başına veya sisplatin  ile birlikte 
uygulanabilir.  
 
 DOCETU yumurtalık kanserinin tedavisinde, tek başına veya platin grubu ilaçlarla 
birlikte uygulanabilir.  
 
 DOCETU prostat kanserinin tedavisinde, prednizon veya prednizolon ile birlikte 
kullanılabilir . 
 
 DOCETU metastaz yapmış m ide kanserinin tedavisinde, sisplatin ve 5 florourasil ile 
birlikte uygulanabilir.  
 
 DOCETU baş -boyun kanserlerinin tedavisinde tek başına veya sisplatin ve 5 -florourasil 
ile birlikte uygulanabilir.  
 
2. DOCETU’yu kullanmadan önce dikkat edilmesi gerekenler  
 
DOCETU’yu aşağıdaki durumlarda KULLANMAYINIZ  
 
Eğer:  
 Daha önce etkin madde olan dosetaksele veya ilacın içerdiği diğer yardımcı bileşenlere 
karşı alerjiniz varsa,  
 Beyaz kan hücrelerinizin sayısı çok düşükse,  
 Ağır bir karaciğer hastalığınız varsa.  
 
DOCETU’yu  aşağıdaki durumlarda DİKKATLİ KULLANINIZ  
 
DOCETU ile tedaviniz sırasında beyaz kan hücresi bozuklukları yaşayabilirsiniz ve buna bağlı 
enfeksiyon ve ateş görülebilir. Bu nedenle her DOCETU tedavisinden önce, bu ilacı almanız 
için yeterli sayıda kan hücren izin bulunup bulunmadığını ve karaciğer işlevlerinizin yeterli olup 
olmadığını anlamak üzere kan testleri yapılacaktır.  
 
DOCETU uygulamasından sonra ortaya çıkabilecek bazı istenmeyen etkileri, özellikle de 
alerjik tepkileri ve vücutta sıvı tutulmasını (el , ayak ve bacaklarda şişme veya kilo alımı gibi) 
en aza indirmek için doktorunuz önlem alacaktır. Bu nedenle DOCETU uygulamasından bir 
gün önce, deksametazon gibi ağızdan uygulanan bir kortikosteroid ile ön tedaviye başlamanız 
ve bu ilacı almaya, DOCETU uy gulamasından sonraki bir veya iki gün boyunca devam etmeniz 
istenecektir.  
 
DOCETU ile tedaviniz sırasında kandaki hücrelerinizin sayısını korumak için doktorunuz 
başka ilaç (örn. G -CSF) kullanmanızı gerekli görebilir.  3 
  
Tedaviniz sırasında görme bozukluğu o rtaya çıkarsa, hemen doktorunuza başvurunuz. Tam göz 
muayenesinde sizde “sistoid maküler ödem” adı verilen bir göz sorunu geliştiği anlaşılırsa, 
doktorunuz DOCETU tedavisinin kesilmesine karar verebilir.  
 
Tedaviniz sırasında avuçlarınızda ve tabanlarınızda  şişme, soyulma ve kızarıklık ortaya 
çıkabilir.  Bu durumda doktorunuz tedavinin kesilmesine veya tedaviye bir süre ara verilmesine 
karar verebilir.  
 
Tedaviniz sırasında solunumunuzla ilgili sorunlar ortaya çıkabilir veya mevcut sorunla rda 
kötüleşme görüleb ilir. Bu durumda doktorunuz gerekli inceleme ve tedavileri uygulayacak ve 
tedavinin kesilmesine veya tedaviye bir süre ara verilmesine karar verebilecektir.  
 
DOCETU ile tedaviye başlamadan önce ve tedaviniz sırasında, karaciğer işlevlerinizi 
değerlendirmek  için düzenli olarak kan testi yapılacaktır.  Değerlerin belli bir sınırın üzerinde 
olması halinde, doktorunuz tedavi dozunu düşürebilir veya tedaviyi durdurabilir.  
 
DOCETU sinirleri etkileyebilir (periferik duyusal nöropati).Tedaviniz sırasında tat alma 
bozukluğu, el ve/veya ayak parmaklarınızda, ağız çevresinde veya boğazınızda karıncalanma 
ve uyuşma hissedebilirsiniz ve bunlara bazen kramplar da eşlik edebilir.  Bu gibi belirtileri 
doktorunuza bildiriniz, ilacın dozunun azaltılması gerekebilir.  
 
Tedaviniz sırasında, kalp yetmezliği ortaya çıkabilir.  İlacınızın trastuzumab ile birlikte 
kullanımında kalp yetmezliği riskiniz artacağından, doktorunuz kalp fonksiyonlarınızı düzenli 
olarak takip etmek isteyecektir.  
 
Tedaviniz sırasında özellikle erken dönemde kar ın ağrısı ve hassasiyeti, ateş, ishal gibi sindirim 
sistemi sorunları ortaya çıkabilir. Gerekli değerlendirme ve tedavinin yapılabilmesi için, bu gibi 
belirtileri doktorunuza bildiriniz.  
 
Bu uyarılar geçmişteki herhangi bir dönemde dahi olsa sizin için geç erliyse, lütfen doktorunuza 
danışınız.  
 
DOCETU’nun yiyecek ve içecek ile kullanılması:  
Yeterli veri yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz, doktorunuz tarafından belirtilmeyen durumlar dışında size DOCETU 
uygulanmaması gerekir.  
 
DOCETU, doğmamış bebeğe zarar verebileceği için tedaviniz sırasında hamile kalmamalısınız 
ve hamilelikten korunmanızı sağlayacak uygun bir yöntem kullanmalısınız.  
 
DOCETU tedavisi gören bir erkek iseniz, tedaviden sonraki 6 a ya kadar bebek sahibi 
olmamanız ve d osetaksel erkek üreme yeteneğini etkileyebileceğinden dolayı tedavi öncesinde 
sperm saklama  yöntemleriyle ilgili bilgi edinmeniz tavsiye edilir.  
 4 
 Tedaviniz sırasında hamile olduğunuzu fark ederseniz, hemen doktorunuza ve ya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
DOCETU ile tedavi gördüğünüz sırada bebeğinizi emzirmemeniz gerekir.  
 
Araç ve makine kullanımı  
DOCETU kürleri arasında araç kullanmanızın bir sakıncası yoktur.  Ancak baş 
dönmesi/sersemlik hissediyorsanız veya kendinize güvenemiyorsanız, araç kullanmayınız.  
 
DOCETU’nun içeriğinde bulunan bazı yardımcı maddeler hakkında önemli bilgiler  
Bu tıbbi üründe hacmin % 50’si kadar etanol (alkol) vardır; örneğin her 1 ml’lik çözeltide  0.395 
g (0.5 ml) etanol içerir. Bu miktar 10 ml bira veya 4 ml şaraptaki alkole eşdeğerdir.  Alkol 
bağımlılığı olanlar için zararlı olabilir. Hamile veya emziren kad ınlar, çocuklar ve karaciğer 
hastalığı ya da epilepsi gibi yüksek risk grubundaki hastalar için dikkate alınmalıdır.  
 
Bu tıbbi ürünün bileşimindeki alkol, diğer ilaçların etkisini değiştirebilir.  
 
Bu ilacın bileşimindeki alkol, araç ve makine kullanma yet eneğini azaltabilir.  
 
Diğer ilaçlar ile birlikte kullanımı  
DOCETU ile diğer ilaçlar arasında etkileşme olabileceğinden, doktorunuza danışmadan başka 
bir tıbbi tedavi kullanmayınız, çünkü DOCETU veya aldığınız diğer ilaç beklenen etkiyi 
göstermeyebilir veya  yan etkilerle karşılaşma ihtimaliniz artabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa, lütfen doktorunuza ve eczacınıza bunlar hakkında bilgi veriniz.  
 
3. DOCETU nasıl kullanılır?  
 
DOCETU size uzman sağlık personeli tarafından uygulanacaktır.  
 
Uygun kullanım ve doz/uygulama sıklığı için talimatlar:  
Uygulanan doz, kilonuza ve genel durumunuza göre değişecektir. Doktorunuz metrekare (m2) 
olarak vücut yüzeyinizi hesaplayacak ve almanız gereken  dozu belirleyecektir.  
 
Uygulama yolu ve metodu:  
DOCETU toplardamarlarınızdan birine infüzyon yoluyla verilecektir. İnfüzyon yaklaşık bir 
saat sürecek ve hastanede uygulanacaktır.  
 
Uygulama sıklığı:  
DOCETU infüzyonlarınızın  olağan uygulama sıklığı, her 3 haftada bir olacaktır.  
 
Doktorunuz DOCETU dozunuzu ve uygulama sıklığını sizin kan testlerinizin sonuçlarına, 
genel durumunuza ve ilaca verdiğiniz yanıta bakarak değiştirebilir.  
 
Özellikle, ishal, ağızda yaralar, uyuşukluk v eya karıncalanma hissi ve ateş gibi belirtileriniz 
olursa, lütfen doktorunuza haber veriniz ve kan testi sonuçlarınızı doktorunuza iletiniz. Bu 5 
 bilgiler, doktorunuzun dozun azaltılmasına gerek olup olmadığına karar vermesini 
sağlayacaktır. Bu ürünün kullan ımı ile ilgili başka bir sorunuz varsa, doktorunuza veya 
eczacınıza sorunuz.  
 
Değişik yaş grupları:  
 
Çocuklarda kullanımı:  
Dosetakselin  18 yaş altında kullanımı yoktur.  
 
Yaşlılarda kullanımı:  
DOCETU’nun yaşlılarda kullanımına ilişkin özel bir talimat bulunmamaktadır.  
 
Özel kullanım durumları:  
Karaciğer yetmezliği olan hastalarda kullanımı:  
Karaciğer fonksiyon testlerinin sonuçlarına göre hekiminiz gerekli gördüğünde doz ayarlaması 
yapabilir.  
 
Eğer DOCETU’nun etkisinin çok güçlü veya zayıf olduğuna dair  bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla DOCETU kullandıysanız:  
DOCETU size hastanede ve uzman sağlık personeli tarafından uygulanacağından kullanmanız 
gerekenden daha  fazlasını kullanmanız ihtima li yoktur.  
 
DOCETU’yu kullanmayı unutursanız:  
 
DOCETU size hastanede ve uzman sağlık personeli tarafından uygulanacağından kullanmayı 
unutma ihtimaliniz yoktur.  
 
DOCETU ile tedavi sonlandırıldığındaki oluşabilecek etkiler  
DOCETU size hastanede ve uzman sağlık personeli tarafından uygulanacağından doktorunuzun 
denetimi dışında tedaviyi sonlandırmanız mümkün değildir.  
 
4. Olası yan etkiler nelerdir?  
 
Tüm ilaçlar gibi, DOCETU’nun içeriğinde bulunan maddelere duyarlı olan kişilerde yan etkiler 
olabilir.  
 
Doktor unuz bunları sizinle tartışacak, tedavinizin risklerini ve yararlarını size açıklayacaktır.  
Çok yaygın: 10 hastanın birinden fazla görülebilir.  
Yaygın: 100 hastanın 1 ila 10’unda görülebilir.  
Yaygın olmayan: 1000 hastanın 1 ila 10’unda görülebilir.  
Seyrek:  10.000 hastanın 1 ila 10’unda görülebilir.  
Çok seyrek: 10.000 hastanın birinden az görülebilir.  
Bilinmiyor (eldeki verilerden hareketle tahmin edilemiyor)  
 
Tek başına uygulanan DOCETU ile en sık bildirilen yan etkiler şunlardır:  
 Kırmızı kan hücrelerinin veya beyaz kan hücrelerinin sayısında azalma,  
 Saç dökülmesi,  
 Bulantı , 6 
  Kusma,  
 Ağızda yaralar,  
 İshal , 
 Yorgunluk.  
 
DOCETU’nun yan etkilerinin şiddeti, başka kemoterapi ilaçlarıyla birlikte uygulandığında 
artabilir.  
 
Hastanede uygulanacak infüzyon sırasında aş ağıdaki alerjik reaksiyonlar ortaya çıkabilir  
Çok yaygın  
 Sıcak basması, cilt reaksiyonları, kaşıntı , 
 Göğüste daralma hissi, nefes alma güçlüğü,  
 Ateş veya titremeler,  
 Sırt ağrısı,  
 Tansiyon düşüklüğü.  
 
Daha ciddi reaksiyonlar ortaya çıkabilir.  
Tedavi sırasında durumunuz hastane personeli tarafından yakından takip edilecektir. Eğer bu 
etkilerden herhangi biriyle karşılaşırsanız, hemen doktorunuza veya hemşirenize bildiriniz.  
 
Aşağıdakilerden her hangi birini fark ederseniz, doktorunuza söyleyiniz:  
DOCET U infüzyonları arasında, aşağıdakilerden herhangi biri ortaya çıkabilir ve bunların 
sıklığı, size hangi ilaçların birlikte uygulandığına göre değişebilir.  
 
Çok yaygın : 
 Enfeksiyonlar, kırmızı kan hücrelerinin sayısında azalma (kansızlık), enfeksiyonlarla 
savaşta önem taşıyan beyaz kan hücrelerinin veya kan pıhtılaşmasında rol oynayan kan 
pulcuklarının (trombositlerin) sayısında azalma  
 Ateş: ateşiniz yükselirse, hemen doktorunuza haber veriniz  
 Yukarıda tanımlanan alerjik reaksiyonlar  
 İştahsızlık (anoreksi)  
 Uykusuzluk  
 Eklem yerlerinde veya kaslarda ağrı, uyuşukluk hissi veya karıncalanma  
 Baş ağrısı  
 Tat alma duyusunda değişiklik  
 Gözde iltihaplanma veya gözyaşı salgısında artış  
 Lenf akışında bozukluğa bağlı şişlik  
 Nefes darlığı  
 Burun akıntısı; boğaz ve burunda il tihaplanma; öksürük  
 Burun kanaması  
 Ağızda yaralar  
 Bulantı, kusma ve ishal da dahil olmak üzere mide bozuklukları, kabızlık  
 Karın ağrısı  
 Hazımsızlık  
 Saçlarda geçici olarak dökülme (çoğu kişide saçlar yeniden normal olarak uzar)  
 Avuç içlerinde veya tabanlarda kızarıklık ve şişme; bu durum bu bölgelerde derinizin 
soyulmasına neden olabilir (bu reaksiyon kollarda, yüzde veya vücutta da ortaya 
çıkabilir)  7 
  Tırnaklarınızda renk değişikliği ve tırnak yatağından ayrılma  
 Kaslarda sızı ve ağrılar; sırt ağrısı veya kemik ağrısı  
 Adet kanamasında değişiklikler veya adet kanamasının kesilmesi  
 Ellerde, ayaklarda, bacaklarda şişme  
 Yorgunluk veya gribe benzer belirtiler  
 Kilo alımı veya kilo kaybı  
 
Yaygın:  
 Ağızda pamukçuk  
 Aşırı su kaybı (vücudun su kaybetmesi)  
 Baş dönm esi 
 İşitme kaybı  
 Kan basıncında düşme; kalp atışlarında düzensizlik veya hızlanma  
 Kalp yetmezliği  
 Yemek borusu iltihabı  
 Ağız kuruluğu  
 Yutma güçlüğü veya yutarken ağrı hissetme  
 Kanama  
 Karaciğer enzimlerinde yükselme (bu nedenle düzenli kan testleri yapılması 
gerekmektedir)  
 
Yaygın olmayan:  
 Güçsüzlük  
 Enjeksiyon yerinde deri reaksiyonları, flebit (toplardamar iltihabı) veya şişme  
 Kalın barsak iltihabı, ince barsak iltihabı, barsak delinmesi  
 Kan pıhtıları            
 
Seyrek:  
 Havale, geçici bilinç kaybı  
 Görme bozuklukları (parlama, parlayan ışıklar görme)  
 Duyma bozuklukları  
 Akciğer hastalıkları nedeniyle (zatüre, akciğer doku bozuklukları, solunum 
yetmezliği,radyoterapi nedeniyle zatüre), nefes almada zorluk  
 
Çok seyrek:  
 Sarılık  
 Göğüste sıkışma (kalp kriz inin belirtisi olabilir)  
 Deri döküntüleri ile birlikte su toplamaları  
 
Bilinmiyor:  
 Çoğu kez vücutta su kaybı, kusma ve zatüre ile birlikte kan sodyum değerinde düşme  
 Göz içinde ortaya çıkan ve görme bozukluğuna neden olan ödem (sistoid maküler ödem)  
 Böbrek lerde bozukluk, böbrek yetersizliği (böbrekler üzerine toksik etkili ilaçlarla 
birlikte kullanımda)  
 
Eğer bu yan etkilerden herhangi biri şiddetlenirse, doktorunuzu veya eczacınızı bilgilendiriniz.  
 8 
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması      
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr   sitesinde yer alan  “İlaç Yan Etki Bildirimi” ikonuna tıklayarak ya da 0 800 
314 00 08   numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.   
 
5. DOCETU’nun saklanması  
 
DOCETU‘yu çocukların göremeyeceği, erişemeyeceği yerlerde ve ambalajında saklayınız.  
 
İçinde çökelti veya kristal görülen ilaçları kullanmayınız.  
 
25°C ’nin altındaki oda sıcaklığında saklayınız.  
 
Işıktan korumak için orijinal ambalajında saklayınız.  
 
Açılmış Flakon  
 
Flakon  açıldıktan sonra hemen kullanılmalıdır. Hemen kullanılmayacak ise, kullanım için 
saklama süresi ve koşulları kullanıcının sorumluluğu altındadır.  
 
Mikrobiyolojik açıdan çözme/seyreltme işlemleri kontrollü ve aseptik koşullar altında 
yapılmalıdır.  
DOCETU,  infüzyon torbasına eklendikten sonra hemen kullanılmayacak ise, kullanım için  
saklama süresi ve koşulları kullanıcının sorumluluğu altındadır. Bu durumlarda kullan ım için 
saklama süresi, bir saatlik infüzyon süresi de dahil olmak üzere 25°C’nin altında sak landığında 
ise 24 saatten uzun olmamalıdır.  
 
DOCETU, infüzyon torbasına eklendikten sonra hemen kullanılmalıdır. Hemen 
kullanılmayacak ise, kullanım için saklama süresi ve koşulları kullanıcının sorumluluğu 
altındadır. Bu durumlar da kullanım için saklama s üresi , bir saatlik infüzy on süresi de dahil 
olmak üzere 25˚C  altında  24 saatten uzun olmamalıdır.  
DOCETU %0.9 Sodyum Klorür Çözelti ve %5 Glukoz çözeltisi ile son konsantrasyon 0.74 
mg/mL olacak şekilde seyreltme yapıldığında 2 °C-8°C’de 48 saat;  15°C-25°C’de  ise 24 saat ; 
boyunca kimyasal ve mikrobiyolojik açıdan stabildir.  
Dosetaksel infüzyonluk çözelti aşırı doymuş bir çözeltidir, dolayısıyla zaman içerisinde 
kristalize olabilir. Kristalleşme gözlenmesi durumunda çözelti artık kullanılmamalı ve heme n 
atılmalıdır.  
Kullanılmamış olan ürünler ya da atık materyaller, yerel düzenlemelere uygun olarak 
atılmalıdır.  9 
  
Son kullanma tarihi ile uyumlu olarak kullanınız.  
 
Ambalajdaki son kullanma tarihinden sonra DOCETU’yu kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR ve bu atıkla rın yönetimi 2/4/2015 tarihli ve 29314 sayılı Resmi 
Gazetede yayımlanan Atık Yönetimi Yönetmeliğine göre yapılır.  
 
 
Ruhsat sahibi:   
Onko İlaç Sanayi ve Ticaret A.Ş  
Gebze OSB2 Mah. 1700. sokak, No:1703/2  
Çayırova/Kocaeli  
Tel: 0 850 250 66 56  
 
Üretim yeri:  
Onko İlaç Sanayi ve Ticaret A.Ş   
GOSB 1700 Sokak No:1703 Çayırova / Kocaeli  
Tel.: 0 850 250 66 56  
 
Bu kullanma talimatı 22 /09/2017  tarihinde onaylanmıştır.  
 
 
 
 
 
 
 
 
 
 
 
 
 
 
 
 
ASAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR  
 
DOCETU antineoplastik bir ajan olup, diğer potansiyel toksik bileşikler gibi, DOCETU 
çözeltilerinin elle muamelesi ve hazırlanması sırasında dikkatli olunması gerekir. İşlem 
sırasında eldiven giyilmesi tavsiye olunur.  
 
10 
 DOCETU konsantre veya infü zyon  çözeltisi deri ile temas ettiği takdirde, derhal ve iyice su ve 
sabunla yıkanmalıdır. DOCETU konsantre veya infüzyon çözeltisi mukoza ile temas ettiği  
takdirde, derhal ve iyice su ile yıkanmalıdır.  
 
İntravenöz uygulama için infüzyon  çözeltisinin hazırlanması:  
Bu tek flakonluk formülasyonu (DOCETU 20 mg/ml infüzyon için konsantre çözelti, 1 
flakon), 2 flakonluk (konsantre çözelti ve çözücü) başka bir dosetaksel preparatı ile 
birlikte KULLANMAYINIZ.  
DOCETU 20 mg/ml infüzyon için konsan tre çözelti kullanılmadan önce bir seyreltici ile 
ön seyreltme işlemi yapılmasında gerek yoktur ve infüzyon çözeltileri ile karıştırılmaya 
hazırdır.  
Her bir flakon tek kullanımlıktır ve hemen kullanılmalıdır.  
Eğer soğutucuda saklanıyor ise, gerekli sayıd a DOCETU konsantre çözelti flakonu çıkarılır. 
Flakonlar 5 dakika süreyle oda sıcaklığında (25˚C’nin altında) bekletilir. Hasta için gerekli dozu 
elde etmek için birden fazla flakon gerekli olabilir.  
Kalibre edilmiş şırınga yardımı ile aseptik olarak gerek li miktarda DOCETU konsantre çözelti 
çekilir.  
DOCETU 20 mg/ml infüzyon için konsantre çözelti’de dosetaksel konsantrasyonu 20 
mg/ml’dir.  
Gerekli miktardaki konsantre çözelti tek bir enjeksiyon ile ; % 5 Glukoz çözeltisi veya % 0.9 
Sodyum Klorür çözeltisi  içeren 250 mL’lik infüzyon torbasına veya şişesine enjekte edilir.   
190 mg dosetakselden daha yüksek doz gerekiyor ise, 0.74 mg/ml konsantrasyonu aşılmayacak 
şekilde daha yüksek hacimli bir infüzyon aracı kullanılır.  
İnfüzyon torbası veya şişe elle dönd ürme hareketi ile karıştırılır.  
DOCETU infüzyon çözeltisi bir saatlik infüzyon süresi de dahil olmak üzere oda sıcaklığında 
(15°C -25oC’aralığında ) 24 saat içinde kullanılmalıdır.  
 
Uygulama  
Bütün parenteral ürünlerde olduğu gibi, DOCETU infüzyon  çözeltisi kullanımdan önce 
incelenmeli, çökelti varsa, bu çözelti atılmalıdır.  
DOCETU infüzyon çözeltisi aşırı doygun bir çözeltidir bu nedenle, zamanla kristallenebilir. 
Eğer kristaller oluşursa, çözelti  artık kullanılmamalı ve atılmalıdır.  11 
 Son kullanma  tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR ve bu  atıkların yönetimi 2/4/2015 tarihli ve 29314 sayılı Resmi 
Gazetede yayımlanan Atık Yönetimi Yönetmeliğine göre yapılır.  
 
 
 