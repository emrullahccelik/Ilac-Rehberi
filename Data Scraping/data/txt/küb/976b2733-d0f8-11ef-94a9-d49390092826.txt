KISA ÜRÜN BİLGİSİ
1. BEŞERİ TIBBİ ÜRÜNÜN ADI
GLİVİDİN MET® 50 mg/ 1000 mg film kaplı tablet
2. KALİTATİF VE KANTİTATİF BİLEŞİMİ
Etkin maddeler:
Vildagliptin 50 mg
Metformin Hidroklorür 1000 mg
Yardımcı maddeler:
Sodyum Nişasta Glikolat (Tip A) 40,36 mg
Yardımcı maddeler için 6.1'e bakınız.
3. FARMASÖTİK FORM
Film Kaplı Tablet
Açık sarı renkli, kenarları oval şekilde kesilmiş oblong, bikonveks film kaplı tabletlerdir.
4. KLİNİK ÖZELLİKLER
4.1. Terapötik endikasyonlar
GLİVİDİN MET, Tip 2 diyabeti olan yetişkinlerde aşağıda listelenen durumlarda glisemik
kontrolü iyileştirmek amacıyla diyet ve egzersize ek olarak endikedir:
• Tek başına metformin hidroklorür ile yeterli glisemik kontrol sağlanamayan hastalarda.
• Ayrı tabletler halinde vildagliptin ve metformin hidroklorür kombinasyonu ile tedavi
edilen hastalarda.
• İnsülin de dahil olmak üzere diyabet tedavisine yönelik diğer tıbbi ürünlerle kombinasyon
halinde, bu ürünlerle yeterli glisemik kontrol sağlanamayan hastalarda (farklı
kombinasyonlarla ilgili mevcut veriler için bkz. Bölüm 4.4, 4.5 ve 5.1).
4.2. Pozoloji ve uygulama şekli
Pozoloji / uygulama sıklığı ve süresi:
Renal fonksiyonu normal olan erişkinler (GFR≥ 90 ml/dk)
1 / 24Hastanın güncel metformin dozuna dayanarak, GLİVİDİN MET 50 mg/850 mg veya 50 mg/1000
mg günde iki tablet, sabah bir ve akşam bir tablet şeklinde kullanımı başlatılabilir.
Maksimum günlük doz 100 mg vildagliptinin üzerindeki dozların kullanılması önerilmez.
Tolere edilebilen maksimum dozda metformin monoterapisine rağmen glisemik kontrolün
-
yetersiz olduğu hastalarda: GLİVİDİN MET dozu, hâlihazırda alınmakta olan metformin
dozuna ilave olarak, günde iki kez 50 mg vildagliptin (toplam günlük doz 100 mg) şeklinde
verilmelidir.
Ayrı tabletler halinde vildagliptin ve metformin alan hastalarda, her bileşeni aynı dozda içeren
GLİVİDİN MET tabletlerine geçilebilir.
Metformin ve sülfonilüre ile ikili kombinasyon ile yeterli düzeyde kontrol edilemeyen
-
hastalarda: GLİVİDİN MET dozu, günde iki kez 50 mg vildagliptin (toplam günlük doz 100
mg) ve halihazırda alınmakta olan metformin dozuna benzer bir doz verilmelidir.
GLİVİDİN MET bir sülfonilüre ile kombinasyon halinde kullanıldığında, hipoglisemi
riskini azaltmak amacıyla daha düşük bir sülfonilüre dozu düşünülebilir.
İnsülin ve tolere edilebilen maksimum metformin dozu ile ikili kombinasyon tedavisi ile
-
yeterli düzeyde kontrol edilemeyen hastalarda: GLİVİDİN MET dozu, günde iki kez 50 mg
vildagliptin (toplam günlük doz 100 mg) ve halihazırda alınmakta olan metformin dozuna
benzer bir doz verilmelidir.
Uygulama şekli:
Oral kullanım içindir.
GLİVİDİN MET’i yemeklerle birlikte veya yemeklerden hemen sonra almak metformine bağlı
gastrointestinal semptomları azaltabilir (bkz. Bölüm 5.2).
Eğer bir GLİVİDİN MET dozu atlanırsa, hasta hatırlar hatırlamaz bu doz alınmalıdır. Aynı gün
içerisinde çift doz alınmamalıdır.
Genel hedef popülasyon:
18 yaş ve üzeri erişkinler
Özel popülasyonlara ilişkin ek bilgiler
Böbrek yetmezliği:
Metformin içeren ürünler ile tedavi başlatılmadan önce ve ardından en az yılda bir kez GFR
değerlendirilmelidir. Renal bozukluğun daha fazla ilerlemesi riski olan hastalarda ve yaşlılarda
renal fonksiyon her 3-6 ayda bir gibi; daha sık aralıklarla değerlendirilmelidir.
2 / 24Metforminin maksimum günlük dozu tercihen günlük 2-3 doza bölünmelidir. GFR değeri <60
ml/dk olan hastalarda metforminin başlanması planlandığında hastada laktik asidoz riskini
artırabilecek faktörlerin (bkz. Bölüm 4.4) olup olmadığı incelenmelidir.
GLİVİDİN MET ile beklenen dozaj gücü elde edilemiyorsa, sabit dozlu kombinasyon yerine ayrı
ayrı monobileşenler kullanılmalıdır.
GFR ml/dk Metformin Vildagliptin
60-89 Maksimum günlük doz 3000 mg’dır. Doz ayarlamasına gerek
Renal fonksiyonun azalması yoktur.
durumunda uygun şekilde doz azaltımı
düşünülebilir.
45-59 Maksimum günlük doz 2000 mg’dır. Maksimum günlük doz 50
mg’dır.
Başlangıç dozu maksimum dozun en
fazla yarısıdır.
30-44 Maksimum günlük doz 1000 mg’dır.
Başlangıç dozu maksimum dozun en
fazla yarısıdır.
<30 Metformin kontrendikedir.
Karaciğer yetmezliği:
Tedavi öncesi alanin aminotransferaz (ALT) veya aspartat aminotransferaz (AST) düzeyleri
normalin üst sınırının (NÜS) > 3 katı olan karaciğer yetmezliği bulunan hastalarda GLİVİDİN
MET kullanılmamalıdır (bkz. Bölüm 4.3, 4.4 ve 4.8).
Pediyatrik popülasyon:
Güvenlilik ve etkililik verileri bulunmadığından GLİVİDİN MET’in çocuklarda ve ergenlerde
(<18 yaş) kullanılması önerilmez.
Geriyatrik popülasyon:
Metformin böbrekler yoluyla atıldığından ve 65 yaş ve üstü yaşlı hastalarda böbrek fonksiyonu
azalma eğilimi gösterdiğinden, GLİVİDİN MET kullanan yaşlı hastalarda böbrek fonksiyonu
düzenli olarak takip edilmelidir (bkz. Bölüm 4.4 ve 5.2).
4.3. Kontrendikasyonlar
• Etkin maddeler veya yardımcı maddelerden herhangi birine karşı aşırı duyarlılık (bkz.
Bölüm 6.1)
• Herhangi bir tipte akut metabolik asidoz varlığı (laktik asidoz, diyabetik ketoasidoz gibi)
3 / 24• Diyabetik pre-koma
• Şiddetli böbrek yetmezliği (GFR<30 ml/dk) (bkz. Bölüm 4.4)
• Böbrek fonksiyonunu değiştirme potansiyeli bulunan akut durumlar, örneğin:
dehidratasyon,
-
şiddetli enfeksiyon,
-
şok,
-
damar içine iyotlu kontrast madde verilmesi (bkz. Bölüm 4.4)
-
• Doku hipoksisine neden olabilecek akut veya kronik hastalık, örneğin:
kardiyak veya respiratuar yetmezlik,
-
yakın zamanda geçirilmiş miyokard infarktüsü,
-
şok,
-
• Karaciğer yetmezliği (bkz. Bölüm 4.2, 4.4 ve 4.8)
• Akut alkol intoksikasyonu, alkolizm
• Emzirme (bkz. Bölüm 4.6)
4.4. Özel kullanım uyarıları ve önlemleri
Genel
GLİVİDİN MET, insülin kullanması gereken hastalarda insülinin yerini alacak bir ilaç değildir
ve tip 1 diyabetli hastalarda kullanılmamalıdır.
Laktik asidoz
Çok nadir görülen ancak ciddi bir metabolik komplikasyon olan laktik asidoz sıklıkla renal
fonksiyonda akut kötüleşme veya kardiyorespiratuar hastalık veya sepsiste ortaya çıkmaktadır.
Renal fonksiyondaki akut kötüleşme sırasında metformin birikimi meydana gelir ve bu durum
laktik asidoz riskini artırır.
Dehidratasyon durumunda (şiddetli diyare veya kusma, ateş veya azalmış sıvı alımı), metformin
geçici olarak bırakılmalıdır ve hekime danışılması önerilir.
Metformin ile tedavi edilen hastalarda renal fonksiyonu ciddi şekilde bozabilme ihtimali olan
ilaçlar (antihipertansifler, diüretikler ve non steroidal antienflamatuvar (NSAII) gibi) başlanırken
dikkat edilmelidir. Laktik asidoz için diğer risk faktörleri, aşırı alkol alımı, hepatik yetersizlik,
kontrol altında olmayan diyabet, ketoz, uzun süreli açlık ve hipoksi ile ilişkili tüm rahatsızlıkların
4 / 24yanı sıra laktik asidoza neden olabilecek tıbbi ürünlerin eşzamanlı kullanımıdır (bkz. Bölüm 4.3
ve 4.5).
Hastalar ve/veya bakıcıları laktik asidoz riski konusunda bilgilendirilmelidir. Laktik asidoz,
asidotik dispne, karın ağrısı, kas krampları, asteni ve hipotermiyi takiben komanın gelişmesiyle
karakterizedir. Şüpheli semptomlar gözlemlenmesi durumunda, hasta metformin kullanmayı
bırakmalı ve acil tıbbi yardım almalıdır. Tanısal laboratuar bulguları; azalmış kan pH’sı (<7,35),
artmış plazma laktat düzeyleri (>5 mmol/l) ve artmış anyon açığı ve laktat/piruvat oranıdır.
İyot içeren kontrast ajanlarının uygulanması
İyot içeren kontrast ajanlarının intravasküler yolla uygulanması kontrast ile indüklenen
nefropatiye yol açabilir ve bu durum metformin birikimi ve artmış laktik asidoz riski ile
sonuçlanabilir. Bu nedenle görüntüleme prosedüründen önce veya prosedür zamanında
metformin bırakılmalı ve renal fonksiyon yeniden değerlendirilerek stabil bulunması koşuluyla
en az 48 saat sonrasına kadar yeniden başlatılmamalıdır (bkz. Bölüm 4.2 ve 4.5).
Renal fonksiyon
GFR tedaviye başlanmadan önce ve sonrasında ise düzenli aralıklarla değerlendirilmelidir (bkz.
Bölüm 4.2). Metformin, GFR değeri <30 ml/dk olan hastalarda kontrendike olup, renal
fonksiyonu değiştiren koşulların varlığında geçici olarak bırakılmalıdır (bkz. Bölüm 4.3).
Renal fonksiyonu etkileyebilen, ciddi hemodinamik değişikliğe yol açabilecek ya da
metforminin renal transportunu inhibe eden ve sistemik maruziyetini arttıran tıbbi ürünlerin
eşzamanlı kullanımı konusunda dikkatli olunmalıdır (bkz. Bölüm 4.5).
Karaciğer yetmezliği
Tedavi öncesi ALT veya AST düzeyleri > 3x normalin üst sınırı (NÜS) olan karaciğer yetmezliği
olan hastalar GLİVİDİN MET ile tedavi edilmemelidir (bkz. Bölüm 4.2, 4.3 ve 4.8).
Karaciğer enzimlerinin takibi
Vildagliptin ile nadir hepatik disfonksiyon (hepatit de dahil olmak üzere) vakaları bildirilmiştir.
Bu vakalarda, hastalar genel olarak asemptomatik seyretmiştir ve klinik sekel kalmamış ve
karaciğer fonksiyon testleri (KFT) tedavi sonlandırıldıktan sonra normal düzeylere dönmüştür.
Hastanın başlangıç değerlerinin bilinmesi amacıyla karaciğer fonksiyon testleri (KFT)
GLİVİDİN MET ile tedaviye başlanmadan önce yapılmalıdır. GLİVİDİN MET ile tedavi
sırasında karaciğer fonksiyonu ilk yıl üç ayda bir ve sonrasında periyodik olarak izlenmelidir.
Transaminaz düzeyleri yükselen hastalarda, bu bulgunun doğrulanması için ikinci bir karaciğer
fonksiyon değerlendirmesi yapılmalı ve daha sonra bu hastalar, anormallik(ler) normale
dönünceye kadar sık sık karaciğer fonksiyon testleri (KFT) yapılarak izlenmelidir. AST veya
5 / 24ALT düzeylerinde 3x (NÜS) veya daha yüksek bir artış devam ettiği takdirde, GLİVİDİN MET
tedavisinin kesilmesi önerilmektedir. Sarılık veya karaciğer fonksiyon bozukluğuna işaret eden
diğer belirtilerin görüldüğü hastalarda GLİVİDİN MET tedavisi sonlandırılmalıdır.
GLİVİDİN MET tedavisinin sonlandırılması ve karaciğer fonksiyon testleri (KFT)’nin
normalizasyonundan sonra GLİVİDİN MET tedavisine yeniden başlanmamalıdır.
Deri hastalıkları
Klinik dışı toksikoloji çalışmalarında maymunların ekstremitelerinde vildagliptin kullanımı ile
kabarcık ve ülserasyon gibi deri lezyonları geliştiği bildirilmiştir (bkz. Bölüm 5.3). Her ne kadar
klinik çalışmalarda deri lezyonlarının insidansında bir artış gözlenmemişse de, diyabetik
komplikasyonları olan hastalardaki deneyim sınırlıdır. Bu nedenle, diyabetik hastanın rutin
bakımıyla uyumlu olarak, kabarcık veya ülserasyon gibi deri hastalıklarının takibi
önerilmektedir.
Akut Pankreatit
Vildagliptin kullanımı, akut pankreatit gelişme riski ile ilişkilendirilmiştir. Hastalar, akut
pankreatitin karakteristik semptomları (inatçı, ciddi karın ağrısı) hakkında bilgilendirilmelidir.
Eğer pankreatitten şüpheleniliyorsa, vildagliptin ve diğer potansiyel şüpheli ilaçlarla tedavi
sonlandırılmalıdır; akut pankreatit doğrulanırsa, vildagliptine yeniden başlanmamalıdır. Akut
pankreatit öyküsü olan hastalarda dikkatli olunmalıdır.
Hipoglisemi
Sülfonilürelerin hipoglisemiye neden oldukları bilinmektedir. Bir sülfonilüre ile kombinasyon
halinde vildagliptin alan hastalar hipoglisemi riski altında olabilir. Bu nedenle, hipoglisemi
riskini azaltmak amacıyla daha düşük bir sülfonilüre dozu düşünülebilir.
Artralji:
DPP-4 inhibitörleri alan hastalarda, şiddetli ve sakatlığa yol açabilen artraljiye dair pazarlama
sonrası vakalar raporlanmıştır. Tedavi başlangıcından itibaren, semptomların başlama zamanı bir
gün ile yıllar arasında değişmiştir. İlaç bırakıldığında semptomların da ortadan kalktığı ve
hastalara aynı ilaç veya farklı bir DPP-4 inhibitörü yeniden verildiğinde semptomların tekrar
meydana geldiği görülmüştür. DPP-4 inhibitörleri, şiddetli eklem ağrısının olası nedeni olarak
düşünülmeli ve uygunsa ilaç bırakılmalıdır.
Büllöz pemfigoid:
Pazarlama sonrası dönemde; DPP-4 inhibitörleri alan hastalarda, hastaneye başvuru gerektiren
büllöz pemfigoid vakaları raporlanmıştır. Birçok vakada, ilaç bırakıldığında ve sistemik/topikal
immünsupresif tedavi uygulandığında hastaların düzeldiği görülmüştür. GLİVİDİN MET
6 / 24kullanırken ciltte oluşabilecek kabarcık ve erozyonların bildirilmesi hastalara anlatılmalıdır.
Eğer büllöz pemfigoid riskinden şüphe edilirse GLİVİDİN MET derhal bırakılmalı ve uygun tanı
ve tedavi için hasta bir dermatoloğa yönlendirilmelidir.
Cerrahi
Genel, spinal veya epidural anestezi altında gerçekleştirilecek ameliyatlar sırasında metformin
bırakılmalıdır. Tedavi; ameliyatın en az 48 saat sonrasına veya oral beslenme yeniden başlatılana
kadar ve renal fonksiyon yeniden değerlendirilip, stabil bulunana kadar yeniden
başlatılmamalıdır.
Bu ilaç her bir film kaplı tablet başına 0,07 mmol sodyum (1,6 mg) sodyum içerir yani aslında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
GLİVİDİN MET ile yapılmış resmi etkileşim çalışması yoktur. Aşağıdaki Bölümler her etkin
maddeye ilişkin mevcut bilgileri yansıtmaktadır.
Vildagliptin
Vildagliptinin birlikte uygulanan tıbbi ürünlerle etkileşim potansiyeli düşüktür. Vildagliptin bir
sitokrom P (CYP) 450 enzim substratı olmadığından ve CYP 450 enzimlerini inhibe
etmediğinden veya indüklemediğinden, bu enzimlerin substratı, inhibitörü veya indükleyicisi
olan etkin maddelerle etkileşmesi olası değildir.
Vildagliptin ile kombinasyon şeklinde oral antidiyabetik pioglitazon, metformin ve gliburid ile
yapılan klinik çalışmaların sonuçları hedef popülasyonda klinik olarak anlamlı hiçbir
farmakokinetik etkileşim göstermemiştir.
Sağlıklı olgularda digoksin (P-glikoprotein substratı) ve varfarin (CYP2C9 substratı) ile ilaç-ilaç
etkileşimi çalışmalarında vildagliptin ile birlikte uygulama sonrasında klinik olarak anlamlı
hiçbir farmakokinetik etkileşim gösterilmemiştir.
Sağlıklı olgularda ilaç-ilaç etkileşimi çalışmaları amlodipin, ramipril, valsartan ve simvastatin ile
yapılmıştır. Bu çalışmalarda vildagliptin ile birlikte uygulamadan sonra klinik olarak anlamlı
hiçbir farmakokinetik etkileşim görülmemiştir. Ancak bu hedef popülasyonda doğrulanmamıştır.
ADE inhibitörleriyle kombinasyon:
GLİVİDİN MET ile birlikte ADE inhibitörleri kullanan hastalarda, anjiyoödem riskinde artış
görülebilir (bkz. Bölüm 4.8).
Diğer oral antidiyabetik tıbbi ürünlerde olduğu gibi, vildagliptinin hipoglisemik etkisi de
tiyazidler, kortikosteroidler, tiroid ürünleri ve sempatomimetikler gibi belirli etkin maddelerle
azaltılabilir.
7 / 24Metformin
Önerilmeyen kombinasyonlar
Alkol
Alkol zehirlenmesi, özellikle de açlık, malnütrisyon veya hepatik bozukluk durumlarında artmış
laktik asidoz riskiyle ilişkilendirilmektedir.
İyot içeren kontrast ajanları
Metformin, görüntüleme prosedüründen önce veya prosedür zamanında bırakılmalı ve renal
fonksiyonunun yeniden değerlendirilerek stabil bulunması koşuluyla en az 48 saat sonrasına
kadar yeniden başlatılmamalıdır (bkz. Bölüm 4.2 ve 4.5).
Kullanımında dikkatli olunması gereken kombinasyonlar
Seçici siklo-oksijenaz (COX) II inhibitörleri de dahil olmak üzere NSAİİ’lar, ACE inhibitörleri,
anjiyotensin II reseptörü antagonistleri ve diüretikler, özellikle de kıvrım diüretikler gibi bazı
ilaçlar renal fonksiyonu olumsuz etkileyebilmektedir ve bu durum laktik asidoz riskini
artırabilmaktadir. Bu tip ürünler başlandığında veya metformin ile kombine halde
kullanıldığında renal fonksiyonun yakın takibi şarttır.
Glukokortikoidler, beta-2-agonistler ve diüretiklerin intrensik hiperglisemik aktivitesi vardır.
Hasta bilgilendirilmeli ve özellikle tedavinin başlangıcında daha sık kan glukoz takibi
yapılmalıdır. Gerektiğinde eşlik eden tedavi sırasında veya kesildiğinde GLİVİDİN MET
dozunun düzenlenmesi gerekebilir.
Anjiyotensin dönüştürücü enzim (ACE) inhibitörleri kan glukoz düzeylerini düşürebilir.
Gerektiğinde, diğer tıbbi ürünle tedavi sırasında ve kesildiğinde antihiperglisemik tıbbi ürünün
dozajı düzenlenmelidir.
Metforminin renal eliminasyonunda rol alan ortak renal tübüler transport sistemlerini (örn.,
organik katyonik taşıyıcı-2 [OCT] / çoklu ilaç ve toksin ekstrüzyonu [MATE] inhibitörleri; örn.,
ranolazin, vandetanib, dolutegravir ve simetidin) etkileyen tıbbi ürünlerin eşzamanlı kullanımı,
metformine sistemik maruziyeti arttırabilir.
Özel popülasyonlara ilişkin ek bilgiler
Özel popülasyonlara ilişkin klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin klinik etkileşim çalışması yürütülmemiştir.
4.6. Gebelik ve laktasyon
8 / 24Genel tavsiye
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
GLİVİDİN MET kullanımının insanda gebelik dönemine yönelik etkileri henüz
bilinmediğinden; doğurganlık dönemindeki kadınların, gebelik açısından tedbirli ve dikkatli
olması gerekmektedir.
Gebelik dönemi
Gebe kadınlarda GLİVİDİN MET kullanımına ilişkin yeterli veri yoktur.
Hayvanlarda yapılan vildagliptin çalışmaları yüksek dozlarda üreme toksisitesi göstermiştir.
Hayvanlarda yapılan metformin çalışmalarında ise üreme toksisitesi saptanmamıştır.
Hayvanlarda yapılan vildagliptin ve metformin çalışmalarında herhangi bir teratojenite
bulgusuna rastlanmamıştır, fakat maternotoksik dozlarda fetotoksik etkiler gözlenmiştir (bkz.
Bölüm 5.3). Hayvanlar üzerinde yapılan çalışmalar, gebelik / ve-veya / embriyonal/fetal gelisim
/ ve-veya / doğum / ve doğum sonrası gelişim üzerindeki etkiler bakımından yetersizdir (bkz.
Bölüm 5.3).
İnsanlar üzerindeki kullanımına ilişkin yeterli veri bulunmadığından, GLİVİDİN MET gebelik
döneminde kullanılmamalıdır.
Laktasyon dönemi
Hayvanlar üzerinde yapılan çalışmalar, hem vildagliptinin hem de metforminin sütle atıldığını
göstermektedir. Vildagliptinin insan sütüyle atılıp atılmadığı bilinmemekle birlikte metformin
düşük miktarlarda insan sütüne geçmektedir. Metformine bağlı olası yenidoğan hipoglisemisi
riski ve vildagliptin ile insan veri eksikliği nedeniyle GLİVİDİN MET emzirme döneminde
kullanılmamalıdır.
Üreme yeteneği / Fertilite
GLİVİDİN MET’in insan üreme yeteneği üzerine etkileri hakkında çalışma yapılmamıştır (bkz.
Bölüm 5.3).
4.7. Araç ve makine kullanımı üzerindeki etkiler
Araç ve makine kullanımı üzerindeki etkilerle ilgili herhangi bir çalışma yapılmamıştır. Bu
nedenle, istenmeyen etki olarak sersemlik hisseden hastalar araç veya makine kullanmaktan
kaçınmalıdır.
9 / 244.8. İstenmeyen etkiler
Güvenlilik profilinin özeti
Randomize plasebo kontrollü çalışmalarda vildagliptin/metformine maruz kalan toplam 6.197
hastadan güvenlilik verileri elde edilmiştir. Bu hastaların 3.698’i vildagliptin/metformin ve
2.499’u plasebo/metformin almıştır.
GLİVİDİN MET ile yapılmış terapötik klinik çalışma yoktur. Ancak GLİVİDİN MET’in birlikte
uygulanan vildagliptin ve metformine biyoeşdeğer olduğu gösterilmiştir (bkz. Bölüm 5.2).
Advers reaksiyonların çoğunluğu tedavinin kesilmesini gerektirmeyen hafif ve geçici
reaksiyonlar olmuştur. Advers reaksiyonlar ile yaş, etnik köken, maruziyet süresi ve günlük doz
arasında bir ilişki saptanmamıştır. Vildagliptin kullanımı pankreatit gelişme riski ile ilişkilidir.
Özellikle altta yatan böbrek yetmezliği olan hastalarda metformin kullanımını takiben laktik
asidoz bildirilmiştir (bkz. Bölüm 4.4).
Advers reaksiyonların tablo halinde listesi
Çift kör klinik çalışmalarda monoterapi ve ek tedaviler olarak vildagliptin alan hastalarda
bildirilen advers reaksiyonlar, sistem organ sınıfına ve mutlak sıklığına göre sunulmaktadır. Her
sıklık gruplandırması içinde advers ilaç reaksiyonları, azalan ciddilik derecesine göre
sunulmaktadır. Ayrıca, her bir advers ilaç reaksiyonuna karşılık gelen sıklık kategorisi, aşağıdaki
sisteme dayanmaktadır: çok yaygın (≥1/10); yaygın (≥1/100 ila <1/10); yaygın olmayan
(≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000), bilinmiyor
(eldeki verilerden hareketle tahmin edilemiyor).
Tablo 1 Klinik çalışmalarda ve pazarlama sonrası deneyimde vildagliptin ve metformin
(tek bileşenli veya sabit doz kombinasyonu olarak) veya diğer anti-diyabetik tedavilerle
kombinasyon halinde alan hastalarda bildirilen advers reaksiyonlar
Sistem organ sınıfı-advers reaksiyon Sıklık
Enfeksiyonlar ve enfestasyonlar
Üst solunum yolu enfeksiyonu Yaygın
Nazofarenjit Yaygın
Metabolizma ve beslenme hastalıkları
Hipoglisemi Yaygın olmayan
İştah kaybı Yaygın olmayan
B12 vitamini emiliminde azalma ve laktik asidoz Çok seyrek*
Sinir sistemi hastalıkları
10 / 24Sersemlik hali Yaygın
Baş ağrısı Yaygın
Titreme Yaygın
Metalik tat Yaygın olmayan
Gastrointestinal hastalıklar
Kusma Yaygın
İshal Yaygın
Mide bulantısı Yaygın
Gastroözofageal reflü hastalığı Yaygın
Gaz Yaygın
Kabızlık Yaygın
Üst karın dahil karın ağrısı Yaygın
Pankreatit Yaygın olmayan
Hepatobiliyer hastalıklar
Hepatit Yaygın olmayan
Deri ve deri altı doku hastalıkları
.Hiperhidroz Yaygın
Kaşıntı Yaygın
Döküntü Yaygın
Dermatit Yaygın
Eritem Yaygın olmayan
Ürtiker Yaygın olmayan
Büllöz pemfigoid dahil eksfolyatif ve büllöz cilt Bilinmiyor †
lezyonları
Kutanöz vaskülit Bilinmiyor *
Kas-iskelet ve bağ dokusu hastalıkları
Altalji Yaygın
Miyalji Yaygın olmayan
Genel hastalıklar ve uygulama yerine ilişkin durumlar
Asteni Yaygın
Bitkinlik Yaygın olmayan
Ürperme Yaygın olmayan
Periferik ödeme Yaygın olmayan
11 / 24Tetkikler
Anormal karaciğer fonksiyon testleri Yaygın olmayan
* Monoterapi olarak metformin alan hastalarda bildirilen ve vildalgiptin+metformin sabit doz
kombinasyonu alan hastalarda gözlenmeyen advers reaksiyonlar. Ek bilgi için metformin kısa
ürün bilgilerine bakınız.
† Pazarlama sonrası deneyime dayalı.
Seçilmiş advers reaksiyonların tanımı
Vildagliptin
Karaciğer yetmezliği
Vildagliptin ile seyrek sıklıkla karaciğer fonksiyon bozukluğu (hepatit dahil) vakaları
bildirilmiştir. Bu vakalarda hastalar genellikle klinik sekel olmaksızın asemptomatik olmuş ve
tedavi kesildikten sonra karaciğer fonksiyonu normale dönmüştür. Süresi 24 haftaya kadar olan
kontrollü monoterapi ve ek tedavi çalışmalarından elde edilen verilerde, ≥ 3x NÜS ALT veya
AST yükselmelerinin (en az 2 ardışık ölçümde veya tedavi sırasındaki son ziyarette mevcut
olarak sınıflandırılır) insidansı günde bir kez 50 mg vildagliptin, günde iki kez 50 mg
vildagliptin ve tüm karşılaştırıcılar için sırasıyla %0,2, %0,3 ve %0,2 bulunmuştur.
Transaminazlardaki bu yükselmeler genellikle asemptomatik olmuş, progresif yapıda olmadığı
görülmüş ve kolestaz veya sarılık ile ilişkili olmadığı belirlenmiştir.
Anjiyoödem
Vildagliptin ile kontrollere benzer oranda seyrek anjiyoödem vakaları bildirilmiştir. Vakaların
daha büyük bir oranı, bir ACE inhibitörü ile kombinasyon halinde vildagliptin uygulandığında
rapor edilmiştir. Olayların çoğu hafif şiddette olmuş ve devam eden vildagliptin tedavisi ile
düzelmiştir.
Hipoglisemi
Aktif bir karşılaştırıcı veya plasebo (%0,2) ile karşılaştırmalı kontrollü monoterapi
çalışmalarında vildagliptin (%0,4) monoterapi olarak kullanıldığında hipoglisemi yaygın
olmayan sıklıkla görülmüştür. Ağır veya ciddi hipoglisemi olayı bildirilmemiştir. Metformine
ek olarak kullanıldığında, vildagliptin ile tedavi edilen hastaların %1’inde ve plasebo ile tedavi
edilen hastaların %0,4’ünde hipoglisemi meydana gelmiştir. Pioglitazon eklendiğinde,
vildagliptin ile tedavi edilen hastaların %0,6’sında ve plasebo ile tedavi edilen hastaların
%1,9’unda hipoglisemi ortaya çıkmıştır. Sülfonilüre eklendiğinde, vildagliptin ile tedavi edilen
hastaların %1,2’sinde ve plasebo ile tedavi edilen hastaların %0,6’sında hipoglisemi meydana
gelmiştir. Sülfonilüre ve metformin eklendiğinde, vildagliptin ile tedavi edilen hastaların
12 / 24%5,1’inde ve plasebo ile tedavi edilen hastaların %1,9’unda hipoglisemi görülmüştür. İnsülin
ile kombinasyon halinde vildagliptin alan hastalarda hipoglisemi insidansı vildagliptin için %14
ve plasebo için %16 olmuştur.
Metformin
B vitamini emiliminin azalması
12
Uzun süre metformin ile tedavi edilen hastalarda, serum seviyelerinde azalma ile vitamin B12
emiliminde azalma çok seyrek sıklıkla gözlenmiştir. Bir hasta megaloblastik anemi ile
başvurursa, bu etiyolojinin dikkate alınması önerilir.
Karaciğer fonksiyonu
İzole karaciğer fonksiyon testi anormallikleri veya metforminin kesilmesiyle düzelen hepatit
vakaları bildirilmiştir.
Gastrointestinal bozukluklar
Gastrointestinal advers reaksiyonlar en sık tedavinin başlangıcında meydana gelir ve çoğu
vakada kendiliğinden düzelir. Bunları önlemek için metforminin yemek sırasında veya
sonrasında günde 2 doz olarak alınması önerilir. Dozda yavaş bir artış, gastrointestinal tolere
edilebilirliği de iyileştirebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
GLİVİDİN MET için doz aşımına ilişkin veri yoktur.
Vildagliptin:
Vildagliptin ile doz aşımına ilişkin veriler sınırlıdır.
Semptomlar
Vildagliptin ile doz aşımının olası semptomları hakkındaki bilgi 10 gün süreyle vildagliptin
verilen sağlıklı deneklerde yapılan bir artan doz tolere edilebilirlik çalışmasından elde edilmiştir.
400 mg dozunda üç olguda kas ağrısı ve birer olguda hafif ve geçici parestezi, ateş, ödem ve
lipaz düzeylerinde geçici bir artış görülmüştür. 600 mg dozunda bir olguda ellerde ve ayaklarda
ödem, kreatin fosfokinaz (CPK), AST, C-reaktif protein (CRP) ve miyoglobin düzeylerinde artış
13 / 24görülmüştür. Farklı üç olguda ise ayaklarda ödem ve bunlardan ikisinde parestezi de
görülmüştür. Çalışmadaki tıbbi ürünün kesilmesinin ardından tüm semptomlar ve laboratuvar
anormallikleri tedavi gerektirmeksizin iyileşmiştir.
Metformin
Büyük bir metformin doz aşımı (veya eşlik eden laktik asidoz riski), tıbbi bir acil durum olan ve
hastanede tedavi edilmesi gereken laktik asidoza neden olabilir.
Tedavi
Metformini uzaklaştırmanın en etkin yolu hemodiyalizdir. Fakat vildagliptin hemodiyaliz ile
uzaklaştırılamamasına rağmen, majör hidroliz metaboliti (LAY 151) uzaklaştırılabilir.
Destekleyici tedavi önerilmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kan şekeri düşürücü oral ilaç kombinasyonları
ATC kodu: A10BD08
Etki mekanizması:
GLİVİDİN MET, tip 2 diyabetli hastalarda glisemik kontrolün artırılmasında yardımcı etki
mekanizmalarına sahip iki antihiperglisemik ajanın kombinasyonudur: adacık uyarıcı sınıfın bir
üyesi olan vildagliptin ve biguanid sınıfının bir üyesi olan metformin hidroklorür.
Adacık uyarıcı sınıfın bir üyesi olan vildagliptin dipeptidil-peptidaz-4'ün (DPP-4) güçlü ve seçici
bir inhibitörüdür. Metformin temelde endojen hepatik glukoz üretimini azaltarak etki eder.
Farmakodinamik etkiler:
Vildagliptin:
Vildagliptin temelde inkretin hormonları GLP-1 (glukagon benzeri peptid-1) ve GIP’in (glukoza
bağımlı insülinotropik polipeptid) yıkımından sorumlu enzim olan DPP-4'ü inhibe ederek etki
eder.
Vildagliptin uygulaması, DPP-4 aktivitesinde hızlı ve tam bir inhibisyona neden olarak açlık ve
tokluk endojen GLP-1 ve GIP inkretin hormonlarının düzeylerinde artışa yol açar.
Vildagliptin bu inkretin hormonlarının endojen düzeylerini artırarak beta hücrelerinin glukoza
duyarlılığını artırır ve sonuçta glukoza bağımlı insülin salınımının yükselmesini sağlar. Tip 2
diyabetli hastalarda vildagliptin 50-100 mg/gün ile tedavi, HOMA-β (Homeostaz Model
Değerlendirmesi-β) proinsülin/insülin oranı ve sık yapılan öğün tolerans testinden alınan beta
14 / 24hücresi duyarlılığı ölçümleri gibi beta hücre fonksiyonu belirteçlerinde anlamlı ölçüde iyileşme
sağlamıştır. Diyabetik olmayan (normal glisemik) kişilerde, vildagliptin insülin salınımını
uyarmaz veya glukoz düzeylerini düşürmez.
Vildagliptin aynı zamanda endojen GLP-1 düzeylerini yükselterek alfa hücrelerinin de glukoza
karşı duyarlılığını artırır, bu da kan glukoz düzeyine daha uygun glukagon salımına neden olur.
Hiperglisemi sırasında inkretin hormonu düzeylerindeki artışa bağlı olarak insülin/glukagon
oranındaki artışın fazla oluşu, açlık ve tokluk hepatik glukoz üretiminde azalmaya ve dolayısıyla
gliseminin azalmasına yol açar.
Artan GLP-1 düzeylerinin mide boşalmasını geciktirdiği bilinmektedir; diğer yandan bu etki
vildagliptin tedavisinde gözlenmemektedir.
Metformin:
Metformin, antihiperglisemik etkileri olan, bazal ve tokluk plazma glukoz düzeylerini düşüren
bir biguaniddir. İnsülin salınımını uyarmaz ve dolayısıyla hipoglisemiye veya kilo alımında
artışa neden olmaz.
Metformin glukoz düşürücü etkilerini üç mekanizma aracılığıyla açığa çıkarır:
glukoneogenez ve glikojenolizin inhibisyonu yoluyla hepatik glukoz üretiminde azalma;
-
kasta insülin duyarlılığını hafifçe artırmak suretiyle periferik glukoz alımı ve kullanımını
-
artırma;
bağırsaktan glukoz emilimini geciktirme.
-
Metformin, glikojen sentaz üzerine etki ederek hücre içi glikojen sentezini uyarır ve spesifik tip
membran glikoz taşıyıcılarının (GLUT-1 ve GLUT-4) taşıma kapasitelerini artırır.
İnsanlarda, metforminin glisemi üzerindeki etkisinden bağımsız olarak, lipid metabolizması
üzerinde olumlu etkileri vardır. Bu, kontrollü, orta dönem veya uzun dönem klinik çalışmalarda
terapötik dozlarda gösterilmiştir: metformin toplam kolesterol, LDL kolesterol ve trigliseritlerin
serum düzeylerini düşürür.
İleriye dönük randomize UKPDS (UK İleriye Dönük Diyabet Çalışması) çalışması, uzun dönem
yoğun kan glukozu kontrolünün tip 2 diyabetteki yararını göstermiştir. Tek başına diyetin
yetersiz olmasının ardından metformin ile tedavi edilen fazla kilolu hastalarda yapılan bu
sonuçların analizi şunları göstermiştir:
metformin grubunda tüm diyabete bağlı komplikasyonların mutlak riskinde anlamlı bir
-
azalma (29,8 olay/1000 hasta yılı) karşısında tek başına diyet (43,3 olay/1.000 hasta yılı),
p=0,0023, ve kombine sülfonilüre ve insülin monoterapi grupları (40,1 olay/1.000 hasta
yılı), p=0,0034;
15 / 24diyabete bağlı mortalite mutlak riskinde anlamlı bir azalma: metformin 7,5 olay/1.000 hasta
-
yılı, tek başına diyet 12,7 olay/1.000 hasta yılı, p=0,0017;
genel mortalite mutlak riskinde anlamlı bir azalma: metformin 13,5 olay/1.000 hasta yılı
-
karşısında tek başına diyet 20,6 olay/1.000 hasta yılı (p=0,011), ve kombine sülfonilüre ve
insülin monoterapi grupları 18,9 olay/1.000 hasta yılı (p=0,021);
miyokard infarktüsü mutlak riskinde anlamlı bir azalma: metformin 11 olay/1.000 hasta yılı,
-
tek başına diyet 18 olay/1.000 hasta yılı (p=0,01).
Klinik etkililik ve güvenlilik:
Metformin monoterapisi ile tedaviye rağmen glisemik kontrolü iyi olmayan hastalarda tedaviye
eklenen vildagliptin, plasebo ile kıyaslandığında, 6 aylık tedavinin ardından ortalama HbA ’de
1C
istatistiksel olarak anlamlı ek düşüşlere yol açmıştır (gruplar arası farklar vildagliptin 50 ve 100
mg için sırasıyla %-0,7 ila %-l.l). HbA1C’de başlangıca göre ≥ %0,7’lik bir düşüş sağlanan
hastaların oranı metformin artı plasebo grubu (%20) ile kıyaslandığında, vildagliptin artı
metformin gruplarında (sırasıyla %46 ve %60) istatistiksel olarak anlamlı olarak daha yüksekti.
24 haftalık bir çalışmada, metformin (ortalama günlük doz: 2020 mg) ile yeterli kontrolün
sağlanamadığı hastalarda vildagliptin (günde iki kere 50 mg) pioglitazon (günde bir kere 30 mg)
ile karşılaştırılmıştır. %8,4 olan başlangıç HbA1C değerine göre ortalama azalmalar, metformine
eklenmiş vildagliptin ile -%0,9 ve metformine eklenmiş pioglitazon ile -%1,0 olmuştur.
Metformine ilave pioglitazon alan hastalarda ortalama ağırlık artışı +1,9 kg olurken, metformine
ilave vildagliptin alan hastalarda bu değer +0,3 kg olmuştur.
2 yıl süren bir klinik çalışmada, metformin (ortalama günlük doz: 1894 mg) ile tedavi edilmiş
hastalarda, vildagliptin (günde iki kere 50 mg) glimepirid (6 mg/kg'a kadar – 2. yılda ortalama
doz: 4,6 mg) ile karşılaştırılmıştır. 1 yıl sonra, %7,3 olan ortalama başlangıç HbA1C değerine
göre ortalama azalmalar, metformine ilave vildagliptin ile -%0,4 ve metformine ilave glimepirid
ile -%0,5 olmuştur. Vildagliptin ile vücut ağırlığı değişimi -0,2 kg iken, glimepirid ile +1,6 kg'dır.
Hipoglisemi insidansı, glimepirid (%16,2) grubuna göre vildagliptin grubunda (%1,7) anlamlı
oranda daha düşük olmuştur. Çalışma sonlanım noktasında (2 yıl), HbA1C düzeyleri her iki tedavi
grubunda da başlangıç değerlerine benzer olmuş ve vücut ağırlığı değişiklikleri ve hipoglisemi
farklılıkları sürdürülmüştür.
52 haftalık bir çalışmada, metformin (başlangıçta metformin dozu 1928 mg/gün) ile yeterli
kontrolün sağlanamadığı hastalarda vildagliptin (günde iki kere 50 mg) gliklazid (ortalama
günlük doz: 229,5 mg) ile karşılaştırılmıştır. 1 yıl sonra, HbA ’deki ortalama azalmalar,
1C
metformine ilave vildagliptin ile (ortalama başlangıç HbA1C değeri %8,4) -%0,81 ve metformine
ilave gliklazid ile (ortalama başlangıç HbA1C değeri %8,5) -%0,85 olmuştur; istatistiksel olarak
16 / 24eşit-etkililik elde edilmiştir. (%95 CI -0,11 – 0,20). Vildagliptin ile vücut ağırlığı değişimi +0,1
kg iken, gliklazid ile vücut ağırlığı değişimi +1,4 kg’dır.
24 haftalık bir çalışmada daha önce tedavi uygulanmamış hastalarda başlangıç tedavisi olarak
vildagliptin ve metformin sabit doz kombinasyonunun (günde iki kez 50 mg/500 mg ya da günde
iki kere 50 mg/1000 mg dozuna kademeli olarak titre edilen) kullanımı değerlendirilmiştir.
Ortalama HbA1C azalmaları her iki tedavinin monoterapisine kıyasla vildagliptin artı metformin
kombinasyon tedavisi ile anlamlı olarak daha yüksek bulunmuştur. Ortalama %8,6 olan
başlangıç HbA1C değerine göre, günde iki kez 50 mg/1000 mg vildagliptin/metformin ile -%1,82,
günde iki kez 50 mg/500 mg vildagliptin/metformin ile 50 mg/500 mg -%1,61, günde iki kez
1000 mg metformin ile -%1,36 ve günde iki kez 50 mg vildagliptin ile -%1,09 oranında
azalmıştır. Başlangıç HbA değeri ≥ %10,0 olan hastalarda daha fazla HbA azalması
1C 1C
gözlenmiştir.
Metformin (≥1500 mg/gün) ve glimepirid (≥4 mg/gün) ile kombinasyon halindeki vildagliptinin
(günde iki kez 50 mg) etkililiğini ve güvenliliğini değerlendirmek amacıyla 318 hasta ile 24 hafta
süreli, randomize, çift kör, plasebo kontrollü bir çalışma gerçekleştirilmiştir. Metformin ve
glimepirid ile kombinasyon halindeki vildagliptin, plasebo ile karşılaştırıldığında, HbA1C
değerini anlamlı düzeyde düşürmüştür. Ortalama başlangıç HbA1C değerinde (%8.8) plaseboya
göre düzeltilen ortalama düşüş -%0,76 olmuştur.
Tip 2 diyabet tanısı yeni konmuş hastalarda, standart tedavi olarak başlangıçta metformin
monoterapisi ve bunu takiben vildagliptinle kombinasyon tedavisi yaklaşımının karşısında (sıralı
tedavi grubu) (N = 1003) vildagliptin ve metforminle erken kombinasyon tedavisi yaklaşımının
(N = 998) etkisini değerlendirmek amacıyla yeni tanı tip 2 diyabet hastalarının katılımıyla beş
yıllık, çok merkezli, randomize, çift kör bir çalışma (VERIFY) yürütülmüştür. Günde iki kere
vildagliptin 50 mg artı metformin kombinasyon rejimi, 5 yıllık çalışma süresi boyunca daha önce
tedavi uygulanmamış tip 2 diyabet hastalarında metformin monoterapisi karşısında “ilk
doğrulanmış tedavi başarısızlığına kadar geçen süre” (HbA1c değeri ≥%7) için riskte istatistiksel
ve klinik olarak anlamlı rölatif bir azalmaya yol açmıştır (HR [%95 CI]: 0,51 [0,45, 0,58];
p<0,001). İlk tedavi başarısızlığının (HbA değeri ≥%7) insidansı, kombinasyon tedavi
1c
grubunda 429 hasta (%43,6) ve sıralı tedavi grubunda 614 hasta (%62,1) olarak belirlenmiştir.
Eşzamanlı metforminin kullanıldığı (N=276) ya da kullanılmadığı (N=173), stabil dozda bazal
ya da premiks insülin (ortalama günlük doz: 41 ünite) ile kombinasyon halindeki vildagliptinin
(günde iki kez 50 mg) etkililiğini ve güvenliliğini değerlendirme amacıyla 449 hasta ile 24 hafta
süreli, randomize, çift kör, plasebo kontrollü bir çalışma gerçekleştirilmiştir. Plasebo ile
karşılaştırıldığında, insülin ile kombinasyon halindeki vildagliptin, HbA1C değerini anlamlı
17 / 24düzeyde düşürmüştür. Popülasyonunun tamamında başlangıçta %8,8 olan HbA1C değerinden,
plaseboya göre düzeltilen ortalama düşüşün -%0,72 olduğu görülmüştür. Eşzamanlı metformin
ile birlikte ya da metforminsiz insülin ile tedavi edilen alt gruplarda plaseboya göre düzeltilen
ortalama HbA düşüşü sırasıyla -%0,63 ve -%0,84 olmuştur. Popülasyonun genelinde
1C
hipoglisemi insidansı vildagliptin ve plasebo gruplarında sırasıyla %8,4 ve %7,2 olarak
bulunmuştur. Vildagliptin alan hastalarda kilo artışı olmazken (+0,2 kg) plasebo alanlarda kilo
düşüşü gözlenmiştir (-0,7 kg).
İnsülin (kısa ve uzun etkili, ortalama insülin dozu 80 IU/gün) ile kontrol edilemeyen daha fazla
ilerlemiş tip 2 diyabet hastaları ile yürütülen başka bir 24 haftalık çalışmada, insüline vildagliptin
(günde iki kez 50 mg) eklendiğinde HbA1C değerindeki ortalama düşüş, plasebo artı insülin ile
karşılaştırıldığında istatistiksel olarak anlamlı şekilde daha büyük olmuştur (%0,5 karşısında
%0,2). Hipoglisemi insidansı plasebo grubuna göre vildagliptin grubunda daha düşük
bulunmuştur (%29,6 karşısında %22,9).
Kardiyovasküler risk:
2 yıl sürelere sahip (ortalama maruziyet vildagliptin için 50 hafta ve karşılaştırıcılar için 49 hafta)
37 faz III ve IV monoterapi ve kombinasyon tedavisi klinik çalışmalarından bildirilen bağımsız
ve prospektif olarak karara bağlanmış kardiyovasküler olayların bir meta analizi yapılmış ve
vildagliptin tedavisinin karşılaştırıcılara kıyasla kardiyovasküler riskte bir artış ile ilişkili
olmadığını göstermiştir. Akut miyokard enfarktüsü, inme veya kardiyovasküler ölüm dahil,
karara bağlanmış majör advers kardiyovasküler olaylardan (MACE) oluşan birleşik sonlanım
noktası, kombine aktif ve plasebo karşılaştırıcılara kıyasla vildagliptin için benzer olmuştur
[Mantel-Haenszel risk oranı (M-H RR) 0,82 (%95 GA 0,61-1,11)]. Vildagliptin ile tedavi edilen
9.599 (%0,86) hastanın 83’ünde ve karşılaştırıcı ile tedavi edilen 7.102 (%1,2) hastanın 85’inde
bir MACE meydana gelmiştir. Her bir MACE bileşeninin değerlendirilmesi risk artışı
göstermemiştir (benzer M-H RR). M-H RR 1,08 (%95 CI 0,68-1,7) değerine sahip olup
karşılaştırıcı ile tedavi edilen 32 (%0,45) hastada ve vildagliptin ile tedavi edilen 41 (%0,43)
hastada hastaneye yatmayı gerektiren veya yeni başlangıçlı KY olarak tanımlanan doğrulanmış
kalp yetmezliği (KY) olayları rapor edilmiştir.
5.2. Farmakokinetik özellikler
GLİVİDİN MET:
Emilim:
GLİVİDİN MET (50 mg/850 mg ve 50 mg/1000 mg) karşısında vildagliptin ve metformin
hidroklorür tabletlerin ilgili dozlarında serbest kombinasyonlarının biyoeşdeğerliği
gösterilmiştir.
18 / 24GLİVİDİN MET tabletlerde vildagliptinin emilim oranı ve hızı besinlerden etkilenmez.
GLİVİDİN MET 50 mg/1000 mg film kaplı tabletin metformin hidroklorür bileşeninin emilim
oranı ve hızı besinlerle birlikte alındığında azalmıştır ve bu azalma Cmaks’daki %26, EAA’daki
%7’lik düşüş ve Tmaks’daki (2 ila 4 sa) gecikme ile ortaya konmuştur.
Aşağıdaki bilgiler GLİVİDİN MET’in her bir etkin maddesinin farmakokinetik özelliklerini
yansıtmaktadır.
Vildagliptin:
Emilim:
Aç karnına oral olarak alınan vildagliptin hızla emilerek doruk plazma konsantrasyonuna 1,7
saatte ulaşır. Besinlerle birlikte alınması doruk plazma konsantrasyon düzeyine ulaşmasını
geciktirerek 2,5 saate çıkarır; diğer yandan toplam maruziyet değeri EAA (eğri altı alan)
değişmez. Vildagliptinin besinlerle birlikte uygulanması, Cmaks değerini açlık durumundaki
dozuna kıyasla düşürmüştür (%19). Ancak, değişimin büyüklüğü klinik olarak anlamlı
olmadığından vildagliptin besinlerle birlikte ya da tek başına verilebilir. Mutlak biyoyararlanım
%85’tir.
Dağılım:
Vildagliptinin plazma proteinlerine bağlanması düşüktür (%9,3) ve vildagliptin plazma ve
eritrositler arasında eşit dağılır. İntravenöz uygulamanın ardından kararlı durumda vildagliptinin
ortalama dağılım hacmi (V ) 71 litredir ve bu durum ekstravasküler dağılımı olduğunu
SS
düşündürür.
Biyotransformasyon:
Metabolizma insanlarda vildagliptinin majör eliminasyon yoludur ve dozun %69’unu kapsar.
Majör metabolit (LAY 151) farmakolojik olarak inaktiftir ve siyano parçasının hidroliz
ürünüdür, dozun %57'sini kapsar ve ardından amid hidroliz ürünü gelir (dozun %4’ü). DPP-4
eksikliği olan sıçanlarda yapılan bir in vivo çalışmaya göre DPP-4 vildagliptinin hidrolizine
kısmen katkıda bulunur. Vildagliptin CYP 450 enzimleri tarafından neredeyse hiç metabolize
edilmez ve buna uygun olarak vildagliptinin metabolik klerensinin CYP 450 inhibitörleri ve/veya
indükleyicileri olan ilaçlardan etkilenmesi beklenmez. İn vitro çalışmalar vildagliptin’in CYP
450 enzimlerini inhibe etmediğini/indüklemediğini göstermiştir. Bu nedenle vildagliptinin CYP
1A2, CYP 2C8, CYP 2C9, CYP 2C19, CYP 2D6, CYP 2E1 veya CYP 3A4/5 tarafından
metabolize edilen ilaçların metabolik klerensini etkilemesi muhtemel değildir.
19 / 24Eliminasyon:
[14C] vildagliptinin oral yoldan uygulanmasını takiben, dozun yaklaşık %85’i idrara atılır ve
dozun %15’'i dışkıda bulunur. Oral uygulamadan sonra dozun %23’ü değişikliğe uğramamış
vildagliptin olarak böbrekler yoluyla atılır. Sağlıklı olgularda intravenöz uygulamanın ardından,
vildagliptinin total plazma ve renal klerensleri sırasıyla 41 ve 13 l/sa’tir. İntravenöz uygulama
sonrası ortalama eliminasyon yarılanma ömrü yaklaşık 2 saattir. Oral uygulamadan sonra
eliminasyon yarılanma ömrü yaklaşık 3 saattir.
Doğrusallık/doğrusal olmayan durum:
Vildagliptinin pik plazma konsantrasyonları ve plazma konsantrasyonları-zaman eğrisi altında
kalan alan (EAA) değerleri, terapötik doz aralığında yaklaşık olarak dozla hemen hemen orantılı
olarak yükselmiştir.
Hastalardaki karakteristik özellikler
Böbrek yetmezliği:
Hafif, orta veya şiddetli böbrek yetmezliği olan hastalarda, normal sağlıklı gönüllülerle
karşılaştırıldığında vildagliptine sistemik maruziyet artmış (Cmaks %8-66; EAA %32-134) ve
toplam vücut klerensi azalmıştır.
Karaciğer yetmezliği:
Hafif, orta veya şiddetli karaciğer yetmezliği (Child-Pugh A-C) olan vakalarda vildagliptine
maruziyette klinik olarak anlamlı değişiklik olmamıştır (maksimum ~%30).
Pediyatrik hastalar:
Bu hastalara ait farmakokinetik veri bulunmamaktadır.
Yaşlılar:
Sağlıklı yaşlı gönüllülerde (≥70 yaş) vildagliptinin genel maruziyeti (günde bir defa 100 mg)
%32 oranında artmış ve genç sağlıklı olgularla (18-40 yaş) kıyaslandığında doruk plazma
konsantrasyonunda %18 artış olmuştur. Fakat bu değişiklikler de klinik olarak anlamlı değildir.
Vildagliptin tarafından DPP-4 inhibisyonu yaştan etkilenmemiştir.
Cinsiyet:
Geniş bir yaş ve vücut kitle endeksi (BMI) aralığında olan sağlıklı kadın ve erkek gönüllüler
arasında, vildagliptinin farmakokinetik özellikleri açısından klinik olarak anlamlı hiçbir fark
gözlenmemiştir. DPP-4’ün vildagliptin tarafından inhibisyonu cinsiyetten etkilenmez.
20 / 24Irk:
Eldeki sınırlı verilere göre, ırksal farklılıklar vildagliptinin farmakokinetik özellikleri üzerinde
önemli bir etki yapmamaktadır.
Metformin:
Emilim:
Metforminin oral bir dozunun ardından maksimum plazma konsantrasyonuna (Cmaks) yaklaşık
2.5 saat sonra ulaşılır. 500 mg’lık bir metformin tabletin mutlak biyoyararlanımı sağlıklı
olgularda yaklaşık %50-60'tır. Oral bir dozun ardından emilmemiş dışkıda bulunan Bölüm %20-
30’dur.
Oral uygulamanın ardından metformin emilimi doyurulabilir ve tamamlanmamıştır.
Yemeklerle birlikte alım metformin emilimini biraz geciktirir ve emilim oranını azaltır. 850
mg’lık bir dozun uygulanmasının ardından plazma doruk konsantrasyonu %40 daha düşük
olmuş, EAA %25 düşmüş ve doruk plazma konsantrasyonuna ulaşma zamanı 35 dakika
uzamıştır. Bu düşüşün klinik önemi bilinmemektedir.
Dağılım:
Plazma proteinlerine bağlanması ihmal edilebilir düzeydedir. Metformin eritrositler içinde
bölünür. Ortalama dağılım hacmi (Vd) 63-276 litre arasında değişir.
Biyotransformasyon:
Metformin idrarda değişmemiş olarak atılır. İnsanlarda saptanmış metabolit yoktur.
Eliminasyon:
Metformin böbrek yoluyla elimine edilir. Metforminin renal klerensi > 400 ml/dk’dır ki bu da
metforminin glomerüler filtrasyon ve tübüler sekresyon yoluyla elimine edildiğini gösterir. Oral
bir dozun ardından görünürdeki terminal eliminasyon yarılanma ömrü yaklaşık 6.5 saattir.
Böbrek fonksiyonu bozulduğunda, renal klerens kreatininle orantılı olarak düşer ve böylelikle
eliminasyon yarılanma ömrü uzayarak plazmada metformin düzeylerinin artmasına yol açar.
Doğrusallık/doğrusal olmayan durum:
Metformin emiliminin farmakokinetiklerinin doğrusal olmadığı varsayılmaktadır. Her zamanki
metformin dozlarında ve doz programlarında kararlı durum plazma konsantrasyonlarına 24-48
saat içerisinde ulaşılır ve bunlar genellikle 1 μg/ml’nin altındadır. Kontrollü klinik çalışmalarda
maksimum metformin plazma düzeyleri (Cmaks) maksimum dozlarda bile 4 μg/ml’yi
geçmemiştir.
21 / 245.3. Klinik öncesi güvenlilik verileri
GLİVİDİN MET’te yer alan kombinasyon maddeleriyle 13 haftalık hayvan çalışmaları
yürütülmüştür. Kombinasyona bağlı yeni bir toksisite saptanmamıştır. Aşağıda vildagliptin veya
metformin ile ayrı ayrı yapılan çalışmalardan elde edilen bulgular yer almaktadır.
Vildagliptin:
Köpeklerde, herhangi bir etkinin görülmediği 15 mg/kg’lık dozda (Cmaks temel alındığında
insandaki maruziyetin 7 katı) intrakardiyak impuls iletim gecikmeleri gözlenmiştir.
Sıçanlarda ve farelerde akciğerde köpüksü alveolar makrofajların birikimi gözlenmiştir.
Sıçanlarda herhangi bir etkinin gözlenmediği doz 25 mg/kg (EAA’ya göre insanlardaki
maruziyetin 5 katı) ve farelerde 750 mg/kg (insanlardaki maruziyetin 142 katı) olarak
belirlenmiştir.
Köpeklerde özellikle yumuşak dışkı, mukoid dışkı, ishal ve yüksek dozlarda kanlı dışkı olmak
üzere gastrointestinal semptomlar gözlenmiştir. Herhangi bir etkinin görülmediği düzey
saptanmamıştır.
Konvansiyonel in vitro ve in vivo genotoksisite testlerinde vildagliptin mutajenik bulunmamıştır.
Sıçanlarda yapılan fertilite ve erken embriyonik gelişim çalışmasında vildagliptine bağlı olarak
fertilite, üreme performansı veya erken embriyonik gelişimde bozulma kanıtlanmamıştır.
Sıçanlarda ve tavşanlarda embriyofetal toksisite değerlendirilmiştir. Sıçanlarda maternal vücut
ağırlığı parametrelerinde azalışa bağlı olarak dalgalı kaburga (wavy ribs)’ların insidansında artış
herhangi bir etkinin gözlenmediği 75 mg/kg doz (insan maruziyetinin 10-katı) ile saptanmıştır.
Tavşanlarda gelişimde gecikme göstergesi olan fetal ağırlıktaki azalma ve iskelet varyasyonları
yalnızca şiddetli maternal toksisite varlığında herhangi bir etkinin gözlenmediği 50 mg/kg doz
(insan maruziyetinin 9 katı) ile saptanmıştır. Sıçanlarda bir pre- ve postnatal gelişim çalışması
yapılmıştır. ≥150 mg/kg dozlarda yalnızca maternal toksisite ile ilişkili bulgular gözlenmiştir ve
vücut ağırlığında geçici bir artış ve F1 neslinde motor aktivitede azalmayı da içermektedir.
Sıçanlarda 2 yıl süren bir karsinojenisite çalışması yapılmıştır; bu çalışmada sıçanlara 900
mg/kg’a (önerilen en yüksek doz, insanlardaki maruziyetin yaklaşık 200 katı) kadar çıkabilen
oral dozlar uygulanmıştır. Tümör insidansında vildagliptin ile ilişkilendirilebilen hiçbir artış
gözlenmemiştir. 2 yıl süren bir başka karsinojenisite çalışması da fareler üzerinde
gerçekleştirilmiştir; bu çalışmada farelere 1000 mg/kg’a kadar çıkabilen oral dozlar
uygulanmıştır. Herhangi bir etkinin gözlenmediği 500 mg/kg (insanlardaki maruziyetin 59 katı)
ve 100 mg/kg (insanlardaki maruz kalımın 16 katı) dozlarında, sırasıyla meme adenokarsinom
insidansı ve hemanjiyosarkom insidansı yükselmiştir. Vildagliptin ve temel metabolitinin
genotoksisite özelliğinin olmaması, tümörlerin yalnızca tek bir türde görülmesi ve tümörlerin
22 / 24yüksek sistemik maruziyet oranlarında görülmesi nedeniyle farelerde bu tümörlerin insidansında
görülen artışın insanlar için anlamlı bir risk teşkil etmediği düşünülür.
Sinomolgus maymunlarında yapılan 13 haftalık bir toksikoloji çalışmasında ≥ 5 mg/kg/gün
dozlar cilt lezyonlarına yol açmıştır. Bu lezyonlar sürekli olarak ekstremitelerde (eller, ayaklar,
kulaklar ve kuyruk) gözlenmiştir. 5 mg/kg/gün dozunda (100 mg dozunda insan EAA maruziyet
düzeyine yaklaşık olarak eşdeğer) yalnızca kabarcıklar gözlenmiştir. Bu lezyonlar, tedavinin
devam etmesine rağmen ortadan kalkmış ve histopatolojik anormalliklerle ilişkili olmadıkları
saptanmıştır. ≥ 20 mg/kg/gün dozlarında (100 mg dozunda insan EAA maruziyet düzeyinin
yaklaşık 3 katına eşdeğer) histopatolojik değişiklikler ile uyumlu cilt pullanmaları, cilt
soyulmaları, kabuklanma ve kuyrukta yaralar gözlenmiştir. ≥ 80 mg/kg/gün dozlarında kuyrukta
nekrotik lezyonlar gözlenmiştir. 160 mg/kg/gün doz ile tedavi edilen maymunlarda 4 haftalık bir
iyileşme döneminde cilt lezyonları geri dönüşlü olmamıştır.
Metformin:
Konvansiyonel güvenlilik farmakolojisi, tekrarlanan doz toksisitesi, genotoksisite, karsinojenik
potansiyel ve üreme toksisitesi çalışmalarına göre metforminin klinik dışı verilerinin hiçbiri
insanlarda özel bir risk oluşturmadığını göstermektedir.
6. FARMASÖTİK ÖZELLİKLER
6.1. Yardımcı maddelerin listesi
Sodyum nişasta glikolat (tip A)
Hidroksipropil selüloz
Magnezyum stearat
Hidroksipropil metilselüloz
Titanyum dioksit (E171)
Sarı demir oksit (E172)
Makrogol 400
Talk
6.2. Geçimsizlikler
Geçerli değil.
6.3. Raf ömrü
18 ay
23 / 246.4. Saklamaya yönelik özel tedbirler
25°C’nin altındaki oda sıcaklığında ve orijinal ambalajında saklayınız.
6.5. Ambalajın niteliği ve içeriği
PVC/Alu blister. Ambalaj büyüklüğü: 60, 120 ve 180 Film Kaplı tablet
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıklarının Kontrolü Yönetmeliği"ne uygun olarak imha edilmelidir.
7. RUHSAT SAHİBİ
Recordati İlaç San. ve Tic. A. Ş.
Ç.O.S.B. Karaağaç Mah. Atatürk Cad.
No: 36 Kapaklı/TEKİRDAĞ
Tel: 0282 999 16 00
8. RUHSAT NUMARASI
2024/76
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 15.03.2024
Ruhsat yenileme tarihi:
10. KÜB’ÜN YENİLENME TARİHİ
24 / 24