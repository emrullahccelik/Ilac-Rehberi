KISA ÜRÜN BİLGİSİ
1. BEŞERİ TIBBİ ÜRÜNÜN ADI
RELENZA Rotadisk 5 mg inhalasyon için toz
2. KALİTATİF VE KANTİTATİF BİLEŞİM
Etkin madde:
Her inhalasyonda;
Zanamivir (INN)...............................5 mg
Yardımcı maddeler:
Laktoz monohidrat (inek sütünden elde edilmektedir)......25 mg
Yardımcı maddeler için 6.1’e bakınız.
3. FARMASÖTİK FORM
İnhalasyon için toz
4. KLİNİK ÖZELLİKLER
4.1. Terapötik endikasyonlar
İnfluenza tedavisi:
Zanamivir yetişkinlerde ve çocuklarda (5 yaşında veya daha büyük) influenza A ve B’nin her
ikisinin de tedavisinde endikedir.
Profilaksi:
Zanamivir yetişkinlerde ve çocuklarda (5 yaşında veya daha büyük) influenza A ve B’nin her
ikisinin de profilaksisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
İnfluenza tedavisi:
Önerilen zanamivir dozu, günlük toplam 20 mg doz inhale edilmesini sağlayacak şekilde beş
gün boyunca, günde iki kez ikişer inhalasyondur (2x5 mg).
Maksimum faydanın sağlanabilmesi için, tedaviye, belirtiler görülmeye başladıktan sonra
mümkün olduğu kadar çabuk (yetişkinlerde tercihen iki gün; çocuklarda 36 saat içinde)
başlanmalıdır.
1Profilaksi:
Önerilen zanamivir dozu günlük toplam 10 mg doz inhale edilmesini sağlayacak şekilde 10
gün boyunca günde 1 kez iki inhalasyondur (2x5 mg). Eğer maruz kalma riski periyodu on
günden daha uzun sürecekse uygulama süresi bir 28 güne kadar uzatılabilir.
Tam doz profilaksi tedavisi reçete edildiği gibi tamamlanmalıdır.
Uygulama şekli:
Zanamivir, verilen Diskhaler cihazı kullanılarak sadece oral inhalasyon yolu ile solunum
yoluna uygulanır.
Zanamivir ile aynı zamanda hızlı etkili bronkodilatörler gibi inhale ilaçları almaları
programlanan hastalarda, bu ilacın zanamivirden önce uygulanması önerilmektedir.
Özel popülasyonlara ilişkin ek bilgiler:
Böbrek yetmezliği:
Doz modifikasyonu inhale zanamivir için gerekli değildir (bkz. Bölüm 5.2).
Karaciğer yetmezliği:
Doz modifikasyonu inhale zanamivir için gerekli değildir (bkz. Bölüm 5.2).
Pediyatrik popülasyon:
Doz modifikasyonu inhale zanamivir için gerekli değildir (bkz. Bölüm 5.2).
Geriyatrik popülasyon:
Doz modifikasyonu inhale zanamivir için gerekli değildir (bkz. Bölüm 5.2).
4.3. Kontrendikasyonlar
Zanaminivire veya bölüm 6.1 ‘de listelenmiş maddelerden herhangi birine karşı aşırı duyarlılığı
olan hastalarda kontrendikedir.
4.4. Özel kullanım uyarıları ve önlemleri
Şiddetli astım veya başka kronik solunum hastalıkları olan, tedavi edilmiş olan stabil olmayan
kronik hastalıkları veya immün yetmezliği olan hastaların (bkz. Bölüm 5.1). sayısının sınırlı
olması nedeniyle, bu gruplarda RELENZA’nın etkililik ve güvenliliğinin kanıtlanması mümkün
olmamıştır. Sınırlı ve kesin olmayan veriler nedeniyle, huzur evi ortamında gribin önlenmesinde
RELENZA’nın etkililiği kanıtlanmamıştır. ≥65 yaşındaki yaşlı hastaların tedavisinde
zanamivirin etkililiği de kanıtlanmamıştır (bkz. Bölüm 5.1).
İnfluenza enfeksiyonuna solunum yollarındaki aşırı yanıt verme artışı eşlik edebilir. İnfluenza
tedavisi gören ve bazılarının geçmişinde solunum hastalığı hikayesi bulunmayan hastalarda
çok nadir olarak inhale zanamivir kullanımını takiben bronkospazm ve/veya solunum
fonksiyonlarında azalma bildirilmiştir. Böyle hastalar zanamivir almayı kesmeli ve medikal
2değerlendirmeye tabi tutulmalıdır. Solunum hastalığı olan hastalar inhale zanamivir alırken
hızlı etkili bir bronkodilatörü hazır bulundurmalıdır (bkz. Bölüm 4.2).
Sınırlı deneyim nedeniyle, şiddetli astımı olan hastalarda beklenen faydaya göre riskin dikkatli
bir şekilde değerlendirilmesi gerekmektedir ve bronkokonstriksiyon olması durumunda yakın
tıbbi takip ve uygun klinik imkanlar sağlanmadığı sürece RELENZA uygulanmamalıdır.
Persistan astımı veya şiddetli KOAH’ı olan hastalarda, altta yatan hastalığın yönetimi
RELENZA tedavisi esnasında optimize edilmelidir.
Zanamivir inhalasyon tozu nebulizatör veya mekanik ventilasyon ile uygulama için önceden
hazırlık gerektirmeyen solüsyon içinde hazırlanmamalıdır. Zanamivir inhalasyon tozu ile
hazırlanmış solüsyonu nebulizatör veya mekanik ventilasyon ile alan influenza hastalarında
hastaneye yatma durumu rapor edilmiş, bir de ölüm vakası yaşanmıştır. Bu vakada
formülasyondaki laktozun ekipmanın asli işlevini engellediği rapor edilmiştir. Zanamivir
inhalasyon tozu sadece kendi cihazı ile uygulanmalıdır (bkz. Bölüm 4.2.).
RELENZA grip aşısının yerini tutmaz ve RELENZA kullanımı kişilerin yıllık aşılama için
değerlendirilmesini etkilememelidir. Gribe karşı koruma, RELENZA uygulandığı sürece devam
eder. RELENZA, ancak güvenilir epidemiyolojik verilerin gribin toplum içinde dolaştığını
göstermesi durumunda grip tedavisi ve önlenmesi için kullanılmalıdır.
RELENZA sadece grip virüslerinin neden olduğu hastalığa karşı etkilidir. RELENZA’nın grip
virüsleri dışındaki ajanlardan kaynaklanan herhangi bir hastalığa karşı etkili olduğuna dair kanıt
bulunmamaktadır.
İnfluenza, çeşitli nörolojik ve davranışsal semptomlarla ilgili olabilir. Üç post-marketing
raporda (çoğunlukla Japonya’dan ve çocuk hastalarda), influenzası olan ve zanamivir alan
hastalarda, nöbet, deliryum, halüsinasyonlar ve normal olmayan davranışlar bildirilmiştir. Bu
olaylar genellikle hastalığın erken dönemlerinde gözlenmiştir ve sıklıkla ani başlangıç ve
hızla sakinleşme şeklindedir. Zanamivirin bu olaylara katkısı tespit edilmemiştir. Eğer
nöropskiyatrik semptomlar varsa, tedavinin devam ettirilmesinde her bir hasta için yararların ve
risklerin değerlendirilmesi gerekmektedir.
Nadir kalıtımsal galaktoz intoleransı, Lapp laktaz yetmezliği ya da glukoz galaktoz
malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Zanamivir proteinlere bağlanmaz ve karaciğer tarafından metabolize edilmez ya da değişikliğe
uğramaz. Klinik olarak anlamlı ilaç etkileşmeleri olası değildir.
Özel popülasyonlara ilişkin ek bilgiler
Veri yoktur.
Pediyatrik popülasyon:
Veri yoktur.
34.6. Gebelik ve laktasyon
Genel tavsiye
Gebelik kategorisi C’dir
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlar/Doğum kontrolü (Kontrasepsiyon) ile ilgili bir veri
bulunmamaktadır.
Gebelik dönemi
Zanamivirin gebelik sırasında güvenli kullanımı tespit edilmemiştir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. Bölüm
5.3). İnsanlara yönelik potansiyel risk bilinmemektedir.
RELENZA gerekli olmadıkça (anneye olacak yararı fetüse muhtemel riskinden üstün
gelmedikçe) gebelik döneminde kullanılmamalıdır.
Sıçanlar ve tavşanlar üzerinde yapılan reprodüksiyon çalışmaları zanamivirin plasentayı
geçtiğini göstermiştir. Sıçanlar üzerinde yapılan çalışmalarda zanamivir uygulamasını takiben
teratojenite, fertilite bozukluğu veya klinik olarak anlamlı perinatal veya postnatal gelişim
bozukluğu ile ilgili herhangi bir kanıta rastlanmamıştır. Bununla birlikte insanda plasental geçiş
konusunda bilgi yoktur.
Zanamivir özellikle ilk trimesterde hastaya sağlayacağı olası yararı fetüse olan olası riskinden
fazla değilse gebelikte kullanılmamalıdır.
Laktasyon dönemi
Sıçanlarda zanamivirin süt ile atıldığı gösterilmiştir. Bununla birlikte anne sütüne geçmesiyle
ilgili veri bulunmamaktadır.
Deneyimler sınırlı olduğundan hastaya sağlayacağı olası yararı fetüse olan olası riskinden fazla
değilse emziren annelerde zanamivir kullanılmamalıdır. Laktasyon döneminde kullanılması
önerilmemektedir.
Üreme yeteneği / Fertilite
Bilinmemektedir.
4.7. Araç ve makine kullanımı üzerindeki etkiler
RELENZA’nın araç ve makine kullanım becerisi üzerine bir etkisi olması beklenmemektedir.
4.8. İstenmeyen etkiler
RELENZA kullanımından sonra akut bronkospazm ve/veya solunum fonksiyonunda ciddi düşüş
görülen, geçmiş solunum hastalığı (astım, KOAH) öyküsü olan hastalardan seyrek ve böyle bir
öyküsü olmayan hastalardan çok seyrek bildirimler alınmıştır.
Tedaviyle en azından ilişkili olma olasılığı olan advers olaylar aşağıda listelenmiştir.
Sıklık sınıflandırması aşağıdaki gibidir:
4Çok yaygın ≥1/10
Yaygın ≥1/100 ve < 1/10
Yaygın olmayan ≥1.000 ve < 1/100
Seyrek ≥1/10.000 ve < 1/1.000
Çok seyrek ≤ 1/10.000.
Bilinmiyor (eldeki verilerden hareketle tahmin edilemiyor)
Bağışıklık sistemi hastalıkları
Yaygın olmayan: Orofarinkste ödem dahil alerjik tipte reaksiyonlar.
Seyrek: Anaflaktik ve anaflaktoid reaksiyonlar, yüzde ödem
Sinir sistemi hastalıkları
Yaygın olmayan: Zanamivir inhalasyonundan kısa bir süre sonra hastalarda ateş ve dehidrasyon
gibi influenza semptomlarına eşlik eden vaso-vagal benzeri reaksiyonlar rapor edilmiştir.
Solunum, göğüs bozuklukları ve mediastinal hastalıkları
Yaygın olmayan: Bronkospazm, dispne, boğazda gerginlik ve konstriksiyon.
Deri ve derialtı doku hastalıkları
Yaygın: Döküntü
Yaygın olmayan: Ürtiker
Seyrek: Eritema multiformeyi de içeren ciddi deri reaksiyonları, Stevens-Johnson sendromu,
toksik epidermal nekroliz
Psikiyatrik hastalıkları
Grip hastalarında RELENZA uygulaması sırasında konvülsiyonlar ve bilinç düzeyinde
baskılanma, anormal davranış, halüsinasyonlar ve sayıklama gibi psikiyatrik olaylar
bildirilmiştir. Bu semptomlar temelde çocuklarda ve adölesanlarda bildirilmiştir. Konvülsiyonlar
ve psikiyatrik semptomlar RELENZA kullanmayan grip hastalarında da bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Semptomlar ve Belirtiler
İnhale zanamivirin sunum şeklinin fiziksel sınırlamaları, uygulama yolu ve oral
biyoyararlanımının zayıf oluşu (%2-3) nedeniyle yanlışlıkla aşırı dozda alınması olası değildir.
Zanamivirin araştırmayla ilgili (laktoz içermeyen) 64 mg/gün’e kadar olan dozlarının (tavsiye
edilen günlük dozun yaklaşık 3 katı) oral inhalasyon şeklinde uygulanmasıyla (nebülizer ile)
yan etki görülmemiştir. Klinik çalışmalarda, beş gün boyunca 1200 mg/gün’e kadar i.v. yolla
yapılan sistemik uygulamada da yan etki görülmemiştir.
Tedavi
Zanamivir düşük molekül ağırlığına, düşük protein bağlama ve düşük dağılım hacmine sahip
5olduğu için hemodiyaliz ile uzaklaştırılması beklenir. Bu sebeple, semptomatik doz aşımı
durumunda çözüm olarak değerlendirilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antiviral, nöraminidaz inhibitörleri
ATC Kodu: J05AH01
Etki Mekanizması
Zanamivir, influenza virüsünün yüzey enzimi olan nöraminidazın güçlü ve yüksek derecede
seçici bir inhibitörüdür. Nöraminidaz inhibisyonu, in vitro olarak çok düşük zanamivir
konsantrasyonlarında gerçekleşmiştir (influenza A ve B suşlarına karşı 0.64 nM – 7.9 nM’de
%50 inhibisyon). Viral nöraminidaz, enfekte hücrelerden yeni oluşan virüs parçalarının
ayrılmasına yardım eder ve viral enfeksiyonun diğer hücrelere geçmesini sağlayacak şekilde
virüsün mukustan epitel hücre yüzeylerine girişini kolaylaştırabilir. Bu enzimin inhibisyonu
influenza A ve B virüs replikasyonuna karşı in vitro ve in vivo aktivite şeklinde kendini
gösterir ve influenza A virüslerinin bilinen tüm nöraminidaz alt tiplerini kapsar.
Zanamivir, etkisini hücre dışında gösterir. Bulaşıcı influenza virionlarının solunum sistemi
epitel hücrelerinden salıverilmesini inhibe ederek hem influenza A hem de B virüslerinin
üremesini azaltır. İnfluenza viral replikasyonu solunum sisteminin yüzeyel epiteliyle
sınırlanır. Zanamivirin bu bölgeye topikal uygulamadaki etkinliği klinik çalışmalarda
kanıtlanmıştır. Klinik çalışma verileri, akut influenza enfeksiyonun zanamivirle tedavisinin,
plaseboyla kıyaslandığında, zanamivire duyarlılıkta saptanabilir bir azalma gelişmeksizin
solunum sisteminden virüs geçişinde azalmaya neden olduğunu göstermiştir.
İn vitro olarak oluşturulmuş zanamivire dirençli ve oseltamivire dirençli influenza virüsleri
arasında çapraz direnç gözlenmiştir. Klinik kullanım esnasında çapraz direnç ortaya çıkma
riskini değerlendirmek üzere herhangi bir çalışma yapılmamıştır.
Klinik çalışmalar
İnfluenza tedavisi
RELENZA, aşağıda yer alan tabloda detaylı olarak açıklandığı üzere, yetişkinlerde influenza
semptomlarını hafifletir ve bu semptomların ortalama süresini 1.5 gün (aralık: 1.0 – 2.5 gün)
azaltır. Yaşlı gönüllüler (>65 yaş) ve 5-6 yaşındaki çocuklarda influenza semptomlarının
hafiflemesine kadar geçen medyan sürede anlamlı bir azalma olmamıştır. RELENZA’nın
etkiliği, semptomlar ortaya çıktıktan sonra, tedaviye 48 saat içinde başlandığı zaman sağlıklı
yetişkinlerde ve tedaviye 36 saat içinde başlandığı zaman sağlıklı çocuklarda kanıtlanmıştır.
Ateşsiz hastalığı olan hastalarda tedavi faydası belgelenmemiştir (<37.8°C).
1. Doğal yollardan edinilen influenza A ve B’nin tedavisi için zanamivirle altı adet önemli Faz
III, randomize, plasebo-kontrollü, paralel-gruplu, çok merkezli tedavi çalışması (NAIB3001,
NAIA3002, NAIB3002, NAI30008, NAI30012 ve NAI30009) gerçekleştirilmiştir. Çalışma
6NAI30008’e sadece astımlı (n=399), KOAH’lı (n=87) veya astım ve KOAH’lı hastalar
(n=32); çalışma NAI30012'ye sadece yaşlı (≥65 yaş) hastalar (n=358) ve çalışma
NAI30009'a (n=471) 5-12 yaş arası pediatrik hastalar alınmıştır. Bu altı çalışmadaki Tedavi
Amaçlı popülasyonun 2942 hastadan oluştuğu görülmüş olup, bu hastaların 1490’ı oral
inhalasyon yoluyla b.i.d. 10 mg zanamivir almıştır. Birincil sonlanım noktasının (yani klinik
olarak anlamlı influenza belirti ve semptomların hafiflemesine kadar geçen süre) altı Faz III
çalışmanın tümü için aynı olduğu belirlenmiştir. Altı faz III çalışmanın tümünde, hafifleme,
ateş olmaması (yani <37.8°C), yüksek ateş skorunun “yoktur” (NAI30012’deki
normal/yoktur ila aynı) olması ve baş ağrısı, miyalji, öksürük ve boğaz ağrısının “yoktur”
veya “hafif” olarak kaydedilmesi (NAI30012’de normal/yoktur ile aynı) ve bu durumun 24
saat boyunca devam etmesi olarak tanımlanmıştır.
İnfluenza Semptomlarının Hafiflemesine Kadar Geçen Medyan Süre (Gün) Karşılaştırması:
İnfluenza Pozitif Popülasyon
Çalışma Plasebo Zanamivir Gün Olarak (%95 CI)
10 mg inhale Fark
günde iki p-değeri
defa
NAIB3001 n=160 n=161
6.0 4.5 1.5 (0.5, 2.5)
0.004
NAIA3002 n=257 n=312
6.0 5.0 1.0 (0.0, 1.5)
0.078
NAIB3002 n=141 n=136
7.5 5.0 2.5 (1.0, 4.0)
<0.001
Birleştirilmiş NAIB3001, n=558 n=609
NAIA3002, ve 6.5 5.0 1.5 (1.0, 2.0)
NAIB3002 analizi <0.001
Astım/KOAH çalışması
NAI30008 n=153 n=160
7.0 5.5 1.5 (0.5, 3.25)
0.009
Yaşlılar üzerinde
yapılan çalışma
NAI30012 n=114 n=120 0.25 (-2.0 ila 3.25)
7.5 7.25 0.609
Pediatrik hastalar
üzerinde yapılan çalışma
NAI30009 n=182 n=164 (0.5, 2.0)
5.0 4.0 1.0 <0.001
7Tedavi Amaçlı (ITT) popülasyonda, semptomların hafiflemesine kadar geçen süre açısından
görülen fark, NAIB3001, NAIA3002 ve NAIB3002’ye yönelik birleştirilmiş analizde 1.0 gün
(%95 CI: 0.5 ila 1.5), çalışma NAI30008’de 1.0 gün (%95 CI: 0 ila 2), çalışma NAI30012’de 1.0
gün (%95 CI – 1.0 ila 3.0) ve çalışma NAI30009’da 0.5 gün (%95 CI: 0 ila 1.5) olarak
belirlenmiştir. Yüksek risk altındaki çocuklar için sınırlı veriler mevcuttur.
Zanamivirle tedavi edilen 79 hasta dahil olmak üzere influenza B’li hastalara yönelik bir
birleştirilmiş analizde, 2.0 günlük tedavi faydası gözlenmiştir (%95 CI: 0.50 ila 3.50).
İnfluenza pozitif, ağırlıklı olarak sağlıklı yetişkinler üzerinde yapılan 3 faz III çalışmaya yönelik
birleştirilmiş analizde, komplikasyon insidansı plasebo alan hastalarda 152/558 (%27) ve
zanamivir alan hastalarda 119/609 (%20) olarak belirlenmiştir (rölatif risk zanamivir: plasebo
0.73; %95 CI 0.59 ila 0.90, p = 0.004). Astımlı ve KOAH’lı hastaların alındığı çalışma
NAI30008’de, komplikasyon insidansı plasebo alan influenza pozitif hastalarda 56/153 (%37) ve
zanamivir alan influenza pozitif hastalarda 52/160 (%33) olarak belirlenmiştir (rölatif risk
zanamivir: plasebo 0.89; %95 CI: 0.65 ila 1.21, p = 0.520). Astımlı ve KOAH’lı hastaların
alındığı çalışma NAI30012’de, komplikasyon insidansı plasebo alan influenza pozitif hastalarda
46/114 (%40) ve zanamivir alan influenza pozitif hastalarda 39/120 (%33) olarak belirlenmiştir
(rölatif risk zanamivir: plasebo 0.80; %95 CI: 0.57 ila 1.13, p = 0.520). Pediatrik hastalar
üzerinde yapılan çalışma NAI30009’da, komplikasyon insidansı plasebo alan influenza pozitif
hastalarda 41/182 (%23) ve zanamivir alan influenza pozitif hastalarda 26/164 (%16) olarak
belirlenmiştir (rölatif risk zanamivir: plasebo 0.70; %95 CI: 0.45 ila 1.10, p = 0.151).
Ağırlıklı olarak hafif/orta şiddetli astımı ve/veya Kronik Obstrüktif Akciğer Hastalığı (KOAH)
olan hastalarda gerçekleştirilen plasebo kontrollü bir çalışmada, tedavi esnasında veya tedaviden
sonra ölçülen bir saniyedeki zorlu ekspiratuar hacim (FEV ) veya pik ekspiratuar akım hızı
1
(PEFR) açısından zanamivirle plasebo arasında klinik olarak anlamlı bir fark belirlenmemiştir.
İnfluenzanın önlenmesi
RELENZA’nın kendiliğinden ortaya çıkan influenza hastalığının önlenmesindeki etkililiği,
aileler üzerinde yapılan iki maruziyet sonrası profilaksi çalışması ve toplum içinde görülen
influenza salgınları esnasında yapılan iki mevsimsel profilaksi çalışmasında kanıtlanmıştır. Bu
çalışmalardaki birincil etkililik sonlanım noktası, semptomatik ve laboratuvar tarafından
doğrulanmış influenzanın insidansı olup, aşağıdaki semptomlardan iki veya daha fazlasının
varlığı (ağızdan alınan 37.8°C ateş veya yüksek ateş, öksürük, baş ağrısı, boğaz ağrısı ve miyalji)
ve laboratuvarda kültür, PCR veya serokonversiyonla (başlangıca kıyasla nekahat dönemi
antikor titresinde 4 kat artış olarak tanımlanır) doğrulanmış influenza olarak tanımlanmaktadır.
Maruziyet sonrası profilaksi
İki çalışmada bir indeks vakadaki aile bireylerinde maruziyet sonrası profilaksi
değerlendirilmiştir. Bir indeks vakada semptomlar ortaya çıktıktan sonra 1.5 gün içinde, her aile
(≥5 yaşındaki tüm aile bireyleri dahil) 10 gün boyunca günde bir defa inhale RELENZA 10 mg
veya plasebo almak üzere randomize edilmiştir. Sadece birinci çalışmada, her bir indeks vaka,
diğer aile bireyleriyle aynı tedaviye (RELENZA veya plasebo) randomize edilmiştir. Bu
çalışmada, en az bir adet yeni semptomatik influenza vakası olan ailelerin oranı, plaseboyla
%19’dan (168 ailenin 32’si) RELENZA ile %4’e (169 ailenin 7’si) düşmüştür (%79 koruma
etkililiği; %95 CI: %57 ila %89, p<0.001). İkinci çalışmada, indeks vakaları tedavi edilmemiştir
ve semptomatik influenza insidansı, plaseboyla %19’dan (242 ailenin 46’sı) RELENZA ile %4’e
8(245 ailenin 10’u) düşmüştür (%81 koruma etkililiği; %95 CI: %64 ila %90, p<0.01).
Sonuçların influenza A veya B’li alt gruplarda benzer olduğu belirlenmiştir. Toplam 2128 kişinin
alındığı bu çalışmalarda, 553 çocuğun 5-11 yaş arasında olduğu ve bunlar arasından 123
çocuğun 5-6 yaşında olduğu belirlenmiştir. 5-6 yaş grubunda laboratuvar testleriyle doğrulanmış
semptomatik influenza insidansı (zanamivire karşı plasebo), birinci çalışmada 1/28’e (%4) karşı
4/33 (%12) ve ikinci çalışmada 1/36’ya (%3) karşı 4/26 (%15) olarak belirlenmiş olup, bu
sonuçların daha büyük yaş kategorileriyle uyumlu olduğu görülmektedir. Ancak, çalışmalar her
bir yaş kategorisindeki koruma etkililiğini gösterecek güçte olmadığı için, resmi bir alt grup
analizi yapılmamıştır.
Mevsimsel Profilaksi
İki mevsimsel profilaksi çalışmasında toplum içinde görülen salgınlar esnasında 28 gün boyunca
günde bir defa alınan RELENZA 10 mg ve plasebo değerlendirilmiştir. Aşılanmamış, ≥18
yaşındaki sağlıklı yetişkinlerin alındığı birinci çalışmada, semptomatik influenza insidansı,
plaseboyla %6.1'den (34/554) RELENZA ile %2.0'a (11/553) düşmüştür (%67 koruma etkililiği;
%95 CI: %39 ila %83, p<0.001). İkinci çalışmaya influenzaya bağlı komplikasyon riskinin
yüksek olduğu, toplum içinde yaşayan ≥12 yaşındaki gönüllüler alınmış ve katılımcıların
%67’sine çalışma sezonunda aşı uygulanmıştır. Yüksek risk, ≥65 yaşındaki gönüllüler ve akciğer
veya kardiyovasküler sistem bozuklukları gibi kronik hastalıkları veya diyabeti olan gönüllüler
olarak tanımlanmıştır. Bu çalışmada, semptomatik influenza insidansı plasebo ile %1.4’ten
(23/1685) RELENZA ile %0.2’ye (4/1678) düşmüştür (%83 koruma etkililiği; %95 CI: %56 ila
%93, p<0.001).
Sınırlı ve kesin olmayan veriler nedeniyle, huzur evi ortamında gribin önlenmesinde
RELENZA’nın etkililiği kanıtlanmamıştır.
5.2. Farmakokinetik özellikler
Genel özellikler
Emilim:
İnsandaki farmakokinetik çalışmalarda mutlak oral solüsyondaki zanamivirin biyoyararlılığı
düşük (ortalama (min, maks.) % 2 (%1, %5)) bulunmuştur. Oral olarak inhale edilen
zanamivir ile yapılan benzer çalışmalarda, serum konsantrasyonunun 1-2 saat içinde doruk
noktasına ulaşacak şekilde dozun yaklaşık % 10-20’sinin sistemik dolaşıma geçtiği
saptanmıştır. İlacın emiliminin zayıf olması sistemik konsantrasyonunun düşük olmasına
neden olur, bu yüzden de oral inhalasyon sonrası zanamivir sistemik olarak önemli bir
oranda alınmamış olunur. Tekrarlayan oral inhalasyon şeklindeki uygulamadan sonra,
kinetiğinde bir değişiklik olduğuna dair kanıt bulunmamaktadır.
Dağılım:
Zanamivir plazma proteinlerine düşük oranda bağlanır (< %10). Yetişkinlerde zanamivirin
dağılım hacmi yaklaşık 16L’dir bu da yaklaşık hücredışı su hacmi kadardır.
Oral inhalasyonu takiben zanamivir solunum sisteminde yoğun konsantrasyonlarda depolanır,
böylece ilaç influenza enfeksiyonu olan bölgelere dağılabilir. 10 mg’lik tek doz uygulamayı
takiben influenza virus replikasyonunun en yoğun olduğu yer olan hava yolları epitelindeki
zanamivir konsantrasyonu ölçülmüştür. 12 ve 24. saatlerde zanamivir konsantrasyonu
9sırasıyla ortalama viral nöraminidaz IC50’nin 337 (58-1593 arası) ve 52 (17-286 arası) katı
olarak ölçülmüştür. Zanamivirin solunum sisteminde yüksek konsantrasyonda bulunması, viral
nöraminidazın inhibisyonunun hızlı başlaması ile sonuçlanacaktır. Majör birincil birikme
alanı orofarinks olup (ortalama %78), zanamivir buradan hızlı bir şekilde elimine edilerek
sindirim sistemine gönderilir. Her iki akciğerdeki erken birikim oranının %8 ila %21 arasında
değiştiği görülmüştür.
Biyotransformasyon:
Zanamivirin metabolize olmadan değişmemiş halde böbreklerden atıldığı ve metabolize
olmadığı gösterilmiştir. In vitro çalışmalar, zanamivirin insan hepatik mikrozomlarında sitokrom
P450 izoenzimlerinin (CYP1A/2, A6, 2C9, 2C18, 2D6, 2E1, 3A4) çeşitli prob substratlarının
aktivitesini etkilemediği ve sıçanlarda sitokrom P450 ekspresyonunu indüklemediği kanıtlanmış
olup, bu durum zanamivir ve diğer ilaçlar arasında metabolik etkileşimlerin in vivo olarak
mümkün olmadığını göstermektedir.
Eliminasyon:
Zanamivirin oral inhalasyon yoluyla uygulama sonrasındaki serum yarılanma ömrü 2.6 ila 5.05
saat arasında değişmektedir. Tamamı idrarla değişmeden atılmaktadır. Toplam klerens, idrar
klerensiyle tahmin edildiği üzere 2.5 ila 10.9 L/saat arasında değişmektedir. Renal eliminasyon
24 saat içinde tamamlanır.
Hastalardaki karekteristik özellikler
Geriyatrik hastalar:
İnhale zanamivir için günlük 20 mg’lık tedavi dozlarında biyoyararlanım düşük olduğundan
(%10-20) hastalarda zanamivir için sistemik maruz kalma anlamlı düzeyde değildir.
Farmakokinetiğinde yaşa bağlı klinik anlam taşıyabilecek bir değişikliğin olması olası değildir
ve doz değişikliği önerilmez.
Pediyatrik hastalar:
Açık etiketli tek doz bir çalışmada, zanamivirin farmakokinetiği, 6-12 yaş arası kuru toz (10 mg)
inhalasyon formülasyonu (Diskhaler cihazı) kullanan pediatrik gönüllülerde değerlendirilmiştir.
Sistemik maruziyetin yetişkinlerde 10 mg inhale tozla benzer olduğu belirlenmiş, ancak
değişkenliğin tüm yaş gruplarında yüksek olduğu ve en küçük çocuklarda daha belirgin olduğu
görülmüştür. Beş hasta, tüm zaman noktalarında veya dozdan 1.5 saat sonra tespit edilemeyen
serum konsantrasyonları nedeniyle çalışma dışı bırakılmış olup, bu durum ilaç dağılımının
yetersiz olduğunu göstermektedir.
Böbrek bozukluğu olan hastalar:
İnhale zanamivir için günlük tedavi edici doz olan 20 mg’ın biyoyararlanımı düşüktür (%10-
20) ve bu yüzden de zanamivir için sistemik maruz kalma anlamlı düzeyde değildir.
Zanamivirin güvenlik sınırlarının genişliği göz önüne alındığında, ciddi böbrek yetmezliği
olan hastalarda maruz kalmada muhtemel artış sorun oluşturmaz ve inhale zanamivir için doz
ayarlaması gerekli değildir.
Karaciğer bozukluğu olan hastalar:
Zanamivir metabolize olmaz bu bakımdan karaciğer bozukluğu olan hastalarda olan
hastalarda doz ayarlaması gerekmez.
105.3. Klinik öncesi güvenlilik verileri
Hayvanlar üzerinde yapılan toksikoloji çalışmalarında zanamivir uygulaması herhangi bir
klinik etki ile ilişkili bulunmamıştır. Zanamivir genotoksik değildir ve sıçanlar ile fareler
üzerinde yapılan uzun süreli karsinojenite çalışmalarında karsinojenik potansiyeli ile ilgili
kanıt görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (inek sütünden elde edilmektedir)
6.2. Geçimsizlikler
Geçerli değildir.
6.3. Raf ömrü
84 ay
6.4. Saklamaya yönelik özel uyarılar
◦
RELENZA 30 C altındaki oda sıcaklığında saklanmalıdır.
6.5. Ambalajın niteliği ve içeriği
RELENZA, her birinde 5 mg zanamivir ve 20 mg laktoz bulunan düzenli dağılmış 4 blister
içeren dairesel folyo diskten (ROTADİSK) oluşur. Diskhaler ilacın uygulanması için temin
edilmektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha
edilmelidir.
Kullanma talimatı
Toz haldeki ilaç, ağızdan akciğerlere nefesle birlikte çekilir. Diskhaler cihazına ayrı ayrı
blisterlerin içinde ilaç bulunan bir disk yerleştirilir ve alet çalıştırıldığında bir blister açılır.Daha
ayrıntılı kullanım talimatları için her ambalaj içinde bulunan, hastalar için hazırlanan
kullanma talimatına bakınız.
Hastalar için hazırlanan kullanma talimatları
İlk dozu uygulamadan önce bu talimatı dikkatlice okuyunuz. Eğer DİSKHALER’in nasıl
kullanacağınızdan hala emin değilseniz, talimatları sizinle birlikte gözden geçirmesi için
eczacınıza danışınız.
11Diskhaler üç kısımdan oluşur:
Talimatı adım adım gözden geçirinceye kadar ROTADİSK’i parçalarına ayırmayın.
Ağızlık Kapağı
Ağızlık
Tekerlek
Parmakla kavranan çıkıntılar
Delici iğne
Menteşe kapağı
ROTADİSK, DİSKHALER’in içine konmaya uygundur.
ROTADİSK, DİSKHALER tekerleğinin üzerine konmaya uygundur.
ROTADİSK 4 blisterden oluşur. Her blister toz şeklindeki RELENZA’dan bir doz içerir.
Önemli:
ROTADİSK’in herhangi bir blisterini, DİSKHALER’e koymadan önce delmeyiniz.
Dozlar arasında DİSKHALER’deki bir ROTADİSK’i saklayabilirsiniz, fakat dozu
inhale etme öncesine kadar blisteri delmeyiniz.
• DİSKHALER’i temiz muhafaza ediniz. Kullandıktan sonra ağızlığı kağıt bir mendille
siliniz ve kullanım aralarında mavi ağızlık kapağı yerine kapatınız.
12RELENZA DİSKHALER’i kullanmak için basamaklar
1. Ağızlığın kapağını çıkarınız,
İç ve dış kısımlarının temiz olduğundan emin olunuz.
2. Beyaz tablanın köşelerinden tutunuz ve tablanın kenarlarındaki tüm plastik çıkıntılar
görülünceye kadar hafifçe dışarı çekiniz.
3. Baş ve işaret parmağınızı bu çıkıntıların üzerine yerleştiriniz, içeri doğru bastırınız ve tablayı
ana gövdeden dışarı doğru çekiniz.
B eyaz gövde kolayca dışarı çekilecektir.
4. Yeni bir RELENZA ROTADİSKİ koyu renkli tekerleğin üzerine yerleştiriniz.
B listerin yazılı kısmının yukarıda, yüzünün ise aşağı gelecek şekilde yerleştiğinden emin
olun. Blisterler tekerlekteki boşluklara tam olarak yerleşir.
5. Tablayı iterek ana gövdenin içine tam olarak sokunuz.
RELENZA’ı hemen inhale etmeye hazır değilseniz, mavi ağızlık kapağını takın.
13İnhalasyon için :
Dozu inhale etmeden hemen önceye kadar bu işlemi yapmayınız.
6. DİSKHALER’i yatay olarak tutunuz
Kapağı kalkabileceği kadar yukarı doğru kaldırın, kalkacaktır.
Kapak tamamen dikey konuma gelmelidir. Blisterin başından sonuna kadar delindiğinden emin
olun.
Kapağı geriye doğru itin (kapatın)
DİSKHALER’niz şu anda kullanıma hazırdır. Dozu inhale edene kadar yatay pozisyonunu
koruyunuz.
İlacın inhale edilmesi:
7. DİSKHALER’e ağzınızın içinde değilken basmayınız. Nefesinizi rahatça verebildiğiniz
kadar veriniz, DİSKHALER’i ağız hizanıza kadar kaldırınız. DİSKHALER’in içine
üflemeyiniz.
DİSKHALER’i yatay tutunuz.
Ağızlığı dişlerinizin arasına alınız. Dudaklarınızı ağızlığın çevresini saracak şekilde sıkıca
kapatınız.
Ağızlığı ısırmayınız. Ağızlığın yanındaki hava deliklerini kapatmayınız. Ağızlığınızdan devamlı
ve derin nefes alın. Nefesinizi bir süre tutun. DİSKHALER’i ağzınızdan uzaklaştırın.
Nefesinizi rahatça tutabildiğiniz kadar tutun.
Bir sonraki blisteri hazırlamak (dozunuzun ikinci bölümü):
8. Beyaz tablayı çekebildiğiniz kadar çekiniz (tamamen çıkarmayınız), daha sonra tekrar geri
itiniz.
14Bir sonraki blister görünene kadar, tekerleği çeviriniz.
Yeniden inhalasyon yapmanız gerektiğinde, dolu blisteri delici iğnenin altındaki pozisyonuna
getiriniz.
Yeniden 6. ve 7. basamaklardaki gibi ilacı inhale ediniz.
9. Bütün dozu inhale ettikten sonra (normal olarak iki blister):
Ağızlığı kağıt bir mendille temizleyin ve mavi ağızlık kapağınız yerine takın. DİSKHALER’i
temiz tutmanız önemlidir.
ROTADİSK’in yenilenmesi:
10. Dört blisterin hepsi tamamiyle boşaldığında, ROTADİSK’i DİSKHALER’den çıkarınız ve
yeni bir tane yerleştiriniz, 1-5 basamaklarda anlatıldığı şekilde hareket ediniz.
7. RUHSAT SAHİBİ
GlaxoSmithKline İlaçları San. ve Tic. A.Ş. Büyükdere Cad. No.173, 1.Levent Plaza
B Blok 34394 1.Levent/İstanbul
Tel. No : 212 – 339 44 00
Faks No : 212 – 339 45 00
8. RUHSAT NUMARASI
112/19
9. İLK RUHSAT TARİHİ / RUHSAT YENİLEME TARİHİ
Ruhsat tarihi: 04.04.2002
Ruhsat yenileme tarihi: 04.04.2007
10. KÜB’ÜN YENİLENME TARİHİ
15