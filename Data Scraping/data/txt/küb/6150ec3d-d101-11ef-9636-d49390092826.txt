KISA ÜRÜN BİLGİSİ
1. BEŞERİ TIBBİ ÜRÜNÜN ADI
PEFSAL 25 mcg/125 mcg aerosol inhalasyonu, süspansiyon
2. KALİTATİF VE KANTİTATİF BİLEŞİM
Etkin madde:
Her püskürtmede;
25 mikrogram salmeterol’e eşdeğer 36,3 mikrogram salmeterol ksinafoat
125 mikrogram flutikazon propiyonat
Yardımcı maddeler:
Yardımcı maddeler için Bölüm 6.1’e bakınız.
3. FARMASÖTİK FORM
Basınçlı inhalasyon, süspansiyon
4. KLİNİK ÖZELLİKLER
4.1 Terapötik endikasyonlar
Astım semptomlarının düzeltilmesi ve kontrol altına alınması amacıyla kullanılır. Astım
hastalığının basamaklı tedavisinde 3. basamaktan itibaren verilir. Orta ve ağır KOAH
olgularında semptomları ve atak sıklığını azaltır.
4.2 Pozoloji ve uygulama şekli
Pozoloji/uygulama sıklığı ve süresi:
PEFSAL Inhaler sadece inhalasyon yolu ile uygulanır.
Hastalara semptomların görülmediği zamanlar da dahil olmak üzere PEFSAL’in optimum
yarar sağlamak üzere günlük olarak kullanılması gerektiği bilgi verilmelidir.
Hastalar düzenli olarak bir doktor tarafından değerlendirilmeli, aldıkları PEFSAL dozunun
optimum düzeyde kalması sağlanmalı ve doz sadece doktor önerisi ile değiştirilmelidir.
Doz, belirtileri etkili olarak kontrol eden en düşük doza ayarlanmalıdır. Günde iki kez
uygulanan en düşük kombinasyon dozajıyla semptomların kontrolü sağlandığında, bir sonraki
adımda inhale kortikosteroidin tek başına kullanımı test edilmelidir.
1 / 25Alternatif olarak, uzun süre etkili beta-2 agonistlerinin kullanılması gereken hastalar, reçete
eden hekimin görüşüne göre hastalık kontrolünü sağlamakta yeterli olacağı düşünülüyorsa,
günde bir kez PEFSAL alacak şekilde de titre edilebilirler. Hastada gece görülen semptom
öyküsü varsa ve günde bir kez dozlam uygulanıyorsa doz geceleri verilmeli; hastada
genellikle gündüz görülen semptom öyküsü varsa doz sabahları verilmelidir.
Hastalara hastalıklarının şiddetine göre uygun flutikozan propiyonat dozu içeren PEFSAL
verilmelidir.
Not: PEFSAL Inhaler 25 mikrogram/ 50 mikrogram dozu şiddetli astımı olan erişkinlerde ve
çocuklarda kullanıma uygun değildir. Reçete eden hekim, astımlı hastalarda flutikazon
propiyonatın mikrogram cinsinden günlük dozun yaklaşık yarısı kadar dozda diğer inhale
steroidler kadar etkin olduğunun bilincinde olmalıdırlar. Bireysel olarak bir hastada önerilen
rejimin dışında dozajların gerekmesi durumunda, uygun beta-agonisti ve/veya kortikosteroid
dozları reçete edilmelidir.
Tavsiye edilen dozlar:
Astım
Erişkinler ve 12 yaş ve üstündeki adolesanlar:
Günde iki kez iki inhalasyon halinde 25 mikrogram salmeterol ve 50 mikrogram flutikazon
propiyonat.
Veya günde iki kez iki inhalasyon halinde 25 mikrogram salmeterol ve 125 mikrogram
flutikazon propiyonat
Veya günde iki kez iki inhalasyon halinde 25 mikrogram salmeterol ve 250 mikrogram
flutikazon propiyonat.
Astımın hızlı şekilde kontrol edilmesi gereken, orta dereceli inatçı astımı olan erişkin veya
adolesan hastalarda (hastanın günlük semptomlarına, günlük kurtarma ilacı kullanımına ve
orta ila şiddetli hava yolu sınırlamasına göre tanımlanır) kısa süreli bir PEFSAL denemesi
başlangıç tedavisi olarak kabul edilebilir. Bu durumlarda, önerilen başlangıç dozu günde iki
kez iki inhalasyon olarak 25 mikrogram salmeterol ve 50 mikrogram flutikazon propiyonattır.
Astım kontrolü sağlandığında, tedavi tekrar gözden geçirilmeli ve hastaların tek başına inhale
kortikosteroid alacak şekilde dozun azaltılması düşünülmelidir. Tedavide doz azaltılırken
hastaların düzenli olarak takip edilmesi önemlidir.
Bir veya iki hastalık şiddeti kriteri eksik olduğunda, başlangıç tedavisi olarak tek başına
inhale flutikazon propiyonat kullanımına kıyasla net bir yarar gösterilmemiştir. Genel olarak
2 / 25inhale kortikosteroidler hastaların büyük çoğunluğunda birinci basamak tedavi olmaya devam
etmektedir. PEFSAL’in hafif astımın ilk tedavisinde kullanımı amaçlanmamaktadır. PEFSAL
25 mikrogram /50 mikrogram dozları, şiddetli astımı olan çocuklarda ve erişkinlerde
kullanıma uygun değildir; şiddetli astım hastalarında herhangi bir sabit kombinasyonun
kullanılmasından önce uygun inhale kortikosteroid dozunun gösterilmesi önemlidir.
Kronik Obstrüktif Akciğer Hastalığı (KOAH)
Yetişkinler:
Yetişkin hastalar için tavsiye edilen doz günde 2 kez 2 inhalasyon 25/125 mikrogram –
25/250 mikrogram salmeterol /flutikazon propiyonattır.
Kullanımı:
Hastalara inhaleri nasıl kullanacakları ve bakımını nasıl yapacakları konusunda bilgi verilmeli
ve inhale ilacın akciğerlere optimum dağıtımını sağlamak üzere kullanım teknikleri kontrol
edilmelidir. Hasta inhaleri kullanmada sıkıntı yaşarsa bir ara hazne (spacer) cihazı
kullanabilir. Spacer cihazlarının değiştirilmesi akciğerlere giden doz miktarında değişiklik
meydana getirebileceğinden hastalar aynı tip spacer cihazını kullanmaya devam etmelidirler.
Bir spacer cihazı kullanılmaya başlandığında veya cihaz değiştirildiğinde daima tekrar en
düşük doz titrasyonu gerçekleştirilmelidir.
Uygulama şekli:
PEFSAL sadece inhalasyon şeklinde kullanıma yöneliktir.
Hastalara inhalerlerini doğru şekilde kullanmaları için bilgi verilmelidir. İnhalasyon sırasında,
hastanın tercihen ayakta veya dik oturur konumda olması gerekir. İnhaler dikey şekilde
kullanılmak üzere tasarlanmıştır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda dozun ayarlanmasına gerek yoktur.
Karaciğer yetmezliği:
Karaciğer yetmezliği olan hastalarda PEFSAL kullanımına ilişkin bilgi yoktur.
3 / 25Pediatrik popülasyon:
4-12 yaş arası çocuklarda:
Günde iki kez iki inhalasyon halinde 25 mikrogram salmeterol ve 50 mikrogram flutikazon
propiyonat.
Çocuklarda PEFSAL inhaler ile verilen maksimum onaylı flutikazon propiyonat dozu günde
iki kez 100 mikrogram’dır.
4 yaşından küçük çocuklarda PEFSAL kullanımına ilişkin veri yoktur.
Geriyatrik popülasyon:
Yaşlı hastalarda dozun ayarlanmasına gerek yoktur.
4.3 Kontrendikasyonlar
PEFSAL, etkin madde veya yardımcı maddelerden herhangi birine karşı aşırı duyarlılığı olan
hastalarda kontrendikedir (bkz. Bölüm 6.1).
4.4 Özel kullanım uyarıları ve önlemleri
Hastalığın kötüleşmesi
PEFSAL’in içeriğinde bulunan salmeterol gibi uzun etkili β agonistler kullanılırken, özellikle
2
astım ile ilgili advers olaylar bakımından, bu ilaç başlandıktan sonra ilk üç ay hastalar
yakından takip edilmelidir.
PEFSAL hızlı ve kısa etkili bir bronkodilatör (örneğin salbutamol) kullanımı gerektiren akut
astım belirtilerini rahatlatmak için kullanılmamalıdır. Hastalara akut astım ataklarında
rahatlamak için kullanmaları gereken ilaçları her zaman yanlarında bulundurmaları tavsiye
edilmelidir.
Hastalar alevlenme dönemlerinde ise ya da önemli ölçüde veya akut olarak kötüye giden
astım şikayetleri varsa, uzun etkili beta agonistlerle tedaviye başlanmamalıdır.
PEFSAL ile tedavi sırasında astımla ilişki ciddi advers etkiler veya alevlenmeler
gerçekleşebilir. Hastalara, PEFSAL tedavisine başladıktan sonra astım semptomları kontrol
4 / 25altına alınamaz veya kötüleşirse tedaviye devam etmeleri ancak yine de hekimlerine
danışmaları gerektiği anlatılmalıdır.
Rahatlatıcı ilaç (kısa etkili bronkodilatörler) kullanımı gereksinimlerinde artış veya rahatlatıcı
ilaçlara yanıtta azalma astım kontrolünde bozulmaya işaret eder ve hastalar bir hekim
tarafından değerlendirilmelidir.
Astım kontrolünün ani ve ilerleyen şekilde kötüleşmesi hayatı tehdit eden bir durumdur ve
hastanın bir hekim tarafından tekrar muayene edilmesi gereklidir. Kortikosteroid dozunun
artırılması düşünülmelidir.
Astım semptomları kontrol altına alındığında, PEFSAL dozunun kademeli olarak azaltılması
değerlendirilebilir. Tedavi kademeli olarak azaltılırken hastaların düzenli olarak kontrol
edilmesi önemlidir. PEFSAL’in etkili en düşük dozu kullanılmalıdır (bkz. Bölüm 4.2).
Astımlı hastalarda alevlenme riski nedeniyle PEFSAL tedavisi ani olarak kesilmemelidir,
tedavi dozu hekim gözetiminde kademeli olarak azaltılmalıdır. KOAH’lı hastalarda tedavinin
kesilmesine semptomatik dekompanzasyon eşlik edebilir ve tedavinin kesilmesi bir hekim
gözetiminde yapılmalıdır.
Kortikosteroid içeren tüm inhale ilaçlarla olduğu gibi, aktif veya sessiz akciğer tüberkülozu,
olan hastalarda mantar, virüs ya da diğer solunum yolu enfeksiyonları olan hastalarda
PEFSAL dikkatli kullanılmalıdır. Gerekli olduğu takdirde uygun tedavi derhal başlatılmalıdır.
Kardiyovasküler etkiler
Yüksek terapötik dozlarda PEFSAL, seyrek olarak kardiyak aritmilere (örneğin;
supraventriküler taşikardi, ekstrasistolleri ve atriyal fibrilasyon) ve serum potasyum
seviyesinde geçici hafif azalmalara neden olabilir. Ciddi kardiyovasküler bozuklukları veya
kalp ritm bozuklukları olan hastalarda ve diabetes mellitus, tirotoksikozis, tedavi edilmemiş
hipokalemi veya düşük serum potasyum seviyesine predispoze hastalarda PEFSAL dikkatli
kullanılmalıdır.
5 / 25Hiperglisemi
Çok seyrek olarak kan glukoz düzeylerinde artış rapor edilmiştir (bkz. Bölüm 4.8) ve diabetes
mellitus öyküsü olan hastalara reçete edilirken bu husus göz önünde bulundurulmalıdır.
Paradoksal bronkospazm
Diğer inhalasyon tedavilerinde olduğu gibi, doz uygulamasından hemen sonra başlayan hırıltı
artışı ve nefes darlığı ile birlikte paradoksal bronkospazm ortaya çıkabilir. Paradoksal
bronkospazm, hızlı etkili bronkodilatöre yanıt verir ve hemen tedavi edilmelidir. PEFSAL
derhal kesilmeli, hasta değerlendirilmeli ve gerekli ise alternatif tedaviye başlanmalıdır.
β2 agonist tedavisinin tremor, çarpıntılar ve baş ağrısı gibi farmakolojik yan etkileri
bildirilmiştir fakat bunlar geçici olma ve düzenli tedaviyle birlikte azalma eğilimindedir.
Sistemik kortikosteroid etkiler
Herhangi bir inhale kortikosteroid ile, özellikle yüksek dozlarda, uzun süre kullanıldığında
sistemik etkiler oluşabilir. Oral kortikosteroid uygulamasına göre bu etkilerin oluşma olasılığı
çok daha azdır (bkz. Bölüm 4.9). Olası sistemik etkiler; Cushing sendromu, Cushing benzeri
belirtiler, adrenal supresyon, çocukların ve adolesanların büyümesinde gecikme, kemik
mineral dansitesinde azalma, katarakt ve glokom ile daha seyrek olarak psikomotor
hiperaktivite, uyku bozukluğu, anksiyete, depresyon veya agresyon (özellikle çocuklarda) gibi
psikolojik veya davranışsal etkileri içerir. Bu nedenle, astımı olanlarda tedavinin düzenli
olarak değerlendirilmesi ve inhale kortikosteroid dozunun, etkili kontrolü sağlayan en
düşük doza ayarlanması önemlidir.
Hastaların yüksek dozlarda inhale kortikosteroidlerle uzun süreli tedavisi adrenal supresyon
ve akut adrenal krize neden olabilir. 500 ila 100 mikrogram flutikazon propiyonat dozlarında
çok seyrek olarak adrenal supresyon ve akut adrenal krizler ile ilgili bildirimler
bulunmaktadır. Potansiyel olarak akut adrenal krizi tetikleyebilecek durumlar travma cerrahi
girişim, enfeksiyon veya dozda ani azalmaları içerir. Gözlenen semptomlar genellikle belirsiz
anoreksi, karın ağrısı, kilo kaybı, yorgunluk, baş ağrısı, bulantı, kusma, hipotansiyon, bilinç
seviyesinde azalma, hipoglisemi ve kasılma nöbeti. Stres veya elektif cerrahi girişim sırasında
ilave sistemik kortikosteroid tedavisi düşünülmelidir.
6 / 25Salmeterol ve flutikazon propiyonatın sistemik emilimi büyük ölçüde akciğerlerde
gerçekleşmektedir. Bir ölçülü doz inhaler ile bir spacer cihazının kullanımı akciğerlere ilaç
salıverilmesini arttırabildiğinden bunun sistemik yan etki riskinde bir artışa neden olma
potansiyeli olduğu göz önünde bulundurulmalıdır. Tek doz farmakokinetik verileri, Volumatic
spacer cihazı ile kullanımı ile kıyaslandığında, AeroChamber Plus spacer cihazı PEFSAL
inhaler ile kullanıldığında salmeterol ve flutikazon propiyonat sistemik maruziyetini iki kat
arttırabilme ihtimalini göstermiştir.
İnhale flutikazon propiyonat tedavisinin oral steroid ihtiyacını minimize etmesi beklenir,
ancak oral steroidlerden transfer edilen hastalarda önemli bir süre adrenal yetmezlik riski
olabilir. Bu nedenle, bu tip hastaların yakından takip edilmesi ve adrenokortikol fonksiyonun
izlenmesi gereklidir. Geçmişinde yüksek doz acil durum kortikosteroid tedavisi gereken
hastalarda da bu risk mevcut olabilir. Stres yaratması muhtemel acil ve elektif durumlarda
adrenal yanıt bozukluğu olasılığı daima akılda tutulmalıdır ve uygun kortikosteroid tedavisi
düşünülmelidir. Adrenal yetmezliğin derecesi elektif girişimlerden önce uzman
değerlendirmesi gerektirebilir.
Ritonavir, plazmadaki flutikazon propiyonat konsantrasyonunu büyük ölçüde artırabilir. Bu
nedenle, hastaya potansiyel yararı sistemik kortikosteroid yan etkilerinden fazla olmadığı
sürece birlikte kullanımdan kaçınılmalıdır. Flutikazon propiyonatın diğer güçlü CYP3A
inhibitörleriyle birlikte kullanımında da sistemik yan etki riski artar (bkz. Bölüm 4.5).
KOAH hastalarında pnömoni
Kortikosteroid içeren inhale ilaçları alan KOAH hastalarında, hastaneye yatış gerektiren
pnömoni dahil pnömoni insidansında artış gözlemlenmiştir. Artan steroid dozu ile pnömoni
riskinde artış kanıtları bulunmaktadır, ancak bu durum çalışmaların tamamında kesin olarak
gösterilmemiştir.
Kortikosteroid içeren inhale ilaçlarının pnömoni riskinin büyüklüğü konusunda sınıf içi
farklılık için kesin klinik kanıt bulunmamaktadır.
Hekimler, KOAH hastalarında olası pnömoni gelişimine karşı, enfeksiyonların klinik
özellikleri ile KOAH semptomlarının alevlenme durumunun karışması ihtimali dolayısıyla
dikkatli olmalıdırlar.
7 / 25KOAH hastalarındaki pnömoni risk faktörleri arasında; sigara içimi, ileri yaş, düşük vücut
kitle indeksi ve şiddetli KOAH bulunmaktadır.
Plaseboya kıyasla PEFSAL alan ve Kronik Obstrüktif Akciğer Hastalığı (KOAH) bulunan
hastalarda yapılan 3 yıllık bir çalışmada alt solunum yolu enfeksiyonları (özellikle pnömoni
ve bronşit) daha sık bildirilmiştir (bkz. Bölüm 4.8). Üç yıllık KOAH çalışmasında; yaşlı
hastalar, daha düşük vücut kitle endeksi olan (<25kg/m2) hastalar ve çok şiddetli hastalığı
(FEV’ı beklenenin <%30’u) bulunan hastalarda tedaviden bağımsız şekilde pnömoni gelişme
riski en yüksek düzeydedir. Bu enfeksiyonların klinik özellikleri ve alevlenme sıklıkla aynı
anda meydana geldiğinden, hekimler KOAH hastalarında pnömoni ve diğer alt solunum yolu
enfeksiyonlarının olası gelişimi konusunda dikkatli olmalıdır. Şiddetli KOAH bulunan
hastada pnömoni gelişirse PEFSAL ile tedavi yeniden değerlendirilmelidir.
CYP3A4 inhibitörleriyle etkileşim
Sistemik ketokonazol ile birlikte kullanımı salmetorolün sistemik maruziyetini ciddi ölçüde
artırmaktadır. Bu durum sistemik etkilerin (örn. QTc aralığının uzaması ve palpitasyonlar)
insidansında artışa neden olabilir. Bu nedenle hastaya olan potansiyel yararı sistemik
salmeterol yan etkileri riskinden fazla olmadıkça CYP3A4 inhibitörleriyle birlikte
kullanımından kaçınılmalıdır.
Görme bozuklukları
Sistemik ve topikal kortikosteroid kullanımında görme bozuklukları rapor edilebilir. Bir
hastada bulanık görüş veya diğer görme bozukluğu şikayetleri varsa, sistemik ve topikal
kortikosteroid kullanımı sonrası bildirilen katarakt, glokom veya santral seröz korioretinopati
(CSCR) gibi nadir hastalıkların olası nedenlerinin değerlendirilmesi için hasta oftalmoloji
uzmanına yönlendirilmelidir.
Pediyatrik popülasyon
Yüksek doz flutikazon propiyonat (genellikle 1000 mikrogram/gün veya daha fazla) alan 16
yaşın altındaki çocuklar ve ergenler risk altında olabilir. Özellikle yüksek dozlarda uzun süreli
tedavide sistemik etkiler gerçekleşebilir. Olası sistemik etkiler; Cushing sendromu, Cushing
benzeri belirtiler, adrenal supresyon, akut adrenal kriz, çocukların ve adolesanların
büyümesinde gecikme ile daha seyrek olarak psikomotor hiperaktivite, uyku bozukluğu,
8 / 25anksiyete, depresyon veya agresyon dahil psikolojik veya davranışsal etkileri içerir. Çocuk
veya ergen hastanın pediyatrik solunum uzmanına sevk edilmesi düşünülmelidir.
Uzun süre inhale kortikosteroid tedavisi alan çocukların boyunun düzenli olarak izlenmesi
tavsiye edilmektedir. İnhale kortikosteroid astım kontrolünü sağlayan en düşük dozda
kullanılmalıdır.
Bu tıbbi ürün az miktarda-her dozda 100 mg’dan daha az etanol (alkol) içerir.
4.5 Diğer tıbbi ürünlerle etkileşimler ve diğer etkileşim şekilleri
Bu tıbbi ürün az miktarda-her dozda 100 mg'dan daha az etanol (alkol) içerir.
βeta adrenerjik blokörler salmeterolün etkisini zayıflatabilir veya antagonize edebilir. Astımlı
hastalarda kullanımları için gerekli nedenler olmadığı sürece hem selektif olmayan hem de
selektif β blokeörlerin kullanılmasından kaçınılmalıdır. Beta-2 agonist tedavisiyle potansiyel
olarak ciddi hipokalemi gerçekleşebilir. Akut şiddetli astımda bu etki ksantin türevleri,
steroidler ve diüretikler ile eş zamanlı tedavi ile artabileceğinden özel dikkat tavsiye edilir.
Diğer beta adrenerjik içeren ilaçların eş zamanlı kullanımı potansiyel aditif etkiye sahip
olabilir.
Flutikazon propiyonat
Normal şartlar altında, bağırsak ve karaciğerde sitokrom P450 3A4 enziminin aracılık ettiği
yoğun ilk geçiş metabolizması ve yüksek sistemik klirens nedeniyle inhale dozlamdan sonra
flutikazon propiyonatın düşük plazma konsantrasyonları elde edilmektedir. Bu nedenle
flutikazon propiyonat aracılı klinik açıdan anlamlı ilaç etkileşimleri muhtemel değildir.
Sağlıklı gönüllülerde intranazal flutikazon propiyonat ile yapılan bir etkileşim çalışmasında,
günde iki kez ritonavir (oldukça potent bir sitokrom P450 3A4 inhibitörü) 100 mg dozu,
flutikazon propiyonat plazma konsantrasyonlarını yüzlerce kat artırmış ve serum kortizol
konsantrasyonlarının belirgin şekilde azalmasına neden olmuştur. Bu etkileşime ilişkin
bilgiler inhale flutikazon propiyonat için mevcut değildir, ancak flutikazon propiyonat plazma
düzeyinde belirgin bir artış beklenmektedir. Cushing sendromu ve adrenal süpresyon vakaları
bildirilmiştir. Yararları, artan sistemik kortikosteroid yan etkiler riskinden daha yüksek
olmadığı, sürece bu kombinasyondan kaçınılmalıdır.
9 / 25Sağlıklı gönüllülerde yapılan küçük ölçekli bir çalışmada, daha düşük potense sahip bir
CYP3A inhibitörü olan ketokonazol tek inhalasyondan sonra flutikazon propiyonat
maruziyetini %150 artırmıştır. Bu etki tek başına flutikazon propiyonata kıyasla plazma
kortizol düzeyinde daha fazla düşüşe neden olmuştur. İtrakonazol ve kobisistat içeren ilaçlar
gibi diğer potent CYP3A inhibitörleri ve eritromisin gibi orta kuvvetli CYP3A inhibitörleri ile
birlikte tedavinin de sistemik flutikazon propiyonat maruziyetini ve sistemik yan etki riskini
artırması beklenmektedir. Hastaya olan potansiyel yararı sistemik kortikosteroid yan etkileri
riskinden fazla olmadıkça birlikte kullanımdan kaçınılmalıdır. Birlikte kullanımda hastalar
sistemik kortikosteroid yan etkileri açısından takip edilmelidir.
Salmeterol
Kuvvetli CYP3A4 inhibitörleri
15 sağlıklı gönüllüde 7 gün süreyle yürütülen Bbir ilaç etkileşim çalışmasında eşzamanlı
sistemik ketokonazol (oral olarak günde bir kez 400 mg) salmeterol (günde iki kez inhale 50
mikrogram) kullanımının plazma salmeterol maruziyetini anlamlı derecede artırdığı
gözlenmiştir (C 1.4 kat ve EAA 15 kat), Bu durum salmeterol tedavisinin diğer sistemik
maks
etkilerinin (örneğin, QTc aralığının uzaması ve palpitasyonlar) insidansının tek başına
salmeterol veya ketokonazole tedavisi ile karşılaştırıldığında artmasına neden olabilir (Bkz
4.4).
Kan basıncı, kalp hızı, kan glukoz ve kan potasyum düzeylerinde klinik açıdan anlamlı etkiler
görülmemiştir. Ketokonazol ile birlikte uygulanımı salmeterol eliminasyon yarılanma ömrünü
veya tekrarlı dozlamla salmeterol birikimini artırmamıştır.
Ketokonazol ile eşzamanlı kullanımından, tedavinin yararları salmeterolün artan sistemik yan
etkiler riskinden daha yüksek olmadığı sürece kaçınılmalıdır. Diğer potent CYP3A4
inhibitörleri ile benzer bir etkileşim riskinin olması muhtemeldir (örneğin, itrakonazol,
telitromisin, ritonavir).
Orta düzeyde CYP 3A4 inhibitörleri
15 sağlıklı gönüllüde 6 gün süreyle birlikte, salmeterol (inhalasyon yoluyla günde iki kez 50
mikrogram) ve eritromisin (oral yolla günde bir kez 500 mg) uygulanımı salmeterol küçük
ancak istatistiksel açıdan anlamlı olmayan bir artışa neden olmuştur (Cmaks 1,4 kat ve EAA
1,2 kat). Eritromisinin birlikte uygulanımı herhangi bir yan etki ile ilişkilendirilmemiştir.
10 / 25Özel popülasyonlara ilişkin ek bilgiler
Özel popülasyonlardaki etkileşimin kapsamı bilinmemektedir.
Pediyatrik popülasyon:
Veri bulunmamaktadır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
PEFSAL’in doğum kontrol yöntemleri üzerine etkisi olup olmadığına dair herhangi bir bilgi
bulunmamaktadır.
Gebelik dönemi
PEFSAL’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir.
Gebe kadınlardan elde edilen veriler (1000’den fazla gebe vakası) salmeterol ve flutikazon
propiyonat için malformasyon veya feto / neonatal toksisitesi göstermekmektedir. Hayvan
çalışmaları beta-2 adrenoreseptör agonistleri ve glukokortikosteroidlerin uygulamasından
sonra üreme toksisitesi göstermiştir. (bkz. Bölüm 5.3).
Gebe kadınlarda PEFSAL kullanımı yalnızca anneye sağlaması beklenen yararı fetusa olan
olası bir riskten fazla ise düşünülmelidir.
Gebe kadınlarda flutikazon propiyonatın astım kontrolünü sağlayan etkili en düşük dozu
kullanılmalıdır.
11 / 25Laktasyon dönemi
Salmeterol ve flutikazon propiyonat/metabolitlerin insan sütüne geçip geçmediği
bilinmemektedir.
Çalışmalar, salmeterol ve flutikazon propiyonat ve metabolitlerinin emziren sıçanların sütüne
geçtiğini göstermiştir.
Emzirilen yenidoğanlarda/bebeklerde risk göz ardı edilemez. Emzirmenin çocuğa olan
faydaları ile tedavinin anneye olan faydaları değerlendirilerek PEFSAL tedavisinin veya
emzirmenin bırakılmasına karar verilmelidir.
Üreme yeteneği/Fertilite
İnsanlarda kullanımına dair veri bulunmamaktadır, ancak hayvan çalışmaları salmeterol veya
flutikazon propiyonat tedavisinin fertilite üzerinde etkisi olmadığını göstermiştir.
4.7 Araç ve makine kullanımı üzerindeki etkiler
PEFSAL’in araç ve makine kullanımı üzerinde etkisi yoktur veya etkisi göz ardı edilebilir
düzeydedir.
4.8 İstenmeyen etkiler
PEFSAL, salmeterol ve flutikazon propiyonat içerdiğinden, her iki bileşenle de ilişkili olan
tipte ve şiddette advers reaksiyonlar görülebilir. Bu iki bileşenin birlikte verilmesiyle ilave
advers etki bildirilmemiştir. Salmeterol/flutikazon propiyonat ile ilgili advers olaylar organ
sınıfına göre aşağıdaki sıklıklarda verilmiştir:
Çok yaygın (≥1/10); yaygın (≥1/100 ila<1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor). Sıklıklar klinik çalışma verilerinden elde edilmiştir. Plasebo ile olan
insidans göz önünde bulundurulmamıştır.
Enfeksiyonlar ve enfestasyonlar
Yaygın1,3.: Ağız ve boğazda kandidiyazis, pnömoni (KOAH hastalarında), bronşit
Seyrek: Özofajiyal kandidiyaz
12 / 25Bağışıklık sistemi hastalıkları
Yaygın olmayan: Kütanöz aşırı duyarlılık reaksiyonları, solunum semptomları (dispne),
Seyrek: Anjiyoödem (temelde yüzde ve orofarinkste ödem), solunum semptomları
(bronkospazm), anafilaktik şok dahil anafilaktik reaksiyonlar
Endokrin hastalıkları
Seyrek4: Cushing sendromu, Cushing benzeri özellikleri, adrenal süpresyonu, çocuklar ve
adolesanlarda büyüme geriliği, azalan kemik mineral yoğunluğu
Metabolizma ve beslenme hastalıkları
Yaygın3: Hipokalemi
Yaygın olmayan4: Hiperglisemi
Psikiyatrik hastalıklar
Yaygın olmayan: Anksiyete, uyku bozuklukları
Seyrek : Psikomotor hiperaktivite ve iritabilite dahil davranış değişiklikleri
(çoğunlukla çocuklarda)
Bilinmiyor: Depresyon, agresyon (çoğunlukla çocuklarda)
Sinir sistemi hastalıkları
Çok yaygın1: Baş ağrısı
Yaygın olmayan: Tremor
Göz hastalıkları
Yaygın olmayan: Katarakt
Seyrek4: Glokom
Bilinmiyor4: Bulanık görme
Kardiyak hastalıkları
Yaygın olmayan: Palpitasyon, taşikardi, atrial fibrilasyon, anjina pektoris
Seyrek: Kardiyak aritmi (supraventriküler taşikardi ve ekstrasistol dahil)
Solunum, göğüs bozuklukları ve mediastinal hastalıkları
Çok yaygın2,3: Nazofarenjit
13 / 25Yaygın: Boğaz irritasyonu, ses kısıklığı/disfoni, sinüzit1,3
Seyrek: Paradoksikal bronkospazm4
Deri ve deri altı doku hastalıkları
Yaygın1,3: Kontüzyonlar
Kas-iskelet bozuklukları, bağdoku ve kemik hastalıkları
Yaygın: Kas krampları, travmatik kırıklar1,3, artralji, miyalji
1 Plasebo ile yaygın olarak bildirilmiştir.
2 Plasebo ile çok yaygın olarak bildirilmiştir.
3 Bir 3 yıllık KOAH çalışmasında bildirilmiştir.
4 Bkz. Bölüm 4.4.
Seçili advers olayların tanımı β agonist tedavisinin tremor, çarpıntı ve baş ağrısı gibi
2
farmakolojik yan etkileri bildirilmiştir ancak bu etkiler geçici olma ve düzenli tedaviyle
birlikte azalma eğilimindedir.
Diğer inhalasyon tedavilerinde olduğu gibi, doz uygulamasından hemen sonra başlayan hırıltı
artışı ve nefes darlığı ile birlikte paradoksal bronkospazm ortaya çıkabilir. Paradoksal
bronkospazm, hızlı etkili bronkodilatöre yanıt verir ve hemen tedavi edilmelidir. PEFSAL
derhal kesilmeli, hasta değerlendirilmeli ve gerekli ise alternatif tedaviye başlanmalıdır.
Flutikazon propiyonat içeriği nedeniyle bazı hastalarda ses kısıklığı ve kandidiyaz
(pamukçuk) görülebilir. Gerek ses kısıklığı gerekse ağız ve boğaz kandidiyazı insidansı, ürün
kullanıldıktan sonra ağız yıkanarak ve/veya dişler fırçalanarak giderilebilir. Semptomatik ağız
ve boğaz kandidiyazı, PEFSAL inhaler tedavisi devam ederken topikal anti-fungal terapi ile
tedavi edilebilir.
Özel popülasyonlara ilişkin ek bilgiler
Pediyatrik popülasyon
Olası sistemik etkiler; Cushing sendromu, Cushing benzeri belirtiler, adrenal supresyon,
çocukların ve adolesanların büyümesinde gecikmeyi içerir (bkz. Bölüm 4.4). Çocuklarda
ayrıca anksiyete, uyku bozukluğu ve hiperaktiviteyle iritabilite gibi davranışsal değişiklikler
görülebilir.
14 / 25Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Semptomlar ve bulgular
PEFSAL için doz aşımına dair klinik çalışma verisi bulunmamaktadır, ancak salmeterol
ve/veya flutikazon propiyonat ile ilgili doz aşımı bilgileri aşağıda verilmiştir: Salmeterol doz
aşımının belirti ve bulguları sistolik kan basıncında artış, tremor, baş ağrısı ve taşikardidir.
PEFSAL doz aşımı için spesifik bir tedavi bulunmamaktadır. Doz aşımı durumunda hastaya
gerektiği şekilde uygun gözlem ile birlikte destekleyici tedavi uygulanmalıdır. Buna ek olarak
hipokalemi meydana gelebilir ve bu nedenle serum potasyum düzeyleri izlenmelidir.
Potasyum replasmanı göz önünde bulundurulmalıdır.
Akut: Önerilenden yüksek flutikazon propiyonat dozlarının akut inhalasyonu adrenal
fonksiyonunda geçici süpresyona neden olabilir. Adrenal fonksiyonu birkaç günde normale
döndüğünden (plazma kortizol ölçümleri doğrulamaktadır) bu doz acil tedavi
gerektirmemektedir.
İnhale flutikazon propiyonat ile kronik doz aşımı: Adrenal rezerv izlenmelidir. Sistemik
kortikosteroidler ile tedavi gerekli olabilir. Stabilizasyon sağlandığında önerilen dozda inhale
kortikosteroid ile tedaviye devam edilmelidir. Adrenal supresyon için bkz. Bölüm 4.4.
Gerek akut gerekse kronik flutikazon propiyonat doz aşımı durumunda PEFSAL tedavisine
semptom kontrolü için uygun dozda devam edilmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grup: Kortikosteroidler ve diğer ilaçlar ile kombine adrenerjikler
(Antikolinerjik Kombinasyonları Hariç)
ATC Kodu: R03AK06
15 / 25Etki mekanizması
PEFSAL, farklı etki mekanizmalarına sahip salmeterol ve flutikazon propiyonat içerir. İki
etkin maddenin ilgili etki mekanizmaları aşağıda tartışılmaktadır.
Salmeterol
Salmeterol, reseptörün sekonder bağlanma bölgesine bağlanan bir uzun yan zincire sahip,
selektif uzun etkili (12 saat) bir beta -adrenoseptör agonisttir. Salmeterol klasik kısa etkili
2
beta agonistlerin önerilen dozlarına kıyasla en az 12 saat süren daha uzun süreli
2
bronkodilatasyon sağlamaktadır.
Flutikazon propiyonat
Önerilen dozlarda inhalasyon yoluyla verilen flutikazon propiyonat, akciğerlerde bir
glukokortikoid antienflamatuvar etkiye sahiptir ve bu etki kortikosteroidler sistemik yolla
uygulandığında görülenden daha az yan etkiyle semptomlarda ve astım alevlenmelerinde
azalma sağlamaktadır.
Klinik etkililik ve güvenlilik
Salmeterol/flutikazon astım klinik çalışmaları
Uzun süreli astımlı 3416 erişkin ve adolesanda 12 aylık bir çalışmada (Optimal Astım
Kontrolünü Sağlanması, GOAL), astım tedavisi hedeflerinin erişilebilir olup olmadığının
belirlenmesi için tek başına inhale kortikosteroidler (flutikazon propiyonat) ile
salmeterol/flutikazon propiyonatın etkililik ve güvenliliği karşılaştırılmıştır. Tedavi dozu
**Toplam kontrol sağlanana veya çalışma ilacının en yüksek dozuna erişilene kadar 12
haftada bir artırılmıştır. GOAL, salmeterol/flutikazon propiyonat verilen daha fazla hastada
tek başına İKS verilen hastalara kıyasla astım kontrolü sağlandığı ve bu kontrolün daha düşük
kortikosteroid dozunda elde edildiğini göstermiştir.
*İyi kontrol altına alınmış astım, tek başına İKS’ye kıyasla salmeterol/flutikazon propiyonat
ile daha hızlı şekilde elde edilmiştir. İlk bireysel iyi kontrol altına alınmış haftanın elde
edilmesi için deneklerin %50’sindeki tedavi süresi salmeterol/flutikazon propiyonat için 16
gün ve İKS grubunda 37 gündü. Daha önce steroid tedavisi görmeyen bir hasta alt grubunda
bireysel iyi kontrollü haftaya kadar geçen süre salmeterol/flutikazon propiyonat ile 16 gün
olurken İKS ile 23 gündür.
16 / 25Genel çalışma bulguları aşağıdakileri göstermiştir:
12 Ayda *İyi Kontrol Altına Alınmış (WC) ve **Tam Olarak Kontrol Altına Alınmış
(TC) Astımlı Hastaların Oranı
Çalışma Öncesi Tedavi Salmeterol/FP FP
WC TC WC TC
IKS yok (tek başına kısa etki süreli beta agonisti SABA) %78 % 50 %70 %40
Düşük doz İKS %75 %44 %60 %28
(≤500 mikrogram beklometazon dipropiyonat (BDP) veya
eşdeğer/gün)
Orta doz İKS %62 %29 %47 %16
(>500-1000 mikrogram dipropiyanat BDP veya
eşdeğer/gün)
3 tedavi düzeyinde birleştirilmiş bulgular %71 %41 %59 %28
*Yeterli düzeyde kontrol altına alınan astım; >1 semptom skoru ile ≤ 2 gün (semptom skoru
1, “gün içinde bir kısa süreli semptom” şeklinde tanımlanır), ≤2 gün ve haftada ≤4 durumda
SABA kullanımı, ≥ %80 öngörülen sabah pik ekspiratuar akımı, gece uyanmalarının
olmaması, alevlenmelerin olmaması ve tedavi değişikliği gerektiren yan etkilerin olmaması
**Tam kontrol altına alınan astım; semptomların olmaması, SABA kullanımının olmaması,
≥%80 öngörülen sabah pik ekspiratuar akışı, gece uyanmalarının olmaması, alevlenmelerin
olmaması ve tedavi değişikliği gerektiren yan etkilerin olmaması
Bu çalışmadaki bulgular, günde iki kez salmeterol/flutikazon propiyonat 50/100 mikrogram
dozunun hızlı astım kontrolünün gerekli olduğu düşünülen orta şiddette dirençli astım
hastalarında ilk idame tedavisi olarak değerlendirilebileceğini düşündürmektedir.
≥18 yaşındaki dirençli astım hastası 318 kişide yapılan bir çift kör, randomize, paralel gruplu
çalışmada iki haftalık sürede günde iki kez iki inhalasyonla (çift doz) salmeterol/flutikazon
propiyonat kullanımının güvenliliği ve tolerabilitesi değerlendirilmiştir. Bu çalışma 14 güne
kadar her salmeterol/flutikazon propiyonat dozu inhalasyonunun iki katına çıkarılmasının
günde iki kez tek inhalasyona kıyasla beta agonist ile ilişkili yan etkilerde küçük bir artışa
(tremor; 0’a karşı 1 hasta [%1], palpitasyon; 1 hastaya [<%1] karşı 6 [%3], kas krampları; 1
[<%1] hastaya karşı 6 [%3] ) ve inhale kortikosteroid ile ilişkili yan etkilerde benzer bir
insidansa neden olduğunu göstermiştir (örneğin; oral kandidiyazis; 16 hastaya [%8] karşı 6
[%6], ses kısıklığı; 4 hastaya [%2] karşı 2 [%2]). Salmeterol/flutikazon propiyonat dozunun
ek kısa süreli (14 güne kadar) inhale kortikosteroid tedavisine ihtiyaç duyulan erişkin
hastalarda iki katına çıkarılması düşünülürse beta agonist ile ilişkili yan etkilerdeki küçük
artış dikkate alınmalıdır.
17 / 25Astım
Çok Merkezli Salmeterol Astım Araştırma Çalışması
Çok Merkezli Salmeterol Astım Araştırma Çalışması, yetişkin ve ergen gönüllülerde olağan
tedaviye salmeterol veya plasebo eklenmesinin güvenliliğini karşılaştıran 28 haftalık bir
ABD çalışmasıydı. Solunum ile ilişkili ölüm ve solunum ile ilişkili yaşamı tehdit eden
olayların kombine sayısı olan primer sonlanım noktası açısından anlamlı farklılık olmasa da,
çalışma salmeterol alan hastalarda astımla ilişkili ölüm sayısında anlamlı artış göstermiştir
(salmeterol ile tedavi edilen 13.176 hastada 13 ölüme kıyasla plasebo alan 13.179 hastada 3
ölüm). Çalışma eş zamanlı inhale kortikosteroid kullanımının etkisi değerlendirmek için
tasarlanmamıştır ve gönüllülerin yalnızca %47’si başlangıçta İKS kullanımını bildirmiştir.
Astımda, salmeterol+flutikazon propiyonat ile tek başına flutikazon propiyonatın güvenliliği
ve etkililiği
Salmeterol+flutikazon propiyonat ile tek başına flutikazon propiyonatın güvenliliği ve
etkililiğini karşılaştırmak için biri yetişkin ve ergen gönüllülerde (AUSTRI çalışması) diğeri
4-11 yaşlarında pediyatrik gönüllülerde (VESTRI çalışması) olmak üzere iki tane çok
merkezli 26 haftalık çalışma yürütülmüştür. Her iki çalışmaya dahil edilen gönüllülerin bir
önceki yılda astımla ilişkili hastaneye yatış veya astım alevlenmesi ile birlikte orta ila şiddetli
inatçı astımı vardı. İki çalışmanın da primer hedefi tek başına İKS’ye (flutikazon propiyonat)
kıyasla İKS tedavisine LABA eklenmesinin (salmeterol+flutikazon propiyonat) astımla ilişkili
olaylar (astımla ilişkili hastaneye yatış, endotrakeyal entübasyon ve ölüm) açısından non-
inferioriteyi değerlendirmekti. Çalışmanın ikincil hedefi ciddi astım alevlenmesi (astımın
kötüye gitmesi nedeniyle en az 3 gün sistemik kortikosteroid kullanımına gerek olması veya
sistemik kortikosteroid kullanımı gerektiren astım nedenli hastaneye veya acile yatış olarak
tanımlanmıştır) açısından İKS+LABA’nın (salmeterol+flutikazon propiyonat) tek başına İKS
tedavisine (flutikazon propiyonat) üstünlüğünü değerlendirmekti.
AUSTRI ve VESTRI çalışmalarına sırasıyla toplamda 11.679 ve 6.208 hasta randomize
edilmiş ve tedavi görmüştür. Primer sonlanma noktası güvenlilik için, her iki çalışmada da
non-inferiorite gösterilmiştir (bkz. aşağıdaki tablo).
Tablo 1. 26 haftalık AUSTRI ve VESTRI çalışmalarında astımla ilişkili ciddi olaylar
AUSTRI VESTRI
Salmeterol+ Tek başına Salmeterol+ Tek başına
Flutikazon flutikazon Flutikazon flutikazon
propiyonat propiyonat propiyonat propiyonat
(n=5.834) (n=5.845) (n=3.107) (n=3.101)
18 / 25Birleşik sonlanma noktası 34 (%0,6) 33 (%0,6) 27 (%0,9) 21 (%0,7)
(astımla ilişkili hastaneye
yatış, endotrakeyal
entübasyon veya ölüm)
Salmeterol+flutikazon 1,029 1,285
propiyonat/flutikazon (0,638- (0,726-
propiyonat risk oranı (GA: 1,622)a 2,272)b
%95)
Ölüm 0 0 0 0
Astımla ilişkili hastaneye 34 33 27 21
yatış
Endotrakeyal entübasyon 0 2 0 0
a Göreceli risk için %95 GA üst sonucu 2,0’dan azsa, eşit etkinlik sonucuna karar verilmiştir.
b Göreceli risk için %95 GA üst sonucu 2,675’ten azsa, eşit etkinlik sonucuna karar
verilmiştir.
İkincil etkililik sonlanma noktası için, flutikazon propiyonatla karşılaştırıldığında
salmeterol+flutikazon propiyonatta ilk astım alevlenmesine kadar geçen sürede azalma her
iki çalışmada da görülmüştür, ancak yalnızca AUSTRI’de istatistiksel olarak anlamlı fark
sağlanmıştır:
AUSTRI VESTRI
Salmeterol+ Tek başına Salmeterol+ Tek başına
Flutikazon flutikazon Flutikazon flutikazon
propiyonat propiyonat propiyonat propiyonat
(n=5.834) (n=5.845) (n=3.107) (n=3.101)
Astım alevlenmesi olan 480 (%8) 597 (%10) 265 (%9) 309 (%10)
gönüllülerin sayısı
Salmeterol+flutikazon 0,787 0,859
propiyonat/flutikazon (0,698, 0,888) (0,729, 1,012)
propiyonat risk oranı (GA:
%95)
Pediyatrik popülasyon:
SAM101667 çalışmasında, 6 ila 16 yaşlarında semptomatik astımı olan 158 çocukta,
semptom kontrolü ve akciğer fonksiyonu açısından salmeterol/flutikazon propiyonat
kombinasyonu flutikazon propiyonat dozunun ikiye katlanmasıyla eşit etkililikte
bulunmuştur. Bu çalışma alevlenme üzerine etkileri araştırmak için tasarlanmamıştır.
4 ila 11 yaşlarında çocukların (n=428) randomize edildiği bir çalışmada,
salmeterol/flutikazon propiyonat DISKUS (50/100 mikrogram, günde iki kez bir
19 / 25inhalasyon) ile salmeterol/flutikazon propiyonat inhaler (25/50 mikrogram, günde iki kez
iki inhalasyon) 12 hafta süreyle karşılaştırılmıştır. 1-12. haftalarda, ortalama pik ekspiratuar
akışta başlangıça göre ayarlanmış değişiklik DISKUS grubunda 37,7 L/dk ve inhaler
grubunda 38,6 L/dk olmuştur. Her iki tedavi grubunda da kurtarıcı kullanımı gerekmeyen
ve semptom olmayan gün ve gecelerde artış görülmüştür.
Gebelik sırasında astımda flutikazon propiyonat içeren ilaçların kullanımı
Majör konjenital malformasyon (MKM) riskini değerlendirmek için, Birleşik Krallık
elektronik sağlık kayıtları kullanılarak birinci trimesterde tek başına inhale flutikazon
propiyonat ve salmeterol+flutikazon propiyonat ile flutikazon propiyonat içermeyen İKS
maruziyetinin karşılaştırıldığı gözlemsel retrospektif epidemiyolojik kohort çalışması
yürütülmüştür. Bu çalışmaya karşılaştırma amaçlı plasebo dahil edilmemiştir.
Birinci trimesterde İKS-maruziyeti olan 5362 gebeden oluşan astım kohortunda, 131 tanı
konmuş MKM belirlenmiştir; flutikazon propiyonat veya salmeterol+flutikazon propiyonat
maruziyeti olan 1612’sinden (%30) 42’sinde MKM tanısı konulduğu belirlenmiştir. 1. yılda
flutikazon propiyonat ile flutikazon propiyonat olmayan İKS maruziyeti karşılaştırıldığında
kadınlarda tanı konulmuş MKM’ler için ayarlanmış olasılık oranı orta şiddette astımlılarda
1.1 (%95 GA: 0,5 – 2,3) ve şiddetli astımlılarda 1,2 (%95 GA: 0,7 – 2,0) olmuştur. İlk
trimesterde tek başına flutikazon propiyonat ile salmeterol+flutikazon propiyonat
maruziyeti karşılaştırıldığında MKM riskinde farklılık görülmemiştir. Astım şiddet
basamaklarında mutlak MKM riskleri flutikazon propiyonat maruziyeti olan 100 gebelikte
2,0 ila 2,9 arasında değişmektedir. Bu da Pratisyen Hekimlik Araştırma Veritabanında
astım tedavisine maruziyeti olmayan 15.840 gebelikte yürütülen çalışmanın sonuçlarıyla
karşılaştırılabilir olmuştur (100 gebelikte 2,8 MKM).
5.2 Farmakokinetik özellikler
Genel özellikler
Salmeterol ve flutikazon propiyonat inhalasyon yoluyla kombinasyon halinde uygulandığında
her bileşenin farmakokinetiğini ilaçlar ayrı ayrı uygulandığında gözlenene benzerdi. Bu
nedenle farmakokinetik açıdan her iki bileşen ayrı ayrı ele alınabilir.
20 / 25Salmeterol
Salmeterol, akciğerlerde lokal olarak etki eder, bu nedenle plazma düzeyleri terapötik etkinin
belirleyicisi değildir. Terapötik dozlarda inhalasyondan sonra çok düşük plazma
konsantrasyonları gösterdiği için (yaklaşık 200 pg /mL veya daha az) plazmadaki ilaç
miktarının tayini teknik olarak zor olduğundan salmeterolün farmakokinetiği ile ilgili sadece
sınırlı veriler bulunmaktadır.
Flutikazon propiyonat
Emilim:
Sağlıklı gönüllülerde inhalasyon yoluyla alınan tek doz flutikazon propiyonatın mutlak
biyoyararlanım, kullanılan inhalasyon cihazına göre nominal dozun yaklaşık % 5- % 11’i
arasında değişmektedir. Astımlı hastalarda inhale flutikazon propiyonata sistemik maruziyet
daha düşük düzeyde gözlenmiştir.
Sistemik emilim temelde akciğerlerde meydana gelmekte olup ve ilk başta hızlı daha
sonrasında uzun sürelidir. İnhale dozun kalanı yutulabilir, ancak düşük suda çözünürlük ve
presistemik metabolizma nedeniyle sistemik maruziyete minimum katkıda bulunur ve oral
biyoyararlanımının %1’den az olmasını sağlar.
Dağılım:
Flutikazon propiyonat kinetiği yüksek plazma klirensi (1150 mL/dak), kararlı durumda
yüksek dağılım hacmi (yaklaşık 300 L) ve yaklaşık 8 saatlik terminal yarı ömürle
karakterizedir. Plazma proteinlerine bağlanma oranı % 91’dir.
Biyotransformasyon:
Flutikazon propiyonat başlıca sitokrom P450 enzimi CYP3A4 tarafından inaktif karboksilik
asite metabolize edilerek sistemik dolaşımdan çok hızlı temizlenir. CYP3A4 inhibitörleri
olarak bilinen ajanlar ile birlikte kullanıldığında flutikazon propiyonata sistemik maruziyet
potansiyel olarak artacağından dikkatli olunmalıdır.
Eliminasyon:
Flutikazon propiyonat sistemik dolaşımdan çok hızlı temizlenir. Flutikazon propiyonatın renal
klirensi önemsiz düzeydedir Dozun %5’inden daha azı temelde metabolitler olarak
atılmaktadır. Dozun büyük bir bölümü feçeste metabolitler ve değişmemiş ilaç olarak
atılmaktadır.
21 / 25Hastalardaki karakteristik özellikler
Pediyatrik popülasyon
21 günlük salmeterol/flutikazon propiyonat inhaler 25/50 mikrogram (spacer ile birlikte veya
spacer olmaksızın günde iki kez 2 inhalasyon) veya salmeterol/flutikazon propiyonat diskus
50/100 mikgrogram (günde iki kez 1 inhalasyon) tedavilerinin etkisi 4 ila 11 yaşlarında hafif
astımlı 31 çocukta değerlendirilmiştir.
Flutikazon propiyonat sistemik maruziyeti spacer ile birlikte kullanılan salmeterol/flutikazon
propiyonat inhaler ile (107 pg sa/mL [%95 GA: 45,7, 252,2]) salmeterol/flutikazon
propiyonat diskus’ta (138 pg sa/mL [%95 GA: 69,3, 273,2]) benzer olmuştur, ancak
salmeterol/flutikazon propiyonat inhaler için daha düşüktür (24 pg sa/mL [%95 GA: 9,6,
60,2]). Salmeterol/flutikazon propiyonat inhaler, spacer ile birlikte salmeterol/flutikazon
propiyonat inhaler ve salmeterol/flutikazon propiyonat diskus için salmeterol sistemik
maruziyeti benzer olmuştur (sırasıyla 126 pg sa/mL [%95 GA: 70, 225], 103 pg sa/mL [%95
GA: 54, 200] ve 110 pg sa/mL [%95 GA: 55, 219]).
5.3 Klinik öncesi güvenlilik verileri
Hayvanlarda ayrı ayrı verilen salmeterol ksinafoat ve flutikazon propiyonat çalışmalarında
görülen insanlarda kullanıma yönelik tek güvenilirlik sorunu aşırı farmakolojik etkilerle
ilişkilendirilmiştir.
Hayvan üreme çalışmalarında, glukokortikosteroidlerin malformasyonlara (yarık damak,
iskelet malformasyonları) neden olduğu gösterilmiştir. Bu hayvan deneylerinin önerilen
dozların verildiği insanlar için anlamlı olduğu düşünülmemektedir. Salmeterol ksinafoat ile
yapılan hayvan çalışmaları, sadece yüksek maruziyet düzeylerinde embriyofetal toksisite
göstermiştir. Birlikte uygulanımı takiben bilinen glukokortikoid kaynaklı anomalilerle
ilişkilendirilen dozlarda, sıçanlarda artan transpoze umbilikal arter ve ossipital kemikte eksik
ossifikasyon insidansı tespit edilmiştir.
Kloroflorokarbon (CFC) olmayan itici norfluranın iki yıllık periyotlarda günlük maruziyet
uygulanan çok çeşitli hayvan türlerinde, hastaların bulunması muhtemel düzeylerden çok daha
yüksek buhar konsantrasyonlarında toksik etki sergilemediği gösterilmiştir. Salmeterol
ksinafoat veya flutikazon propiyonat genetik toksisite potansiyeli göstermemiştir.
22 / 256. FARMASÖTİK ÖZELLİKLER
6.1 Yardımcı maddelerin listesi
Oleik asit
Etanol (susuz)
Hidrofloroalkan (HFA 134a) -CFC içermeyen itici bir gaz
6.2 Geçimsizlikler
Geçimsizlik yoktur.
6.3 Raf ömrü
24 ay.
6.4 Saklamaya yönelik özel tedbirler
PEFSAL 25°C’nin altındaki oda sıcaklığında saklanmalıdır.
Donmaktan ve doğrudan gün ışığından koruyunuz. Aerosol tüplerindeki bütün inhalasyon
ilaçlarında olduğu gibi, terapötik etki aerosol tüpü soğuk olduğunda azalabilir. Aerosol tüpü
delinmemeli, boş olsa bile kırılmamalı veya yakılmamalıdır.
6.5 Ambalajın niteliği ve içeriği
Her bir karton kutu içerisinde 1 adet toz kapağı donanımlı plastik püskürtücü (aktivatör) içine
yerleştirilmiş 120 doz içeren dozaj valfli aerosol tüpü ve 1 adet kullanma talimatı içerir.
6.6 Beşeri tıbbi üründen arta kalan maddelerin imhası ve diğer özel önlemler
Tüm kullanılmayan ürün ve atık maddeler “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar / İstanbul
8. RUHSAT NUMARASI
2017/830
23 / 259. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 01.11.2017
Ruhsat yenileme tarihi:
10.KÜB’ÜN YENİLENME TARİHİ
İnhalerin test edilmesi:
İlk kez kullanmadan önce, hastanın iki yanından hafifçe sıkarak ağızlık kapağını çıkarması,
inhaleri iyice çalkalaması gerekir ve inhaleri parmakları arasında tutarak başparmağını alta,
ağızlığın alt kısmına yerleştirerek püskürtmelidir. Her bir püskürtmenin ardından inhaler
derhal çalkalanmalıdır. Hasta inhaleri bir haftadan veya daha uzun süreden beri
kullanmamışsa, ağızlık kapağını çıkarmalı, inhaleri iyice çalkalamalı ve havaya iki kez
püskürtmelidir.
PEFSAL İnhaler’in kullanım talimatları
1. Hasta kapağın iki yanından hafifçe sıkarak ağızlık kapağını çıkarmalıdır.
2. Hasta herhangi bir yabancı cisim olup olmadığını görmek üzere inhalerin içini ve
dışını, ağızlık kısmı da dahil olmak üzere kontrol etmelidir.
3. Hasta gevşek yabancı cisimleri gidermek ve inhalerin içeriğinin eşit şekilde
karışmasını sağlamak üzere inhaleri iyice çalkalamalıdır.
4. Hasta inhaleri parmakları ve başparmağı arasında dik olarak tutmalı, başparmağı alt
kısma, ağızlığın altına gelmelidir.
5. Hasta nefesini mümkün olduğunca uzun süreli olarak vermeli, ardından ağızlığı
dişlerinin arasına yerleştirerek dudaklarını etrafında kapatması gerekmektedir. Hastaya
ağızlığı ısırmaması söylenmelidir.
6. Hasta ağzından nefes almaya başladığı sırada halen düzenli ve derin şekilde nefes alır
haldeyken inhalerin üst kısmına bastırarak PEFSAL püskürtmesini sağlamalıdır.
7. Hasta nefesini tuttuğu sırada inhaleri ağzından çıkarmalı ve parmağını inhalerin
üstünden çekmelidir. Hasta mümkün olduğunca uzun süre nefesini tutmalıdır.
8. İkinci bir inhalasyon uygulamak için hastanın inhaleri dik konumda tutması ve 3-7.
adımları tekrarlamadan önce yaklaşık otuz saniye kadar beklemesi gerekmektedir.
9. Hastanın kapağı hafifçe iterek ve yerine oturtarak inhalasyondan hemen sonra ağızlık
kapağını geri takmaları gerekmektedir. Kapak için aşırı kuvvet uygulamaya gerek
yoktur, yerine oturacaktır.
24 / 25Hastanın 5, 6 ve 7. adımlara gelmek için acele etmemesi gerekmektedir. Hastanın inhaleri
kullanmadan önce mümkün olduğunca yavaş şekilde nefes almaya başlaması önemlidir. Hasta
ilk seferlerde ayna karşısına geçip pratik yapmalıdır. İnhalerden veya ağız kenarlarından
buhar çıktığını görmesi halinde 2. adımdan tekrar başlaması gerekmektedir.
Temizleme
İnhalerinizi en az haftada bir kez temizlemeniz gerekmektedir. Ağızlık başlığını çıkarın. Tüpü
plastik kabından çıkarmayın. Ağızlık kısmının içini ve dışını ve plastik kabı kuru bir bez veya
mendille silin. Ağızlık başlığını doğru yönde geri takın. Kapak için aşırı kuvvet uygulamaya
gerek yoktur, yerine oturacaktır.
METAL AEROSOL TÜPÜNÜ SUYA SOKMAYINIZ.
25 / 25