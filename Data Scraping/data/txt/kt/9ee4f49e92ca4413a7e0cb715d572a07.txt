Sayfa 1/8  KULLANMA TALİMATI  
 
FLAREX %0.1 steril göz damlası, süspansiyon 
Göze damlatılarak uygulanır.  
Steril  
 
• Etkin madde: 1 mg/ml florometolon  asetat  
• Yardımcı maddeler: Benzalkonyum klorür (eşdeğeri benzalkonyum  klorür solüsyonu), 
disodyum edetat, sodyum dihidrojen fosfat monohidrat, tiloksapol, sodyum klorür, hidroksietil selüloz, kons. hidroklorik asit ve/veya sodyum hidroksit (pH ayarı için),  saf  
su 
 
 
Bu Kullanma Talimatında:  
 
1. FLAREX nedir  ve ne için  kullanılır?  
2. FLAREX kullanmadan önce dikkat edilmesi 
gerekenler  
3. FLAREX nasıl  kullanılır?  
4. Olası yan etkiler  nelerdir?  
5. FLAREX ‘in  saklanması  
 
Başlıkları yer almaktadır. 
 
1. FLAREX nedir ve ne için  kullanılır?  
 
FLAREX kornea, konjunktiva  gibi göz dışı dokuların alerjik veya diğer inflamasyon 
durumlarının tedavisinde kullanılır. 
 
FLAREX kortikosteroidler olarak adlandırılan ilaç grubunun bir üyesidir. Gözün iltihap durumlarının önlenmesine veya azaltılmasına yardımcı olur. 
 
FLAREX, 5mL’lik  kendinden damlalıklı vidalı kapaklı (DROP -TAINER) şişede sunulan 
beyaz ila beyazımsı bir süspansiyondur. Bu ilacı kullanmaya başlamadan önce bu KULLANMA TALİMATINI 
dikkatlice okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza 
danışınız.  
• Bu ilaç kişisel olarak sizin için reçetelendirilmiştir, başkalarına 
vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük doz  kullanmayınız. Sayfa 2/8  2. FLAREX kullanmadan  önce dikkat edilmesi  gerekenler  
 
FLAREX’i  aşağıdaki durumlarda KULLANMAYINIZ  
Eğer,  
• Florometolon asetat veya FLAREX’in içerdiği diğer yardımcı maddelere (bkz. 
Bölüm 6) karşı hassasiyetiniz (alerjiniz) var  ise, 
• Aşağıdakilerden herhangi biri varsa veya herhangi birinin var olduğundan 
şüpheleniyorsanız:  
• Gözünüzde tedavi edilmemiş bakteriyel enfeksiyon varsa veya enfeksiyon 
olduğundan şüpheleniyor  iseniz,  
• Gözünüzde mantar  varsa,  
• Gözünüzde tüberküloz  varsa,  
• Gözünüzde Herpes simplex keratiti, çiçek, su çiçeği/Herpes Zoster veya diğer viral enfeksiyonlar  
• Yüzeyel kornea epiteli ile sınırlı yaralanma veya enfeksiyonlarda  kullanılmamalıdır.  
 
FLAREX’i aşağıdaki durumlarda DİKKATLİ KULLANINIZ  
• FLAREX’i sadece gözünüze damlatmak için  kullanınız. 
• Eğer uçuk hastalığı için tedavi ediliyorsanız . Eğer durumunuz daha kötüleşir veya  
devam ederse doktorunuzdan tavsiye alınız. FLAREX’in kullanımıyla birlikte göz enfeksiyonlarına karşı daha duyarlı olabilirsiniz. Uzun süreli kullanım birçok viral ve mantar enfeksiyonunu tetikleyebilir.  
• Doktorunuz tavsiye etmediği sürece FLAREX’i bir haftadan fazla  kullanmayınız. 
• Eğer FLAREX’i uzun zamandır (10 gün veya daha fazla) veya çok sık 
kullanıyorsanız,  
• Göz içi basıncınızda yükselme olabilir. Doktorunuz gözlerinizi düzenli 
olarak kontrol etmeye ihtiyaç duyabilir. Kortikosteroid kaynaklı gözdeki yüksek tansiyon çocuklarda daha yüksek olabileceği ve yetişkinlere göre daha erken ortaya çıkabileceği için bu özellikle çocuk hastalar için önemlidir. Özellikle çocuklar için doktorunuza danışınız. Kortikosteroid 
kaynaklı artmış göz içi basınç ve/veya katarakt oluşumuna yatkın hastalarda (ör: şeker hastalarında) bu vakaların görülme riski daha  fazladır.  
• Katarakt gelişimi (göz merceğinde bulutlanma)  olabilir.  
• Nadiren göz sinirlerine zarar verebilir. Görmede bulanıklığa, yaraların 
iyileşmesinde gecikmeye, göz enfeksiyonunun ilerlemesine sebebiyet verebilir.  
• Özellikle yüksek dozlarda, kortizol hormonunun doğal üretimini azaltmış ve bu sebeple çocuklarda büyüme hızını yavaşlatmış  olabilir.  
• Eğer glokom hastalığınız (yüksek göz basıncının sebep olduğu göz hastalığı ) varsa 
ya da ailenizde bu hastalık varsa, göz basıncınız doktorunuz tarafından haftalık 
olarak kontrol  edilmelidir.  
• Eğer semptomlarınız kötüleşir veya aniden değişirse, lütfen doktorunuza başvurunuz. 
Bu ilacın kullanımı ile göz enfeksiyonlarına daha duyarlı hale gelebilirsiniz. 
• Eğer enfeksiyonunuz varsa, doktorunuz enfeksiyonu tedavi etmek için başka bir ilaç 
reçete edecektir.  
• Göze uygulanan kortikosteroidler, gözdeki yaraların iyileşmesini geciktirebilir.  
 
   Sayfa 3/8  • Topikal uygulanan ağrı, ateş ve iltihaba etkili ilaçların iyileşme üzerinde yavaşlatıcı 
ve geciktirici etkisi bilinmektedir. Topikal uygulanan ağrı, ateş ve iltihaba etkili ilaçlar ve topikal steroidlerin beraber kullanımı potansiyel iyileşme problemlerini 
artırabilir.  
• Göz dokularında ( kornea veya sklera) incelmeye neden olan bir hastalığınız varsa. Bu 
ilacı kullanmadan önce doktorunuza danışınız. Bu ilaç göz küresinin delinmesine  
neden  olabilir.  
• Kortikosteroid yan etkileri (gövde çevresi ve yüz bölgesinde kilo alımıyla birlikte 
şişlik gibi), florometolon gibi kortikosteroidler kana karıştığında ortaya çıkabilir. Bu, çocuklar ve ritonavir veya kobisistat içeren ilaçlar (ritonavir ve kobisistat HIV (insan immün yetme zlik virüsü) tedavisinde kullanılır) ile tedavi edilen hastalar dahil olmak 
üzere yatkın hastalarda FLAREX gibi bir oftalmik kortikosteroid ile yoğun veya uzun süreli devamlı tedaviden sonra ortaya çıkabilir. Gövde çevresinde ve yüz bölgesinde kilo alımıyla birlikte şişlik varsa, doktorunuzla  danışınız. 
 
Eğer görmenizde bulanıklaşma olursa ya da diğer görme rahatsızlıkları yaşarsanız 
doktorunuza danışınız.  
 
Kontakt lens kullanıyorsanız;  
İnflamasyon sırasında, kontakt  lens kullanılmaması önerilir. Kontakt lensiniz var ise, 
FLAREX kullanılmasından 15 dakika sonra kontakt lensinizi kullanabilirsiniz. 
Göz için başka bir ilaç uygulanmadan en az 5 dakika önce uygulanması gerekmektedir.  
 
2 yaşın altındaki çocuklarda FLAREX kullanımı önerilmemektedir.  
Süt çocuğu ve küçük çocuklarda zorunlu kalınmadıkça kullanımı önerilmemektedir. 
Şişenin birden fazla kişi tarafından kullanılması enfeksiyonun yayılmasına sebep olabilir.  
 
Bu uyarılar geçmişteki herhangi bir dönemde dahi olsa siz in için geçerliyse lütfen 
doktorunuza danışın.  
 
FLAREX’in yiyecek ve içecek ile kullanılması  
Ürün önerildiği şekilde kullanıldığı takdirde, besinlerle ve içeceklerle bir ilişkisi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
Doktorunuz  tarafından  kullanmanız  söylenmedikçe,  hamileyseniz  FLAREX’i 
kullanmayınız. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Göz damlalarında ilacın anne sütüne geçip geçmediği bilinmemektedir. Bu nedenle eğer 
emziriyorsanız emzirmeye ara vermeniz iyi olur.  
   
 Sayfa 4/8  Araç ve makine kullanımı  
FLAREX kullandıktan görüşünüzde bulanıklaşma olursa bulanıklık geçinceye kadar araç 
ya da makine kullanmayınız.  FLAREX’in içeriğinde bulunan bazı yardımcı maddeler hakkında önemli bilgiler FLAREX’in içindeki koruyucu (benzalkonyum klorür) göz irritasyonuna neden olabilir. Yumuşak kontakt lenslerle temasından kaçınınız. Uygul amadan önce kontakt lensi 
çıkartınız ve lensi takmak için en az 15 dakika bekleyiniz. Benzalkonyum klorürün yumuşak kontakt lenslerin renklerinin bozulmasına neden olduğu bilinmektedir. 
 
Diğer ilaçlar ile birlikte kullanımı  
Eğer birden fazla göz ilacı kull anacaksanız, uygulamalar arasında en az 5 dakikalık bir ara 
olmalıdır. Göz pomadları ve jelleri en son uygulanmalıdır. 
 
Eğer aşağıdakilerden birini kullanıyorsanız, doktorunuza bilgi veriniz:  
• Gözbebeklerinizi genişleten damlalar (yani atropin gibi antikolinerjik madde  sınıfı)  
• Glokom  (yüksek göz için basıncı) tedavisinde kullanılan ilaçlar  
• Topikal uygulanan ağrı, ateş ve iltihaba etkili ilaçların iyileşme üzerinde yavaşlatıcı 
ve geciktirici etkisi bilinmektedir. Topikal uygulanan ağrı, ateş ve iltihaba etkili 
ilaçlar ve topikal steroidlerin  (FLAREX gibi) beraber kullanımı potansiyel iyileşme 
problemlerini  artırabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. FLAREX nasıl  kullanılır?  
Uygun kullanım ve doz/uygulama sıklığı için talimatlar:  
FLAREX’i kullanırken her zaman doktorunuzun talimatlarına kesin olarak uyunuz. Emin 
olmadığınızda doktorunuza veya eczacınıza s orunuz. 
 
Alışılmış doz göze/gözlere günde dört kez bir ila iki damladır. Doktorunuz, ilk 48 saatte 
dozajı her iki saatte bir iki damlaya çıkarabilir. Doktorunuz tedavinizin ne kadar süreceğini söyleyecektir.  
 
FLAREX’i  sadece gözlerinize kullanınız.  
 
Uygulama yolu ve metodu  
 
1. FLAREX şişesini ve bir ayna  alınız.  
2. Ellerinizi yıkayınız.  
   
Sayfa 5/8  3. Şişeyi iyice  çalkalayınız.  
4. Kapağını  açınız.  
5. Ucu aşağıya bakacak şekilde şişeyi başparmağınız ve orta parmağınızla tutunuz 
(resim  1). 
6. Başınızı arkaya doğru itiniz. Gözünüz ve göz kapağınız arasında bir alan oluşuncaya kadar temiz bir parmağınızın yardımıyla göz kapağınızı aşağıya doğru çekiniz. Damla bu alana damlatılacaktır (resim  2). 
7. Şişenin ucunu gözünüze yakın bir noktaya getiriniz. Yardımı olacaksa bir ayna 
kullanınız. 
8. Gözünüze ya da göz kapağınıza, etrafındaki alanlara veya diğer bölgelere 
damlalığın ucunu dokundurmayınız. Damlaya mikrop bulaştırabilir.  
9. İşaret parmağınızla aşağı doğru çevrilen şişenin altından hafifçe sıkmanız bir damla FLAREX damlamasını sağlayacaktır (resim 3). 
10. FLAREX’i  kullandıktan sonra, alt göz kapağınızı serbest bırakınız, bir parmağınızı 
gözünüzün iç köşesine bastırınız (resim  4). 
11. Eğer uygulamayı iki gözünüze de yapacaksanız, aynı basamakları diğer gözünüz için de  uygulayınız.  
12. Kullandıktan hemen sonra şişenin kapağı nı sıkıca  kapatınız.  
13. Sadece birer şişe kullanınız. 
 
Tedavi süresi  
Doktorunuzun öngördüğü süre kadar kullanınız, tedavinizi erken bırakmayınız. 2 hafta sonunda düzelme görülmezse, tekrar doktorunuzla görüşünüz. Göz tansiyonunuz varsa, doktorunuz ile görüşme den, FLAREX’i iki haftadan fazla kullanmayınız.  
 
Eğer damlayı gözünüzden dışarı damlatırsanız tekrar deneyiniz.  
 
Değişik yaş grupları:  
 
Çocuklarda kullanımı:  
2 yaşın altındaki çocuklarda FLAREX kullanımı önerilmemektedir. 2 yaşın altındaki çocuklarda bu ilacın güvenliliği ve etkililiği gösterilmemiştir.  
Süt çocuğu ve küçük çocuklarda zorunlu kalınmadıkça kullanımı önerilmemektedir. 
 
Yaşlılarda kullanımı:  
Yaşlılarda kullanımı yetişkinlerdeki kullanımı ile aynıdır.  
 
Kullanmanız gerekenden daha  fazla FLAREX kullandıysanız:  
Eğer gerekirse, gözünüzü/gözlerinizi ılık su ile yıkayarak FLAREX’i uzaklaştırabilirsiniz. Bir sonraki uygulama zamanına kadar, ilacı tekrar uygulamayınız. 
Gerektiğinden fazla FLAREX kullandıysanız veya FLAREX’i kazayla yuttuysanız, 
doktorunuza, eczacınıza danışınız. 
 
FLAREX’ten kullanmanız gerekenden fazlasını kullanmışsanız bir doktor veya eczacı ile konuşunuz. 
 
 
  
 
 Sayfa 6/8  FLAREX’i kullanmayı unutursanız:  
Hatırladığınız anda tek bir doz damlatınız. Bir sonraki dozun zamanı yakınsa unutulan 
dozu almayıp düzenli doz programınıza devam  ediniz.  
 
Unutulan dozları dengelemek için çift doz almayınız. 
 
FLAREX ile tedavi sonlandırıldığında oluşabilecek etkiler  
Belirtileriniz kaybolsa dahi, bu ilacı kullanmayı bırakmayınız. FLAREX’i t edavi   sürenizin 
bitiminden önce kullanmayı bırakırsanız, belirtileriniz tekrar meydana gelebilir.  FLAREX’in kullanımı hakkında başka sorunuz varsa, doktorunuza veya eczacınıza danışınız.  
 
4. Olası yan etkiler  nelerdir?  
 
Tüm ilaçlar gibi, FLAREX’in içeriğinde bulunan maddelere duyarlı olan kişilerde yan etkiler olabilir.  
 
Yan etkiler çok ciddi olmadığı müddetçe ilacı kullanmaya devam edebilirsiniz. Endişelenirseniz doktor ya da eczacınızla konuşunuz. Doktorunuzla konuşmadan FLAREX 
kullanımını kesmeyiniz.  
 
 
Çok yaygın  : 10 hastanın en az 1’inde görülebilir.  
Yaygın  : 10 hastanın birinden az, fakat 100 hastanın birinden 
fazla  görülebilir.  
Yaygın olmayan  : 100 hastanın birinden az, fakat 1000 hastanın 
birinden fazla görülebilir.  
Seyrek  : 1000 hastanın birinden az, fakat 10000 hastanın 
birinden fazla görülebilir.  
Çok seyrek  : 10000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
 
  
 
Aşağıdakilerden biri olursa, FLAREX’i  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz.  
 
• Alerji sonucu yüz, dil ve boğazda şişme, nefes almada ve yutkunmada zorluk, 
kurdeşen.  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin FLAREX' e karsı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
Diğer yan etkiler:  
Bu çok ciddi yan etkilerin hepsi oldukça seyrek görülür. 
   
 
 Sayfa 7/8  Yaygın olmayan:  
• Gözde  tahriş  
• Gözde  kızarıklık  
• Göz içi basıncında  artma  
 
Seyrek:  
• Gözde  ödem  
• Gözde  kaşıntı 
• Göz bebeğinde  büyüme  
• Göz kapağında  sarkma  
• Subkapsüler katarakt (göz merceğinde  bulutlanma)  
• Glokom (yüksek göz basıncının sebep olduğu göz  hastalığı)  
• Göz enfeksiyonlarında artış veya mevcut göz enfeksiyonlarının alevlenmesi  
• Anormal veya azalmış  görme  
 
 
Çok seyrek : 
• Gözde  perforasyon  
• İyileşmede  azalma  
 
Bilinmiyor:  
• Göz ağrısı  
• Gözlerde yabancı cisim  hissi 
• Göz yaşında  artış 
• Bulanık görme  
• Gözde  rahatsızlık  
• Kötü  tat 
 
Eğer bu kullanma talimatında bahsi geçmeyen herhangi bir yan etki fark ederseniz, lütfen 
doktorunuza ya da eczacınıza bildiriniz.  
Yan etkilerin raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca yan etkileri www.titck.gov.tr  sitesinde yer alan “İlaç Yan Etki 
Bildirimi” ikonuna tıklayarak doğrudan Türkiye Farmakovijilans Merkezi (TÜFAM)’ne bildirebileceğiniz gibi, 0 800 314 00 08 numaralı yan etki bildirim hattını da kullanabilirsiniz.  
Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine  katkı sağlamış olacaksınız. 
 
5. FLAREX ‘in  saklanması  
 
FLAREX’i çocukların göremeyeceği, erişemeyeceği yerlerde ve ambalajında saklayınız.  
 
 
 
  
 Sayfa 8/8  Son kullanma tarihiyle uyumlu olarak kullanınız. 
Ambalajdaki son kullanma tarihinden sonra FLAREX’i kullanmayınız. Şişeyi açtığınız 
tarihi aşağıdaki bölüme yazınız.  
 
Açıldığı tarih: Kullanmadığınız zaman şişenin kapağını sıkıca kapatınız. 
25ºC altında oda sıcaklığında saklanmalıdır.  
Şişe ilk kez açıldıktan sonra 28 gün içinde kullanılmalıdır . 
Orjinal ambalajında saklayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine  veriniz.  
 
 
Ruhsat  Sahibi:  Keymen  İlaç San. ve Tic. A.Ş. Çankaya/ Ankara  
 
 
 
Üretim yeri:  s.a. Alcon Couvreur  n.v. 
Rijksweg 14/ 2870 Puurs / Belçika  
 
 
Bu kullanma talimatı 02 /08/2022 tarihinde  onaylanmıştır.  