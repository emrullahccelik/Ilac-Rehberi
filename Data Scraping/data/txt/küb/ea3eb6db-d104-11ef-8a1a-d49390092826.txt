KISA ÜRÜN BİLGİSİ
1. BEŞERİ TIBBİ ÜRÜNÜN ADI
GENTHAVER 80 mg/2 mL IM/IV infüzyonluk çözelti
Steril
2. KALİTATİF VE KANTİTATİF BİLEŞİM
Her bir ampulde (2 mL):
Etkin madde:
Her 2 mL ampul 80 mg gentamisine eşdeğer miktarda 135,59 mg gentamisin sülfat içerir.
Yardımcı maddeler:
Metil paraben (E218) 3,6 mg
Propil paraben (E216) 0,4 mg
Sodyum metabisülfit (E223) 6,4 mg
Disodyum EDTA 0,2 mg
Sodyum hidroksit k.m.
Yardımcı maddeler için bölüm 6.1'e bakınız.
3. FARMASÖTİK FORM
Enjeksiyonluk çözelti
Renksiz berrak çözelti
4. KLİNİK ÖZELLİKLER
4.1. Terapötik endikasyonlar
Gentamisin bakterisit aktivite gösterir ve Escherichia, Enterobacter, Klebsiella, Salmonella,
Serratia, Shigella, Staphylococcus aureus, bazı Proteuslar ve Pseudomonas aeruginosa
türlerinin dahil olduğu gram-pozitif ve gram-negatif patojenlerin pek çok suşuna karşı etkilidir.
Gentamisin, bu mikroorganizmaların streptomisin, kanamisin ve neomisin gibi antibiyotiklere
dirençli olan suşlarına karşı da çoğu zaman etkilidir. Gentamisin, penisiline dirençli
Staphylococci'ye etkili olup Streptococci'ye nadiren etkilidir.
GENTHAVER, gentamisine duyarlı bakterilerin neden olduğu aşağıdaki enfeksiyonların
tedavisinde endikedir:
Ciddi Gram-Negatif Enfeksiyonları
Alt ve üst üriner kanal enfeksiyonları
Yanık ve yara enfeksiyonları
Bakteriyemi, septisemi
Abseler
Subakut bakteriyel endokardit
Solunum yolu enfeksiyonları (Bronkopnömoni)
1/11Neonatal enfeksiyonlar
Jinekolojik enfeksiyonlar
Gram-Pozitif Enfeksiyonları
Bakteriyemi
Abseler
Kazaya veya cerrahiye bağlı travma
Yanıklar ve ciddi deri lezyonları
4.2. Pozoloji ve uygulama şekli
Pozoloji:
Böbrek fonksiyonları normal olan yetişkinlerde tavsiye edilen günlük doz, genellikle günde bir
veya iki doz halinde uygulanan 3-6 mg/kg'dır.
Uygulama sıklığı ve süresi:
Genellikle 12 saat ara ile uygulanabilir. Hayatı tehdit eden enfeksiyonlarda dozaj sıklığı 6 saatte
bire çıkartılabilir veya günlük doz 24 saat ara ile 5 mg/kg'a yükseltilebilir.
Uygulama şekli:
Gentamisin genellikle intramüsküler yol ile uygulanır, ancak intramüsküler uygulamanın
mümkün olmadığı durumda (örn: şoktaki veya ciddi yanıkları olan hastalarda) intravenöz yol ile
de verilebilir.
İntravenöz yol ile verildiğinde önerilen doz en az 2 ila 3 dakikada direkt damar içine veya
enjeksiyon setinin lastik hortumu içine uygulanır. Doğrudan hızlı intravenöz uygulama
potansiyel olarak nefrotoksik konsantrasyonlara yol açabilir, bu nedenle önerilen dozun tavsiye
edilen süre içinde uygulanması çok önemlidir. Alternatif olarak, önerilen doz %0,9 NaCl veya
%5 dekstroz içinde çözülebilir ancak bikarbonat çözeltileri kullanılmamalıdır (bkz. Bölüm 6.2).
Bu şekilde hazırlanan çözelti infüzyon ile 20 veya 30 dakika boyunca uygulanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliğinde toksisite riskini azaltmak için tavsiye edilen günlük doz azaltılmalı ve
renal fonksiyona göre ayarlanmalıdır. İlk doz normal hastalardaki gibi olmalı, daha sonra doz
aralığı renal fonksiyon testlerinin sonuçlarına göre aşağıdaki gibi ayarlanmalıdır.
2/11Doz Kreatinin Klerensi Serum kreatinini BUN mmol/L Doz Aralığı
(mL/mg) mmol/L
>70 <0,12 <6,5 8 saat
35-70 0,12-0,17 6,5-10 12 saat
24-34 0,18-0,25 11-14 18 saat
80 mg
16-23 0,26-0,33 15-18 24 saat
10-15 0,34-0,47 19-26 36 saat
5-9 0,48-0,64 27-36 48 saat
Pediyatrik popülasyon:
Çocuklar (1 yaş ve üzeri) ve ergenlerde, önerilen günlük doz günde bir veya iki doz halinde
uygulanan 3-6 mg/kg'dır.
1 aydan büyük bebeklerde, günlük doz bir veya iki kez olarak uygulanan 4.,5-7.,5 mg/kg'dır.
Yeni doğanlarda önerilen doz günde bir kez 4,5-7,5 mg/kg'dır. Yeni doğanlardaki daha uzun
eliminasyon yarı ömrü nedeni ile gerekli dozun günde bir kez uygulanması yeterlidir.
Geriyatrik popülasyon:
Daha önceden 8. sinir hasarı veya sınır düzeyde böbrek fonksiyonu bulunan veya bulunmayan
yaşlı hastaların aminoglikozit toksisitesine daha duyarlı olduğuna dair kanıtlar vardır. Bu
nedenle yaşlı hastalar, gentamisin tedavisi sırasında gentamisin serum düzeyleri, böbrek
fonksiyonu ve ototoksisite belirtileri değerlendirilerek yakından izlenmelidir.
Gentamisin serum konsantrasyonu izleme tavsiyesi
Yaşlılarda, yeni doğanlarda ve böbrek yetmezliği olan hastalarda serum konsantrasyonlarının
izlenmesi tavsiye edilir. Örnekler doz aralığının sonunda alınır (Çukur düzey). Gentamisin günde
iki kez uygulandığında 2 mcg/mL'yi, günde bir kez uygulandığında da 1 mcg/mL'yi aşmamalıdır
(bkz. Bölüm 4.4).
4.3. Kontrendikasyonlar
GENTHAVER aşağıdaki durumlarda kontrendikedir:
• Gentamisine, diğer aminoglikozitlere, sodyum metabisülfıte, metil parahidroksibenzoat ve
propil parahidroksibenzoata veya içeriğindeki yardımcı maddelerden herhangi birine karşı
bilinen aşırı duyarlığı olan kişilerde,
• Myastenia Gravis'de.
4.4. Özel kullanım uyarıları ve önlemleri
Toksisite potansiyeli nedeni ile gentamisin tedavisi gören hastalar yakın klinik gözlem altında
tutulmalıdır.
3/11Diğer aminoglikozitlerde olduğu gibi gentamısın toksisitesi serum konsantrasyonu ile ilişkilidir.
10 mcg/mL üzerindeki serum seviyelerinde vestibüler mekanizma etkilenebilir. Toksisite riski
serum konsantrasyonlarının izlenmesi yolu ile minimum düzeye indirilebilir. Pik
konsantrasyonunun (1 saat) 10 mcg/mL'yi ve taban konsantrasyonunun (bir sonraki
enjeksiyondan 1 saat önce) günde iki kez uygulandığında 2 mcg/mL'yi ve günde bir kez
uygulandığında 1 mcg/mL'yi geçmediğinden emin olmak için gentamisin serum düzeylerinin
kontrol edilmesi tavsiye edilir.
Diğer nörotoksik ve/veya nefrotoksik ilaçlar ile eş zamanlı kullanımı gentamisin toksisitesini
arttırabilir. Aşağıdaki ilaçlar ile birlikte kullanımından kaçınılmalıdır:
Nöromüsküler blok yapıcı ilaçlar, süksinil kolin ve tübokürarin,
Metisilin ve sefalosporinler gibi diğer nefrotoksisite veya ototoksisite potansiyeline sahip
ajanlar,
Etakrinik asit ve furosemid gibi potent diüretikler,
Diğer aminoglikozitler.
Diyabet, işitsel vestibüler disfonksiyon, otitis media, otitis media öyküsü, daha önce ototoksik
ilaç kullanımı ve aminoglikozit ototoksisitesine genetik olarak daha duyarlı olma gibi faktörler
hastalarda toksik etki görülme riskini arttıran faktörlerdir.
İstenmeyen etkilerin önlenmesi için renal fonksiyonun (serum kreatinini, kreatinin klerensi)
devamlı izlenmesi (tedavi öncesinde, sırasında ve sonrasında), vestibül ve kohlea
fonksiyonlarının, hepatik parametreler ve laboratuvar parametrelerinin kontrol edilmesi tavsiye
edilir.
GENTHAVER, parkinsonizm ve diğer kas güçsüzlüğü ile karakterize durumlarda dikkatli
kullanılmalıdır.
Belirgin obezite olgularında gentamisin serum konsantrasyonları yakından izlenmeli ve dozun
azaltılması göz önünde bulundurulmalıdır.
GENTHAVER yaşlılarda, böbrek yetmezliği olan hastalarda ve böbrek fonksiyonları tam olarak
gelişmediğinden prematüre bebeklerde dikkatli kullanılmalıdır.
GENTHAVER içeriğinde bulunan sodyum metabisülfit nadir olarak şiddetli aşırı duyarlılık
reaksiyonları ve bronkospazma neden olabilir.
GENTHAVER metil paraben (E218) ve propil paraben (E216) içerir. Nadir olarak alerjik
reaksiyonlara (muhtemelen gecikmiş) ve bronşlarda istisnai olarak daralmaya neden olabilir.
Bu tıbbi ürün her 80 mg/2 mL dozunda 1 mmol (23 mg)'dan daha az sodyum ihtiva eder; yani
esasında "sodyum içermez".
4/114.5. Diğer tıbbi ürünler ile etkileşimler ve diğer etkileşim şekilleri
Antibakteriyeller:
Sefalosporinler ile özellikle de sefalotin ve sefaloridin ile diğer aminoglikozitler ve vankomisin
birlikte kullanıldığında nefrotoksisite riski artar. Bu kombinasyonlar kullanıldığında böbrek
fonksiyonunun izlenmesi önerilir.
Diüretikler:
Furosemid ve etakrinik asit gibi güçlü diüretikler ototoksisite riskini arttırır.
Sitotoksikler:
Siklosporin ve fludarabin ile birlikte kullanımı nefrotoksisite riskini arttırır. Sisplatin ile birlikte
kullanımı nefrotoksisite ve olası ototoksisite riskini arttırır.
Nöromüsküler Blokörler:
Gentamisinin de dahil olduğu aminoglikozid antibiyotikler nöromüsküler blokajı ve solunum
felcini indükleyebilirler. Bu nedenle kürar tipi kas gevşetici (tübokürarin) ve süksinilkolin
uygulanan hastalarda GENTHAVER dikkatli kullanılmalıdır.
Botulinum toksini ile birlikte kullanımı nöromüsküler bloke edici etkinin artışına bağlı olarak
toksisite riskini arttırır.
Kolinerjik ilaçlar:
Gentamisin neostigmin ve piridostigminin etkilerini antagonize eder.
Antikoagülanlar:
Gentamisin, varfarin ve fenindiyon gibi antikoagülanlann etkisini potansiyalize eder. Oral
antikoagülanlar ile birlikte kullanımı hipotrombinemik etkinin artmasına neden olabilir.
Antifungaller:
Amfoterisin ile birlikte kullanımı nefrotoksisite riskini arttırır.
Bifosfonatlar:
Gentamisinin bifosfonatlar ile birlikte kullanımı hipokalsemi riskini arttırabilir.
İndometazin:
İndometazin yenidoğanlarda gentamisin plazma konsantrasyonlarını arttırabilir.
5/114.6. Gebelik ve laktasyon
Genel tavsiye:
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon):
Yeterli veri bulunmamaktadır.
Gebelik dönemi:
Hayvanlar üzerindeki bazı çalışmalarda teratojenik etkiye sahip olduğu gösterilmiştir. İnsanlarda
kullanımına yönelik yeterli veri bulunmamaktadır.
Gentamisin plasentaya geçer ve fetüste ototoksisite oluşturma riski vardır. Bu nedenle gebelik
sırasında kullanımı öncesinde yararı ve fetüs üzerindeki zarar riski değerlendirilmelidir.
Laktasyon dönemi:
Gentamisin düşük miktarlarda anne sütüne geçer. Bebekteki ciddi advers reaksiyon riski nedeni
ile emzirmenin durdurulup durdurulmayacağına ya da GENTHAVER tedavisinin durdurulup
durdurulmayacağına/tedaviden kaçınılıp kaçınılmayacağına karar verilmelidir.
Üreme yeteneği/Fertilite:
Bilinen bir etkisi yoktur.
4.7. Araç ve makine kullanımı üzerindeki etkiler
GENTHAVER'in araç ve makine kullanımı üzerindeki etkileri bilinmemektedir.
4.8. İstenmeyen etkiler
Advers reaksiyonlar, sıklık sırasına göre şu şekilde sıralanmıştır:
Çok yaygın (>1/10), yaygın (>1/100, <1/10); yaygın olmayan (>1/1.000, <1/100); seyrek
(>1/10.000, <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor)
Kan ve lenf sistemi hastalıkları:
Yaygın olmayan: Kan diskrazileri, anemi
Seyrek: Hipomagnezemi (uzun süreli tedavide), hipokalemi, hipokalsemi
Bilinmiyor: Geri-dönüşlü granülositopeni
Bağışıklık sistemi hastalıkları:
Yaygın olmayan: Aşırı duyarlılık, ürtiker
Çok seyrek: Alerjik kontakt sensitizasyon, anafilaktik reaksiyonlar,
Sinir sistemi hastalıkları:
Çok seyrek: Ensefalopati, konvülsiyonlar, konfüzyon, mentaldepresyon, letarji, halüsinasyonlar
6/11gibi santral sinir sistemi toksisitesine ilişkin bulgular
Kulak ve iç kulak hastalıkları:
Bilinmiyor: İşitme kaybı, vestibüler hasar (özellikle daha önce ototoksik ilaç kullanan veya
böbrek fonksiyon bozukluğu olan hastalarda)
Gastrointestinal hastalıklar:
Yaygın olmayan: Bulantı, kusma, stomatit
Seyrek: Diyare(gentamisinin de içinde yer aldığı kombine antibiyotik tedavilerinde), antibiyotiğe
bağlı kolit
Hepato-bilier hastalıklar:
Yaygın olmayan: Karaciğer fonksiyonlarında bozukluk, serum aminotransferaz değerlerinde
geçici yükselmeler, serum bilirubin konsantrasyonunda artış
Deri ve deri altı doku hastalıkları:
Yaygın olmayan: Deri döküntüleri
Böbrek ve idrar yolu hastalıkları:
Yaygın: Nefrotoksisite (genellikle geri dönüşlü)
Yaygın olmayan: Akut böbrek yetmezliği
Seyrek: Renal tübüler disfonksiyon
GENTAMİSİN içeriğinde bulunan sodyum metabisülfit nadir olarak şiddetli aşırı duyarlılık
reaksiyonları ve bronkospazma neden olabilir.
GENTAMİSİN içeriğinde bulunan metil paraben ve propil paraben, alerjik reaksiyonlara
(muhtemelen gecikmiş) ve olağanüstü olan bronkospazma sebebiyet verebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr, e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Semptomlar
Diğer aminoglikozitlerde olduğu gibi gentamısın toksisitesi kritik değerin üzerindeki gentamisin
serum düzeyleri ile ilişkilidir. Böbrek fonksiyonları normal olan hastalarda, tavsiye edilen
dozların uygulanması sonrasında toksik serum düzeylerinin oluşması (>10 mcg/mL) beklenmez.
Böbrek yetmezliği nedeni ile daha yüksek serum düzeyleri elde edilirse, doz düşürülmelidir.
7/11Semptomlar sersemlik, baş dönmesi ve işitme kaybıdır.
Terapötik önlemler
Hemodiyaliz veya peritoneal diyaliz gentamisinin kandan uzaklaştırılmasmı sağlar, ancak
hemodiyaliz daha etkin bir yöntemdir, intravenöz yol ile uygulanan kalsiyum tuzları, gentamisin
tarafından oluşturulan nöromüsküler blokajın giderilmesinde kullanılmaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Aminoglikozit antibakteriyeller
ATC kodu: J01GB03
Gentamisin genellikle bakterisit etki gösterir. Etki mekanizması tam olarak aydınlatılamamış
olmasına rağmen en önemli etkisi duyarlı bakterilerde ribozomların 30S alt birimlerine
bağlanarak protein sentezini inhibe etmesidir.
Genel olarak gentamisin pek çok aerob gram-negatif bakteriye ve bazı aerob gram pozitif
bakterilere karşı etkilidir. Mantarlara, virüslere ve anaerob bakterilerin çoğuna karşı etkisizdir.
Gentamisin in vitro olarak, 1-8 mcg/mL konsantrasyonda Esherichia coli, Haemophilus
injluenzae, Moraxella lacunata, Neisseria, indol pozitif ve indol negatif Proteus, Pseudomonas
(Ps. aeruginosa 'nın pek çok suşu dahil), Staphylococcus aureus, S. epidermidis ve Serratia'nın
duyarlı suşlarını inhibe eder. Ancak farklı türler ve aynı türlerin farklı suşlarının gentamisine
duyarlılıkları in vitro olarak önemli farklılıklar gösterir. Ayrıca, in vitro duyarlılık her zaman in
vivo aktiviteyi yansıtmaz. Gentamisin, Streptococci'ye karşı sadece minimum düzeyde etkinlik
gösterir.
Gentamisine karşı doğal veya kazanılmış direnç hem gram-negatif, hem gram-pozitif
bakterilerde gösterilmiştir. Gentamisin direnci bakteri hücre duvarının azalmış geçirgenliğine,
ribozomal bağlanma bölgesindeki değişikliklere veya konjugasyon ile kazanılan plazmid­ aracılı
direnç faktörünün varlığına bağlı olabilir. Plazmid-aracılı direnç, dirençli bakterinin asetilasyon,
fosforilasyon ve adenilasyon ile ilacı enzimatik olarak değiştirmesini sağlar ve aynı veya farklı
türler arasında aktarılabilir. Diğer aminoglikozitler ve pek çok diğer antiinfektif ilaca
(kloramfenikol, sülfonamidler, tetrasiklin vb.) karşı direnç aynı plazmid üzerinde taşınır.
Gentamisin ve diğer aminoglikozitler arasında çapraz direnç vardır.
5.2. Farmakokinetik özellikler
Emilim:
Gentamisin intramüsküler enjeksiyonu takiben hemen absorbe olur. Plazma pik
konsantrasyonuna 30 dakika- 1 saat sonra ulaşılır. Etkin plazma konsantrasyonu 4-8 mcg/mL
olup, 4 saat süresince etkin konsantrasyon aralığında kalır. 1 mg/kg dozda uygulama sonrasında
8/114 mcg/mL'lik plazma pik konsantrasyonu elde edilir.
Dağılım:
Plazma proteinlerine bağlanma oranı düşüktür (<%10). Dağılım hacmi 0,3 L/kg'dır. Dağılım
hacmi yaklaşık olarak ekstraselüler sıvı hacmine eşittir.
Biyotransformasyon:
Verilen dozun %90'ından fazlası biyotransformasyona uğramaz.
Eliminasyon:
Verilen dozun %90'ından fazlası değişmeden glomerüler fıltrasyon ile idrar içinde atılır. Böbrek
fonksiyonları normal olan hastalarda eliminasyon yarı ömrü 2-3 saattir.
Doğrusallık/Doğrusal Olmayan Durum:
Mevcut değil.
Hastalardaki karakteristik özellikler
Böbrek yetmezliği:
Böbrek yetmezliğinde eliminasyon yarı ömrü uzar.
Pediyatrik popülasyon:
Prematüre bebekler ve yeni doğanlar:
Dağılım: Yeni doğanlarda ekstraselüler kompartman hacmi vücut ağırlığının %40'ı olup,
yetişkinlerdekinden fazladır. Bu nedenle prematüre yenidoğanlarda dağılım hacmi 0.,5-0.,7 L/kg
olup, yetişkinlerdekinden yüksektir. Prematüre yenidoğanlarda daha yüksek dağılım hacmi
nedeni ile daha yüksek gentamisin dozlarının (mg/kg) kullanımı gerekir.
Eliminasyon: Yeni doğanlarda, yeterince gelişmemiş böbrek fonksiyonları nedeni ile
eliminasyon hızı azalmıştır.
26-34 hafta gestasyon yaşındaki yenidoğanlarda, ortalama eliminasyon yarı ömrü 8 saat iken, 35-
37 hafta gestasyon yaşındakilerde 6,7 saattir.
Bu değerlerle uyumlu olarak, 40 hafta gestasyon yaşındaki yenidoğanlarda, klerens değeri (0,2
L/s), 27 hafta gestasyon yaşındaki yenidoğanlardakinden (0,05 L/s) yüksektir.
5.3. Klinik öncesi güvenlilik verileri
KÜB'ün diğer kısımlarında anlatılanlar dışında klinik öncesi güvenlilik verisi mevcut değildir.
9/116. FARMASÖTİK ÖZELLİKLER
6.1. Yardımcı maddelerin listesi
Metil paraben (E218)
Propil paraben (E216)
Sodyum metabisülfit (E223)
Disodyum EDTA
Sodyum hidroksit
Enjeksiyonluk su
6.2. Geçimsizlikler
GENTHAVER enjeksiyon öncesinde diğer ilaçlar ile karıştırılmamalıdır.
Penisilinler, sefalosporinler, eritromisin, sülfadiyazin, furosemid, heparinler ve sodyum
bikarbonat ile aynı çözelti içinde geçimsizdir. Bunlar ile birlikte kullanımı gerekli ise, yeterli
yıkama sağlandığından emin olunarak bolus enjeksiyon şeklinde İ.V. setinin hortumu içine
uygulanır veya farklı bölgelere uygulanır.
Karbenisilin ve gentamisin sadece farklı bölgelerden uygulandıkları takdirde birlikte
kullanılabilirler. GENTHAVER ‘in sodyum bikarbonat içeren çözeltilere eklenmesi
karbondioksit açığa çıkmasına neden olur.
6.3. Raf ömrü
36 ay
6.4. Saklamaya yönelik özel tedbirler
30°C'nin altındaki oda sıcaklığında saklayınız.
6.5. Ambalajın niteliği ve içeriği
Her kutuda Tip I camdan yapılmış 2 mL'lik 1, 5, 50 veya 100 adet ampul (hastane ambalajı)
içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıklarının Kontrolü Yönetmeliği"ne uygun olarak imha edilmelidir.
Her bir ampul, sadece tek kullanımlıktır.
Çözelti açıldıktan sonra hemen kullanılmalıdır.
Kullanılmayan çözeltiler atılmalıdır.
10/117. RUHSAT SAHİBİ
OSEL İlaç San. ve Tic. A. Ş.
Akbaba Mah. Maraş Cad.No.:52
34820 Beykoz/İSTANBUL
Tel: (0216) 320 45 50
Faks: (0216) 320 41 45
8. RUHSAT NUMARASI
191/99
9. RUHSAT TARİHİ/RUHSAT YENİLEME TARİHİ
İlk ruhsat tarihi: 30.06.1999
Ruhsat yenileme tarihi: 28.04.2005
10. KÜB'ÜN YENİLENME TARİHİ
11/11