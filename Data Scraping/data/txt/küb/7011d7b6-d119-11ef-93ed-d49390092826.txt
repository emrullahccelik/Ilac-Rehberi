KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers reaksiyonları
TÜFAM’a bildirmeleri beklenmektedir. Bakınız Bölüm 4.8 Advers reaksiyonlar nasıl
raporlanır?
1. BEŞERİ TIBBİ ÜRÜNÜN ADI
NANOGAM 2,5 g/50 mL IV infüzyon için çözelti içeren flakon
Steril
2. KALİTATİF VE KANTİTATİF BİLEŞİM
Etkin madde:
1 mL çözelti içinde;
İnsan normal immünoglobulini (IVIg) 50 mg*
* En az % 95’i IgG içeren insan kaynaklı protein içeriğine karşılık gelir.
1 flakon 50 mL, 2,5 g insan normal immünoglobulini içerir.
IgG alt sınıflarının dağılımı (yaklaşık değerler):
IgG % 64,9
1
IgG % 31,8
2
IgG % 2,8
3
IgG % 0,5
4
Maksimum immünoglobulin A (IgA) içeriği: mL başına 6 mcg
Yardımcı madde(ler):
Glukoz 50 mg/mL
Yardımcı maddeler için 6.1’e bakınız.
3. FARMASÖTİK FORM
İntravenöz infüzyon için çözelti.
Çözelti, berrak veya hafif opalesan, renksiz veya hafif sarımsı renktedir.
Ozmolalite 290-370 mosmol/kg’dır.
14. KLİNİK ÖZELLİKLER
4.1. Terapötik Endikasyonlar
1. İmmun yetmezlik durumlarında replasman tedavisi için;
a) Antikor üretiminin bozulduğu primer (Konjenital) immün yetmezliklerde
b) Şiddetli veya tekrarlayan enfeksiyonlar gelişen, antimikrobiyal tedavinin yetersiz kaldığı
ve kanıtlanmış spesifik antikor yetmezliği (SAE)* olan ya da serum IgG düzeyi <4 g/L
olan hastalarda sekonder immün yetmezliklerde (SİY) kullanılır.
* Kanıtlanmış SAE: lgG antikor titresinde pnömokokal polisakkarit ve polipeptit antijen
aşılarına en az 2 kat artış sağlanamaması
2. İmmünomodülatuvar etki için;
a) Kanama riski yüksek olan veya cerrahi müdahale öncesi trombosit sayısının hızla
yükseltilmesi gereken immün trombositopeni (ITP) olgularında,
b) Guillain-Barre sendromunda,
c) Kawasaki hastalığında,
d) Multifokal Motor Nöropati hastalığında,
e) Kronik Enflamatuar Demiyenilizan Polinoröpatinin tedavisinde (KIDP)
f) Bulber tutulumu olan Miyastenia Gravis tedavisinde uygulanır.
4.2. Pozoloji ve uygulama şekli
Replasman tedavisi immün yetmezlikler konusunda deneyimli bir uzman hekimin denetiminde
başlatılmalı ve izlenmelidir.
Pozoloji ve uygulama sıklığı endikasyona göre değişir.
Replasman tedavisinde hastanın farmakokinetik ve klinik yanıtına bağlı olarak dozun bireysel
şekilde ayarlanması gerekebilir.
Primer immun yetmezliklerde replasman tedavisi:
Doz, bir sonraki infüzyondan önce ölçülen serum IgG düzeyinin en az 500-600 mg/dL
düzeyinde kararlı olarak sürdürülmesini sağlayacak şekilde ayarlanmalıdır. Bu dengenin
sağlanabilmesi için tedavinin başlangıcından itibaren 3-6 ay gereklidir.
Önerilen başlangıç dozu bir seferde verilen 0,4-0,8 g/kg infüzyonu takiben her 3-4 haftada bir
uygulanan en az 0,2 g/kg'dır.
Serum immünoglobulin düzeyinin 500-600 mg/dL olacak şekilde sabit tutulabilmesi için
gereken doz ortalama 0,2-0,8 g/kg düzeyindedir.
Kararlı serum düzeyi sağlandıktan sonra doz aralığı 3 ile 4 hafta arasında değişir.
Hastanın klinik yanıtı ile birlikte kararlı serum düzeyleri ölçülmeli ve değerlendirilmelidir.
2Klinik yanıta bağlı olarak (ör. enfeksiyon sıklığı) daha yüksek kararlı serum düzeylerinin
sağlanması amacıyla doz ve/veya doz aralığının ayarlanması düşünülebilir.
Sekonder immün yetmezlikte replasman tedavisi:
Sekonder immün yetmezlikte replasman tedavisinde tavsiye edilen doz 3-4 haftada bir
uygulanan 0,2-0,4 g/kg'dır.
Primer immün trombositopenide:
İki alternatif doz şeması vardır:
• Birinci gün 0,8-1 g/kg dozunda uygulanır; doz, 3 gün içerisinde bir kez tekrarlanabilir veya
• 2-5 gün süreyle 0,4 g/kg/gün dozunda uygulanır.
Relaps olduğunda tedavi tekrarlanabilir.
Guillain Barré Sendromu:
5 gün süreyle 0,4 g/kg/gün dozunda uygulanır.
Kawasaki Hastalığı:
8-12 saat süreyle tek doz olarak uygulanan 2g/kg’dır ve asetil salisilik asit ile kombine olarak
verilir.
Multifokal Motor Nöropati (MMN) hastalığında:
Başlangıç dozu: 2-5 gün süreyle bölünmüş dozlarda toplam 2 g/kg
İdame dozu: 2-6 haftada bir 1-2 g/kg
Kronik inflamatuvar demiyelinizan polinöropati (KIDP) :
Önerilen başlangıç dozu: 2-5 ardışık günde bölünmüş dozlarda toplam 2 g/kg’dır. Yanıt
alınamaması durumunda 3 haftada bir 1 g/kg total doz 1-2 günde verilir ve 2 ay sonunda yanıt
alınamazsa tedavi kesilir.
İdame dozu: başlangıç tedavisine yanıt alınmışsa 3 haftada bir 0,4-1 g/kg total doz 1-2 günde
uygulanır. Maksimum yarar elde edilen doz önerilir ve doz doktor tarafından belirlenir. En
düşük etkin idame dozu belirlenene kadar doz azaltılır ve uygulama sıklığı ayarlanır.
Myastenia Gravis:
Diğer özel tedavilere cevap vermeyen kritik fazda 5 gün süreyle 0,4 g/kg/gün dozunda
uygulanır.
Pediyatrik popülasyon
Çocuklar ve adölesanlardaki (0-18 yaş) pozoloji her bir endikasyon için erişkinlerden farklı
değildir ve yukarıda belirtilen durumlardaki klinik sonlanımlara göre ayarlanır.
Uygulama Şekli:
İntravenöz yoldan uygulanır.
3Azami infüzyon hızı her bir ürün için klinik çalışma protokollerine göre belirlenmelidir.
Özel Popülasyonlara İlişkin Ek Bilgiler
Böbrek / Karaciğer yetmezliği:
IVIG tedavisi uygulanan hastalarda akut böbrek yetmezliği vakaları bildirilmiştir. Böbrek
yetmezliği riski bulunan hastalarda, IVIG preparatları uygulanabilir en düşük infüzyon hızında
ve dozda kullanılmalıdır (Bkz. Bölüm 4.4).
Karaciğer yetmezliği olan hastalara ilişkin ek bir bilgi bulunmamaktadır.
Pediyatrik popülasyon:
Yukarıda bahsedilen her durumda pozoloji vücut ağırlığına göre ve klinikte alınan yanıta göre
verildiğinden, çocuklarda ve adölesanlarda (0-18 yaş) pozoloji değişmez.
Geriyatrik popülasyon:
IVIG tedavisi uygulanan hastalarda akut böbrek yetmezliği vakaları bildirilmiştir. Bu vakaların
çoğunda kişinin 65 yaşın üzerinde olması dahil belirli risk faktörlerinin olduğu bildirilmiştir.
Ayrıca IVIG uygulaması ile yüksek riskli hastalarda tromboembolik olaylar arasında bağlantıyı
gösteren klinik kanıtlar mevcuttur. Bu nedenle ileri yaş dahil trombotik olay açısından risk
faktörlerini taşıyan hastalarda IVIG reçetelenip infüzyonu uygulanırken dikkatli hareket
edilmeli, uygulanabilir en düşük infüzyon hızında ve dozda kullanılmalıdır (Bkz. Bölüm 4.4)
4.3. Kontrendikasyonlar
Etken madde (insan immunoglobulini) ya da yardımcı maddelerden herhangi birine karşı aşırı
hassasiyet. Yardımcı madde glukoz,mısırdan elde edilir.
Seçici IgA eksikliği olup IgA'ya karşı antikor geliştiren hastalarda IgA içeren bir ilacın
uygulanması anafilaksi ile sonuçlanabilir.
Çözelti, kompanse olmayan diyabet, bilinen diğer glukoz intoleransları (metabolik stres
durumu gibi), hiperosmolar koma, hiperglisemi ve hiperlaktatemi durumunda kontrendikedir.
4.4 Özel kullanım uyarıları ve önlemleri
Virüs güvenliği
NANOGAM, insan plazmasından elde edilmektedir. İnsan plazmasından elde edilen
ilaçlar, virüsler ve teorik olarak Varyant Creutzfeldt-Jacob (v-CJD) gibi, çeşitli
hastalıklara yol açabilen enfeksiyon yapıcı ajanlar içerebilirler. NANOGAM’da Varyant
Creutzfeldt-Jacob hastalığının bulaşma riski teorik olarak minimumken, klasik
Creutzfeldt-Jacob hastalığının bulaşma riski hiçbir kanıtla desteklenmez. Alınan
önlemlere rağmen, bu tür ürünler halen potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
4inaktivasyonu ile azaltılmıştır. Bütün bu önlemlere rağmen, bu ürünler hala potansiyel
olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların
bu ürünlerin içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan virüslere
karşı alınan tedbirler sınırlı sayıda olabilir. Parvovirüs B19 enfeksiyonu, gebelik (fetal
infeksiyon) ve immün yetmezlik ya da kırmızı kan hücre üretiminde artış olan hastalarda
tehlikeli olabilir(hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Ayrıca;
NANOGAM kullanılması gerekiyorsa hekim tarafından, hastalık yapıcı etkenlerin hastaya
bulaşmasını önlemek için uygun aşıların (Hepatit A, Hepatit B, vb.) yaptırılması önerilebilir.
Hastalar açısından NANOGAM her uygulandığında, hastayla ürünün seri numarası arasındaki
bağlantının korunabilmesi için, ürünün adı ve seri numarası kaydedilmelidir.
Potansiyel komplikasyonlar genellikle şu şekilde önlenebilir:
- Normal immünoglobuline duyarlılığı olmayan hastalarda başlangıç infüzyonunun yavaş
enjekte edilmesi (0,01 ml/kg/dak)
- İnfüzyon süresince hasta herhangi bir semptom açısından dikkatle izlenmelidir. Özellikle,
daha önce insan normal immünoglobulini kullanmamış hastalar, alternatif bir IVIg ürününü
kullanmakta olduğu ürünle değiştiren veya son infüzyon tarihi üzerinden uzun süre geçmiş
hastalar, olası yan etki belirtilerini tespit edebilmek için ilk infüzyon süresince ve
infüzyondan sonraki ilk saat boyunca dikkatle izlenmelidir. Diğer tüm hastalar da
uygulamadan sonra en az 20 dakika süreyle izlenmelidir.
Tüm hastalarda, IVIg kullanımı şunları gerektirir:
• IVIg infüzyonuna başlamadan önce yeterli hidrasyon
• İdrar çıkışının izlenmesi
• Serum kreatinin seviyelerinin izlenmesi
• Kıvrım diüretikleri ile birlikte kullanımından kaçınılması.(bkz.Bölüm 4.5.)
İstenmeyen etki görülmesi halinde, uygulama hızı azaltılmalı ya da uygulama durdurulmalıdır.
Gereken tedavi istenmeyen etkinin tipine ve şiddetine bağlıdır.
İnfüzyon reaksiyonu
Belirli advers reaksiyonlar (örneğin baş ağrısı, kızarma, titreme, miyalji, hırıltı, taşikardi, bel
ağrısı, bulantı ve hipotansiyon) infüzyon hızı ile ilişkili olabilir. Bölüm 4.2'de tavsiye edilen
infüzyon hızı yakından izlenmelidir. İnfüzyon süresi boyunca semptomlar açısından hastalar
yakından takip edilmeli ve dikkatle izlenmelidir.
5Bazı advers reaksiyonlar daha sık görülebilir:
• İnsan normal immünoglobulinini ilk kez alan hastalarda veya nadir vakalarda olmak
üzere, kullanılmakta olan normal immünoglobulin preparatı değiştirildiğinde ya da
son uygulama tarihi üzerinden uzun bir süre geçmiş olması durumunda,
• Tedavi edilmemiş bir enfeksiyonu veya altta yatan bir kronik inflamasyonu olan
hastalarda
Hipersensitivite:
Aşırı duyarlılık reaksiyonları aktif maddeye (insan immünoglobulinleri) veya yardımcı
maddelerden herhangi birine (örn. glukoz) seyrektir.
Aşağıdaki durumlarda anaflaksi gelişebilir:
• Anti-IgA antikorlarına sahip tespit edilemeyen IgA’lı hastalarda,
• Daha önce insan normal immünoglobulin tedavisini tolere etmiş hastalarda.
Şok gelişmesi durumunda, standart tıbbi şok tedavisi uygulanmalıdır.
Tromboembolizm:
IVIg uygulaması ile miyokard infarktüsü, serebral vasküler (serebrovasküler) hasar (inme
dahil), pulmoner emboli ve immünoglobulinin yüksek akış hızı nedeniyle kan viskozitesinde
görülen rölatif artışa bağlı olduğu sanılan, derin ven trombozu gibi tromboembolik vakalar
arasındaki bağlantıyı gösteren klinik kanıtlar mevcuttur. Obez hastalarda ve trombotik olaylar
için önceden mevcut risk faktörleri bulunan hastalarda (ilerlemiş yaş, hipertansiyon, diabetes
mellitus ve damar hastalıkları veya trombotik epizod hikayesi olan, edinilmiş ve kalıtımsal
trombofilik bozukuğu olan hastalar, immobilizasyon periyodu uzamış hastalar, ciddi
hipovolemik hastalar, kan viskozitesini artıran bir hastalığı sahip hastalar gibi) IVIg reçete
edilirken veya uygulanırken dikkatli olunmalıdır.
Tromboemboli riski taşıyan hastalarda, IVIg ürünü minimum hızda ve dozda uygulanmalıdır.
Akut böbrek yetmezliği:
IVIg tedavisi alan hastalarda akut böbrek yetmezliği vakaları bildirilmiştir. Vakaların
çoğunluğunda, önceden var olan böbrek yetmezliği, diabetes mellitus, hipovolemi, aşırı kilo,
nefrotoksik ilaçların birlikte kullanımı veya 65 üzeri yaş gibi risk faktörleri tanımlanmıştır.
Renal parametreler, özellikle akut böbrek yetmezliği gelişme riski yüksek olan hastalarda ve
yine uygun aralıklarla IVIG infüzyonu öncesinde değerlendirilmelidir. Akut böbrek yetmezliği
riski altında olan hastalarda, IVIg ürünleri minimum infüzyon hızında ve dozda uygulanmalıdır.
Böbrek fonksiyon bozukluğu gelişmesi durumunda IVIg infüzyonunun durdurulması
düşünülmelidir.
Böbrek fonksiyon bozukluğu ve akut böbrek yetmezliği raporları, sukroz, glukoz ve maltoz gibi
yardımcı maddeleri içeren birçok ruhsatlı IVIg ürününün kullanımı ile ilişkilendirilmesine
rağmen, stabilizör olarak sukroz içerenler toplam sayının büyük kısmını oluşturmaktadır. Risk
altındaki hastalarda, bu yardımcı maddeleri içermeyen preparatların kullanımı düşünülmelidir.
NANOGAM glukoz içermekte olup, sukroz ve maltoz içermemektedir.
Hiponatremi:
6Hastanın altta yatan klinik durumuna ve glukozu metabolize etme kapasitesine bağlı olarak,
glukozun intravenöz uygulanması elektrolit bozukluklarına, en önemlisi hipo veya
hiperozmotik hiponatremiye neden olabilir.
Ozmotik olmayan vazopressin salımı olan hastalar (örneğin akut hastalık, ağrı, ameliyat sonrası
stres, enfeksiyonlar, yanıklar, merkezi sinir sistemi hastalıkları), kalp, karaciğer ve böbrek
hastalığı olan hastalar ve vazopressin agonistleri ve serum sodyumunu düşüren (bkz. Bölüm
4.5) diğer ilaçlara maruz kalan hastalar özellikle akut hiponatremi riski taşır.
Akut hiponatremi, akut beyin ödemi ve yaşamı tehdit eden geri döndürülememe ihtimali
bulunan beyin hasarına yol açabilir.
Çocuklar, doğurgan çağdaki kadınlar ve azalmış serebral kompliyansa sahip hastalar (örneğin
menenjit, intrakraniyal kanama ve serebral kontüzyon) özellikle hiponatremiye bağlı olarak
yaşamı tehdit eden beyin şişmesi riski altındadır. Hipoozmotik hiponatreminin hızlı bir şekilde
düzeltilmesi potansiyel olarak tehlikelidir (ciddi nörolojik komplikasyon riski).
Hiperglisemi
Glukoz içeren çözeltilerin uygulanması hiperglisemi ve/veya hiperosmolar sendrom
oluşturabilir. Lütfen aşağıdaki hususları dikkate alınız:
• Hiperglisemi ortaya çıkarsa, infüzyon hızı ayarlanmalı ve/veya insülin uygulanmalıdır.
• Gerekirse, parenteral potasyum desteği sağlayınız.
% 5 glukoz içeren intravenöz çözeltiler, bozulmuş glukoz toleransı (diabetes mellitus, böbrek
yetmezliği veya sepsis, travma veya şok varlığında olduğu gibi), şiddetli beslenme bozukluğu,
tiamin eksikliği olan hastalarda, örn., Kronik alkolizm (piruvatın oksidatif metabolizasyonunun
bozulması nedeniyle şiddetli laktik asidoz riski) ve iskemik inme veya ciddi travmatik beyin
hasarı olan hastalarda dikkatle uygulanmalıdır.
Glisemi ile ilgili pediatrik sorunlar
Yenidoğanlar, özellikle prematüre doğanlar ve düşük doğum ağırlıklı olanlar hipo veya
hiperglisemi geliştirme riski altındadır ve bu nedenle, potansiyel uzun vadeli yan etkilerden
kaçınmak ve yeterli glisemik kontrolü sağlamak için glukoz içeren intravenöz çözeltilerle
tedavi sırasında yakından izlenmeleri gerekir.
Aseptik menenjit sendromu (AMS):
IVIg tedavisi uygulamasında Aseptik Menenjit Sendromu (AMS) rapor edilmiştir. Sendrom
genellikle IVIg tedavisini takiben birkaç saat ile iki gün içinde görülür. Serebrospinal sıvı
çalışmaları çoğunlukla granülositik serileri olmak üzere, mm3 başına birkaç bin hücreye kadar
pleositosis genellikle pozitiftir ve protein seviyelerini birkaç yüz mg/dl yükseltir.
AMS çoğunlukla yüksek doz (2 g/kg) IVIg tedavisi ile ilişkili olarak meydana gelebilmektedir.
Bu gibi belirti ve semptomları gösteren hastalar, menenjitin diğer nedenlerini ekarte etmek için
BOS çalışmaları da dahil olmak üzere ayrıntılı bir nörolojik muayene yaptırmalıdır.
IVIg tedavisinin kesilmesi, AMS'nin birkaç gün içinde sekeller olmadan remisyonu ile
sonuçlanmıştır.
Hemolitik anemi:
7IVIg ürünleri, hemolizinler gibi davranan kan grup antikorları içerebilir ve pozitif direkt
antiglobulin reaksiyona (Coombs’test) ve seyrek olarak hemolize neden olan kırmızı kan
hücrelerinin in vivo olarak immunoglobulin ile kaplanmasına neden olur. Artmış kırmızı kan
hücre ayırımı nedeniyle IVIg tedavisine bağlı olarak Hemolitik anemi gelişebilir. IVIg tedavisi
alan hastalar, hemoliz semptomları ve klinik bulgular açısından gözlemlenmelidir.
Nötropeni/Lökopeni:
IVIg tedavisinden sonra, nötrofil sayısında ve/veya nötropeni ataklarında, bazen ciddi olan,
geçici bir azalma bildirilmiştir. Bu durum tipik olarak IVIg uygulamasından saatler veya günler
sonra meydana gelir ve 7 ila 14 gün içinde kendiliğinden düzelir.
Transfüzyona bağlı akut akciğer hasarı (TRALI):
IVIg alan hastalarda, akut non-kardiyojenik akciğer ödemi [transfüzyona bağlı akut akciğer
hasarı (TRALI)] ile ilgili bazı vakalar rapor edilmiştir. TRALI, ağır hipoksi, dispne, taşipne,
siyanoz, ateş ve hipotansiyon ile karakterizedir. TRALI semptomları tipik olarak transfüzyon
sırasında veya 6 saat içinde, sıklıkla 1-2 saat içinde gelişir. Bu nedenle IVIg alan hastalar
izlenmeli ve bir pulmoner advers reaksiyon durumunda IVIg infüzyonu derhal durdurulmalıdır.
TRALI, acil yoğun bakım tedavisi gerektiren, hayatı tehdit edici bir durumdur.
Serolojik testlerle etkileşim:
İmmünoglobulin infüzyonundan sonra hasta kanına pasif olarak geçen çeşitli antikorların geçici
artışı serolojik testlerde hatalı pozitif sonuçlara neden olabilir.
Eritrosit antijenlerine (örneğin A, B ve D) antikorların pasif transmisyonu; eritrosit antikorları
için, direkt antiglobulin testi (DAT, Coombs’ testi) gibi bazı serolojik testleri etkileyebilir.
Glukoz
Bu tıbbi ürün, yardımcı madde olarak her ml’sinde 50 mg glukoz içerir. Diyabet hastalarında
göz önünde bulundurulmalıdır. Gizli diyabeti olanlar (geçici glukozürinin ortaya çıkabildiği
durumlar), diyabet hastaları veya düşük şeker diyetindeki hastalar için bu durum dikkate
alınmalıdır.
4.5. Diğer tıbbi ürünler ile etkileşimler ve diğer etkileşim şekilleri
Canlı virüs aşıları ile etkileşim:
İmmünoglobulin kullanımı, kızamık, kızamıkçık, kabakulak ve suçiçeği gibi canlı zayıflatılmış
virüs aşılarının etkisini en az 6 haftadan başlamak üzere, 3 aya kadar bir süre azaltabilir. Bu
ürün kullanıldıktan sonra, canlı zayıflatılmış virüs aşıları ile aşılanma için en az 3 aylık bir süre
geçmelidir. Kızamık durumunda, bu zayıflatıcı etki 1 yıla kadar sürebilir. Bu nedenle kızamık
aşısı uygulanan hastalarda antikor düzeyleri kontrol edilmelidir.
Hiponatremi riskini artırabilen ilaçlar
Serum sodyumunu azaltabilen ilaçlar, hastanın sıvı hacmi ve sodyum içeriği açısından
ihtiyaçlarıyla uygun olmayan şekilde dengelenmiş intravenöz sıvılarla tedavisini takiben
edinilmiş hiponatremi riskini artırabilir (bkz. Bölüm 4.4, 4.6 ve 4.8).
8Bu durum, klorpropamid, klofibrat, karbamazepin, vinkristin, selektif serotonin geri alım
inhibitörleri, 3.4-metilendioksi-N-metamfetamin, ifosfamid, antipsikotikler, narkotikler,
NSAİİ'ler, siklofosfamid, desmopressin, oksitosin, vazopressin ve terlipressin gibi vazopressin
etkisini arttıran ilaçlar ile ilgilidir.
Hiponatremi riskini artıran diğer tıbbi ürünler içerisine diüretikler ve okskarbazepin gibi
antiepileptikler de dahildir.
Loop diüretikleri:
Loop diüretiklerin birlikte kullanımından kaçınılmalıdır.
Özel popülasyonlara ilişkin ek bilgiler:
Özel popülasyonlarla ilgili etkileşim çalışması yapılmamıştır.
Pediyatrik popülasyon:
Listelenen etkileşimler hem yetişkinler hem çocuklar için geçerlidir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (kontrasepsiyon)
NANOGAM’ın çocuk doğurma potansiyeli bulunan kadınlarda kullanıma ilişkin yeterli veri
mevcut değildir.
Gebelik dönemi
NANOGAM için gebelikte maruz kalmaya ilişkin klinik veri mevcut değildir. Hayvanlar
üzerinde yapılan çalışmalar, gebelik/embriyonal/fetal gelişim/doğum ya da doğum sonrası
gelişim üzerindeki etkiler bakımından yeterli veri bulunmamaktadır (bkz. Bölüm 5.3).
Gebelik döneminde gerekli olmadıkça kullanılmamalıdır.
Bu tıbbi ürünün hamilelikte kullanımının güvenliliği, kontrollü klinik çalışmalarla
saptanmamıştır ve bu nedenle hamile ve emziren kadınlara verilirken dikkatli olunmalıdır. IVIg
ürünlerinin gebeliğin son üç ayında artarak plasentaya geçtiği gösterilmiştir.
Immunoglobulinler ile klinik deneyim sonucu, hamilelik sürecinde, veya fetüs ve yenidoğan
üzerinde zararlı etkilerin olmadığı düşünülmektedir.
NANOGAM doğum sırasında gebe kadınlara verildiğinde, özellikle oksitosinle birlikte
uygulandığında, hiponatremi riski yükselebilir. (bkz. Bölüm 4.4, 4.5 ve 4.8).
Laktasyon dönemi
NANOGAM anne sütü ile atılmaktadır (süte geçmektedir).
Immunoglobulinler anne sütüne geçer. Emzirilen yenidoğanlarda / bebeklerde beklenen
olumsuz bir etki beklenmemektedir.
Üreme yeteneği / fertilite
9İmmünoglobulinlerle yapılan klinik deneyimler, doğurganlık üzerinde zararlı etkilerin
beklenmemesi gerektiğini düşündürmektedir.
4.7. Araç ve makine kullanımı üzerindeki etkiler
NANOGAM bazı yan etkileri sebebiyle araç ve makine kullanım kabiliyetini olumsuz yönde
etkileyebilir. Bu yan etkileri yaşayan hastalar, araç veya makine kullanmadan önce yan etkiler
geçene kadar beklemelidirler.
4.8. İstenmeyen etkiler
İnsan normal immünoglobulininin intravenöz uygulamasında aşağıdaki yan etkiler
bildirilmiştir. Şu terimler ve sıklık dereceleri kullanılmıştır: Çok yaygın (≥1/10), yaygın
(≥1/100 ila <1/10), yaygın olmayan (≥1/1.000 ila <1/100), seyrek (≥1/10.000 ila <1/1.000); çok
seyrek (<1/10.000), bilinmiyor (eldeki verilerden hareketle tahmin edilemiyor).
NANOGAM’ın pazarlama sonrası bilgilerinden elde edilen yan etki sıklıkları
MedDRA Sistem Yan etkiler Hasta başına İnfüzyon
Organ Sınıfı sıklık başına sıklık
Kan ve lenf sistemi Lökopeni, nötropeni Yaygın olmayan Seyrek
hastalıkları
Bağışıklık sistemi Aşırı duyarlılık Yaygın Yaygın olmayan
reaksiyonları*
hastalıkları
Sinir sistemi Migren Yaygın olmayan Seyrek
hastalıkları:
Baş ağrısı Yaygın Yaygın olmayan
Baş dönmesi Yaygın olmayan Seyrek
Kardiyak Kalp çarpıntısı, taşikardi Yaygın olmayan Seyrek
hastalıklar:
Vasküler Hipertansiyon, hipotansiyon Yaygın olmayan Seyrek
hastalıklar
Solunum, göğüs Dispne Yaygın olmayan Seyrek
bozuklukları ve
mediastinal
hastalıkları
Gastrointestinal Diyare Yaygın olmayan Seyrek
hastalıklar:
Bulantı Yaygın Yaygın olmayan
10Deri ve deri altı Deri hastalıkları (döküntü, Yaygın Yaygın olmayan
doku hastalıkları: eritem, ürtiker, kaşıntı
kabarcıklar, pul pul dökülme)
Hiperhidroz Yaygın olmayan Seyrek
Kas-iskelet Sırt ağrısı, boyun ağrısı, Yaygın Yaygın olmayan
bozuklukları, bağ miyalji,
doku ve kemik
hastalıkları:
Genel bozukluklar Halsizlik (yorgunluk, titreme, Yaygın Yaygın olmayan
ve uygulama ateş, grip benzeri
bölgesine ilişkin semptomlar)
hastalıklar:
* Aktif bileşenlere ve / veya yardımcı maddelere alerjisi olan hastalarda potansiyel belirti, bkz.
Bölüm 4.4.
Bulaşabilen ajanlar ile ilgili güvenilirlik için Bölüm 4.4’e bakınız.
Güvenlik profilinin özeti
İnsan normal immunoglobulinlerinin neden olduğu advers reaksiyonlar azalan sıklık sırasına
göre aşağıda belirtilmiştir (ayrıca bkz. Bölüm 4.4):
• (bilinmiyor) Titreme, baş ağrısı, baş dönmesi, ateş, kusma, alerjik reaksiyonlar, artralji,
bulantı, düşük tansiyon ve orta şiddette sırt ağrısı.
• Geri dönüşlü hemolitik reaksiyonlar; özellikle, A, B, ve AB kan grubuna sahip olan ve
(seyrek) transfüzyon gerektiren hemolitik anemili hastalarda.
• (seyrek) Kan basıncında ani düşüş ve izole vakalarda anaflaktik şok (hastanın önceki
uygulamaya aşırı duyarlılık göstermemiş olması durumunda bile).
• (seyrek) Geçici kutanöz reaksiyonları (kutanöz lupus eritematoz dahil-sıklığı
bilinmiyor).
• (çok seyrek) Miyokard enfarktüsü, inme, pulmoner emboli ve derin ven trombozu gibi
tromboembolik reaksiyonlar.
• (bilinmiyor) Geri dönüşlü aseptik menenjit vakaları.
• (bilinmiyor) Serum kreatinin düzeyinde artış ve/veya akut renal yetmezlik oluşumu
vakaları.
• (bilinmiyor) Transfüzyona bağlı akut akciğer hasarı (TRALI) vakaları.
• (bilinmiyor) İdrara çıkamama (anüri),
Glukoz içeren intravenöz sıvıların infüzyonu, hiponatremi ve hiponatremik ensefalopatiye
neden olabilir (bkz. Bölüm 4.4). Hiponatremi ve hiponatremik ensefalopatinin görülme sıklığı
bilinmemektedir.
Klinik çalışmalar:
NANOGAM 50 mg/ml ile primer immün yetmezlik (PIY) çalışmasında bir
hipogamaglobulinemi hastası, geçmişte başka bir IVIg kullandığında oluşana benzer bir alerjik
11reaksiyon (döküntü) yaşamıştır. PIY çalışmasında raporlanan toplam 84 yan etkinin 43 tanesi
(%51,1) NANOGAM 50 mg/ml ile ilişkili çıkmıştır. Bu olayların çoğu hafif olarak
değerlendirilmiştir.
Primer immün trombositopeni (ITP) çalışmasında, 12 hasta için toplam 31 yan etkinin 16 tanesi
(%51,6) NANOGAM 50 mg/ml ile muhtemelen ilişkili olarak 9 hasta tarafından bildirilmiştir.
Toplamda bir ya da daha fazla olan, çoğu hafif ve orta derecede olan NANOGAM ile ilişkili
yan etkiler, 61 infüzyonun 10’unda (%16) görülmüştür. Tüm hastalarda, kombinasyondaki
hemoglobin düşüşü sabit karaciğer fonksiyonları ve haptoglobin seviyeleriyle birlikte
gözlemlenmiştir. Bu durumlar, muhtemelen hemodilüsyon fenomeni olarak kabul edilmiş ve
NANOGAM infüzyonlarına bağlı hemolizden kaynaklanmamıştır.
PIY hastalarında NANOGAM 100 mg/ml ile yapılan klinik çalışmada, 16 hastada tedaviye
bağlı 33 tane yan etki görülmüştür (% 69,6). NANOGAM 50 mg/ml (periyot 1) ve NANOGAM
100 mg/ml (periyot 2’den 5’e) tedavisi arasında Sistem Organ Sınıfı (SOC) yan etkileri
açısından görülme sıklıklarında dikkate değer farklılıklar görülmemiştir. 33 yan etkiden üçü,
araştırmacı tarafından muhtemelen NANOGAM 100 mg / ml ile ilgili olarak
değerlendirilmiştir. Bu yan etkiler, iki hastada NANOGAM 100 mg / ml ile infüzyondan
sonraki üç lökopeni (<4.0 x 109 / L) insidansından sorumluydu. Bildirilen lökopeni olayları
hafif şiddette ve klinik semptomlar içermiyordu.
Pediyatrik popülasyon
Çocuklardaki advers reaksiyonların sıklığı, tipi ve şiddeti yetişkinlerde olduğu gibidir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0800 314 00 08; faks: 0 312 218 35 99)
4.9. Doz aşımı ve tedavisi
Aşırı doz; kalp veya böbrek yetmezliği olan hastalar veya yaşlı hastalar dahil risk altındaki
hastalarda aşırı sıvı yüklenmesine ve hiperviskoziteye neden olabilir.(bkz.Bölüm 4.4.) Tedavi
semptomatik olarak yapılmalıdır. Bazen diyaliz yapılması gerekebilir. Doz aşımından
şüphelenilmesi durumunda NANOGAM ile tedavi derhal durdurulmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İmmün sera ve İmmünoglobulinler: İmmünoglobulin, normal insan,
intravenöz uygulama için.
ATC Kodu: J06BA02.
Etki Mekanizması:
12İnsan normal immünoglobulini esas olarak, enfeksiyöz ajanlara karşı geniş spektrumlu
antikorlar bulunan immünoglobulin G (IgG) içerir.
İnsan normal immünoglobulinleri, normal popülasyonda bulunan IgG antikorlarını içerir.
Genellikle 1000 bağıştan az olmayan plazma havuzundan hazırlanır. IgG alt sınıflarının
dağılımı normal insan plazmasına benzer oranlardadır. Bu ürün yeterli dozlarda kullanıldığında,
düşük immünoglobulin G düzeyini normal seviyelerine çıkarabilir. Replasman tedavisi
dışındaki endikasyonlarda etki mekanizması tamamen açıklanamamıştır, ancak
immünomodülatör etkiye sahiptirler.
Klinik çalışmalar:
NANOGAM 50 mg/ml'nin güvenliliğini ve etkililiğini değerlendirmek için iki prospektif
kontrolsüz çok merkezli çalışma gerçekleştirilmiştir. Toplamda 42 hasta klinik çalışmalarda
toplam 888 infüzyona maruz kalmıştır.
Primer immün yetmezlik (PIY) çalışması iki kısımdan oluşmaktadır. İlk kısımda (kısa dönem
takip / kısım A), 18 hasta 6 aylık tedaviye dâhil edildi. Hastalar her 2-5 haftada 150 ila 400
mg/kg vücut ağırlığı arasında bir doz aldı. 18 hastanın tümü (158 infüzyon) çalışmanın bu
kısmını tamamladı. Sonuç olarak, hastalara NANOGAM pazarlama yetkisi alana kadar (kısım
B’nin başlangıcından 3 yıl sonra) aynı dozaj rejiminde, etkililik ve güvenlilik için uzun dönem
takip olan kısım B’ye katılımları teşvik edilmiştir. 17 hastadan 14’ü çalışmayı tamamlamıştır.
(669 infüzyon).
Primer immün trombositopeni (ITP) çalışması için, 24 hastadan 8 hasta bir günde 1g/kg, 9 hasta
2 gün üst üste 1 g/kg ve 7 hasta ise 5 gün üst üste 400 mg/kg doz almıştır. Hastalar 14 günlük
bir periyod süresince takip edilmiştir. 24 hastadan 23’ü çalışmayı protokole göre
tamamlamıştır.
NANOGAM 100 mg/ml için bir adet çok merkezli prospektif kontrolsüz klinik çalışma
yapılmıştır. Çalışmanın amacı NANOGAM 50 mg/ml ile NANOGAM 100 mg/ml arasındaki
biyo-eşdeğerliliğin gösterilmesidir. Primer immün yetmezlik sendromu olan ve NANOGAM
50 mg/ml ile sabit tedavi rejiminde olan 23 hastaya, kendi mevcut tedavilerini takiben bir
NANOGAM 50 mg/ml infüzyon ve son olarak 4 ardışık NANOGAM 100 mg/ml infüzyonu
aynı doz aralığında ve aynı dozda (gram olarak) uygulanmıştır. Bu çalışmanın sonuçları bu
ürünlerin biyoeşdeğer olduğunu göstermiştir.
Pediyatrik popülasyon:
Yetişkinlerle kıyaslandığında, çocuklarda immünoglobulinlerin etkisinde teorik veya gözlenen
herhangi bir fark yoktur.
5.2. Farmakokinetik özellikler
Genel özellikler
NANOGAM intravenöz uygulamayı takiben kan dolaşımında hemen ve tam olarak mevcuttur.
İnfüzyondan sonra NANOGAM'ın farmakokinetik profili aynı infüzyon hızını (ml/kg/saat)
takiben 50 mg / ml ve 100 mg / ml gücü kullanılarak karşılaştırılabilir.
13Emilim:
İntravenöz uygulama sonrası, uygulanan insan normal immünoglobulini miktarının tamamı
dolaşımda tespit edilebilir. İntravenöz uygulama sonrası absorbsiyon tam ve hızlıdır.
Dağılım:
Rölatif olarak süratle plazma ve damar dışı sıvı arasında yayılır, yaklaşık olarak 3-5 gün
içerisinde damar içi ve damar dışı kompartımanlar arasında dengeye ulaşır. İnsan normal
immunoglobulininin yarı ömrü yaklaşık olarak 31 gündür.
Biyotransformasyon:
IgG ve IgG-kompleksleri retiküloendoteliyal sistem hücrelerinde yıkılır.
Eliminasyon:
Eliminasyon yarı ömrü yaklaşık bir aydır. Ancak yarı ömür süresi özellikle primer immün
yetmezlikte hastadan hastaya değişebilir.
Doğrusallık / Doğrusal olmayan durum:
Eliminasyonu dozla orantılı olarak lineerdir.
5.3. Klinik öncesi güvenlilik verileri
İmmünoglobulinler insan vücudunun normal bileşenleridir ve bu nedenle hayvanlarda
yürütülen konvensiyonel preklinik toksisite testi; akut toksisite testinde dolaşıma aşırı yükleme
yapıldığından ve tekrarlı doz çalışmalarında antikor indüksiyonuna neden olması sebebiyle
uygun değildir.
6. FARMASÖTİK ÖZELLİKLER
6.1. Yardımcı maddelerin listesi
Glukoz monohidrat
Enjeksiyonluk su
6.2. Geçimsizlikler
Geçimlilik çalışmaları bulunmadığından, bu tıbbi ürün aynı infüzyon ekipmanı yoluyla kan
uygulamasından önce veya sonra aynı anda verilmemeli veya başka tıbbi ürünler veya diğer
IVIg ürünleriyle karıştırılmamalıdır.
6.3. Raf ömrü
36 ay
6.4. Saklamaya yönelik özel tedbirler
142-8 ºC’de buzdolabında ve ışıktan koruyarak saklayınız. Ürünü dondurmayınız, donmuş ürünü
çözüp kullanmayınız.
Raf ömrü dahilinde, tekrar buzdolabına konulmamak şartıyla, 25 °C veya altındaki sıcaklıkta 6
aya kadar saklanabilir. Ürünün buzdolabından oda sıcaklığına alındığı tarih kutunun üzerine
yazılmalıdır. Eğer ürün bu süre içerisinde kullanılmazsa imha edilmelidir.
Mikrobiyolojik açıdan, ürün kauçuk tıpa ile delindikten sonra hemen kullanılmalıdır. Eğer
derhal kullanılmazsa, kullanım öncesi kullanım koşulları ve saklama zamanları kullanıcının
sorumluluğundadır ve tıpa ile delinme kontrol edilmiş ve valide edilmiş aseptik koşullarda
yapılmazsa, normal olarak 2-8 ºC’de buzdolabında, 24 saatten daha uzun olmamalıdır. Flakonu
ışıktan korumak için, dış karton kutusunun içerisinde saklanmalıdır.
6.5. Ambalajın niteliği ve içeriği
Tıpalı (bromobutil) flakon içerisinde (Tip II cam) 50 mL’lik çözelti.
Ambalaj büyüklüğü: 1 flakon
6.6. Beşeri tıbbi üründen arta kalan maddelerin imhası ve diğer özel önlemler
Ürün kullanılmadan önce oda sıcaklığına veya vücut sıcaklığına getirilmelidir. Çözelti berrak
veya hafif opalesan ve renksiz veya hafif sarımsı renkte olmalıdır. Bulanık veya içerisinde
partikül-tortu bulunan çözeltileri kullanmayınız.
Büyük miktarlarda NANOGAM kullanan hastalar için çok sayıda flakon içeriğinin Etil Vinil
Asetat kaba (parenteral beslenme kabı) aktarılması mümkündür. 500ml ve 1L’lik kapların
minimum %20 ila maksimum %80’i NANOGAM ile doldurulabilir. Her bir işlem basamağında
aseptik teknikler kullanılmalıdır. Mikrobiyolojik nedenlerle NANOGAM’ın besleme kabına
aktarılmasından sonra en kısa süre içerisinde, transfer işlemini takiben en fazla 3 saate kadar
infüzyona başlanmalıdır.
Preparat uygulanmadan önce partikül ve renk değişimi açısından kontrol edilmelidir. Partikül
veya renk değişimi gözlenmesi halinde preparat kullanılmamalıdır. Sadece berrak ya da hafif
opalesan veya renksiz ya da açık sarı renkli solüsyonlar kullanılmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Centurion İlaç San. ve Tic. A.Ş.
Beşiktaş/ İstanbul
158. RUHSAT NUMARASI
2016/294
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 30.07.2012
Ruhsat yenileme tarihi :
10. KÜB’ÜN YENİLENME TARİHİ
--/--/--
16