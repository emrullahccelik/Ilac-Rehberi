1 / 11 KULLANMA TALİMATI  
 
DENAKSAT  0.5 mg/5  ml I.V. enjeksiyon için çözelti  içeren ampul   
 
Damar içine uygulanır .  
Steril  
 
Etkin madde:  Her bir ampul 1 mL’sinde 0,1 mg flumazenil , 5 mL’sinde (toplam hacim) 0,5 mg 
flumazenil  içerir.  
Yardımcı madde (ler): Disodyum edetat, sodyum klorür, glasiyel asetik asit, sodyum hidroksit, 
enjeksiyonluk su  
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
 Bu kullanma talimatını saklayınız. Dah a sonra tekrar okumaya ihtiyaç duyabilirsiniz.   
 Eğer ilave sorunlarınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye  gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük  doz kullanmayınız.  
 
Bu Kullanma Talimatında:   
1. DENAKSAT  nedir ve ne için kullanılır ? 
2. DENAKSAT  kullanmadan önce  dikkat edilmesi gerekenler  
3. DENAKSAT  nasıl kullanı lır? 
4. Olası y an etkiler  nelerdir?  
5. DENAKSAT ’ın saklanması  
Başlıkları yer almaktadır.  
 
1. DENAKSAT  nedir ve ne için kullanılır ? 
DENAKSAT , etkin madde olarak flumazenil içeren, bir enjeksiyon veya e nfüzyon çözeltisidir. 
Çözeltinin 1 m L’si 0,1 mg flumazenil ihti va etmektedir. Her bir ampul, 5 m L çözelti içinde 0 ,5 
mg flumazenil içerir. Her kutuda 0 ,5 mg/5 m L’lik 5 adet ampul bulunmak tadır. 
 
DENAKSAT , benzodiazepinlerin (yatıştırıcı, uyku getirici, kas  gevşetici ve kaygı/korku giderici 
özelliklere sahip özel grup) merkezi sakinleştirici  etkilerinin  tamamen veya kısmen tersine 
çevrilmesi  için bir karşıt etkili maddedir (antidot).  
 
2 / 11 Bu nedenle DENAKSAT , belirli tanı testlerinden sonra sizi uyandırmak için anestezide veya 
sakinleştirici koşullarda tutuluyorsanız yoğun bakımda kullanılabilir.  
 
Ayrıca benzodiazepinlerle zehirlenme veya aşırı dozun teşhisi ve tedavisi için kullanılabilir. 
DENAKSAT , çocuklarda (1 yaşından büyük) benzodiazepinlerle sakinleştirici  koşullar altında 
tutulduktan sonra onları uyandırmak için de kullanılabilir.  
 
2. DENAKSAT  kullanmadan önce dikkat edilmesi gerekenler  
DENAKSAT ’ı aşağıdaki durumlarda KULLANMAYINIZ  
Eğer,  
 Flumazenil veya DENAKSAT ’ın içerdiği yardımcı maddelerden herhangi biri ne alerjiniz  var 
ise, 
 Beyin basıncında artış (intrakraniyal basınç artışı) veya ciddi epileptik nöbet (status epileptikus) 
gibi hayatı tehdit edici durumların kontrolü için benzodiazepin alıyorsanız.  
 
DENAKSAT ’ı aşağıdaki durumlarda DİKKATL İ KULLANINIZ  
Eğer, 
 Epilepsiniz varsa ve uzun süre benzodiazepin kullandıysanız, flumazenil nöbetlere neden 
olabilir.  
 Karaciğer problemleriniz varsa.  
 Şu anda veya geçmişte ciddi bir kafa travması yaşadıysanız flumazenil beyninizde basınç 
artışına neden olabilir.  
 Kalp probl emleriniz varsa.  
 Ameliyat öncesinde endişeliyseniz, kaygı nöbeti geçirmişseniz veya uzun süreli kaygı 
durumunuz varsa.  
 Panik atak geçmişiniz varsa flumazenil yeni ataklara neden olabilir.  
 Ameliyat sonrasında devam eden ağrı mevcutsa.  
 Uzun süreli veya yükse k dozda benzodiazepin tedavisi aldıysanız. 1 mg’dan daha yüksek bir 
dozda hızlı flumazenil enjeksiyonu, yoksunluk semptomlarına neden olabilir.  
 Alkol bağımlılığı veya başka bir maddenin kötüye kullanımı öykünüz varsa, daha yüksek 
benzodiazepin toleransı ve  bağımlılığı riskiniz bulunmaktadır ve bu nedenle yoksunluk 
belirtileri riski daha yüksektir. Anestezistiniz dozunuzu dikkatlice ayarlayacaktır.  
 Benzodiazepinler (yatıştırıcı, uyku getirici, kas gevşetici ve kaygı/korku giderici özelliklere 
sahip ilaçlar) ve antidepresanlar (depresyon tedavisinde kullanılan ilaçlar) ile 3 zehirlenme 
durumunda, bu antidepresanların neden olduğu, ancak benzodiazepin ile birlikte uygulamayla 
daha zor ortaya çıkan nöbet ve kalpte ritim bozuklukları gibi etkiler DENAKSAT  uygulam ası 
ile şiddetlenebilir.  
 
 
 
3 / 11 DENAKSAT  sadece benzodiazepinlerin etkilerini tersine çevirir. Bilinç azaltılmasına veya 
sakinleştirici etkiye başka bir ajan neden oluyorsa, ANESED -R'nin, bunun etkisini yok etmesi 
olası değildir.  
 
DENAKSAT , uyuklama halinin te rsine çevrilmesi için verilmesine rağmen, flumazenil 
verildikten sonra 24 saate kadar uyuklama haline geri dönüş yaşayabilirsiniz. Bunun nedeni, 
benzodiazepinlerin yatıştırıcı etkilerinin flumazenilin uyandırıcı etkilerinden daha uzun 
sürmesidir. Bu nedenl e, benzodiazepinin tüm olası etkileri geçene kadar mümkünse yoğun 
bakımda izlenmelisiniz.  
 
Özellikle invazif olan ve çok fazla ağrıya neden olan bir operasyon geçirdiyseniz, anestezistiniz 
sizi sakinleştirici altında tutabilir.  
 
DENAKSAT , benzodiazepin bağ ımlılığını veya bunun semptomlarını tedavi etmek için 
önerilmez.  
 
DENAKSAT , ameliyatın sonunda sizi uyandırmak için uygulanacaksa, kas gevşeticinin etkileri 
ortadan kalkana kadar beklenmelidir.  
 
Çocuklar  
Daha önce midazolam ile sakinleştirilen çocuklar, DENAKSAT  uygulamasından sonra en az 2 
saat boyunca yoğun bakım ünitelerinde yakından gözlemlenmelidir, çünkü tekrarlayan yatıştırıcı 
etki veya solunum zorluğu meydana gelebilir. Diğer benzodiazepinlerle sakinleştirilmesi 
durumunda, izleme beklenen süreye gör e ayarlanmalıdır. Çocuklar DENAKSAT  sadece bilinçli 
sakinleştirici uygulamasından sonra almalıdır. Diğer endikasyonlar için yeterli veri yoktur. Aynı 
durum 1 yaşın altındaki çocuklar için de geçerlidir. Bu uyarılar, geçmişteki herhangi bir dönemde 
dahi ols a sizin için geçerliyse lütfen doktorunuza danışınız.  
 
DENAKSAT’ın yiyecek ve içecek ile kullanılması  
Yiyecek ve içecekler ile kullanımı üzerine veri bulunmamaktadır.  
 
Hamilelik  
İlacı kullanmadan önce doktorunuza veya eczacınıza danışınız.  
 
Eğer hamileysen iz, hamile olabileceğinizi düşünüyo rsanız veya hamile kalmayı planlıyo rsanız 
lütfen doktorunuza veya eczacınıza danışınız. Doktorunuz ilacı alıp almayacağınıza karar 
verecektir.  
 
İnsanlarda doğmamış fetüs için risk belirlenmemiştir, bu nedenle, hastaya yar arı, doğmamış 
fetüse olan risklere (hayatı tehdit edici acil durumlar gibi) karşı açıkça ağır basmadıkça 
DENAKSAT’ın  hamilelik sırasında kullanılması önerilmez.  
4 / 11  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışın ız. 
 
Emzirme  
İlacı kullanmadan önce lütfen doktorunuza veya eczacınıza danışınız.  
 
DENAKSAT  anne sütüne geçip geçmediği bilinmemektedir . Bu nedenle DENAKSAT 
verildikten sonraki 24 saat boyunca emzirmemeniz önerilir.  
 
Araç ve makine kullanımı  
DENAKSAT’ın et kisi benzodiazepinlerin etkisinden daha kısadır ve bu nedenle tekrar uykulu 
hissetmeniz mümkündür. DENAKSAT uygulamasından sonra 24 saat boyunca araç veya makine 
kullanmayınız.  
 
DENAKSAT ’ın içeriğinde bulunan bazı yardımcı maddeler hakkında önemli bilgiler  
DENAKSAT her 1 mL’sinde 3 ,66 mg sodyum ihtiva eder. 6 mL üzerindeki dozlar 1 mmol (23 
mg)’dan daha fazla sodyum ihtiva eder. Bu durum kontrollü sodyum diyetinde olan hastalar için 
göz önünde bulundurulmalıdır.  
 
Diğer ilaçlar ile birlikte kullanımı  
Reçete siz alınan ilaçlar da dahil olmak üzere herhangi bir ilaç alıyorsanız, son zamanlarda aldınız 
ise veya alma ihtimaliniz var ise lütfen doktorunuza veya hemşirenize söyleyiniz. Bu bilgi, 
anestezistinizin dozunuzu dikkatlice ayarlayabilmesi için gereklidir. Özellikle aşağıdaki 
ilaçlardan herhangi birini alıyorsanız lütfen doktorunuza veya hemşirenize söyleyiniz.  
 Zopiklon ve triazolopiridazinler (uykusuzluk (insomnia) tedavisinde kullanılır)  
 Benzodiazepinler (kaygı bozukluğu (anksiyete) tedavisinde kullanılır,  ör. diazepam, 
midazolam)  
 Amitriptilin, nortriptilin, klomipramin, mirtazapin, mianserin ve imipramin gibi trisiklik veya 
tetrasiklik antidepresanlar  
 
Yanlışlıkla aşırı doz durumunda DENAKSAT  kullanırken, eş zamanlı kullanılan diğer 
psikotropik tıbbi ürünl erin (özellikle imipramin gibi trisiklik antidepresanlar) toksik etkilerinin 
benzodiazepin etkisinin azalmasıyla artabileceği dikkate alınmalıdır.  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise  lütfen doktorunuza veya eczacınıza bunlar hakkında bilgi veriniz.  
 
 
 
5 / 11  
3. DENAKSAT  nasıl kullan ılır? 
Uygun kullanım ve doz/uygulama sıklığı için talimatlar  
Flumazenil, anestezi deneyimi olan bir doktorun sıkı gözetimi altında size verilecektir.  Doktorunuz 
hastalığınıza bağlı olarak ilacınızın dozunu belirleyecek ve size uygulayacaktır.  Bu, yaşınıza, 
kilonuza, karaciğerinizin ve böbreklerinizin ne kadar iyi çalıştığına ve ilaca ne için ihtiyacınız 
olduğuna bağlıdır. DENAKSAT , hastayı bilinçli hale geri döndürme k için kullanılan diğer ajanlarla 
birlikte kullanılabilir.  
 
Yetişkinler:  
Dozaj duruma bağlıdır; genellikle, damarınıza 15 saniye boyunca 0,2 miligram başlangıç dozu 
uygulanır. Bilinç durumunuz 60 saniye sonra yeterince iyileşmezse, 0,1 miligramlık başka bi r doz 
uygulanabilir. Bu işlem, yeterli bilinç açıklığına ulaşılana kadar 60 saniyelik aralıklarla 
tekrarlanabilir. Uygulanabilecek maksimum doz, anesteziden sonra 1 miligram ve yoğun bakımda 2 
miligramdır.  
 
Sakinleştirici etkinin  yeniden meydana gelip gelmediğini belirlemek için her 6 saatte bir tedavi 
kesilir.  
 
Uygulama yolu ve metodu:  
DENAKSAT , damar yoluyla (intravenöz olarak) seyreltilmiş veya seyreltilmemiş olarak 
uygulanır.  
 
Değişik yaş grupları:  
Çocuklarda kullanım:  
1 yaşın dan büyük çocuklar:  
Genellikle, 0,01 mg/kg’lık vücut ağırlığına göre bir başlangıç dozu (0,2 miligrama kadar) 15 saniye 
boyunca damar yoluyla uygulanır. Bilinç durumu 45 saniye sonra yeterince iyileşmezse ilave başka 
bir 0,01 mg/kg’lık vücut ağırlığına gör e doz (0,2 miligrama kadar) uygulanabilir. Gerektiğinde 
maksimum total doz 0,05 mg/kg vücut ağırlığına göre veya 1 mg’a (hangisi düşükse) kadar 60 
saniyelik aralıklarla (maksimum 4 kez) tekrarlanabilir.  
 
1 yaşın altındaki çocuklarda flumazenil kullanımı ha kkında çok az bilgi vardır. Doktorunuz bu 
yaştaki çocuğunuza DENAKSAT  vermenin gerekli olup olmadığına karar verecektir.  
 
Yaşlılarda kullanım:  
Yaşlı insanlar genellikle DENAKSAT’ın  etkilerine karşı daha duyarlıdır ve dikkatli 
kullanılmalıdır.  
 
 
 
6 / 11 Özel kulla nım durumları:  
Böbrek yetmezliği:  
Özel kullanımı yoktur.  
 
Karaciğer yetmezliği:  
Eğer karaciğer sorununuz varsa doktorunuz size düşük bir doz verebilir.  
 
Eğer DENAKSAT ’ın etkisinin çok güçlü veya zayıf olduğuna dair bir izle niminiz var ise doktorunuz 
veya eczacınız ile konuşunuz . 
 
Kullanmanız gerekenden daha fazla DENAKSAT  kullandıysanız  
Eğer size gerekenden fazla DENAKSAT  verildiğini düşünüyo rsanız, doktorunuza, eczacınıza ya  da 
bir hastaneye başvurunuz.  
 
DENAKSAT ’tan kullanmanız gerekenden daha fazlasını  kullanmışsanız bir doktor veya eczacı ile 
konuşunuz  
 
DENAKSAT ’ı kullanmayı unutursanız  
Unutulan dozları dengelemek için çift doz almayınız.  
 
DENAKSAT  ile tedavi son landırıldığında oluşabilecek etk iler 
DENAKSAT  tedavisi, bilinciniz tamamen açıldığında sonl andırılır. Ancak, DENAKSAT ’ın 
etkileri hemen yok olabileceği için ve tekrarlanan dozlara ihtiyacınız olabileceğinden, uyku hali 
tamamen gidene kadar yakın medikal denetim altında kalmalısınız.   
 
4. Olası yan etkiler nelerdir?  
Tüm ilaçlar gibi DENAKSAT ’ın içer iğinde bulunan maddelere duyarlı olan kişilerde yan etkiler 
olabilir.  
 
Flumazenil alerjik reaksiyonlara neden olabilir. Alerjik reaksiyonların belirtileri arasında yüz, 
dudak, boğaz veya dil şişmesi, döküntü ve nefes almada zorluk bulunur.  
 
Yan etkiler aşa ğıdaki kategorilerde gösterildiği şekilde sıralanmıştır:  
Çok yaygın:   10 hastanın en az birinde görülebilir.  
Yaygın:   10 hastanın birinden az, fakat 100 hastanın en az birinde görülebilir.  
Yaygın olmayan:  100 hastanın birinden az, fakat 1.000 hastanın e n az birinde görülebilir.  
Seyrek:   1.000 hastanın birinden az, fakat 10.000 hastanın en az birinde görülebilir.  
Çok seyrek:   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor.  
 
 
7 / 11  
Çok yaygın  
 Mide bulantıs ı 
 
Yaygın  
 Alerjik reaksiyonlar  
 Güçlü duygusal değişkenlik  
 Uykuya dalma ve uyumada sorunlar (insomnia)  
 Uykulu hissetme (somnolans)  
 Baş dönmesi  
 Baş ağrısı  
 İstemsiz titreme (tremor)  
 Ağız kuruluğu  
 Fazla derin ve uzun süreli solunum (hiperventilasyon)  
 Konuşma b ozukluğu  
 Uyarıcı yokluğunda anormal deri hissi (ör. soğuk, sıcak, karıncalanma, basınç vb.) (parestezi)  
 Çift görme  
 Şaşılık (gözlerin birbirleriyle düzgün bir şekilde hizalanmadığı bir durum)  
 Gözyaşı artışı  
 Cildin kızarması  
 Yatay pozisyondan ayağa kalkış es nasında düşük tansiyon  
 Kan basıncında geçici artış  
 Kusma  
 Hıçkırık  
 Terleme  
 Enjeksiyon bölgesinde ağrı  
 
Yaygın  (hızlı bolus enjeksiyon sonrası – tedavi gerektirmeyen)  
 Endişe  
 Huzursuzluk (ajitasyon)  
 Kalp çarpıntısı  
 
Yaygın olmayan  
 Korku  
 Kasılma (konvülsiyon)  
 Anormal işitme  
 Yavaş ya da hızlı kalp atımı (bradikardi ya da taşikardi)  
 Erken kalp atımı (ekstrasistol)  
 Nefes almada zorluk (dispne)  
8 / 11  Öksürük  
 Burun tıkanıklığı  
 Göğüs ağrısı  
 Titreme  
 
Seyrek  
 Ciddi alerjik reaksiyonlar  
 
Yüksek dozlarda veya uzun süre benzodia zepinlerle tedavi edildiyseniz ANESED -R, gerginlik, 
ajitasyon (huzursuzluk), anksiyete (endişe), güçlü duygusal değişkenlik, konfüzyon (zihin 
karışıklığı), halüsinasyonlar, baş dönmesi, terleme, hızlı kalp hareketi, titreme ve konvülsiyonlar 
(kasılma), pan ik ataklar, anormal ağlama, ve agresif davranış gibi yoksunluk semptomlarına neden 
olabilir.  
 
Çocuklardaki ek yan etkiler:  
Genel olarak, çocuklarda istenmeyen etkiler yetişkinlerden çok farklı değildir. ANESED -R bir 
çocuğu sakinleştirici etkiden uyandırmak  için kullanırken, anormal ağlama, ajitasyon (huzursuzluk) 
ve agresif davranış bildirilmiştir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan "İlaç Yan Etki Bildirimi" ikonuna tıklayar ak ya da 0800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM) ’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
5. DENAKSAT ’ın saklanması  
DENAKSAT ’ı çocukların göremeyeceği, erişemeyeceği yerlerde ve ambalajında saklayınız.  
 
25C altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden s onra DENAKSAT ’ı kullanmayınız.  
 
 
9 / 11 Açıldıktan sonra  
Ürün açıldıktan sonra hemen kullanılmalıdır.  
 
Seyreltildikten sonra  
 Ürünümüz enjektöre çekildikten sonra veya sulandırıldıktan sonra (%5 Dekstroz ya da %0 ,9 
Sodyum Klorür (Normal Salin) ya da Laktatlı Ringe r çözeltisi ile) 25°C altında saklanmak 
koşuluyla 24 saat içinde kullanılmalıdır.   
 Optimum sterilite için; DENAKSAT  kullanılmadan hemen öncesine kadar ampulde 
kalmalıdır.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehirc ilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
Saba İlaç San. ve Tic. A.Ş.  
Küçükçekmece /İSTANBUL  
Tel: 0212 692 92 20  
Fax: 0212 697 07 96  
E-mail:saba@sabailac.com.tr  
 
Üretim yeri:  
DEVA  Holding A.Ş.  
Kartepe/KOCA ELİ 
 
Bu kullanma talimatı …/…/… tarihinde  onaylanmıştır.  
10 / 11 AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR  
 
Bu tıbbi ürün sadece tek kullanımlıktır ve kullanılmayan çözeltiler atılmalıdır. Sadece berrak ve 
partikül içermeyen çözelti kullanı lmalıdır.  
 
DENAKSAT, s uda %5 dekstroz, laktatlı ringer ve normal salin çözeltileri ile geçimlidir. 
DENAKSAT bu solüsyonlardan biri ile karıştırıldıktan ya da enjektöre çekildikten 24 saat sonra 
atılmalıdır.  
Doz, tasarlanan etkiye göre titre edilmelidir. B azı benzodiazepinlerin etki süresi DENAKSAT’ın 
etki süresini geçebileceği için, uyanmayı takiben sedasyon tekrarlarsa ek dozlar gerekebilir.  
 
Pozoloji/uygulama sıklığı ve süresi:  
Yetişkinler:  
Anestezide:  
Önerilen başlangıç dozu 15 saniy ede I.V. olarak u ygulanan 0,2 mg’dır. Eğer 60 saniye içerisinde 
istenilen bilinç açıklığına ulaşılamazsa, 0,1 mg’lık ikinci bir doz enjekte edilebilir ve gerektiği 
durumlarda, toplam doz 1 mg’ı aşmamak kaydıyla, bu işlem 60 saniyede bir tekrarlanabilir. 
Genellikle uygulana n doz 0,3 -0,6 mg’dır fakat uygulanan benzodiazepin ve hasta özelliğine bağlı 
değişkenlik gösterebilir.  
 
Yoğun bakımda :  
Önerilen başlangıç do zu I.V. olarak uygulanan 0,3 mg’dır. Eğer 60 saniye içerisinde istenilen 
bilinç açıklığına ulaşılamazsa, hasta uya nıncaya ya da toplam doz 2 mg’a ulaşıncaya kadar 0,1 
mg’lık ilave DENAKSAT  enjeksiyonu uygulanabilir ve 60 saniyelik aralıklarla devam edilebilir.  
Eğer uyku hali tekrar ortaya çıkarsa, ikinci bir DENAKSAT  bolus enjeksiyonu uygulanabilir. 
Saatte 0,1 -0,4 mg I.V. infüzyon olarak uygulanabilir.  
 
İnfüzyon dozu ve hızı, istenilen uyanıklık derecesine göre her hasta için ayrı ayrı ayarlanmalıdır.  
 
Yinelenen DENAKSAT dozları sonrasında bilinç düzeyinde ya da solunum fonksiyonlarında 
önemli bir düzelme sağlanamazsa,  benzodiazepinlere bağlı olmayan bir etiyoloji düşünülmelidir.  
 
Sedasyonun yeniden meydana gelip gelmediğini doğrulamak için her 6 saatte bir infüzyon 
kesilmelidir.  
 
Yoğun bakım ünitesinde yüksek dozlarda  benzodiazepin ile  uzun süre tedavi edilen hastalard a 
yoksunluk semptomlarından kaçınmak için, DENAKSAT  dozu her hasta için ayrı ayrı titre 
edilmeli ve enjeksiyon yavaşça uygulanmalıdır.  
 
 
 
11 / 11 Uygulama şekli:  
DENAKSAT, bir anestezist ya da anesteziyoloji deneyimi olan  bir hekim tarafından sadece 
intravenöz ola rak uygulanmalıdır.  
 
DENAKSAT  infüzyon olarak uygulanabilir.  
 
Flumazenil diğer resüsitatif önlemlerle birlikte kullanılabilir.  
