KISA ÜRÜN BİLGİSİ
1. BEŞERİ TIBBİ ÜRÜNÜN ADI
LAMİDE 10 mg/mL şurup
2. KALİTATİF VE KANTİTATİF BİLEŞİM
Etkin madde:
Her bir ml şurupta:
Lakozamid 10 mg
Yardımcı maddeler:
Asesülfam potasyum (E950) 0.064 mg
Aspartam (E 951) 0.032 mg
Sodyum karboksimetilselüloz, 1.420 mg
Gliserin 200 mg
Metil paraben sodyum (E 219) 2.600 mg
Propil paraben (E216) 0.260 mg
Sodyum klorür 1.000 mg
Sorbitol (E420) 187.0 mg
Yardımcı maddeler için bölüm 6.1.'e bakınız.
3. FARMASÖTİK FORM
Şurup.
Renksiz ve berrak çözelti.
4. KLİNİK ÖZELLİKLER
4.1. Terapötik endikasyonlar
LAMİDE, 16 yaş ve üstündeki epilepsili hastalarda ikincil jeneralize olan veya olmayan parsiyel
başlangıçlı nöbetlerin tedavisinde ek tedavi olarak endikedir.
4.2. Pozoloji ve uygulama şekli
Pozoloji:
Önerilen başlangıç dozu günde iki kez 50 mg’dır. Bu doz, bir hafta sonra günde iki kez 100 mg’lık
başlangıç terapötik doza arttırılmalıdır.
Lakozamid tedavisi ayrıca 200 mg’lık tek bir yükleme dozunu takiben yaklaşık 12 saat sonra
günde 2 kez 100 mg’lık idame doz rejimi ile (200mg/gün) başlatılabilir. Yükleme dozu, hekimin
kararlı durum konsantrasyonuna hızla ulaşılması ve terapötik etkinin temin edilmesinin
gerektiğine karar verdiği durumdaki hastalarda başlatılabilir. Yükleme dozu, tıbbi gözlem altında
ve santral sinir sistemi advers etki insidansının potansiyel olarak artma olasılığı göz önünde
bulundurularak uygulanmalıdır (Bkz. Bölüm 4.8.). Status epileptikus gibi akut durumlarda
yükleme dozu uygulaması çalışılmamıştır.
1/16Hastanın bireysel yanıtı ve tolerabilitesine göre, idame dozu, haftada bir günde iki kez 50 mg’lık
artışlarla, maksimum önerilen 400 mg/gün'lük (günde iki kez 200 mg) doza çıkartılabilir.
Mevcut klinik uygulamalara göre, eğer LAMİDE ile tedavinin kesilmesi gerekiyorsa, bunun
kademeli yapılması önerilir (örneğin günlük dozun haftada bir 200 mg azaltılması).
Uygulama sıklığı ve süresi:
Günlük doz iki eşit doza bölünerek verilmelidir.
Uygulama şekli:
LAMİDE şurubun şişesi kullanımdan önce iyice çalkalanmalıdır. Oral yoldan uygulanır.
LAMİDE, yemeklerle birlikte ya da ayrı alınabilir.
LAMİDE şurup bir tarafı “mg” diğer tarafı “mL” olarak derecelendirme işaretleri olan oral dozaj
enjektörü ve kullanma talimatı ile birlikte takdim edilmektedir.
LAMİDE şurup yalnızca kutunun içinde verilen dereceli oral dozaj enjektörü ile uygulanmalıdır.
Dereceli oral dozaj enjektörü görüntüsü ve uygulama metodu, şekiller ile birlikte aşağıda
verilmiştir.
Çocuk korumalı kapağı bastırarak ve saat Hortumlu adaptör tıpayı şişenin ağzına iyice
yönünün tersine çevirerek şişeyi açınız (Her bastırarak yerleştiriniz.
kullanım sonrası şişeyi kapatacağınız için kapağı
atmayınız).
2/16Dereceli oral dozaj enjektörünün pistonunu, Dereceli oral dozaj enjektörünü tıpadan
enjektörün ucuna doğru tamamen itiniz (A). yavaşça çıkarınız (D). Ölçülen dozdaki şurubu
Enjektörü adaptörün tıpasına yerleştiriniz (B). ağzınıza doğrudan boşaltırken, yutabileceğiniz
Şişe dik konumdayken, doktorunuz tarafından hıza göre pistonu yavaşça itmeye dikkat ediniz
belirtilen doz (“mL” veya “mg” olarak) enjektöre (E) (Arzu ederseniz ölçülen dozu, bir kaşık ya
dolana kadar pistonu yukarı doğru yavaşça da bardak yardımı ile doğrudan içebilirsiniz).
çekiniz (C).
Her kullanımdan sonra, hortumlu adaptör tıpayı yerinde
bırakarak, çocuk korumalı kapağı saat yönünde çevirerek
şişeyi kapatınız (F).
Dereceli oral dozaj enjektörünü çeşme suyuyla yıkayınız
(G).
3/16Özel popülasyonlara ilişkin ek bilgiler
Böbrek yetmezliği:
Hafif ve orta şiddette böbrek yetmezliği olan hastalarda (kreatinin klerensi> 30 ml/dak.) herhangi
bir doz ayarlamasına gerek yoktur. Hafif veya orta şiddette böbrek yetmezliği olan hastalarda 200
mg’lık yükleme dozu düşünülebilir ancak daha sonraki doz titrasyonu (günlük 200 mg’dan fazla)
dikkatle uygulanmalıdır. Ağır böbrek yetmezliği olan (kreatinin klerensi ≤ 30 ml/dak.) ve son
dönem böbrek yetmezliği olan hastalarda 250 mg/gün'lük bir maksimum idame dozu önerilir. Bu
hastalarda doz titrasyonu dikkatli yapılmalıdır. Eğer yükleme dozu gerekliyse, 100 mg’lık
başlangıç dozu ve bunu takiben ilk hafta için günde 2 kez 50 mg’lık doz rejimi kullanılmalıdır.
Hemodiyaliz gerektiren hastalarda, hemodiyaliz bitiminden sonra, doğrudan bölünmüş günlük
dozun %50'sine kadar bir ek doz önerilir.
Son dönem böbrek yetmezliği olan hastaların tedavisi, klinik deneyimin az olması ve bir
metabolitin (bilinen bir farmakolojik aktivitesi olmayan) birikmesi sebebi ile dikkatle yapılmalıdır.
Karaciğer yetmezliği:
Hafif – orta şiddette karaciğer yetmezliği olan hastalarda herhangi bir doz ayarlanmasına gerek
yoktur. Bu hastalarda doz titrasyonu, böbrek yetmezliğinin eşlik etmesi göz önüne alınarak
dikkatle yapılmalıdır. 200 mg’lık yükleme dozu düşünülebilir ancak daha sonraki doz titrasyonu
(günlük 200 mg’dan fazla) dikkatle uygulanmalıdır Lakozamidin farmakokinetiği ağır karaciğer
yetmezliği olan hastalarda değerlendirilmemiştir (Bkz. Bölüm 5.2.).
Pediyatrik popülasyon:
16 yaşın altındaki popülasyonda güvenlilik ve etkililik ile ilgili verilerin olmaması nedeniyle
lakozamidin 16 yaş altı çocuk ve ergenlerde kullanılması önerilmez.
Geriyatrik popülasyon:
Yaşlı hastalarda, dozun azaltılmasına gerek yoktur. Epilepsili yaşlı hastalarda, lakozamid ile
deneyim sınırlıdır. Yaşlı hastalarda, yaşla birlikte azalan renal klerens ve eğri altında kalan alan
düzeylerinde artış dikkate alınmalıdır (Bkz. Bölüm "Böbrek Yetmezliği" ve Bölüm 5.2.).
4.3. Kontrendikasyonlar
LAMİDE;
- Etkin madde veya bölüm 6.1.’de listelenen yardımcı maddelerden herhangi birine karşı aşırı
duyarlılığı olanlarda,
- Bilinen ikinci veya üçüncü derece atriyoventriküler (AV) bloğu olan hastalarda kontrendikedir.
4.4. Özel kullanım uyarıları ve önlemleri
Sersemlik hissi
Lakozamid ile tedaviye sersemlik hissi eşlik edebilir, bu da kazara yaralanma veya düşmelerin
oluşmasını arttırabilir. Bu nedenle, hastaların, tedavinin potansiyel etkilerine alışıncaya dek dikkat
etmeleri önerilir (Bkz. Bölüm 4.8.).
Kardiyak ritim ve iletim
Klinik çalışmalarda, lakozamid ile PR aralığında uzamalar gözlemlenmiştir. Lakozamid, bilinen
ileti problemleri veya miyokart enfarktüs veya kalp yetmezliği gibi ağır kardiyak hastalığı olan
4/16hastalarda dikkatle kullanılmalıdır. Yaşlı hastalarda kardiyak hastalıkların görülme riski
artabileceğinden bu hastaları tedavi ederken veya PR uzamasına eşlik ettiği bilinen ilaçlar ile
birlikte lakozamid kullanıldığında özellikle dikkat edilmelidir.
Pazarlama sonrası deneyimde ikinci derece veya daha yüksek derecede AV blok bildirilmiştir.
Epilepsi hastalarında lakozamidin plasebo-kontrollü çalışmalarında, atriyal fibrilasyon veya
çarpıntı bildirilmemiştir, ancak her ikisi de açık-etiketli epilepsi çalışmalarında ve pazarlama
sonrası deneyimde bildirilmiştir (Bkz Bölüm 4.8.).
Hastalar ikinci-derece veya daha yüksek derecede AV blok (örn. yavaş veya düzensiz nabız,
bayılacak gibi hissetme) ve atriyal fibrilasyon ve çarpıntının belirtileri (örn. palpitasyonlar, hızlı
veya düzensiz nabız, nefesin kesilmesi) konusunda bilgilendirilmelidir. Hastalar, bu belirtiler
meydana geldiği zaman tıbbi açıdan tavsiye almaları konusunda bilgilendirilmelidir.
İntihar düşüncesi ve davranışı
Birçok endikasyon için antiepileptik ajanlarla tedavi edilen hastalarda intihar düşüncesi ve
davranışı bildirilmiştir. Antiepileptik ilaçların randomize, plasebo kontrollü çalışmalarının bir
meta-analizi, intihar düşüncesi ve davranışı riskinde küçük bir artış olduğunu göstermiştir. Bu
riskin mekanizması bilinmemektedir ve mevcut veri, lakozamid için artan bir risk olasılığını göz
ardı etmemektedir. Bu nedenle hastalar intihar düşüncesi ve davranışı açısından yakından
izlenmelidir ve uygun tedavi verilmesi düşünülmelidir. İntihar düşüncesi ve davranışı ortaya
çıktığında hasta ve hasta yakınının tıbbi destek alması önerilmelidir (Bkz. Bölüm 4.8.).
LAMİDE, her dozunda (100 mg lakozamid) 0.003 mmol (ya da 0.12 mg) potasyum ihtiva eder.
Bu durum, böbrek fonksiyonlarında azalma olan hastalar ya da kontrollü potasyum diyetinde olan
hastalar için göz önünde bulundurulmalıdır.
LAMİDE şurup, fenilalanin kaynağı olan aspartam (E951) içermektedir. Fenilketonürisi olan
insanlar için zararlı olabilir.
LAMİDE, her dozunda (100 mg lakozamid) 2 g gliserin içermektedir. Bu miktar eşik değerin
(10g/doz gliserin) altında olduğundan hiçbir olumsuz etki beklenmez. Günlük tedavi dozlarında
alınmak kaydıyla güvenlidir.
LAMİDE, sodyum metilparahidroksibenzoat (E219) ve propil hidroksibenzoat (E216) içerir.
Bunlar alerjik reaksiyonlara (muhtemelen gecikmiş) sebebiyet verebilir.
Doz (100mg lakozamid) başına, 1.87 g sorbitol (E420) içerir. Nadir kalıtımsal fruktoz intolerans
problemi olan hastaların bu ilacı kullanmamaları gerekir.
Doz (100mg lakozamid) başına 0.32 mmol (veya 7.36 mg) sodyum ihtiva eder. Bu durum
maksimum dozda (400 mg/gün), kontrollü sodyum diyetinde olan hastalar için göz önünde
bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Lakozamid, PR uzamasına eşlik ettiği bilinen tıbbi ürünler (örn. karbamazepin, lamotrijin,
pregabalin) ile ve sınıf I antiaritmik ilaçlar ile tedavi edilen hastalarda dikkatle kullanılmalıdır.
5/16Bununla birlikte, lakozamid ile karbamazepin veya lamotrijinin birlikte kullanıldığı hastalarda
yapılan klinik çalışmaların alt grup analizinde PR uzama miktarında bir artış tespit edilmemiştir.
In vitro veriler
Veriler genellikle lakozamidin düşük bir ilaç-ilaç etkileşim potansiyeline sahip olduğunu
göstermektedir. İn vitro çalışmalar, klinik çalışmalarda gözlemlenen plazma
konsantrayonlarındaki lakozamid ile CYP1A2, 2B6 ve 2C9 enzimlerinin indüklenmediğini ve
CYP1A1, 1A2, 2A6, 2B6, 2C8, 2C9, 2D6 ve 2E1’in inhibe edilmediğini göstermiştir. Bir in vitro
çalışma, lakozamidin bağırsakta P-glikoprotein ile taşınmadığını göstermiştir.
İn vitro veriler; CYP2C9, CYP2C19 ve CYP3A4’ün O-desmetil metabolitinin oluşumunu
katalizleyebildiğini göstermektedir.
In vivo veriler
Lakozamid in vivo olarak CYP2C19 ve CYP3A4 enzimlerini klinik açıdan anlamlı bir ölçüde
inhibe etmez veya indüklemez.
Lakozamid, midazolamın (200mg b.i.d lakozamid verildiğinde CYP3A4 tarafından metabolize
olan) EAA’sını etkilememiştir ancak midazolamın C ’ı biraz artmıştır (%30). Lakozamid,
maks
omeprazolün (Lakozamid 300 mg b.i.d. olarak verildiğinde CYP2C19 ve 3A4 ile metabolize olan)
farmakokinetiğini etkilememiştir.
CYP2C19 inhibitörü omeprazol (40 mg q.d.) lakozamid maruziyetinde klinik açıdan anlamlı bir
değişikliğe neden olmamıştır. Bu nedenle CYP2C19 inhibitörlerinin sistemik lakozamid
maruziyetini klinik açıdan anlamlı ölçüde etkileyeceği beklenmez.
CYP2C9’un güçlü inhibitörleri (örn: flukonazol) ve CYP3A4’ün güçlü inhibitörleri (örn:
itrakonazol, ketokonazol, ritonavir, klaritromisin) ile eşzamanlı tedavi, lakozamid sistemik
maruziyetinde artışa neden olabileceğinden dikkat edilmesi önerilmektedir. Bu tür etkileşimler in
vivo olarak tespit edilmemiştir ancak in vitro verilere bakıldığında olasılık mevcuttur.
Rifampisin veya St John’s wort (Hypericum perforatum) gibi kuvvetli enzim indükleyicileri,
lakozamidin sistemik maruziyetini orta derecede azaltabilir. Bu nedenle, bu enzim indükleyicileri
ile tedavinin başlatılması veya sonlandırılması dikkatle yapılmalıdır.
Antiepileptik ilaçlar
İlaç-ilaç etkileşim çalışmalarında lakozamid, karbamazepin ve valproik asidin plazma
konsantrasyonlarını anlamlı ölçüde etkilememiştir ve lakozamid plazma konsantrasyonları
valproik asitten ve karbamazepinden etkilenmemiştir. Bir popülasyon farmakokinetik analizinde,
enzim indükleyicileri olarak bilinen diğer antiepileptik ilaçlar (değişik dozlarda karbamazepin,
fenitoin, fenobarbital) ile eşzamanlı tedavinin lakozamidin genel sistemik maruziyetini %25
azalttığı hesaplanmıştır.
Oral kontraseptifler
Bir ilaç-ilaç etkileşim çalışmasında, lakozamid ile oral kontraseptifler etinilestradiol ve
levonorgestrel arasında klinik açıdan anlamlı bir etkileşim bulunmamıştır. Progesteron
konsantrasyonları bu tıbbi ürünler ile birlikte uygulandığında etkilenmemiştir.
6/16Diğer
Etkileşim çalışmaları, lakozamidin digoksinin farmakokinetiği üzerine bir etkisinin olmadığını ve
lakozamid ile metformin arasında klinik olarak anlamlı bir etkileşim olmadığını göstermiştir.
Lakozamid ile varfarinin birlikte kullanılması, varfarinin farmakokinetik ve farmakodinamiğinde
klinik olarak anlamlı bir değişikliğe yol açmamıştır.
Lakozamidin alkol ile etkileşimine ait farmakokinetik veri bulunmamasına rağmen,
farmakodinamik etki dışlanamaz.
Lakozamidin proteine bağlanma oranı %15’ten düşüktür. Bu nedenle, protein bağlanma bölgeleri
için yarışan ilaçlarla klinik açıdan önemli bir etkileşim olmadığı düşünülmektedir.
Özel popülasyonlara ilişkin ek bilgiler
Özel popülasyonlara ilişkin ek bilgiler mevcut değildir.
Pediyatrik popülasyon: Bölüm 4.2’de “Özel popülasyonlara ilişkin ek bilgiler” bölümüne
bakınız.
4.6. Gebelik ve laktasyon
Genel tavsiye
Gebelik kategorisi: C.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda lakozamid ile tedavi öncesinde etkin doğum
kontrol yöntemi hekim tarafından ayrıntılı bir şekilde değerlendirilmelidir.
Lakozamid ile oral kontraseptifler etinilestradiol ve levonorgestrel arasında klinik açıdan anlamlı
bir etkileşim bulunmadığı klinik çalışmalar ile gösterilmiştir (Bkz. Bölüm 4.5.).
Tüm antiepileptik ilaçlar için, epilepsi tedavisi gören kadınların çocuklarında malformasyon
prevalansı, genel popülasyondaki yaklaşık %3 olan orandan 2-3 kat daha yüksektir. Tedavi edilen
popülasyonda, politerapi ile malformasyonlarda bir artış gösterilmiştir, ancak bu artışta tedavinin
ve/veya hastalığın ne kadar sorumlu olduğu aydınlatılmamıştır.
Ayrıca etkili anti-epileptik terapi kesilmemelidir, çünkü hastalığın şiddetlenmesi hem anneye hem
fetusa zarar vericidir.
Gebelik dönemi
Lakozamidin gebe kadınlarda kullanımına ilişkin yeterli veri mevcut değildir. Hayvanlar üzerinde
yapılan araştırmalar, sıçanlarda veya tavşanlarda herhangi bir teratojenik etki göstermemiştir,
fakat materno-toksik dozlarda sıçanlarda ve tavşanlarda embriyo-toksisite gözlemlenmiştir (Bkz.
Bölüm 5.3.). İnsanlara yönelik potansiyel risk bilinmemektedir. LAMİDE gerekli olmadıkça
gebelik döneminde kullanılmamalıdır. (LAMİDE’nin anne için olası yararları, fetus üzerindeki
olası zararlarına göre üstünse kullanılabilir). Hasta, hamile kaldığında veya hamilelik kararı
alındığında doktorunu bilgilendirmesi gerektiği konusunda uyarılmalıdır.
Laktasyon dönemi
7/16Lakozamidin insan sütüyle atılıp atılmadığı bilinmemektedir. Hayvanlar üzerinde yapılan
çalışmalar lakozamidin sütle atıldığını göstermektedir.
LAMİDE ile tedavi boyunca, tedbir amaçlı olarak emzirme kesilmelidir.
Üreme yeteneği / Fertilite
Hayvanlarda yapılan çalışmalarda, özellikle sıçanlarda erkek veya dişi üreme yeteneği veya
fertilitesi üzerine, insanlarda önerilen en yüksek doz plazma EAA’sının yaklaşık 2 katına çıkan
plazma maruziyeti (EAA) gösteren dozlarda, hiçbir advers etki gözlemlenmemiştir.
4.7. Araç ve makine kullanımı üzerindeki etkiler
LAMİDE, araç ve makine kullanma yeteneğini hafif ila orta derecede etkileyebilir. Lakozamid
tedavisine, sersemlik hissi veya bulanık görme eşlik etmiştir. Bu nedenle, bu tür aktiviteleri
gerçekleştirecek hastaların, LAMİDE’nin bu beceriler üzerindeki etkilerine alışana kadar araç
veya potansiyel tehlike yaratabilecek makine kullanmaları önerilmez.
4.8. İstenmeyen etkiler
Parsiyel başlangıçlı nöbeti olan 1308 hasta ile ek tedavide yapılan toplu plasebo-kontrollü klinik
çalışmaların analizine dayanarak, lakozamide randomize edilmiş hastaların toplam %61.9’unda ve
plaseboya randomize edilmiş hastaların %35.2’sinde en az 1 advers reaksiyon bildirilmiştir.
Lakozamid tedavisi ile en sık bildirilen advers ilaç reaksiyonları, sersemlik hissi, baş ağrısı, çift
görme ve bulantıdır. Bunlar genel olarak hafif-orta şiddetlidir. Bazıları doza bağlıdır ve dozun
azaltılması ile hafifletilebilir. SSS ve gastrointestinal (GI) sistem ile ilgili advers ilaç
reaksiyonlarının sıklığı ve şiddeti genellikle zamanla azalır. Tüm kontrollü çalışmalar üzerinden,
lakozamide randomize edilen hastalar için advers reaksiyonlar nedeniyle tedaviden kesilme oranı
%12.2, plaseboya randomize edilen hastalar için tedaviden kesilme oranı %1.6’dır. Lakozamid ile
tedavinin kesilmesine yol açan en yaygın advers ilaç reaksiyonu sersemlik hissidir.
Yükleme dozunu takiben, sersemlik hissi gibi santral sinir sistemi advers reaksiyonlarının
insidansında artış görülebilir.
Aşağıdaki liste, klinik çalışmalarda ve pazarlama sonrası deneyimde bildirilen advers
reaksiyonları göstermektedir.
Bu sıklıklar aşağıda tanımlanmıştır: Çok yaygın (≥ 1/10), yaygın (≥ 1/100 ila < 1/10), yaygın
olmayan (≥ 1/1.000 ila <1/100), seyrek (≥1/10.000 ila < 1/1.000) ve çok seyrek (< 1/10.000),
bilinmiyor (eldeki verilerden hareketle tahmin edilemiyor).
Her sıklık grubundaki istenmeyen etkiler, ciddiyet derecesi gittikçe azalacak şekilde sıralanmıştır.
Kan ve lenf sistemi hastalıkları
Bilinmiyor:
-Agranülositoz1
Bağışıklık sistemi hastalıkları
Yaygın olmayan:
- İlaç aşırı duyarlılık reaksiyonları1
8/16Bilinmiyor:
- Eozinofil ve sistemik semptomların eşlik ettiği ilaç reaksiyonu (DRESS)1
Psikiyatrik hastalıklar
Yaygın:
- Depresyon
- Konfüzyonel durum
- Uykusuzluk1
Yaygın olmayan:
- Agresyon1
- Ajitasyon1
- Öfori ile belirgin ruh hali1
- Psikotik bozukluk1
- İntihar girişimi ve intihar düşüncesi1
- Halüsinasyon1
Sinir sistemi hastalıkları
Çok yaygın:
- Sersemlik hissi
- Baş ağrısı
Yaygın:
- Denge bozukluğu
- Koordinasyon anormalliği
- Hafıza bozukluğu
- Kognitif bozukluk
- Somnolans (Uyuklama)
- Tremor (Titreme)
- Nistagmus (Göz Seyirmesi)
- Hipoestezi
- Dizartri
- Dikkat dağınıklığı
- Parestezi
Göz hastalıkları
Çok yaygın:
- Çift görme
Yaygın:
- Bulanık görme
Kulak ve iç kulak hastalıkları
Yaygın:
- Vertigo
- Tinnitus (Kulak çınlaması)
9/16Kardiyak hastalıklar
Yaygın olmayan:
- Atriyoventriküler blok1
- Bradikardi1
- Atriyal fibrilasyon1
- Atriyal flutter1
Gastrointestinal hastalıklar
Çok yaygın:
- Bulantı
Yaygın:
- Kusma
- Konstipasyon (Kabızlık)
- Dispepsi (Hazımsızlık)
- Flatulans (Gaz)
- Ağız kuruluğu
- Diyare
Hepatobiliyer hastalıklar
Yaygın olmayan:
- Karaciğer fonksiyon testinde anormallik1
Deri ve derialtı doku hastalıkları
Yaygın:
- Kaşıntı
- Döküntü1
Yaygın olmayan:
- Anjiyoödem1
- Ürtiker1
Bilinmiyor:
- Stevens-Johnson sendromu1
- Toksik epidermal nekroliz1
Kas-iskelet bozuklukları, bağ doku ve kemik hastalıkları
Yaygın:
- Kas spazmları
Genel bozukluklar ve uygulama bölgesine ilişkin hastalıklar
Yaygın:
- Yürüyüş bozukluğu
- Asteni (Takatsizlik)
- Halsizlik
- İrritabilite
- Sarhoşluk hissi
10/16Yaralanma, zehirlenme ve prosedüre ait komplikasyonlar
Yaygın:
- Düşme
- Cilt yaraları
- Kontüzyon
1 Pazarlama sonrası deneyimde raporlanan advers reaksiyonlardır.
Seçilmiş advers ilaç reaksiyonlarıyla ilgili açıklamalar:
Lakozamid kullanımına, PR aralığında doza bağlı artış eşlik eder. PR aralığının uzamasına eşlik
eden advers reaksiyonlar (örn. atriyoventriküler blok, senkop, bradikardi) meydana gelebilir.
Epilepsi hastalarında yapılan klinik çalışmalarda, bildirilen birinci derece AV blok için insidans
oranları; yaygın olmayan şekilde 200 mg, 400 mg, 600 mg lakozamid ve plasebo için sırasıyla,
%0.7, %0, %0.5 ve %0’dır. Bu çalışmalarda, ikinci derece veya daha yüksek derece AV blok
görülmemiştir. Ancak pazarlama sonrası deneyimde lakozamid tedavisi ile ilişkili ikinci ve üçüncü
derece AV blok vakaları bildirilmiştir.
Klinik çalışmalarda, senkop insidans oranı yaygın değildir ve lakozamid ile tedavi edilen epilepsili
hastalar (%0.1) ile plasebo alan hastalar (%0.3) arasında farklılık göstermez.
Kısa dönem klinik çalışmalarında, atriyal fibrilasyon veya atriyal flutter vakasına rastlanmamıştır
ancak her iki advers reaksiyon da açık etiketli epilepsi çalışmalarında ve pazarlama sonrası
deneyimde rapor edilmiştir.
Laboratuvar anormallikleri:
Lakozamid ile yapılan kontrollü çalışmalarda eşzamanlı 1 ila 3 antiepileptik ilaç alan erişkin
hastalarda karaciğer fonksiyon testlerindeki anormallikler gözlenmiştir. Lakozamid alan hastaların
%0.7 (7/935)’sinde ve plasebo alan hastaların %0 (0/356)’ında ALT seviyelerinde ≥ normal
değerin 3 katı veya daha fazla artışlar meydana gelmiştir.
Çoklu organ aşırı duyarlılık reaksiyonları:
Bazı antiepileptik ajanlar ile tedavi edilen hastalarda çoklu organ aşırı duyarlılık reaksiyonları
(ayrıca eozinofil ve sistemik semptomların eşlik ettiği ilaç reaksiyonu, DRESS olarak bilinir)
bildirilmiştir. Bu reaksiyonların ortaya çıkış şekilleri değişkendir ancak tipik olarak ateş ve
döküntü ile kendini gösterir ve farklı organ sistemlerinin dahil olması ile ilişkilendirilir. Eğer
çoklu organ aşırı duyarlılık reaksiyonundan şüpheleniliyor ise lakozamid ile tedavi kesilmelidir.
Pediyatrik popülasyon
Advers reaksiyonların 16-18 yaş aralığındaki ergenlerdeki sıklığı, tipi ve şiddetinin erişkinler ile
aynı olması beklenir. 16 yaşın altındaki çocuklarda lakozamidin güvenliliği gösterilmemiştir.
Mevcut veri bulunmamaktadır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirimleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
11/164.9. Doz aşımı ve tedavisi
Semptomlar
Klinik Araştırmalarda
Terapötik düzeyin üzerinde doza maruz kalmış hastalarda gelişen advers olayların tipleri,
lakozamid’i önerilen dozlarda kullanan hastalarınkinden klinik olarak farklı değildir. 1200
mg/gün’lük dozları takiben santral siniri sistemi (sersemlik hissi vb.) ve gastrointestinal sistem
(bulantı, kusma vb.) ile ilişkili belirtiler gözlenmiştir ve doz ayarlamaları ile düzelmiştir.
Lakozamid için bildirilen en yüksek doz aşımı, diğer çoklu antiepileptik ilaçların toksik dozlarıyla
aynı anda alınan 12,000 mg’dır. Denek başlangıçta AV blok ile koma halindedir, ardından kalıcı
bir sekel olmaksızın tamamen iyileşmiştir.
Pazarlama sonrası deneyim
1,000 mg ila 12,000 mg aralığında değişen akut tek doz aşımını takiben, nöbetler (jeneralize tonik-
klonik nöbetler, status epileptikus) ve kardiyak iletim bozuklukları gözlemlenmiştir.
Kardiyovasküler risk faktörleri taşıyan bir hastada, 7,000 mg’lık akut lakozamid doz aşımını
takiben, kardiyak iletim bozuklukları ve ölümcül kalp durması raporlanmıştır.
Lakozamid ile doz aşımı için spesifik bir antidot yoktur. Lakozamid doz aşımının tedavisi genel
destekleyici önlemleri ve eğer gerekirse hemodiyalizi içermelidir (Bkz. Bölüm 5.2.).
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: antiepileptikler ve antikonvülzanlar
ATC kodu: N03AX18
Aktif madde lakozamid (R-2-asetamido-N-benzil-3-metoksipropionamid), fonksiyonelize bir
amino asittir.
Etki mekanizması
Lakozamidin insanlardaki antiepileptik etkileri ile ilgili etki mekanizması hala tam olarak
açıklanamamaktadır. İn vitro elektrofizyolojik çalışmalar, lakozamidin, seçici olarak voltaj-kapılı
sodyum kanallarının yavaş inaktivasyonunu arttırdığını göstermiştir, bunun sonucu olarak yüksek
derece uyarılabilir nöronal membranların stabilizasyonu meydana gelir.
Farmakodinamik etkiler
Lakozamid, parsiyel ve primer jeneralize nöbetler için, geniş bir hayvan modeli aralığında,
nöbetlere karşı koruma göstermiştir ve kindling gelişimini geciktirmiştir.
Klinik olmayan deneylerde, levetirasetam, karbamazepin, fenitoin, valproat, lamotrijin, topiramat
veya gabapentin ile kombinasyonda lakozamid sinerjistik veya aditif antikonvülsan etkiler
göstermiştir.
Klinik etkililik ve güvenlilik
Lakozamidin ek tedavi olarak etkililiği önerilen dozlarda (200 mg/gün, 400 mg/gün) 3 çok
merkezli, randomize, plasebo kontrollü klinik çalışmada, 12 haftalık idame periyodu ile birlikte
ispatlanmıştır. Kontrollü ek tedavi çalışmalarında, Lakozamidin 600mg/gün dozunun, 400 mg/gün
12/16doz ile benzer etkililik göstermesine rağmen SSS ve gastrointestinal-ilişkili advers
reaksiyonlardan dolayı hastaların bu dozu daha az tolere edebiliyor gibi olduğu gözükmektedir. Bu
nedenle, Lakozamid 600 mg/gün dozunda önerilmemektedir. Önerilen en yüksek doz 400
mg/gün’dür. Bu çalışmalar, ortalama 23 yıllık parsiyel başlangıçlı nöbet geçmişi olan 1308 hastayı
dahil ederek, ikincil olarak jeneralize olan veya olmayan kontrolsüz parsiyel başlangıçlı nöbetleri
olan hastalarda eşzamanlı olarak 1-3 antiepileptik ilaç ile uygulanan lakozamidin etkililiğini ve
güvenliliğini değerlendirmek için tasarlanmıştır. Genel olarak nöbet frekansında %50 azalmaya
sahip hastaların yüzdesi; plasebo, 200 mg/gün lakozamid, 400 mg/gün lakozamid için sırasıyla
%23, %34 ve %40’dır. Eşzamanlı alınan antiepileptik ilaçların bırakılması ve lakozamid ile
monoterapinin sağlanmasına ilişkin veriler yeterli değildir.
İ.v. lakozamidin yükleme dozunun farmakokinetiği ve güvenliliği çok merkezli, açık etiketli bir
çalışma ile belirlenmiştir. Bu çalışmada, 16-60 yaş arası erişkin parsiyel başlangıçlı nöbeti olan
hastalarda tek bir i.v. yükleme dozu (200 mg’ı içeren) ve ardından günde iki kez oral dozlama (i.v.
doza eşdeğer) ile uygulanan lakozamidin hızlı başlatılmasının güvenliliği ve tolerabilitesi
değerlendirilmiştir.
5.2. Farmakokinetik özellikler
Genel Özellikler
Emilim:
Lakozamid oral uygulamadan sonra hızla ve tamamen absorbe olur. Lakozamid tabletlerin oral
biyoyararlanımı, %100’e yakındır. Oral uygulamayı takiben, değişmemiş lakozamidin plazma
konsantrasyonu, hızla artar ve doruk plazma konsantrasyonuna (C ) doz uygulanmasından
max
yaklaşık 0.5-4 saat sonra ulaşılır. Lakozamid tabletler ve şurup biyoeşdeğerdir. Gıdalar emilim hız
ve miktarını etkilemez.
Dağılım:
Dağılım hacmi yaklaşık olarak 0,6 L/kg' dır. Lakozamid, %15'ten daha az oranda plazma
proteinlerine bağlanır.
Biyotransformasyon:
Dozun %95'i idrarla ilaç ve metabolitler olarak atılır. Lakozamidin metabolizması tam olarak
tanımlanmamıştır.
İdrarla atılan majör bileşikler, değişmemiş lakozamid (dozun yaklaşık %40' ı) ve %30'dan azı O-
desmetil metabolitidir.
Serin türevleri olarak bilinen polar bir fraksiyon idrarda yaklaşık %20'yi oluşturur, fakat bazı
deneklerin plazmasında sadece küçük miktarlarda (%0-2) saptanmıştır. İdrarda ek metabolitlerin
ufak miktarları (%0.5-2) bulunmuştur.
In vitro veriler; CYP2C9, CYP2C19 ve CYP3A4'ün, O-desmetil metabolitinin oluşmasını
katalizleyebildiğini göstermektedir fakat asıl katkı sağlayan izoenzim in vivo olarak henüz
doğrulanmamıştır. Lakozamidin, yaygın metabolizörler (EM) (fonksiyonel bir CYP2C19’u olan)
ve zayıf metabolizörlerdeki (PM) (fonksiyonel bir CYP2C19’u olmayan) farmakokinetiği
kıyaslandığında lakozamid maruziyetinde klinik olarak anlamlı bir fark gözlemlenmemiştir.
13/16Ayrıca omeprazol (CYP 2C19-inhibitörü) ile yapılan bir etkileşim çalışmasında lakozamidin
plazma konsantrasyonlarında klinik olarak anlamlı bir değişiklik olmadığı gösterilmiş, bu da bu
yolağın öneminin çok az olduğunu göstermiştir. O-desmetil-lakozamid plazma konsantrasyonu,
plazmadaki lakozamid konsantrasyonunun yaklaşık %15'idir. Major metabolitin bilinen bir
farmakolojik aktivitesi bulunmamaktadır.
Eliminasyon:
Lakozamid, başlıca, renal atılım ve biyotransformasyon ile sistemik dolaşımdan elimine olur.
Radyoaktif işaretli lakozamidin oral ve intravenöz uygulanmasından sonra, uygulanan
radyoaktivitenin yaklaşık %95'i idrarda, %0.5'ten azı dışkıda saptanır. Değişmemiş ilacın
eliminasyon yarılanma ömrü yaklaşık 13 saattir. Farmakokinetiği dozla orantılı ve zaman boyunca
sabit, bireysel ya da bireyler arası değişkenliği düşüktür. Günde iki kez uygulamayı takiben, 3
günlük bir periyod sonrası, kararlı durum plazma konsantrasyonlarına ulaşılır. Plazma
konsantrasyonu, yaklaşık 2'lik bir birikim faktörü ile artar.
200 mg’lık tek bir yükleme dozunun yaklaşık kararlı durum konsantrasyonları, günde iki kez 100
mg’lık oral uygulamayla elde edilene benzerdir.
Doğrusallık/doğrusal olmayan durum:
Lakozamidin farmakokinetiği dozla orantılıdır ve bireyler arası ve birey içi değişkenliğin düşük
olması ile birlikte zaman boyunca sabittir.
Hastalardaki karakteristik özellikler
Yaş:
Geriyatrik popülasyon: 75 yaş üstü 4 hastayı içeren yaşlı erkek ve kadınların olduğu bir
çalışmada, genç erkeklere kıyasla EAA, bu gruplarda sırasıyla %30 ve %50 artmıştır. Bu kısmen
vücut ağırlığının düşmesine bağlıdır. Normalize edilen vücut ağırlığı farkı sırasıyla %26 ve
%23'tür. Ayrıca maruziyette artan bir değişkenlik gözlenmiştir. Lakozamidin renal klerensi, bu
çalışmada yaşlı deneklerde kısmen azalmıştır. Böbrek fonksiyonunun azalmasına bağlı olmadığı
sürece genel bir doz azaltılması gerekli görülmez (Bkz. Bölüm 4.2.).
Cinsiyet:
Klinik çalışmalar; cinsiyetin, lakozamidin plazma konsantrasyonları üzerine klinik olarak anlamlı
bir etkisi olmadığını göstermektedir.
Böbrek yetmezliği:
Lakozamidin EAA'sı, sağlıklı deneklere kıyasla, hafif ve orta derecede böbrek yetmezliği olan
hastalarda yaklaşık %30, ağır böbrek yetmezliği olanlarda ve hemodiyaliz gerektiren son evre
böbrek yetmezliği olan hastalarda ise %60 artmıştır, C ise etkilenmemiştir.
maks
Lakozamid, plazmadan hemodiyaliz ile etkili bir şekilde uzaklaştırılır. 4 saatlik bir hemodiyaliz
tedavisini takiben lakozamidin EAA'sı yaklaşık %50 azalır. Bu nedenle, hemodiyaliz sonrası doz
ilavesi önerilir (Bkz. Bölüm 4.2.). O-desmetil metaboliti maruziyeti, orta ila ağır böbrek
yetmezliği olan hastalarda birkaç kat artmıştır. Son evre böbrek yetmezliği olan hastalarda
hemodiyaliz yokluğunda, düzeyler artmış ve 24 saatlik örnekleme boyunca devamlı bir şekilde
yükselmiştir. Son evre böbrek yetmezliği olan deneklerde artan metabolit maruziyetinin advers
etkileri artırıp arttırmayacağı bilinmemektedir fakat metabolitin herhangi bir farmakolojik
aktivitesi tanımlanmamıştır.
14/16Karaciğer yetmezliği:
Orta şiddette karaciğer yetmezliği olan deneklerde (Child-Pugh B), daha yüksek plazma
lakozamid konsantrasyonları (yaklaşık %50 daha yüksek EAA ) görülmüştür. Bu daha yüksek
norm
maruziyet, kısmen çalışılan deneklerde azalan renal fonksiyona bağlıdır. Çalışmadaki hastalarda
non-renal klerensdeki azalmanın lakozamidin EAA'sında %20'lik bir artışa neden olduğu
hesaplanmıştır. Lakozamidin farmakokinetiği ağır karaciğer yetmezliği olanlarda
değerlendirilmemiştir (Bkz. Bölüm 4.2.).
5.3. Klinik öncesi güvenlilik verileri
Toksisite çalışmalarında, elde edilen lakozamid plazma konsantrasyonları hastalarda gözlenenlere
benzer düzeyde veya sadece hafif daha yüksektir, bu durum insan maruziyetine düşük veya var
olmayan sınırlar bırakır.
Anestezi altındaki köpeklerde lakozamidin intravenöz uygulandığı bir güvenlik farmakoloji
çalışması ile daha çok olası bir kardiyodepresan etkiye bağlı olarak, PR aralığında ve QRS
kompleks süresinde geçici uzamalar ve kan basıncında düşmeler gösterilmiştir. Bu geçici
değişiklikler maksimum önerilen klinik dozun üstüne çıkıldığında görüldüğü gibi aynı
konsantrasyon aralığında başlamıştır. Anestezi altındaki köpek ve Sinomolgus maymunlarda, 15-
60 mg/kg intravenöz dozlarında, atriyal ve ventriküler iletimin yavaşlaması, atriyoventriküler blok
ve atriyoventriküler disosiasyon görülmüştür.
Sıçanlarda tekrarlı doz toksisite çalışmalarında, klinik maruziyetin yaklaşık 3 katı dozunda
başlayarak hafif geri dönüşümlü karaciğer değişiklikleri gözlenmiştir. Bu değişiklikler; organ
ağırlığının artması, hepatositlerin hipertrofisi, karaciğer enzimlerinin serum konsantrasyonlarında
artışlar ve toplam kolesterol ve trigliseritlerde artışları içerir. Hepatositlerin hipertrofisinden ayrı
olarak başka histopatolojik değişiklik gözlenmemiştir.
Kemirgenler ve tavşanlardaki üreme ve gelişimsel toksisite çalışmalarında, sıçanlarda maternal
toksik dozlarda (beklenen klinik maruziyete benzer olarak sistemik maruziyet seviyelerine tekabül
eden) teratojenik etki görülmemiş fakat peripartum döneminde yavruların ölümünde ve ölü doğan
yavruların sayısında bir artış, canlı doğum büyüklüğünde ve yavruların vücut ağırlığında hafif bir
azalma gözlemlenmiştir. Daha yüksek maruziyet seviyeleri hayvanlarda maternal toksisiteye bağlı
olarak test edilmediğinden veriler, lakozamidin embriyofetotoksik ve teratojenik potansiyelini tam
olarak karakterize etmede yetersizdir.
Sıçanlardaki çalışmalar, lakozamid ve/veya metabolitlerinin hali hazırda plasenta bariyerini
geçtiğini göstermiştir.
6. FARMASÖTİK ÖZELLİKLERİ
6.1. Yardımcı maddelerin listesi
Asesülfam Potasyum (E950)
Susuz sitrik asit
Aspartam (E951)
Sodyum Karboksimetilselüloz
Gliserin (E422)
PEG 4000
Metil paraben sodyum (E219)
15/16Propil paraben (E216)
Sodyum klorür
Sorbitol (E420)
Çilek aroması
Saf su
6.2. Geçimsizlikler
Bulunmamaktadır.
6.3. Raf ömrü
24 ay
Açıldıktan sonra 25oC’nin altındaki oda sıcaklığında saklanması koşulu ile 4 hafta içinde
kullanılmalıdır.
6.4. Saklamaya yönelik özel tedbirler
25°C'nin altındaki oda sıcaklığında, çocukların göremeyeceği, erişemeyeceği yerlerde ve
ambalajında saklayınız. Buzdolabında saklamayınız, dondurmayınız.
6.5. Ambalajın niteliği ve içeriği
Beyaz polipropilen vidalı çocuk korumalı kapak ile kapatılmış bal rengi cam şişe (Tip III, 200mL)
ile dereceli oral dozaj enjektörü ve hortumlu adaptör tıpası içeren ambalajlar.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller "Tıbbi Atıkların Kontrolü Yönetmeliği" ve "Ambalaj
ve Ambalaj Atıkları Kontrolü Yönetmeliği"' ne uygun olarak imha edilmelidir.
7. RUHSAT SAHİBİ
Ali Raif İlaç Sanayi A.Ş.
Yeşilce Mahallesi
Doğa Sokak No:4
34418 Kağıthane/İstanbul
8. RUHSAT NUMARASI
2015/801
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.10.2015
Ruhsat yenileme tarihi:
10. KÜB' ÜN YENİLENME TARİHİ
16/16