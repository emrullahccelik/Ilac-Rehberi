KISA ÜRÜN BİLGİSİ
1. Ürünün İsmi
CANEPHRON® UNO Kaplı Tablet
2. Kalitatif ve Kantitatif Bileşimi
Etkin madde(ler):
1 kaplı tablet 36 mg Kırmızı kantaron (Centaurium erythraea Rafn s.l.) toprak üstü kısımları, 36
mg Selamotu (Levisticum officinale W.D.J.Koch) kökü ve 36 mg Biberiye (Rosmarinus
officinalis L.) yaprağı içerir.
Yardımcı maddeler:
Sıvı glukoz (kuru madde) 2.2 mg
Laktoz monohidrat (buzağı sütünden elde edilen laktoz) 90.0 mg
Sukroz 120.9 mg
Şellak (Kerria lacca’dan elde edilen şellak) 1.2 mg
Yardımcı maddelerin tam listesi için Bölüm 6.1’e bakınız.
3. Farmasötik Form
Kaplı tablet.
Kaplı tabletler turuncu renkli, yuvarlak, bikonveks ve pürüzsüz yüzeylidir.
4. Klinik Özellikler
4.1 Terapötik Endikasyonları
CANEPHRON® UNO, komplike olmayan alt idrar yolu enfeksiyonlarının hafif semptomlarında
endikedir. Ayrıca böbrek taşı oluşumunun önlenmesinde idrar miktarını artırarak tedaviye
yardımcı olarak kullanılır.
CANEPHRON® UNO, 18 yaş ve üzeri yetişkinlerde endikedir.
4.2 Dozaj ve Uygulama Yöntemi
Başka türlü reçete edilmediği takdirde, 18 yaş ve üzeri yetişkinlerde günlük doz günde 3 kere 1
kaplı tablettir.
CANEPHRON® UNO, hekim tavsiyesi olmadan 4 haftadan fazla kullanılmamalıdır.
Lütfen 4.4 “Kullanım için Özel Uyarılar ve Önlemler” bölümündeki bilgilere bakınız.
Özel popülasyonlara ilişkin ek bilgiler:
Böbrek/Karaciğer yetmezliği
Böbrek/karaciğer yetmezliği durumunda özel doz önerisi için yeterli veri bulunmamaktadır.
Pediyatrik popülasyon
Yeterli veri bulunmadığından CANEPHRON® UNO 18 yaş altındaki çocuklarda
kullanılmamalıdır.
Geriatrik popülasyon
Yeterli veri olmadığı için geriatrik popülasyonda kullanımı önerilmemektedir.
1/54.3 Kontrendikasyonlar
Bu tıbbi ürünün etkin maddelerine, Apiaceae (Maydanozgiller) familyasındaki diğer bitkilere
(ör: anason, rezene), anetol (anason, rezene gibi uçucu yağların bir bileşeni) veya bölüm 6.1’de
listelenmiş olan yardımcı maddelerin herhangi birine karşı aşırı duyarlılığı olanlarda
kontrendikedir.
Safra kanalı tıkanıklığı, kolanjit, karaciğer hastalığı, safra taşları ve tıbbi gözetim ya da tavsiye
gerektiren diğer biliyer bozuklukları olan kişilerde kullanılmamalıdır.
Kardiyak veya renal fonksiyon bozukluğu bulunan hastalar ile nefrit ve aktif peptik ülser
hastalarında kontrendikedir.
4.4 Kullanım için Özel Uyarılar ve Önlemler
Eğer inatçı ateş, spazm idrarda kan, ağrılı idrar ve akut idrar güçlüğü varsa diferansiyel teşhis ve
tıbbi tedavi gereklidir. Nadir kalıtımsal fruktoz ve galaktoz intoleransı, Lapp laktaz yetmezliği
ya da glukoz-galaktoz malabsorbsiyonu veya sukraz-izomaltaz yetmezliği problemi olan
hastaların kullanmamaları gerekir.
Hipersensitivite/alerjik reaksiyona dair belirti görüldüğünde, CANEPHRON® UNO kullanımı
kesilmelidir.
Yeterli veri bulunmadığından CANEPHRON® UNO 18 yaşın altındaki çocuklarda
kullanılmamalıdır.
4.5 Diğer Tıbbi Ürünler ile Etkileşimler ve Diğer Etkileşim Şekilleri
Diüretiklerle, antikoagülanlarla ve antihipertansiflerle etkileşimi bulunduğu için birlikte
kullanılmamalıdır.
Özel popülasyonlara ilişkin ek bilgiler
Yeterli veri bulunmamaktadır.
Pediyatrik popülasyon
Yeterli veri bulunmadığından CANEPHRON® UNO 18 yaşın altındaki çocuklarda
kullanılmamalıdır.
4.6 Gebelik ve Laktasyon
Genel tavsiye
Çocuk doğurma potansiyeli bulunan kadınlar/Doğum kontrolü
Bu konuyla ilgili herhangi bir çalışma yapılmamıştır.
Gebelik dönemi
Yeterli veri olmadığı için CANEPHRON® UNO hamilelerde kullanılmamalıdır.
Laktasyon dönemi
Yeterli veri olmadığı için CANEPHRON® UNO laktasyon döneminde kullanılmamalıdır.
Üreme yeteneği (fertilite)
İnsanlara ait fertilite verisi mevcut değildir.
4.7 Araç ve Makine Kullanma Yeteneği Üzerindeki Etkiler
Yeterli veri bulunmamaktadır.
2/54.8 İstenmeyen Etkiler
Tüm ilaçlar gibi CANEPHRON® UNO da yan etkilere neden olabilir.
Yan etkilerin değerlendirilmesi için aşağıdaki sıklık kategorileri kullanılır:
Çok yaygın (≥ 1/10)
Yaygın (≥ 1/100 ila < 1/10)
Yaygın olmayan (≥ 1/1,000 ila < 1/100)
Seyrek (≥ 1/10,000 ila < 1/1,000)
Çok seyrek (<1/10,000)
Bilinmiyor (eldeki verilerden hareketle tahmin edilemiyor).
Gastrointestinal bozukluklar
Yaygın (≥ 1/100 ila < 1/10): Gastrointestinal bozukluklar (örn. bulantı, karın ağrısı, diyare).
Bağışıklık sistemi bozuklukları
Bilinmiyor (eldeki verilerden hareketle tahmin edilemiyor): aşırı duyarlılık / alerjik reaksiyonlar.
Şüpheli Advers Reaksiyonların Raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz Aşımı
Herhangi bir doz aşımı vakası bildirilmemiştir.
Doz aşımı durumunda, semptomatik tedavi başlatılmalıdır.
5. Farmakolojik Özellikleri
5.1 Farmakodinamik Özellikleri
Farmakoterapötik grup: Diğer ürolojikler
ATC kodu: G04BX
Birçok klinik çalışmada CANEPHRON® UNO’nun eferent idrar yolunda görülen enflamatuvar
hastalıklar kapsamındaki şikayetlerde hızlı bir azalma sağladığı gösterilmiştir.
Bu klinik çalışmalar sırasında gözlenen sonuçlar CANEPHRON® UNO’nun antienflamatuvar,
spazmolitik, antinosiseptif ve antibakteriyel aktivitesini ortaya koymaktadır.
Klinik veriler aynı zamanda preklinik çalışmaların sonuçları ile desteklenmiş ve doğrulanmıştır.
CANEPHRON® UNO’nun her bir bileşeninin (biberiye yaprağı, kırmızı kantaron ve selamotu
kökü) çeşitli farmakolojik etkiler gösterdiği tanımlanmıştır:
-Kırmızı kantaron (Centaurium erythraea Rafn s.l.) toprak üstü kısımları: diüretik,
antibakteriyel, antienflamatuvar ve antioksidan aktivite
-Selamotu (Levisticum officinale W.D.J.Koch) kökü: diüretik, antienflamatuvar, antioksidan ve
analjezik aktivite
-Biberiye (Rosmarinus officinalis L.) yaprağı: diüretik, antibakteriyel, antienflamatuvar,
antioksidan aktivite, spazmolitik ve analjezik aktivite.
3/5In vitro ortamda, CANEPHRON® UNO antienflamatuvar aktivitenin yanı sıra antioksidan
etkinlik de göstermiştir. CANEPHRON® UNO ayrıca prostaglandin E2 ve sitokinlerin salınımını
ve lökotrienlerin üretimini de inhibe etmiştir.
CANEPHRON® UNO izole insan ve sıçan idrar torbası kesitlerinde ex vivo spazmolitik etkiler
göstermiş ve bir in vivo sıçan modelinde idrara çıkma sıklığı ve idrar kapasitesi gibi ürodinamik
parametreleri normalize etmiştir.
In vitro ortamda CANEPHRON® UNO üropatojenik bakterinin idrar torbasının epitel
hücrelerine adhezyonunu azaltmıştır.
5.2 Farmakokinetik Özellikleri
CANEPHRON® UNO’nun farmakokinetiği hakkında bilgiler, sıçanlarda ve köpeklerde sırasıyla
26 ve 39 haftalık tekrarlı doz toksisitesi çalışmaları boyunca toplanan toksikokinetik verilerden
çıkarılabilir. Valide edilmiş bir LC-MS-MS metodu kullanılarak CANEPHRON® UNO’da
bulunan maddeler için belirteçler olarak plazma numunelerinde 12-O-metilkarnozik asit, Z-
ligustilit ve sverozit ölçülmüştür.
CANEPHRON® UNO uygulamasından sonra 7 saat içinde maksimum plazma seviyelerine
ulaşılmıştır.
Genel olarak, veriler, CANEPHRON® UNO’nun oral yoldan verilmesinden sonra belirteçler için
anlamlı ve dozla orantılı plazma seviyeleri göstermiştir. Ayrıca, herhangi bir birikim veya
cinsiyete özgü farklılık gözlenmemiştir.
5.3 Klinik Öncesi Güvenlik Verileri
Klinik dışı veriler, geleneksel güvenlilik farmakolojisi, tek doz ve tekrarlanan doz toksisitesi,
genotoksisite, üreme ve gelişim toksisitesi çalışmalarına dayalı olarak insanlar için özel bir
tehlike ortaya koymamıştır.
CANEPHRON® UNO’nun karsinojenik potansiyeli ile ilgili veri mevcut değildir.
6. Farmasötik Özellikleri
6.1 Yardımcı Maddelerin Listesi
-Kalsiyum karbonat
-Dekstrin
-Sıvı glukoz (kuru madde)
-Laktoz monohidrat (buzağı sütünden elde edilen laktoz)
-Magnezyum stearat (bitkisel)
-Mısır nişastası
-Montan glikol mumu
-Povidon 25
-Povidon 30
-İşlenmemiş hint yağı
-Sukroz
-Şellak (Kerria lacca’dan elde edilen şellak) (mum içermez)
-Susuz kolloidal silika
-Talk
-Kırmızı demir oksit (E172)
-Riboflavin (E101)
-Titanyum dioksit (E171)
4/56.2 Geçimsizlikler
Yeterli veri bulunmamaktadır.
6.3 Raf Ömrü
36 ay
6.4 Özel Saklama Önlemleri
25°C’nin altındaki oda sıcaklığında saklayınız.
Çocukların göremeyeceği ve erişemeyeceği yerde saklayınız.
6.5 Ambalajın Yapısı ve İçeriği
CANEPHRON® UNO, alüminyum folyo ile kapatılmış bir PVC/PVDC folyo blisterde ve
kullanma talimatı ile birlikte kartondan yapılmış kutular içinde sunulmaktadır.
Her bir blisterde 15 kaplı tablet vardır.
Ambalaj boyutu 30 kaplı tablettir.
6.6 Kullanılmış Bir Ürünün veya Böyle Bir Üründen Kaynaklanan Atık Maddelerin
İmha Talimatları
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. Ruhsat Sahibi
Bionorica İlaç Ticaret A.Ş.
Kavacık Mahallesi Ruhi Esmer Sk.
Nart Plaza Apt. No:1/1
34810 Beykoz/İstanbul
Tel: 0216 227 41 45
Faks: 0216 693 15 46
e-mail: info@bionorica.com.tr
8. Ruhsat Numarası
2024/377 – 04.10.2024
9. İlk Ruhsat Tarihi veya Ruhsatın Yenilenme Tarihi:
Ruhsat tarihi: 04.10.2024
Son yenileme tarihi:
10. KÜB Yenileme Tarihi
5/5