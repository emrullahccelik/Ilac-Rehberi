1/19 
 KISA ÜRÜN BİLGİSİ  
 
 
1. BEŞERİ TIBBİ ÜRÜNÜN ADI  
MEKSRATU 12,5 mg/ 0,5 mL enjeksiyonluk çözelti içeren kullanıma hazır şırınga  
Steril, sitotoksik  
 
2. KALİTATİF VE KANTİTATİF BİLEŞİM  
Etkin madde:  
1 mL çözelti, 25 mg metotreksat  içerir. Her bir 0,5 mL’lik çözelti, 12,5 mg metotreksat içerir.  
 
Yardımcı maddeler:   
Sodyum klorür      2,45 mg  
Sodyum hidroksit       k.m.  Yardımcı maddeler için 6.1’e bakınız.  
 
3. FARMASÖTİK FORM  
Enjeksiyonluk solüsyon içeren kullanıma hazır şırınga  
Sarı renkli, berrak çözelti.  
4. KLİNİK ÖZELLİKLER  
4.1. Terapötik endikasyonlar  
MEKSRATU aşağıda belirtilenlerin tedavisinde endikedir:  
- Yetişkin hastalardaki aktif romatoid artritte,  
- Non-steroid antiinflamatuvar ilaçlara (NSAİİ) cevabın yetersiz olduğu aktif juvenil idiopatik 
artritin (JİA) poliartritik formları,  
- Orta ve şiddetli psöriyazis tedavisinde endikedir. Aktif psöriatik artrit tedavisinde endikedir,  
- Orta şiddetli steroid bağımlı erişkin Crohn  hastalarında, steroidler ile kombine edilerek 
remisyon indüksiyonunda veya metotreksata cevap veren erişkin hastalarda monoterapi olarak, 
remisyon idamesinin sağlanmasında kullanılır. 
 4.2.  Pozoloji ve uygulama şekli  
Pozoloji/uygulama sıklığı ve süresi  
MEKSRATU, tıbbi ürünün çeşitli özelliklerini ve etki şeklini bilen doktorlar tarafından reçetelendirilmelidir. MEKSRATU  haftada bir kez enjekte edilir.  
 
Hasta haftada bir kez uygulanması hakkında açıkça bilgilendirilmelidir. Enjeksiyon için hafta 
içi sabit ve uygun bir gün belirlenmesi tavsiye edilir.  
Metotreksat eliminasyonu üçüncü bir dağılım aralığına sahip olan hastalarda ( assit, plevral 
efüzyon) azalır. Bu hastaların özellikle toksisite için dikkatli izlenmesi gerekir. Doz azaltılması 
ya da bazı durumlarda metotreksat uygulamasının kesilmesi gerekir (bkz. bölüm 5.2 ve 4.4).   2/19 
 Romatoid artritli ve psöriatik artritli yetişkin hastalarda doz:  
Tavsiye edilen başlangıç dozu, haftada bir kez subkutan olarak uygulanan 7,5 mg 
metotreksat’tır. Hastalığın kişideki aktivitesine ve hastanın toleransına bağlı olarak başlangıç 
dozu dereceli olarak haftada 2,5 mg arttırılabilir. Haftalık doz 30 mg’ı geçmemelidir.  Bununla birlikte, 20 mg/hafta’yı aşan doz özellikle kemik iliği supresyonu gibi toksisitede önemli bir 
artış ile ilişkilidir. Yaklaşık 4 -8 hafta sonra, tedaviye cevap beklenebilir. Terapötik olarak 
istenilen sonucun elde edilmesi üzerine doz derec eli olarak en düşük etkin idame dozuna 
azaltılmalıdır.  
 
Juvenil idiyopatik artritin poliartritik formlarının görüldüğü 16 yaşından küçük çocuklarda doz:  
Tavsiye edilen doz haftada bir kez oral veya subkutan yolla verilen 10 – 15 mg/m2 vücut yüzey 
alanı (VYA) ’dır. Tedaviye cevap alınamaması durumunda doz haftada bir kez 20 mg/m2 VYA 
olarak arttırılabilir. Bununla birlikte, 20 mg/hafta’yı aşan dozlar özellikle kemik iliği 
supresyonu gibi toksisitede önemli bir artış ile ilişkili olduğundan izlem sıklığı artırılmalı ve toplam doz haftada 25 mg’ı geçmemelidir. Terapötik olarak istenilen sonucun elde edilmesi 
üzerine doz dereceli olarak en düşük etkin idame dozuna azaltılmalıdır.  Juvenil idiyopatik 
artritli çocuk/ergen hastalar tedavi için her zaman bir çocuk  romatoloji uzmanına sevk 
edilmelidir.  
 
Etkililik ve güvenliği 3 yaşın altındaki çocuklarda değerlendirilmemiştir.   
Orta ve şiddetli psöriyazis tedavisi:  
Tedaviden bir hafta önce idiyosenkratik advers reaksiyonları belirlemek için, 5- 10 mg’lık bir 
test dozunun parenteral  olarak uygulanması tavsiye edilmektedir. Tavsiye edilen başlangıç 
dozu, haftada bir kez subkutan olarak uygulanan 7,5 mg metotreksat’tır. Doz dereceli olarak 
arttırılabilir fakat genellikle haftalık doz 25 mg’ı geçmemelidir. Bununla birlikte, 20 mg/hafta’yı aşan doz özellikle kemik iliği supresyonu gibi toksisitede önemli bir artış ile 
ilişkilidir. Yaklaşık 2 – 6 hafta sonra, tedaviye cevap beklenebilir. Terapötik olarak istenen 
sonucun elde edilmesi üzerine doz dereceli olarak en düşük etkin idame dozuna azaltılmalıdır.  
 
Crohn hastalığı olan yetişkin hastalarda doz:  
• Başlangıç tedavisi:  
Subkutan olarak uygulanan 25 mg/hafta  
Yaklaşık olarak 8 -12 hafta sonra tedaviye cevap beklenebilir.  
 
• İdame tedavisi:  
Subkutan olarak uygulanan 15 mg/hafta  
 
Pediyatrik popülasyonda metotreksatın Crohn hastalığının tedavisi için kullanımı ile ilgili 
yeterli deneyim bulunmamaktadır.  
Uygulama şekli:  
Bu tıbbi ürün sadece tek kullanım içindir.  MEKSRATU subkutan yolla uygulanır. 3/19 
 Toplam tedavi süresine doktor tarafından karar verilmelidir. 
 Not: Eğer oral uygulama parenteral uygulamayla değiştiriliyorsa, oral uygulamadan sonra 
metotreksatın değişken biyoyararlanımına  bağlı olarak doz azaltılması gerekebilir.  
 
Mevcut tedavi kılavuzlarına göre folik asit ilavesi düşünülebilir.  Özel popülasyonlara ilişkin ek bilgiler  
Böbrek yetmezliği  
MEKSRATU zayıf böbrek fonksiyonu olan hastalarda dikkatle kullanılmalıdır. Aşağıdaki tabloya göre doz ayarlaması yapılmalıdır:  
 
Kreatinin klerensi (mL/dak)  Doz 
≥60 %100  
30-59 %50 
<30 MEKSRATU  kullanılmamalıdır.  
 Karaciğer yetmezliği:  
MEKSRATU, özellikle alkole bağlı karaciğer hastalığı geçirmiş veya geçirmekte olan 
hastalarda dikkatle kullanılmalıdır. Eğer bilirubin > 5mg/ dL (85,5  mikromol/L ) ise, 
MEKSRATU kontrendikedir.  
Pediyatrik popülasyon  
 Juvenil idiyopatik artritli çocuk/ergen hastalar tedavi için her zaman bir romatoloji uzmanına 
sevk edilmelidir.  
 
Metotreksat tedavisinin 3 yaşın  altındaki çocuklarda  etkililik ve güvenlilik ile ilgili yeterli  
değerlendirme bulunmamaktadır. 
 
Geriyatrik popülasyon  
Yaşın artmasıyla beraber folat rezervlerinin azalmasıyla olduğu kadar, azalan karaciğer ve 
böbrek fonksiyonlarına bağlı olarak yaşlı hastalarda doz azaltılmasına gidilebilir.  
Üçüncü  bir dağılım  aralığına sahip olan hastalar (plevral efüzyon, assit ): 
Metotreksat  yarılanma ömrü  üçüncü bir dağılım aralığına sahip olan hastalarda normal 
zamandan 4 kat daha uzun olduğu için, doz azaltılması veya bazı vakalarda metotreksat uygulamasının kesilmesi gerekli olabilir (bkz. bölüm 5.2 ve 4.4).  
 
4.3. Kontrendikasyonlar  
MEKSRATU aşağıdaki durumlarda kontrendikedir:  
• Metotreksat veya bölüm 6.1' de listelenen yardımcı maddelerden herhangi birine karşı aşırı 
duyarlılık  
• Şiddetli karaciğer yetmezliği, eğer bilirubin > 5 mg/dL ise (85,5  mikromol/L ) (bkz. bölüm 
4.2) 
• Alkol bağımlılığı  4/19 
 • Şiddetli renal yetmezlik (kreatinin klerensi 30 mL/dak’dan az, bkz. bölüm 4.2 ve 4.4)  
• Kemik iliğinde hipoplazi, lökopeni, trombositopeni veya belirgin anemi gibi önceden 
mevcut kan diskrazisi  
• İmmün yetmezliği 
• Tüberküloz, HIV ve diğer immün yetmezlik sendromları gibi ciddi, akut veya kronik enfeksiyonlar  
• Ağız boşluğu ülserleri ve bilinen aktif gastrointestinal ülser hastalığı, s tomatit (ağız 
mukozasının iltihabı)  
• Gebelik ve laktasyon (bkz. bölüm 4.6)  
• Canlı aşılarla eş zamanlı olarak kullanılması 
 
4.4. Özel kullanım uyarıları ve önlemleri  
Hastalar tedavinin her gün değil haftada bir kez uygulanması gerektiği konusunda 
bilgilendirilmelidir. Metotreksatın yanlış uygulanması potansiyel ölümcül advers reaksiyonlar 
da dahil olmak üzere ciddi advers reaksiyonlara yol açabilir. Sağlık personelleri ve hastalar açıkça bilgilendirilmelidir.  
 Tedavi altındaki hastalar, olası toksik etki belirtileri veya advers reaksiyonların görülmesi ve bunların en kısa sürede değerlendirilmesi için uygun bir şekilde takip edilmelidir. Bu yüzden metotreksat sadece antimetabolit tedavisi konusunda bilgi ve tecr übesi olan doktorların 
denetimi altında uygulanmalıdır. Şiddetli ve hatta ölümcül toksik reaksiyon olasılığı dolayısıyla, hasta doktor tarafından riskler ve önerilen güvenlik önlemleri hakkında tam olarak bilgilendirilmelidir.  
 
Şiddetli ve hatta ölümcül advers reaksiyon riski nedeniyle hastalar, doktor tarafından riskler 
(toksisitenin erken belirtileri ve semptomları dahil) ve önerilen güvenlik önlemleri hakkında kapsamlı bir şekilde bilgilendirilmelidir. Zehirlenme belirtileri o rtaya çıktığında derhal doktora 
başvurmaları ve ayrıca zehirlenme belirtilerinden sonra izlemin gerekliliği konusunda (düzenli 
laboratuvar testleri dahil) bilgilendirilmelidirler.  
 
Dozun haftada 20 mg'ı aşması, özellikle kemik iliği baskılanması olmak üzere toksisitede önemli bir artışla ilişkilendirilebilir.  
 Metotreksatın cilt ve mukoza ile temasından kaçınılmalıdır. Bulaşma durumunda bol su ile durulanmalıdır.  
Üreme Yeteneği/Fertilite  
Fertilite  
Metotreksatın insanlarda tedavi süresince ve tedavi kesildikten kısa bir süre sonra 
oligospermiye, menstrüel disfonksiyona ve amenoreye neden olduğu ve uygulama süresi boyunca spermatogenez ve oogenezi etkileyerek doğurganlığın bozulmasına neden olduğu 
rapor edilmiştir. Bu etkilerin tedavinin kesilmesiyle geri dönüşümlü olduğu görülmektedir.  
 5/19 
 Teratojenisite/Üreme Yeteneği  
Metotreksat insanlarda embriyotoksisiteye, düşüklere ve fetal  kusurlara neden olur. Bu nedenle 
üreme, gebelik kaybı ve konjenital malformasyonlar üzerindeki olası etki riskleri, çocuk 
doğurma potansiyeli olan kadın hastalarla tartışılmalıdır (bkz. Bölüm 4.6). Metotreksat kullanılmadan önce hamilelik kontrol edilmelidir. Çocuk doğurma potansiyeli olan kadınlar 
tedavi ediliyorsa, tedavi sırasında ve sonrasında en az altı ay boyunca etkili doğum kontrol 
yöntemi kullanılmalıdır. Erkeklere yönelik doğum kontrolü için bölüm 4.6'ya bakınız.  
 
Tavsiye edilen tetkikler ve güvenlik önlemleri:  
Metotreksat tedavisine başlanmadan önce veya dinlenme periyodundan sonra metotreksat 
tedavisine yeniden başlanmadan önce:  
Diferansiyel kan sayımı ve trombosit sayımı ile tam kan sayımı, karaciğer enzimleri, bilirubin, 
serum albümini, akciğer filmi ve böbrek fonksiyon testleri. Eğer klinik olarak belirtilmişse, 
tüberküloz ve hepatit hariç tutulmalıdır.  
 
Tedavi süresince  
Aşağıdaki tetkikler ilk iki hafta boyunca haftada bir, sonraki ay iki haftada bir, sonrasında 
hastanın lökosit sayısına ve durumuna göre sonraki altı ay boyunca en az ayda bir, sonrasında 
ise en az üç ayda bir yapılmalıdır.  
 Doz artırılırken artan izleme sıklığı da dikkate alınmalıdır. Özellikle yaşlı hastalar kısa aralıklarla toksisitenin erken belirtileri açısından incelenmelidir.  
 
Mukozal değişiklikler için ağız ve boğaz muayenesi  
 
Diferansiyel kan sayımı ve trombosit sayımı ile tam kan sayımı.  
Metotreksatın neden olduğu hematopoetik baskılama aniden ve görünüşte güvenli dozlarda ortaya çıkabilir. Beyaz kan hücrelerinde veya trombosit sayısında herhangi bir belirgin düşüş, tıbbi ürünün hemen kesilmesini ve uygun destekleyici tedaviyi gerektirir. Hastalar 
enfeksiyonla ilgili tüm işaretler ve semptomları bildirmeleri gerektiği konusunda 
bilgilendirilmelidir. Eş zamanlı olarak hematotoksik tıbbi ürünler (örn. leflunomid) kullanan 
hastalar kan ve trombosit sayımı ile yakından izlenmelidir.  
Karaciğer fonksiyon testleri  
Karaciğer fonksiyon testlerinde, diğer invazif olmayan hepatik fibrozis incelemelerinde veya karaciğer biyopsisinde kalıcı veya anlamlı anormallikler varsa veya bunlar tedavi sırasında gelişirse tedavi başlatılmamalı veya durdurulmamalıdır.  
 Transaminazlarda normalin iki ya da üç katı geçici yükselmeler hastalar tarafından % 13 – 20 
sıklıkta bildirilmiştir. Karaciğer enzimlerinde sabit bir yükseliş durumunda ve/veya serum albüminindeki azalma, ciddi hepatotoksisitenin göstergesi olabilir. Kara ciğer enzimlerinde 
kalıcı bir artış olması durumunda, dozun azaltılması veya tedavinin kesilmesi düşünülmelidir.  
 
Histolojik değişiklikler, fibroz ve daha nadiren karaciğer sirozu, anormal karaciğer fonksiyon 6/19 
 testlerinden önce gelmeyebilir. Sirozda transaminazların normal olduğu durumlar vardır. Bu 
nedenle karaciğer fonksiyon testlerinin yanı sıra karaciğer durumunun izlenmesine yönelik 
invazif olmayan tanı yöntemleri de dikkate alınmalıdır. Karaciğer biyopsisi  hastanın eşlik eden 
hastalıkları, tıbbi geçmişi ve biyopsiye bağlı riskler dikkate alınarak bireysel olarak değerlendirilmelidir. Hepatotoksisite için risk faktörleri arasında önceden aşırı alkol tüketimi, 
karaciğer enzimlerinin sürekli yükselmesi, karaci ğer hastalığı öyküsü, ailede kalıtsal karaciğer 
bozuklukları öyküsü, diyabet, obezite ve hepatotoksik ilaç veya kimyasallarla daha önce temas 
ve uzun süreli metotreksat tedavisi yer alır.  
 
Açıkça gerekmedikçe metotreksat ile tedavi süresince ek hepatotoksik tıbbi ürünler 
alınmamalıdır. Alkol tüketiminden kaçınılmalıdır. (bkz. bölüm 4.3 ve 4.5). Eş zamanlı olarak 
diğer hepatotoksik ilaçları kullanan hastaların karaciğer enzimleri yakından izlenmelidir.   
Metotreksat tedavisi sırasında transaminazlarda herhangi bir yükselme olmadan izole 
vakalarda karaciğer sirozu geliştiği için insüline bağımlı diyabetli hastalarda daha dikkatli olunmalıdır.  
 
Böbrek fonksiyonu  
Böbrek fonksiyonu, böbrek fonksiyon testleriyle ve idrar tahlili ile izlenmelidir (bkz. bölüm 4.2 ve 4.3). Serum kreatinin artarsa doz azaltılmalıdır. Metotreksat  başlıca böbrekler yoluyla 
elimine edildiğinden, ciddi istenmeyen etkilere yol açabilecek böbrek yetmezliği durumunda serum konsantrasyonlarının yükselmesi beklenir. Böbrek fonksiyonunun bozuk olabileceği 
durumlarda (örn. yaşlılarda), daha sık aralıklarla izleme yapılmalıdır. Bu durum özellikle, 
metotreksatın eliminasyonunu etkileyen ve böbrek hasarına neden olan (örn. non -steroid 
antiinflamatuvar ilaçlar) ya da potansiyel olarak kan oluşumunda bozukluğa neden olabilen 
tıbbi ürünler ile aynı anda verildiğinde uygulanmalıdır. Dehidrasyon, ayrıca metotreksatın 
toksisitesini artırabilir.  
 
Solunum sisteminin değerlendirilmesi  
Hastanın olası akciğer fonksiyon bozuklukları açısından sorgulanması, gerekiyorsa akciğer fonksiyon testi yapılması. Çoğunlukla kan eozinofili ile ilişkili akut veya kronik interstisyel 
pnömoni meydana gelebilir ve ölümler rapor edilmiştir. Semptomlar tipik olarak dispne, öksürük (özellikle kuru, produktif olmayan öksürük), göğüs ağrısı ve ateşi içerir ve hastaların her takip ziyaretinde izlenmesi gerekir. Hastalar pnömoni riski konusunda bilgilendirilmeli ve 
inatçı öksürük veya nefes darlığı gelişmesi durumunda derhal doktorlarına başvurmaları 
tavsiye edilmelidir.  
 
Ayrıca romatolojik ve ilgili endikasyonlarda kullanılan metotreksat ile pulmoner alveoler kanama da rapor edilmiştir. Bu olay aynı zamanda vaskülit ve diğer komorbiditelerle de ilişkili olabilir. Tanıyı doğrulamak için pulmoner alveoler kanamadan şüpheleni ldiğinde acil 
araştırmalar düşünülmelidir.
 
 Akciğer semptomları olan hastalarda metotreksat kesilmeli ve enfeksiyon ve tümörleri hariç tutmak için kapsamlı bir araştırma (akciğer röntgeni dahil) yapılmalıdır. Metotreksatın neden 7/19 
 olduğu akciğer hastalığından şüpheleniliyorsa, kortikosteroidlerle tedaviye başlanmalı ve 
metotreksat tedavisine yeniden başlanmamalıdır.  
 
Metotreksatın neden olduğu akciğer hastalıkları her zaman tamamen geri dönüşümlü değildir.  
Pulmoner semptomlar hızlı tanıyı ve metotreksat tedavisinin kesilmesini gerektirir. 
Metotreksatın neden olduğu pnömoni gibi akciğer hastalıkları tedavinin herhangi bir anında akut olarak ortaya çıkabilir, bu durumlar her zaman tamamen geri dönüşümlü değildir ve tüm dozlarda rapor edilmiştir. (7,5 mg/haftalık düşük dozlar dahil)  
 Metotreksat tedavisi sırasında ölümcül seyredebilen pneumocystis jiroveci  pnömonisi dahil 
fırsatçı enfeksiyonlar ortaya çıkabilir. Bir hastada akciğer semptomları mevcutsa  pneumocystis 
jiroveci pnömonisi olasılığı dikkate alınmalıdır. 
 Solunum fonksiyon bozukluğu olan hastalarda özel dikkat gereklidir.  
 
Genel güvenlik önlemleri  
Bağışıklık sistemi üzerine olan etkileri nedeniyle metotreksat aşıya yanıtı zayıflatabilir ve 
immünolojik testlerin sonuçlarını etkileyebilir. Metotreksat canlı aşılar ile aynı zamanda 
uygulanmamalıdır.  Muhtemel aktivasyon nedeniyle inaktif, kronik enfeksiyonların (örn: herpes zoster, tüberküloz, hepatit B veya C) varlığında özel dikkat gerektirir.  
 
Düşük doz metotreksat alan hastalarda, malign lenfomalar oluşabilir, bu durumda tedavi kesilmelidir. Spontan olarak gerileme işaretleri göstermeyen lenfoma, sitotoksik tedavinin başlamasını gerektirir.  
 Assit veya plevral efüzyon gibi vücut boşluklarında (“üçüncü boşluk”) patolojik sıvı birikimi olan hastalarda metotreksatın plazma eliminasyon yarı ömrü uzar. Metotreksat tedavisine başlanmadan önce plevral efüzyonlar ve  assitler drene edilmelidir.  
 Kusma, ishal veya stomatit gibi dehidrasyona  yol açan durumlar, aktif maddenin yüksek 
seviyelerine bağlı olarak metotreksatın toksisitesini artırabilir. Bu durumlarda metotreksat kullanımına semptomlar geçinceye kadar ara verilmelidir. 
 
İshal ve ülseratif stomatit metotreksatın toksik  etkileri olabilir ve tedavinin kesilmesini 
gerektirir, aksi takdirde hemorajik enterit ve intestinal perforasyon sonucu ölüm meydana gelebilir.  
 
Hematemez, dışkıda siyah renk değişikliği veya dışkıda kan görülmesi durumunda tedaviye ara verilmelidir.  
 
Progresif multifokal lökoensefalopati (PML)  
Çoğunlukla diğer immünosüpresif ilaçlarla kombinasyon halinde metotreksat alan hastalarda 8/19 
 prograsif multifokal lökoensefalopati (PML) vakaları rapor edilmiştir. PML ölümcül olabilir 
ve nörolojik semptomları yeni başlayan veya kötüleşen immün sistemi baskılanmış hastalarda 
ayırıcı tanı dikkate alınmalıdır.  
 Vitamin preparatları veya folik asit, folinik asit veya türevlerini içeren diğer ürünler 
metotreksatın etkililiğini azaltabilir.  
 
Etkililik ve güvenliliğe ilişkin yeterli veri mevcut olmadığından, 3 yaşın altındaki çocuklarda kullanılması önerilmez. (bkz. bölüm 4.2). 
 
Radyasyon kaynaklı dermatit ve güneş yanığı metotreksat tedavisi sırasında yeniden ortaya çıkabilir (recall- reaksiyonu). Psöriatik lezyonlar, UV ışınları ve metotreksatın aynı anda 
uygulanması sırasında şiddetlenebilir. 
 
Trimetoprim/sülfametoksazol gibi folat antagonistleri ile birlikte uygulanmasının nadir vakalarda akut megaloblastik pansitopeniye neden olduğu bildirilmiştir.  
 Ensefalopati/lökoensefalopati metotreksat tedavisi alan onkolojik hastalarda bildirilmiştir ve 
bu durumlar onkolojik olmayan durumlar için metotreksat tedavisi alan hastalarda da göz ardı 
edilemez.  
 Işığa duyarlılık  
Metotreksat alan bazı kişilerde abartılı güneş yanığı reaksiyonuyla kendini gösteren ışığa duyarlılık gözlemlenmiştir (bkz. bölüm 4.8). Yoğun güneş ışığına veya UV ışınlarına maruz kalmaktan kaçınılmalıdır. Hastalar yüksek koruma faktörlü güneş koruyucu ür ün 
kullanmalıdır.  
 
Bu tıbbi ürün, her dozunda 23 mg’dan (1 mmol) daha az sodyum ihtiva eder. Yani esasında 
“sodyum içermez”.  
 
4.5. Diğer tıbbi ürünler ile etkileşim ve diğer etkileşim şekilleri  
Salisilik asit içeren steroid olmayan antienflamatuvar ilaçlar  
Hayvan deneylerinde salisilik asit içeren NSAİİ'lerin tübüler metotreksat salgısının azalmasına 
neden olduğu ve toksik etkilerini arttırdığı tespit edilmiştir. Bununla birlikte, romatoid artritli 
hastalara NSAİİ'lerin ve salisilik asidin eş zamanlı tıbbi ü rünler olarak verildiği klinik 
çalışmalarda, advers reaksiyonlarda herhangi bir artış gözlenmemiştir. Romatoid artritin bu tür 
tıbbi ürünlerle tedavisine, düşük doz metotreksat tedavisi sırasında ancak yakın tıbbi gözetim altında devam edilebilir.  
 
Hepatotoksisite  
Düzenli alkol tüketimi ve diğer hepatotoksik tıbbi ürünlerle eş zamanlı kullanılması metotreksatın hepatotoksik etkilerinin görülme olasılığını arttırır. Metotreksat tedavisi sırasında alkol tüketiminden kaçınılmalıdır.  
 9/19 
 Metotreksat tedavisi sırasında potansiyel olarak hepatotoksik ve hematotoksik tıbbi ürünler 
(örn. leflunomid, azatioprin, sulfasalazin ve retinoidler) alan hastalar, muhtemelen artan 
hepatotoksisite açısından yakından izlenmelidir.  
 
Hematotoksik tıbbi ürünler  
Eş zamanlı hematotoksik tıbbi ürünlerin (örn. metamizol) uygulanması metotreksatın ciddi hematoksik etkileri riskini artırır.  
 
Farmakokinetik etkileşimler  
Metotreksat ile antikonvülsan tıbbi ürünler (metotreksatın kan seviyelerinde azalma) ve 5-florourasil (5 -florourasil'in t½'sinde artış) arasındaki farmakokinetik etkileşimlere dikkat 
edilmelidir.  
 
Metotreksatın biyoyararlanımında değişiklikler  
Salisilatlar, fenilbutazon, fenitoin, barbitüratlar, sakinleştiriciler, oral kontraseptifler, tetrasiklinler, amidopirin türevleri, sülfonamidler ve p -aminobenzoik asit, metotreksatın serum 
albümin bağlanmasından uzaklaştırır ve böylece biyoyararlanımı art tırır (dolaylı doz artışı).  
 
Probenesid ve hafif organik asitler ayrıca tübüler metotreksat sekresyonunu azaltabilir ve 
dolayısıyla dolaylı doz artışlarına da neden olabilir.  Bazı vakalarda, penisilinler, glikopeptidler, sülfonamidler, siprofloksasin ve sefalotin gibi 
antibiyotikler metotreksatın renal klerensini azaltabilir, böylece serumda artan metotreksat 
konsantrasyonlarıyla eşzamanlı hematolojik ve gastrointestinal toksis ite oluşabilir.  
 Tetrasiklinler, kloramfenikol ve emilmeyen geniş spektrumlu antibiyotikler gibi oral 
antibiyotikler, bağırsak florası inhibisyonu veya bakteriyel metabolizmanın baskılanması 
yoluyla enterohepatik sirkülasyonu bozabilir.  
 Kolestiramin, enterohepatik dolaşımı kesintiye uğratarak metotreksatın böbrek dışı 
eliminasyonunu artırabilir. Gecikmiş metotreksat klirensi diğer sitostatik tıbbi ürünlerle 
kombinasyon halinde düşünülmelidir. 
 Omeprazol veya pantoprazol gibi proton pompası inhibitörleriyle birlikte uygulanması 
etkileşimlere yol açabilir: Metotreksat ve omeprazolün birlikte uygulanması metotreksatın 
renal eliminasyonunun gecikmesine yol açar. Pantoprazol ile kombinasyonu, miyalji  ile 7 - 
hidroksimetotreksat metabolitinin renal eliminasyonunu inhibe eder, bir vakada titreme bildirilmiştir.  
 
Kemik iliği üzerinde advers reaksiyonları olan tıbbi ürünler  
Kemik iliği üzerinde advers reaksiyonları olan tıbbi ürünlerle (örn: sülfanomidler, trimetroprim- sülfametoksazol, kloramfenikol, pirimetamin) birlikte kullanılması durumunda,  
kan oluşumunda ciddi azalma görülme ihtimaline dikkat edilmelidir. 
 10/19  
 Folat metabolizması  
Folat eksikliğine yol açan tıbbi ürünlerin (örn: sülfanomidler, trimetroprim - sülfametoksazol) 
birlikte uygulanması metotreksat toksisitesinin artmasına yol açabilir. Folik asit yetersizliği 
durumunda özel önlem alınması tavsiye edilir.  
Öte yandan, vitamin preparatları veya folik asit, folinik asit veya türevlerini içeren diğer 
ürünler metotreksatın etkinliğini azaltabilir.  
 Nitröz oksit kullanımı metotreksatın folat metabolizması üzerindeki etkisini güçlendirerek 
ciddi öngörülemeyen miyelosupresyon ve stomatit gibi artan toksisiteye neden olur. Bu etki 
kalsiyumfolinat uygulanarak azaltılabilirken, nitröz oksit ve metotreksatı n eş zamanlı 
kullanımından kaçınılmalıdır.  
 
Metotreksat ve sülfasalazin kombinasyonunun metotreksatın etkisinde bir artışa sebep 
olmasına ve sülfasalazin vasıtasıyla folik asit sentezi inhibisyonuna bağlı olarak istenmeyen etkilerde artış olmasına rağmen, bu istenmeyen etkiler sadece birkaç çalışma sırasında nadir 
vakalarda görülmüştür.  
 
Diğer antiromatik tıbbi ürünler  
Metotreksat diğer antiromatizmal tıbbi ürünlerle (örn: altın bileşikleri, penisilamin, hidroksiklorokuin, sülfasalazin, azatioprin, siklosporin) beraber uygulandığında genellikle metotreksatın toksik etkilerinde bir artış beklenmez. 
 
Siklosporin  
Siklosporin metotreksatın etkinliğini ve toksisitesini artırabilir. Böbrek fonksiyon bozukluğu 
riskinde artış vardır. Ayrıca, aşırı bağışıklık baskılanması ve buna bağlı komplikasyonların 
biyolojik olarak makul olması da mümkündür. 
 
Teofilin ve kafein 
Metotreksat teofilinin klerensini azaltabilir. Metotreksat ile beraber kullanıldığında teofilin 
seviyesi izlenmelidir.  
 
Metotreksat tedavisi sırasında kafein veya teofilin içeren içeceklerin (kahve, kafein içeren alkolsüz içecekler, siyah çay) aşırı tüketiminden kaçınılmalıdır; çünkü metotreksat ile 
metilksantinler arasında adenozin reseptörlerinde olası etkileşim nedeniyle  metotreksatın 
etkinliği azalabilir.  
 
Leflunomid  
Metotreksat ve leflunomidin kombine kullanımı pansitopeni riskini artırabilir. Metotreksat merkaptopurinlerin plazma düzeylerinde artışa yol açar. Bu nedenle bunların kombinasyonu 
doz ayarlaması gerektirebilir. 
 
Bağışıklık düzenleyici tıbbi ürünler  
Özellikle enfeksiyona duyarlılığın yüksek olduğu ortopedik cerrahi durumunda, metotreksat 11/19  
 ile immün modüle edici tıbbi ürünlerin kombinasyonu dikkatli kullanılmalıdır. 
 
Radyoterapi  
Metotreksat kullanımı sırasında radyoterapi, yumuşak doku veya kemik nekrozu riskini 
artırabilir.  
 
Aşılar  
Bağışıklık sistemi üzerindeki olası etkisi nedeniyle metotreksat, aşı ve test sonuçlarını (bağışıklık reaksiyonunu kaydetmeye yönelik immünolojik prosedürler) değiştirebilir. 
Metotreksat tedavisi sırasında canlı aşılarla eş zamanlı aşılama yapılmamalıdır (bkz. Bölüm 
4.3 ve 4.4).  
 Özel popülasyonlara ilişkin ek bilgiler  
Özel popülasyonlara ilişkin herhangi bir etkileşim çalışması bulunmamaktadır.  Pediyatrik popülasyon:  
Pediyatrik popülasyona ilişkin herhangi bir etkileşim çalışması bulunmamaktadır.  
4.6. Gebelik ve laktasyon  
Genel tavsiye  
Gebelik kategorisi: X  
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Metotreksat, gebelik doneminde uygulandığı takdirde ciddi doğum kusurlarına yol açmaktadır.  
 Metotreksat tedavisi sırasında kadınlar hamile kalmamalıdır. Tedavi sırasında hamile kalınırsa, 
metotreksat tedavisine bağlı çocuklarda görülebilecek advers reaksiyonlarının riskleri 
hakkında medikal bilgiler araştırılmalıdır. Bu yüzden, cinsel açıdan olgun hastalar (bay veya bayan) MEKSRATU tedavisi süresince etkili bir doğum kontrolü uygulamalıdır ve bu 
uygulamaya tedaviden sonra en az 6 ay boyunca devam etmelidir (bkz. bölüm 4.4). 
 
Çocuk doğurma çağındaki kadınlar için, tedavi öncesinde gebelik testi yapılması gibi uygun tedbirler alınarak bu kadınların hamile olmadığından kesinlikle emin olunmalıdır.   
Çocuk doğurma potansiyeli olan kadınlar tedavi süresince ve tedavinin ardından en az altı ay 
boyunca etkili doğum kontrol yöntemi kullanılmalıdır.  Gebelik dönemi  
MEKSRATU gebelik sırasında kontrendikedir (bkz. bölüm 4.3). Hayvan çalışmalarında 
metotreksat üreme toksisitesi göstermiştir (bkz. bölüm 5.3). Metotreksatın insanda teratojenik 
olduğu görülmüştür; fetal ölüm ve/veya konjenital anomalilere sebep olduğu bildirilmiştir. Sınırlı sayıda hamile kadında (42) maruziyet malformasyonların (kranial, kardiyovasküler ve ekstremitel malformasyonları) insidansında artış (1:14) ile sonuçlanmıştır. Eğer metotreksat 
kullanımına hamile kalınmadan önce son verilmişse, normal gebelikler bildirilmiştir.  12/19  
 Tedavi sırasında gebelik testleri klinik olarak gerekli olduğu takdirde tekrarlanmalıdır (örneğin 
doğum kontrolüne ara verildiğinde). 
 Metotreksat güçlü bir insan teratojenidir ve hamilelik sırasında maruz kalınması durumunda spontan düşük, intrauterin büyüme kısıtlaması ve konjenital malformasyon riskinde artışa 
neden olur.  
 
Düşük doz metotreksat tedavisine (haftada 30 mg'dan az) maruz kalan hamile kadınların %42,5'inde spontan düşükler rapor edilmiş olup, metotreksat dışındaki ilaçlarla tedavi edilen 
hastalarda bildirilen oran %22,5'tir. 
 Hamilelik sırasında düşük doz metotreksat tedavisine (haftada 30 mg'dan az) maruz kalan kadınlarda canlı doğumların %6,6'sında majör doğum kusurları meydana gelirken, metotreksat 
dışındaki ilaçlarla tedavi edilen hastalarda canlı doğumların oranı yaklaşık %4'tür. 
 
Gebelik sırasında haftada 30 mg'ın üzerindeki metotreksat maruziyetine ilişkin yeterli veri mevcut değildir, ancak spontan düşük ve konjenital malformasyon oranlarının daha yüksek olması beklenmektedir.  
 
Laktasyon dönemi  
Metotreksat  bebek için risk olabilecek bir konsantrasyonda anne sütüyle atılmaktadır ve 
bundan dolayı uygulamadan önce ve uygulama boyunca emzirilme kesilmelidir.  
Üreme yeteneği/Fertilite 
Sperm hücrelerinde metotreksatın bulunup bulunmadığı bilinmemektedir. Hayvan 
çalışmalarında metotreksatın genotoksik olduğu gösterilmiştir, dolayısıyla sperm hücreleri üzerindeki genotoksik etki riski tamamen göz ardı edilemez. Sınırlı klinik veriler, baba nın 
düşük doz metotreksata (haftada 30 mg'dan az) maruz kalması sonrasında malformasyon veya 
düşük yapma riskinde artışı göstermemektedir. Daha yüksek dozlar için, babanın maruz 
kalmasının ardından malformasyon veya düşük yapma riskini tahmin etmek için ye terli veri 
bulunmamaktadır.  Önlem olarak, cinsel açıdan aktif erkek hastaların veya kadın partnerlerinin, erkek hastanın 
tedavisi sırasında ve metotreksatın kesilmesinden sonra en az 3 ay boyunca güvenilir doğum 
kontrol yöntemi kullanmaları önerilir. Erkekler tedavi sırasında veya me totreksatın kesilmesini 
takip eden 3 ay boyunca sperm bağışlamamalıdır.  
 
Metotreksat genotoksik olduğundan hamile kalmak isteyen kadınların genetik danışmanlık 
desteği almaları tavsiye edilmektedir ve erkekler tedaviden önce spermlerini koruma imkanı konusunda tavsiye almalıdırlar.  
 
4.7. Araç ve makine kullanımı üzerindeki etkiler  
Tedavi boyunca yorgunluk ve baş dönmesi gibi merkezi sinir sistemine ilişkin belirtiler oluşabilir. MEKSRATU’nun araç ve makine kullanımı üzerine az veya orta dereceli etkisi 13/19  
 vardır.  
 
4.8. İstenmeyen etkiler  
Metotreksatın en ciddi advers reaksiyonları arasında kemik iliği baskılanması, pulmoner toksisite, hepatotoksisite, renal toksisite, nörotoksisite, tromboembolik olaylar, anafilaktik şok 
ve Stevens -Johnson sendromu yer alır.  
 
Metotreksatın en sık (çok yaygın) gözlenen advers reaksiyonları arasında gastrointestinal bozukluklar (örn. stomatit, dispepsi, karın ağrısı, bulantı, iştah kaybı) ve anormal karaciğer 
fonksiyon testleri (örn. alaninaminotransferaz (ALAT), aspartat aminotr ansferaz (ASAT), 
bilirubin, bilirubin, alkalin fosfataz). Sıklıkla (yaygın olarak) meydana gelen diğer advers 
reaksiyonlar lökopeni, anemi, trombopeni, baş ağrısı, yorgunluk, uyuşukluk, zatürre, eozinofili ile ilişkili interstisyel alveolit/pnömonit, oral ülserler, ishal, ekzantem, eritem ve kaşıntıdır. 
 En yaygın istenmeyen etkiler hematopoetik sistem baskılaması ve gastrointestinal hastalıklardır.  
 Advers ilaç reaksiyonları aşağıda sıklık şeklinde listelenmiştir. Sıklıklar şu şekilde tanımlanır: 
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila <1/100); seyrek 
(≥1/10,000 ila <1/1,000); çok seyrek (<1/10,000), bilinmiyor (eldeki verilerden hareketle tahmin edilemiyor).  
 
Enfeksiyonlar ve infestasyonlar  
Yaygın: Farenjit  
Çok Seyrek: Enfeksiyon (aktif olmayan kronik enfeksiyonun yeniden aktivasyonu dahil), sepsis, konjoktivit.  
 
(Kist ve polipler de dahil olmak üzere) iyi huylu ve kötü huylu neoplazmlar  
Çok seyrek: Lenfoma (bkz. 4.8 İstenmeyen etkiler, seçilen advers reaksiyonların açıklanması)  
 
Kan ve lenf sistemi hastalıkları  
Yaygın: Lökopeni, anemi, trombositopeni  
Yaygın olmayan: Pansitopeni  
Çok seyrek: Agronülositoz, ciddi kemik iliği depresyonu, lenfoproliferatif bozukluklar (bkz. 4.8 İstenmeyen etkiler, seçilen advers reaksiyonların açıklanması)  
Bilinmiyor: Eozinofili  
 
Bağışıklık sistemi hastalıkları 
Seyrek: Alerjik reaksiyonlar, anafilaktik şok, hipogammaglobulinemi  
Yaygın olmayan: Diyabetes mellitus’un tetiklenmesi  
 
Psikiyatrik hastalıklar  
Yaygın olmayan: Depresyon, konfüzyon  
Seyrek: Duygu durum değişiklikleri  14/19  
 Sinir sistemi hastalıkları  
Yaygın: Baş ağrısı, yorgunluk, uyku hali  
Yaygın olmayan: Baş dönmesi  
Çok seyrek: Ağrı, kaslarda asteni, parestezi/hipoestezi , tat almada değişiklik (metalik tat), 
konvülsiyonlar, menenjit, akut aseptik menenjit, paraliz  
Bilinmiyor: Ensefalopati/ Lökoensefalopati  
 
Göz hastalıkları  
Seyrek: Görsel bozukluklar  
Çok seyrek: Görme bozukluğu, retinopati  
 
Kardiyak hastalıklar  
Seyrek: Perikardit, perikardiyal efüzyon, perikardiyal tamponad 
 
Vasküler hastalıklar  
Seyrek: Hipotansiyon, tromboembolik olaylar   
Solunum, göğüs bozuklukları ve mediastinal hastalıklar  
Yaygın: Pnömoni, çoğu kez eozinofil ile ilişkili intertisyel alveolit/akciğer iltihabı. Ciddi 
akciğer hasarının (interstisyel pnömoni) potansiyel semptomları: kuru, produktif olmayan öksürük, nefes darlığı ve ateş  
Seyrek: Pulmoner fibroz, Pneumocystis jiroveci pnömoni, nefes darlığı ve bronşiyal astım, 
plevral efüzyon  
Bilinmiyor: Epistaksis, pulmoner alveoler kanama  
 
Gastrointestinal hastalıklar  
Çok yaygın: Stomatit, dispepsi, mide bulantısı, iştah kaybı, karın ağrısı  
Yaygın: Oral ülserler, Diyare  
Yaygın olmayan: Gastrointestinal kanama ve ülser, enterit, kusma, pankreatit  
Seyrek: Diş eti iltihabı Çok seyrek: Hematemesis (kan kusma), toksik megakolon 
 
Hepato- bilier hastalıklar  
Çok yaygın: Anormal karaciğer fonksiyon testleri (artmış ALAT, ASAT, alkalin fosfataz ve 
bilirubin). Yaygın olmayan: Karaciğer yağlanması, siroz ve fibroz, serum albüminde azalma  
Seyrek: Akut hepatit  
Çok seyrek: Hepatik yetmezlik  
Deri ve deri altı doku hastalıkları  
Yaygın: Ekzantem, eritem, kaşıntı  
Yaygın olmayan: Işığa karşı hassasiyet, saç kaybı, romatik nodüllerin artışı, cilt ülseri, herpes zoster, vaskülit , derinin herpetiform döküntüleri, ürtiker  
Seyrek: Pigmentasyon artışı, akne, peteşi, ekimoz, alerjik vaskülit  
Çok seyrek: Stevens -Johnson sendromu, toksik epidermal nekroliz (Lyell’s sendromu), 15/19  
 tırnaklarda artan pigmentasyon değişiklikleri, akut paronişi, furonküloz, telanjiektazi  
Bilinmiyor: Cilt eksfoliasyonu / dermatit eksfoliyatif  
 
Kas-iskelet bozukluklar, bağ doku ve kemik hastalıkları  
Yaygın olmayan: Artralji, miyalji, osteoporoz  
Seyrek: Stres kırığı  
Bilinmiyor: Çene osteonekrozu (sekonder lenfoproliferatif bozukluklar)  
 
Böbrek ve idrar yolu hastalıkları  
Yaygın olmayan: Mesanenin inflamasyon ve ülserasyonu renal bozukluk, idrar kaçırma  
Seyrek: Böbrek yetmezliği, oligüri, anüri, elektrolit bozukluğu 
Bilinmiyor: Proteinüri 
 
Üreme sistemi ve meme hastalıkları  
Yaygın olmayan: Vajinanın inflamasyonu ve ülserasyonu  
Çok seyrek: Libido kaybı, impotens, oligospermi, mensturasyon bozukluğu, vajinal akıntı  
 
Genel bozukluklar ve uygulama bölgesine ilişkin hastalıklar  
Seyrek: Ateş, yara iyileşmesinin yavaşlaması  
Bilinmiyor: Asteni, enjeksiyon bölgesinde nekroz, ödem  
 
Seçilen advers reaksiyonların açıklaması  
Lenfoma/Lenfoproliferatif bozukluklar  
Metotreksat tedavisi kesildikten sonra çok sayıda vakada gerileyen bireysel lenfoma ve diğer 
lenfoproliferatif  bozukluk vakaları rapor edilmiştir. 
 
İstenmeyen etkilerin ciddiyet derecesi ve ortaya çıkışı doz seviyesine ve uygulama sıklığına bağlıdır. Ancak ciddi istenmeyen etkiler düşük dozlarda da ortaya çıkabileceği için, hastaların 
doktor tarafından düzenli olarak izlenmesi gereklidir. 
 Metotreksat’ın subkutan uygulamasında yalnızca hafif lokal cilt reaksiyonları (yanma hissi, eritem, şişme, renk değişikliği, kaşıntı, şiddetli kaşıntı, ağrı gibi) gözlenmiştir ve tedavi 
sırasında azalmıştır.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar / risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli   advers reaksi yonu Türkiye 
Farmakovijilans Merkezi (TÜFAM)’ne bildirmeleri gerekmektedir. ( www.titck.gov.tr ; e- 
posta: tufam@titck.gov.tr ; tel: 0 800 314 00 08; faks: 0 312 218 35 99)  
 
4.9. Doz aşımı ve tedavisi  
a) Doz aşımı semptomları 
Metotreksatın toksisitesi başlıca hematopoietik ve gastrointestinal sistemi etkiler. Semptomlar 16/19  
 lökositopeni, trombositopeni, anemi, pansitopeni, nötropeni, kemik iliği depresyonu, mukozit, 
stomatit, oral ülserasyon, bulantı, kusma, gastrointestinal ülserasyon ve gastrointestinal 
kanamayı içerir. Hiçbir hastada doz aşımı belirtisi gözlenmemiştir. Sep sis, septik şok, böbrek 
yetmezliği ve aplastik anemiye bağlı ölüm raporları bildirilmiştir.  
 
b) Doz aşımı durumunda tedavi  
Kalsiyum folinat, metotreksatın toksik istenmeyen etkilerini nötralize etmek için spesifik bir antidottur. Yanlışlıkla, alınması gerekenden fazla doz alındığında, bir saat içinde alınan metotreksat dozuna eşit miktarda veya daha fazla miktarda kalsiyum fol inat dozu 
uygulanmalıdır ve bu işleme metotreksat serum seviyeleri 10
-7 mol/l’nin altına düşene kadar 
devam edilmelidir.  
 Aşırı doz aşımı vakalarında, renal tübüllerde metotreksatın ve metabolitlerinin çökelmesinin 
önlenmesi için hidrasyon ve üriner alkalizasyon gerekebilir. Hemodiyalizin ve peritoneal 
diyalizin metotreksat eliminasyonunu arttırdığı gözlemlenmemiştir. Yüksek bir flux diyalizör 
kullanılarak gerçekleştirilen akut, intermitan hemodiyaliz ile etkili bir metotreksat klerensi 
bildirilmiştir.  
 
Romatoid artrit, poliartiküler jüvenil idiyopatik artrit, psoriatik artrit veya psoriasis vulgaris 
hastalarında, folik veya folinik asit uygulanması metotreksat toksisitesini (gastrointestinal semptomlar, oral mukoza iltihabı, saç dökülmesi ve karaciğer en zimlerinde artış) azaltabilir 
(bkz. bölüm 4.5). Folik asit ürünlerini kullanmadan önce, B12 vitamini düzeylerinin izlenmesi 
tavsiye edilir; çünkü folik asit, özellikle 50 yaş üstü yetişkinlerde mevcut B12 vitamini 
eksikliğini maskeleyebilir.  
 
5. FARMAKOLOJİK ÖZELLİKLER  
5.1. Farmakodinamik özellikler  
Farmakoterapötik grup: İmmünosupresanlar, diğer immünosupresanlar  
ATC kodu: L04AX03 
 
Juvenil idiyopatik artritin poliartritik formları ve kronik, inflamatuar romatik hastalıkların 
tedavisi için antiromatik tıbbi ürün. 
 
Etki mekanizması 
Metotreksat, antimetabolitler olarak bilinen sitotoksik ajanlar sınıfına ait bir folik asit 
analoğudur. Dihidrofolat redüktaz enziminin yarışmalı inhibisyonu ile etki eder ve böylece 
DNA sentezini inhibe eder. Metotreksatın psöriazis, psöriatik artrit, kronik poliartrit, ve Crohn hastalığı tedavisinde inflamasyon bölgesinde metotreksata bağlı ekstraselüler adenozin konsantrasyonunda artış sağlayan antiinflamatuvar ya da immünosüpresif bir etkisi olup olmadığı tam olarak bilinmemektedir.  
Klinik etkililik ve güvenlilik  
Kronik olarak aktif Crohn hastalığı olan bir grup hastada (en az üç aylık prednizon tedavisine rağmen) haftalık metotreksat enjeksiyonları üzerine yapılan bir çalışma, metotreksatın semptomları iyileştirmede ve prednizon ihtiyacını azaltmada plaseboya göre  daha etkili 17/19  
 olduğunu göstermiştir. Toplam 141 hasta, 2:1 oranında metotreksat (haftalık 25 mg) veya 
plaseboya rastgele atanmıştır. 16 hafta sonra metotreksat grubunda 37 hasta (%39,4) klinik 
remisyondayken plasebo grubundaki 9 hasta (%19,4, P=0,025) idi. Metotreksat grubundaki hastalar genel olarak daha az prednizon aldılar ve Crohn Hastalığı Aktivite İndeksindeki ortalama puanları plasebo grubundakilere göre anlamlı derecede düşüktür (sırasıyla P=0.026 
ve P=0.002). [Feagan et al (1995)]  
 
25 mg metotreksat ile 16 ila 24 haftalık tedavinin ardından remisyona giren hastalar üzerinde yapılan bir çalışma, düşük dozda metotreksatın remisyonu koruduğunu göstermiştir. Hastalar 
rastgele olarak haftada bir kez 15 mg I.M. metotreksat dozu veya 40 haf ta boyunca plasebo 
alacak şekilde atanmıştır. 40. haftada, metotreksat grubunda 26 hasta (%65) remisyondayken 
plasebo grubuyla karşılaştırıldığında (%39; P=0,04 ve %58, P=0,01) relaps için daha az prednizona (%28) ihtiyaç duyulmuştur. [Feagan et al (2000)]  
 Crohn hastalığı için kümülatif dozlarda metotreksat ile yapılan çalışmalarda gözlenen advers olaylar, metotreksatın halihazırda bilinen profilden farklı bir güvenlik profili göstermemiştir. Bu nedenle, metotreksatın diğer romatizmal ve romatizmal olmayan e ndikasyonlarında olduğu 
gibi Crohn hastalığının tedavisi için metotreksat kullanımında da benzer önlemler alınmalıdır 
(bkz. Bölüm 4.4 ve 4.6).  
 
5.2. Farmakokinetik özellikler  
Genel özellikler  
Emilim:  
Kişiler arası önemli farklılıklar olmasına rağmen (%25 -100), düşük dozlarda uygulandığında 
(7,5 mg/m2 ila 80 mg/m2 BSA) metotreksatın ortalama biyoyararlanımı yaklaşık %70'tir. 
Plazma doruk konsantrasyonlarına 1- 2 saat içinde ulaşılır. Deri altı, damar içi ve kas içi 
uygulama benzer biyoyararlanım göstermiştir.  
Dağılım: 
Metotreksatın yaklaşık %50’si serum proteinlerine bağlanır. Vücut dokularına dağıldığından dolayı karaciğer, böbrekler ve özellikle dalakta haftalar ya da aylar süresince tutulabilen 
yüksek konsantrasyonlarda poliglutamat formu bulunmuştur. Küçük dozlarda uygulandığında, 
metotreksat az miktarda vücut sıvısına geçer, yüksek dozlarda uygualndıüında (300 mg/kg 
vücut ağır lığı) vücut sıvılarında 4 ila 7 mikrogram/mL arasındaki konsantrasyonlar 
ölçülmüştür. Terminal yarı ömrü ortalama 6 - 7 saattir ve önemli ölçüd e değişim gösterir (3 -17 
saat). Yarı ömür, üçüncü bir dağılım alanına sahip olan hastalarda (plevral efüzyon, assit) normal sürenin 4 katına kadar uzayabilir.  
 
Biyotransformasyon:  
Uygulanan metotreksatın yaklaşık %10’u karaciğerde metabolize olur . Başlıca metaboliti 7 -
hidroksimetotreksattır.  
 
Eliminasyon:  
Eliminasyon, öncelikle glomerular filtrasyon yoluyla ve proksimal tübülüste aktif sekresyon 18/19  
 ile renal olarak, çoğunlukla değişmeden olur.  
Safra ile yaklaşık % 5 -20 metotreksat ve % 1-  5 7-hidroksimetotreksat elimine edilir. Güçlü 
enterohepatik kan akışı gözlenir.  
 
Hastalıklarla ilgili karakteristik özellikler  
Böbrek yetmezliği durumunda eliminasyon önemli oranda gecikir. Karaciğer yetmezliğine 
bağlı olarak eliminasyonda bozulma bilinmemektedir. 
 Metotreksat, sıçan ve maymunlardaki plasenta bariyerini geçer.  
 
5.3. Klinik öncesi güvenlilik verileri  
Kronik toksisite  
Fareler, sıçanlar ve köpeklerde yapılan kronik toksisite çalışmaları, gastrointestinal lezyonlar, 
miyelosupresyon ve hepatotoksisite şeklinde toksik etkiler göstermiştir. 
 
Mutajenik ve karsinojeik potansiyel  
Sıçanlar, fareler ve hamsterlerde yapılan uzun süreli çalışmalar, metotreksatın tümör oluşturma 
potansiyeline ilişkin herhangi bir kanıt göstermemiştir. Metotreksat, hem in vitro hem de in vivo gen ve kromozom mutasyonlarını indüklemektedir. İnsanlarda mut ajenik etkiden 
şüphelenilmektedir.  
 Hayvanlarla yapılan çalışmalar metotreksatın fertiliteye zarar verdiğini ve embriyotoksik, fetotoksik ve teratojenik olduğunu gösterir. Metotreksat in vivo ve in vitro olarak mutajeniktir. 
Geleneksel karsinojenesite çalışmaları yapılmadığı ve hayvanlar üzerinde yapılan kronik toksisite çalışmalarının yetersiz olması nedeniyle metotreksat insanlarda karsinojenik olarak sınıflandırılmaz.  
 
Üreme toksikolojisi  
Dört farklı türde (sıçan, fare, tavşan, kedi) teratojenik etkiler tespit edilmiştir. Al yanaklı maymunlarda insanlarla karşılaştırılabilecek hiçbir malformasyon meydana gelmemiştir.  
 
6. FARMASÖTİK ÖZELLİKLER  
6.1. Yardımcı maddelerin listesi  
Sodyum klorür  
Sodyum hidroksit (pH ayarı için)  
Hidroklorik asit (pH ayarı için)  
Enjeksiyonluk su 
 6.2. Geçimsizlikler  
Diğer paranteral ürünler ile geçimliliği ile ilgili çalışma yapılmamıştır. Bu tıbbi ürün, diğer 
tıbbi ürünlerle ve çözücülerle karıştırılmamalıdır.  
  19/19  
 6.3. Raf ömrü  
24 ay 
 6.4. Saklamaya yönelik özel uyarılar  
25ºC’nin altındaki oda sıcaklığında ışıktan korunarak saklanmalıdır.  
Ürün dış ambalajı içinde saklanmalıdır ve dondurulmamalıdır.  6.5. Ambalajın niteliği ve içeriği  
Kutuda, Elastomer koruyucu kapak ile birlikte sabit iğnesi bulunan skalalı renksiz 1.0 ml (Tip 
I) cam enjektör haznesi, klorobutil kauçuk piston tıpa, polipropilen şeffaf piston çubuğu, 
polipropilen parmak tutacağı, üzeri beyaz tyvek ile kaplı şeffaf blist er içerisinde kullanma 
talimatı ile birlikte sunulmaktadır.  
 
6.6. Beşeri tıbbi üründen arta kalan maddelerin imhası ve diğer özel önlemler  
Yerel gerekliliklere uygun olarak taşıma ve imha şekli diğer sitotoksik preparatlarınki ile 
uyumlu olmalıdır. Hamile sağlık personeli MEKSRATU’yu taşımamalıdır ve/veya uygulamamalıdır.  
Metotreksat deri veya mukoza ile temas etmemelidir. Kontaminasyon durumunda, temas eden 
bölge bol su ile hemen yıkanmalıdır.  
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıkları Kontrolü Yönetmelik”lerine uygun olarak imha edilmelidir. 
 
Sadece tek kullanım içindir. Kullanılmayan solüsyon atılmalıdır.  
7. RUHSAT SAHİBİ  
Koçsel İlaç Sanayi ve Ticaret A.Ş  
Gebze OSB2 Mah. 1700. sokak,  
No:1703/2 Çayırova/Kocaeli  
Tel.: 0 850 250 66 56   
8. RUHSAT NUMARASI  
 2020/276 
 9. İLK RUHSAT TARİHİ/ RUHSAT YENİLEME TARİHİ  
İlk ruhsat tarihi: 29.12.2020 
Ruhsat yenileme tarihi: - 
 
10.  KÜB’ÜN YENİLENME TARİHİ  
 
 