1 / 16 
 KISA ÜRÜN BİLGİSİ  
▼  Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini sağlayacaktır. Sağlık mesleği mensuplarının şüpheli advers reaksiyonları 
TÜFAM’a bildirmeleri beklenmektedir. Bakınız Bölüm 4.8 Advers  reaksiyonlar nasıl 
raporlanır?  
 
 
1. BEŞERİ TIBBİ ÜRÜNÜN ADI  
 
RAMELDA  8 mg film tablet  
 
2. KALİTATİF VE KANTİTATİF BİLEŞİM  
 
Etkin madde : 
Ramelteon    8 mg 
 
Yardımcı madde (ler):  
Laktoz monohidrat   99.50  mg 
Sodyum Stearil Fumarat    2.00 mg 
 
Yardımcı maddeler için 6.1’e bakınız.  
 
3. FARMASÖTİK FORM   
 
RAMELDA , oral olarak kullanılmak üzere 8 mg ’lık tablet formlarında mevcuttur.  
 
RAME LDA ; açık sarı  renkte  yuvarlak , bikonveks film kaplı tablettir . 
 
4. KLİNİK ÖZELLİKLER  
 
4.1. Terapötik endikasyonlar  
RAMELDA , uykuya dalma güçlüğüyle karakterize edilen insomni tedavisinde endikedir.  
 
4.2. Pozoloji ve uygulama şekli  
Pozoloji/uygul ama sıklığı ve süresi : 
RAMELDA ’nın tavsiye edilen dozu, uyumak için yatağa girmeden 30 dakika önce 8 mg’dır.  
Günlük RAMELDA dozu toplam 8 mg’ı aşmamalıdır.    
 
Uygulama şekli:  
RAMELDA ağız yolu ile kullanılır.  
RAMELDA ’nın aşırı yağlı bir yemekle birlikte veya hemen arkasından alınması önerilmez.  
RAMELDA  oral yolla kullanıldıktan sonra, uyku kaçırıcı aktivitelerd en (çay ve kahve gibi 
kafeinli içeceklerden, egzersiz vb.) uzak durulması önerilir.  
 
Tablet bölünmemeli,  bütün olarak yutulmalıdır.  
 
Özel popülasyonlara ilişkin ek bilgiler:  
Böbrek/Karaciğer yetmezliği:   2 / 16 
 Böbrek yetmezliği olan hastalarda RAMELDA  için doz ayarlaması gerekmemektedir (bakınız 
bölüm 5.2 “Hastalardaki karakteristik özellikler ”). 
 
Şiddetli karaciğer yetmezliği olan hastalarda RAMELDA ’nın kullanılması önerilmemektedir. 
RAMELDA , orta şiddette hepatik  yetmezliği olan hastalarda dikkatle kullanılmalıdır . (bakınız 
bölüm 5.2 “Hastalardaki karakteristik özellikler” ). 
 
Pediyatrik popülasyon:  
RAMELDA ’nın 18 yaşın altındaki hastalarda  güven liliği ve etkinliği tespit edilmemiştir.  
Bu ürünün ergenlik öncesi ve ergenlik döneminde güvenli bir biçimde kullanılıp 
kullanılamayacağının tespit edilmesi için daha fazla çalışmaların yapılması gerekmektedir.  
 
Geriyatrik popülasyon:  
Yaşlı ile genç yetişkin hastalar arasında güvenlilik ve etki nlik açısından genel bir fark 
gözlemlenmemiştir.  
 
İnsomni tanılı 33 yaşlı hastada yapılan çift -kör, randomize, plasebo -kontrollü bir çalışmada, 
tek doz RAMELDA ’nın gece yarısı uyandıktan sonraki denge, mobilite ve hafıza 
fonksiyonları üzerindeki etkisi değerlendirilmiştir. Çoklu dozlam anın etkisi konusunda 
mevcut bilgi bulunmamaktadır. 8 mg RAMELDA ’nın geceleyin verilmesi gece dengesi, 
mobilitesi veya hafıza fonksiyonlarına plasebodan daha fazla zarar vermemiştir. İlacın 
yaşlılarda gece dengesi üzerine etkileri, bu çalışmayla kesin olar ak bilinememektedir.  
 
4.3. Kontrendikasyonlar  
Bileşenlerinden herhangi birisine karşı aşırı duyarlılığı olan hastalarda RAMELDA  kullanımı 
kontrendikedir.  
 
RAMELDA  tedavisinden sonra anjiyoödem gelişen hastalar, ilacı bir daha almamalıdır.   
 
Hastalar, RAMELDA ’yı fluvoksaminle birlikte almamalıdırlar (bakınız  bölüm 4.5 “Diğer 
tıbbi ürünlerle etkileşimler ve diğer etkileşim şekilleri ).  
 
4.4. Özel kullanım uyarıları ve önlemleri  
Ramelteon kullanılmasıyla birlikte şiddetli anafilak tik ve anafilaktoid reaks iyonların ortaya 
çıkabileceği konusunda hastaları bilgilendiriniz. İlgili belirtileri/semptomları açıklayınız ve bu 
ve benzeri durumlar ortaya çıktığı takdirde hemen tıbbi bakım almaları gerektiğini hastalara 
tavsiye ediniz.  
 
RAMELDA ’dan bir veya birden fazla doz alan hastalarda; dil, glotis veya larinkse yayılan 
nadir anjiyoödem vakaları rapor edilmiştir. Bazı hastalarda; dispne, boğaz tıkanması veya 
mide bulantısı ve kusma gibi anafilaksi belirtileri olan ek semptomlar görülmüştür. Bazı  
hastaların acil serviste tıbbi tedavi görmeleri gerekmiştir. Anjioödemin dil, glotis veya 
larinkse yayılması halinde, solunum yolu obstrüksiyonu görülebilir ve bu ölümcül olabilir. 
RAMELDA  kullanımı sonrasında anjiyoödem gelişen hastalarda tedaviye devam  
edilmemelidir.  
 
Uyku rahatsızlıkları, fiziksel ve/veya psikiyatrik bir bozukluğun temel bir sonucu  
olabileceğinden, hastanın dikkatli bir biçimde değerlendirilmesinden sonra insomninin 
semptomatik tedavisine başlanmalıdır. Tedaviye başladıktan sonraki 7 -10 gün içinde 
insomninin hafiflememesi, değerlendirilmesi gereken primer psikiyatrik ve/veya medikal bir 3 / 16 
 hastalığın varlığına işaret edebilir.  İnsomninin kötüye doğru gitmesi veya başka yeni kognitif 
ya da davranışsal bozulmaların ortaya çıkması, altta yat an tanımlanmamış psikiyatrik veya 
fiziksel bir bozukluğun sonucu olabilir ve bu da, hastanın daha ayrıntılı bir değerlendirmeden 
geçmesini gerektirir. Klinik geliştirme programı sırasında RAMELDA  ile insomninin 
şiddetlenmesi ve davranışsal değişikliklerin  ortaya çıkması durumu gözlemlenmiştir.  
 
RAMELDA  kullanımıyla birlikte halüsinasyonların yanı sıra tuhaf davranışlar, ajitasyon ve 
mani gibi davranışsal değişiklikler de rapor edilmiştir. Önceden öngörülemeyen amnezi, 
anksiyete ve başka nöropsikiyatrik s emptomlar da ortaya çıkabilir.  
 
Hipnotik ilaçların kullanılmasıyla birlikte çeşitli bilişsel ve davranışsal değişikliklerin ortaya 
çıktığı rapor edilmiştir. Primer depresyonlu hastalarda, hipnotik  ilaçların kullanımıyla ilişkili 
olarak depresyonun kötüleşmesi (intihar düşüncesi ve gerçekleşmiş intihar vakaları dahil) 
rapor edilmiştir.  
 
Hipnotik ilaç kullanımıyla ilişkili olarak, “araba kullanırken uyuyakalmak” (yani, hipnotik 
ilaç aldıktan sonra a raç kullanırken tam uyanık olmama durumu) ve bunun gibi başka 
kompleks davranışların (örneğin, yemek hazırlamak ve yemek, telefon görüşmeleri yapmak 
ya da seks yapmak) sergilendiği ve bunların daha sonra unutulduğu (amnezi) rapor edilmiştir. 
Alkol veya mer kezi sinir sistemini baskılayan ilaçların kullanılması, bu davranışların ortaya 
çıkma riskini artırabilir. Bu olaylar, daha önce hiç hipnotik ilaç verilmemiş kişilerin yanı sıra 
hipnotik ilaç verilmiş kişilerde de ortaya çıkabilir. RAMELDA  kullanımıyla bi rlikte kompleks 
davranışlar rapor edilmiştir. Herhangi bir kompleks uyku davranışı rapor eden hastalarda 
RAMELDA ’nın bırakılması tavsiye edilmelidir.  
 
Hastalar, RAMELDA  aldıktan sonra konsantrasyon gerektiren (motorlu bir taşıt veya ağır 
makine kullanmak  gibi) tehlikeli faaliyetlerden kaçınmalıdırlar.  
 
RAMELDA  aldıktan sonra, hastalar, aktivitelerini uyumaya hazırlanmak için gerekli olanlarla 
sınırlı tutmalıdırlar.  
 
Hastalara RAMELDA ’yla birlikte alkol tüketmemeleri önerilmelidir; çünkü alkol ve 
RAMELDA  birlikte kullanıldıklarında aditif etki ortaya çıkabilir  (bakınız bölüm 4.5 “Diğer 
tıbbi ürünler ile etkileşimler ve d iğer etkileşim şekilleri”) .  
 
RAMELDA , yetişkinlerin üreme hormonlarına bazı etkilerle ilişkilendirilmiştir (ör. 
testosteron  düzeylerinin azalması ve prolaktin düzeylerinin artması). RAMELDA ’nın kronik, 
hatta kronik intermitan kullanımının gelişme çağındaki insanlarda üreme ekseninde ne gibi 
etkilerinin olabileceği bilinmemektedir (bakınız bölüm 5.1 “Endokrin fonksiyonu 
değerle ndirmeye yönelik çalışmalar ”). 
 
RAMELDA , şiddetli uyku apnesi olan hastalarda araştırılmamıştır ve bu popülasyondaki 
hastalarda kullanımı önerilmemektedir (bakınız  bölüm 5.2  “Hastalardaki karakteristik 
özellikler”).  
 
RAMELDA , şiddetli karaciğer bozukluğ u olan hastalar tarafından kullanılmamalıdır (bakınız  
bölüm 5.2  “Hastalardaki karakte ristik özellikler”) .  
 
RAMELDA  kullanan hastalarda standart bir laboratuar izleme tetkiki gerekmemektedir.  
 4 / 16 
 Açıklanamayan amenore, galaktore, libido azalması veya fertiliteyle ilgili problem belirtileri 
gösteren hastalar için, prolaktin ve testosteron düzeylerinin değerlendirilmesi uygun olabilir.  
 
RAMELDA ’nın yaygın olarak kullanılan klinik laboratuvar testleriyle etkileşime girmediği 
bilinmektedir.  
 
Ayrıca in vi tro veriler, ramelteonun benzodiazepinler, opiatlar, barbituratlar kokain, 
kanabinoidler veya amfetaminler için kullanılan standart idrar tarama testlerinin ikisinde 
yanlış -pozitif sonuçlara neden olmadığını göstermektedir.  
 
RAMELDA  laktoz içerir. Seyrek görülen kalıtsal hastalıklar olan galaktoz intolera nsı, Lapp 
eksikliği veya glukoz –galaktoz malabsorpsiyonu bulunan hastalar bu ilaç ürününü 
almamalıdır.  
 
Bu tıbbi ürün her tablette 1 mmol (23 mg)’dan  daha az sodyum ihtiva eder; yani esasında 
“sodyum içermez”.  
 
4.5. Diğer tıbbi ürünler ile etkileşimler ve diğer etkileşim şekilleri  
 Diğer ilaçların RAMELDA ’nın plazma konsantrasyonu üzerine etkileri:  
RAMELDA , bireyler arası oldukça değişken bir farmakokinetik profile (C max ve EAA ’da 
yaklaşık %100 değişim katsayısı) sahiptir. CYP1A2, ramelteonun hepatik metabolizmasına 
katılan en önemli enzimdir; ayrıca CYP2C alt -ailesi ve CYP3A4 izoenzimleri de az oranda 
dahil olmaktadırlar.  
 
- Fluvoksamin (güçlü C YP1A2 inhibitörü):  3 gün boyunca günde  iki kez 100 mg  
fluvoksamin uygulandıktan sonra tek doz RAMELDA 16 mg ile fluvoksaminin birlikte 
uygulanmasının ardından, ramelteonun EAA değeri , RAMELDA ’nın tek başına 
uygulanmasına kıyasla yaklaşık 190 kat ve C max yaklaşık 70 kat artmıştır. RAMELDA , 
fluvoksaminle birlikte kullanılmamalıdır. Diğer daha az güçlü CYP1A2 inhibitörleri yeterince 
araştırılmamıştır. RAMELDA , daha az güçlü CYP1A2 inhibitörleri kullanan hastalara 
dikkatle uygulanmalıdır. (Bakınız bölüm 4. 3 “Kontrendikasyonlar” ). 
 
- Rifampin (güçlü CYP enzim indükleyicisi):  11 gün boyunca günde bir rifampin (600 mg)   
kullanan hastalarda 32 mg’lık tek doz RAMELDA  kullanılması, ramelteon ve metaboliti olan 
M-II’nin toplam maruziyetinde (hem EAA  hem de C max) ortalama yaklaşık %80 (%40 - %90) 
azalmaya sebep olmuştur. Rifampin gibi güçlü CYP enzimi indükleyicileriyle birlikte 
uygulandığında RAMELDA ’nın etkinliği azalabilir .  
 
- Ketokonazol (güçlü CYP3A4 inhibitörü):  Günde iki kez 200 mg ketokonazol tedavisinin  
dördüncü gününde tek doz 16 mg RAMELDA  uygulandığında, RAMELDA ’nın tek başına 
uygulanmasına kıyasla ramelteonun EAA  ve C max değerleri sırasıyla ortalama %84 ve %36 
oranlarında artmıştır. M -II farmakokinetik değişkenlerinde de benzer artışlar görülmüştür.  
RAMELDA , ketokonazol gibi güçlü CYP3A4 inhibitörlerini kullanan hastalara dikkatle 
uygulanmalıdır .  
 
- Flukonazol (güçlü CYP2C9 inhibitörü):  Tek doz 16 mg RAMELDA  flukonazolle birlikte  
uygulandığında ramelteonun toplam ve pik sistemik maruziyeti ( EAA  ve C max) yaklaşık %150 
artmıştır. M -II maruziyetinde de benzer artışlar görülmüştür. RAMELDA , flukonazol gibi 
güçlü CYP2C9 inhibitörlerini kullanan hastalara dikkatle uygulanmalıdır . 
 5 / 16 
 - Donepezil:  26 gün boyunca günde tek doz 10 mg donepezil kullanımının ar dından tek doz  
8 mg RAMELDA  uygulanması, toplam ramelteon maruziyetinin ( EAA ) ortalama yaklaşık 
%100 oranında ve maksimum ramelteon konsantrasyonunun  (Cmax) ortalama yaklaşık %87 
oranında artmasına neden olmuştur. M -II maruziyetinde  herhangi bir değişiklik 
gözlemlenmemiştir. RAMELDA  ve donepezil birlikte uygulandığında hastalar dikkatle 
izlenmelidirler . 
 
- Doksepin:  23 gün boyunca günde tek doz 10 mg doksepin kullanımının ardından tek doz 8  
mg RAMELDA  uygulanması, toplam ramelteon  maruziyetinin ( EAA ) ortalama yaklaşık %66 
oranında ve maksimum ramelteon konsantrasyonunun  (Cmax) ortalama yaklaşık %69 oranında 
artmasına neden olmuştur. M -II maruziyetinde herhangi bir değişiklik gözlemlenmemiştir. 
RAMELDA  ve doksepin birlikte uygulan dığında hastalar dikkatle izlenmelidirler .  
 
RAMELDA ’nın fluoksetin, (CYP2D6 inhibitörü), omeprazol (CYP1A2 ind ükleyicisi / 
CYP2C19 inhibitörü), teofilin (CYP1A2 substratı), dekstrometorfan (CYP2D6 substratı), 
sertralin, venlafaksin, essitalopram, gabapent in ve zolpidemle birlikte uygulanmasına ilişkin 
etkileşim çalışmaları sonucunda, ramelteon veya M -II metabolitinin ne pik ne de toplam 
maruziyetlerinde klinik açıdan anlamlı değişiklikler ortaya çıkmamıştır.  
 
 RAMELDA ’nın başka ilaçların plazma konsantrasy onu üzerine etkileri:  
- Zolpidem:  11 gün boyunca günde bir kez 8 mg ramelteonun uygulanması, zolpidemin  
medyan T max’ında yaklaşık 20 dakika artışa neden olmuştur ve zolpideme maruziyet (hem 
EAA  hem de C max) değerleri, tek doz 10 mg zolpidemden  sonra değişmemiştir. Genellikle, 
zolpidem, RAMELDA  kullanan bir hastaya uygulanmamalıdır.  
 
- RAMELDA ’nın omeprazol (CYP2C19 substratı), dekstrometorfan (CYP2D6 substratı),  
midazolam (CYP3A4 substratı), teofilin (CYP1A2 substratı), digoksin (pglikoprotei n 
substratı), varfarin (CYP2C9 [S]/CYP1A2 [R] substratı), venlafaksin, fluvoksamin, donepezil, 
doksepin, sertralin, es sitalopram ve gabapentinle birlikte uygulanması, bu ilaçların pik ve 
toplam maruziyetlerinde klinik açıdan anlamlı değişiklikler ortaya çı karmamıştır.  
 
 Alkolün RAMELDA  üzerine etkisi : 
- Alkolün kendisi performansa zarar vererek uyku haline sebep olabilir.  RAMELDA ’nın  
istenilen etkisi uyku verimini artırmak olduğundan, hastalar RAMELDA  kullanırken alkol 
tüketmemeleri konusunda uyarılmalıdırlar. (Bakınız bölüm 4.4 “Özel kullanım uyarıları ve 
önlemleri ”). Alkol ve RAMELDA  birlikte kullanıldığı takdirde aditif etki ortaya çıkabilir.  
 
- Tek doz 32 mg RAMELDA  ile alkolün (0,6 g/kg) gündüz ve birlikte uygulanmasının  
RAMELDA  pik veya toplam maruziyetine klinik açıdan anlamlı ya da istatistiksel olarak 
önemli etkileri bulunmamıştır. Ancak, bazı doz sonrası zaman noktalarında psikomotor 
performansın bazı ölçüml erine (yani, Sayı Sembol İkame Testi, Psikomotor Vijilans Testi ve 
Görsel Analog Ölçeği – Sedasyon) aditif etki de bulunduğu  görülmüştür. Geciktirilmiş Kelime 
Tanıma Testi’nde aditif etki görülmemiştir. Alkolün kendisi performansa zarar vererek uyku 
haline sebep olabileceğinden ve RAMELDA ’nın istenilen etkisi uyku verimini artırmak 
olduğundan, hastalar RAMELDA  kullanırken alkol tüketmemeleri konusunda 
uyarılmalıdırlar.  
 
 İlaç / Laboratuar Test Etkileşimleri  
- RAMELDA ’nın yaygın olarak kullanılan klinik labor atuvar testleriyle etkileşime 
girmediği  6 / 16 
 bilinmektedir.  
 
- Ayrıca in vitro veriler, ramelteonun benzodiazepinler, opiatlar, barbituratlar kokain,  
kanabinoidler veya amfetaminler için kullanılan standart idrar tarama testlerinin ikisinde 
yanlış -pozitif sonu çlara neden olmadığını göstermektedir.  
 
4.6. Gebelik ve laktasyon  
Genel tavsiye  
Gebelik kategorisi C’dir. 
 
Çocuk doğurma potansiyeli bulun an kadınlar/Doğum kontrolü (Kontrasepsiyon)  
Çocuk doğurma potansiyeli bulunan kadınlarda kullanılmasıyla ilgili bir veri yoktur.  
 
Gebelik dönemi  
RAMELDA ’nın hamilelik ve/veya doğum sürecinde, ne anne ne de fetüs üzerindeki 
potansiyel etkileri araştırılmamıştır. RAMELDA ’nın hamilelik ve doğum sürecinde yerleşik 
bir kullanımı bulunmamaktadır.  RAMELDA gerekli olmadıkça gebelik de kullanılmamalıdır.  
 
Sıçanlar üzerinde yapılan hayvan deneylerinde, ramelteon, insanda tavsiye edilen doz olan 8 
mg/gün’den çok daha yüksek dozlarda, teratojenik etkiler de dahil olmak üzere gelişimsel 
toksisite belirtileri ortaya çıkarmıştır. Hamile kad ınlarda yapılan yeterli ve iyi -kontrollü 
çalışmalar bulunmamaktadır.  RAMELDA , hamilelikte yalnızca potansiyel faydası fetüse 
getireceği potansiyel riskten daha fazla olduğu takdirde kullanılmalıdır.  
 
Laktasyon dönemi  
Ramelteonun  anne sütüne geçip geçmediği bilinmemektedir. Ancak, ramelteonun emziren 
sıçanların sütüne geçtiği bilinmektedir. Birçok ilaç anne sütüne geçtiği için, bu ilaç da 
emziren anneye verilirken dikkat edilmelidir.  
 
Üreme yeteneği / Fertilite  
RAMELDA , yetişkinl erin üreme hormonlarında, testosteron düzeylerinin azalması ve 
prolaktin düzeylerinin artması gibi etkilerle ilişkilendirilmiştir. RAMELDA ’nın kronik veya 
hatta kronik intermitan kullanımının gelişme çağındaki insanlarda üreme ekseninde ne gibi 
etkilerinin  olabileceği bilinmemektedir (bakınız  bölüm 5.1  “Endokrin fonksiyonu 
değerlendirmeye yönelik çalışmalar ”). 
 
Ramelteon, çiftleşme ve erken gestasyon öncesinde ve sırasında erkek ve dişi sıçanlara (6 -600 
mg/kg/gün dozlarında) uygulandığında, 20 mg/kg/gün’den  yüksek dozlarda, östrus 
döngüsünde değişimler ve korpora lutea, implantasyonlar ve canlı embriyo sayılarında 
azalmalar gözlemlenmiştir. Etkisiz doz, vücut yüzey alanı bazında (mg/m2) insanda tavsiye 
edilen dozun (8 mg/kg/gün) yaklaşık 24 katıdır. Ramelteonun erkek sıçanlara (600 mg/kg/gün 
doza kadar) oral olarak uygulanmasının sperm kalitesi veya üreme performansı üzerinde 
herhangi bir etkisi olmamıştır.  
 
4.7. Araç ve makine kullanımı üzerindeki etkiler  
Hastalar, RAMELDA  aldıktan sonra konsantra syon gerektiren (motorlu bir taşıt veya ağır 
makine kullanmak gibi) tehlikeli faaliyetlere girmekten kaçınmalıdırlar.  
 
Uyku ilacı aldıktan sonra yatağından kalkan ve tam uyanık değilken araç kullanan ve sıklıkla 
bu davranışlarını unutan kişiler rapor edil miştir. Uyku halinde araç kullanmak tehlikeli 7 / 16 
 olabileceğinden, buna benzer bir epizot geçiren hastalar hemen doktora rapor edilmelidir. Bu 
davranışların, uyku ilaçlarının alkolle veya diğer merkezi sinir sistemi depresanlarıyla alındığı 
zaman ortaya çıkma olasılığı daha yüksektir. Uyku ilacı aldıktan sonra tam uyanık değilken 
başka kompleks davranışlar (örneğin, yemek hazırlama ve yeme, telefon görüşmeleri yapma 
veya seks yapma) sergileyen hastalar rapor edilmiştir. Uyku halinde araba kullanma olayında 
olduğu gibi, hasta bu olayları da genellikle hatırlamaz.  
4.8. İstenmeyen etkiler  
Klinik çalışmalar çok çeşitli koşullar altında gerçekleştiğinden, bir ilaçla ilgili klinik 
çalışmalarda gözlemlenen advers reaksiyon oranları, başka ilaçların klinik çalışmalarınd aki 
oranlarla doğrudan karşılaştırılamazlar ve uygulamada gözlemlenen oranları 
yansıtmayabilirler. Bununla birlikte, klinik çalışmalardan elde edilen advers reaksiyonlarla 
ilgili bilgiler, ilaç kullanımıyla ilişkili olarak görünen advers olayları tanımlama k ve oranları 
yaklaşık olarak tespit etmek için bir temel oluşturmaktadır.  
 
Tablo -1’de, RAMELDA  ile ilgili plasebo -kontrollü çalışmalara katılan 2861 kronik insomni 
hastası tarafından rapor edilen advers olayların sıklığı gösterilmektedir.  
 
Tablo -1 
MeDRA  Tarafından 
Tercih Edilen Terim  Plasebo  
(1456 kişi)  Ramelteon 8 mg  
(1405 kişi)  
Somnolans  %2 %3 
Bitkinlik  %2 %3 
Baş Dönmesi  %3 %4 
Mide Bulantısı  %2 %3 
İnsomni 
şiddetlenmesi  %2 %3 
 
Yukarıda belirtilenlerin dışınd a diğer gözlenen advers olaylar;  şiddetli anafilaktik 
reaksi yonlar, nadir olarak anjioödem,  ajitasyon ve mani gibi davranışsal değişiklikler, 
önceden öngörülemeyen amnezi, anksiyete ve başka nöropsikiyatrik semptomlardır.  
 
İlaca bağlı olduğu kabul edilen advers reaksiyonlar aşağıda list elenmiştir:  
 
Sıklıklar şu şekilde tanımlanır: çok yaygın (≥ 1/10); yaygın (≥ 1/100 - < 1/10); yaygın 
olmayan (≥ 1/1.000 - < 1/100); seyrek (≥ 1/10.000 - < 1/1.000); çok seyrek (< 1/10.000), 
bilinmiyor (eldeki verilerden hareketle tahmin edilemiyor).  
 
Klini k çalışmalarda aşağıda sayılan advers etkiler rapor edilmiştir:  
 
Endokrin hastalıkları  
RAMELDA , yetişkinlerin üreme hormonlarında, testosteron düzeylerinin azalması ve 
prolaktin düzeylerinin artması gibi etkilerle ilişkilendirilmiştir. RAMELDA ’nın kronik veya 
hatta kronik intermitan kullanımının gelişme çağındaki insanlarda üreme ekseninde ne gibi 
etkilerinin olabileceği bilinmemektedir (bakınız bölüm 5.1 “Endokrin fonksiyonu 
değerlendirmeye yönelik çal ışmalar”) . 
 
Metabolizma ve beslenme hastalıkları  
Yaygın: Mide b ulantı sı 
 
Sinir sistemi hastalıkları  8 / 16 
 Yaygın: Baş dönmesi, insomninin şiddetlenmesi , somnolans  
 
Genel bozukluklar ve uygulama bölgesine ilişkin hastalıklar  
Yaygın: Bitkinlik  
 
 
Tedavinin Bırakılmasına Neden Olan Advers Reaksiyonlar  
Bu bölümde açıklanan veriler, RAME LDA ’ya 6 ay ve daha uzun süre maruz kalan 722 
deneğin ve bir yıl boyunca maruz kalan 448 deneğin de içinde bulunduğu toplam 5373 
deneğin maruziyeti hakkında bilgi vermektedir.  
 
Klinik çalışmalarda RAMELDA ’ya maruz kalan 5 373 insan deneğin yüzde 6’sı advers etkiler 
nedeniyle tedaviyi bırakmıştır; buna karşılık plasebo alan toplam 2279 deneğin %2’si tedaviyi 
bırakmıştır. RAMELDA  alan hastaların tedaviyi bırakmalarına neden olan en sık advers 
olaylar; hastalarda %1 oranında  veya daha az görülen somnolans, baş dönmesi, mide 
bulantısı, bitkinlik, baş ağrısı ve insomnidir.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers  reaksiyonların raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne  bildirmeleri gerekmektedir ( www.titck.gov.tr ;           
e-posta:tufam@titck.gov.tr ; tel:0 800 314 00 08; faks: 0 312 218 35 99)  
 
4.9. Doz aşımı ve tedavisi  
Uygun durumlarda derhal gastrik lavajın yanı sıra genel semptomatik ve destekleyici önlemler 
alınmalıdır. İhtiyaç duyulduğu takdirde intravenöz sıvılar kullanılmalıdır. Tüm ilaç doz aşımı 
durumlarında olduğu gibi; solunum, nabız, kan basıncı ve diğer uygun hayati belirtiler 
izlenmeli ve genel destekleyici önlem ler alınmalıdır.  
 
Hemodiyaliz, RAMELDA ’ya maruziyeti etkin düzeyde azaltmaz. Bu nedenle, doz aşımı 
tedavisinde diyaliz kullanımı uygun değildir.  
 
Zehir Kontrol Merkezi: Tüm doz aşımı vakalarının tedavilerinde olduğu gibi, çoklu ilaç alma 
ihtimalinin düşün ülmesi gerekmektedir. Doz aşımı tedavisiyle ilgili güncel bilgiler için bir 
zehir kontrol merkeziyle irtibat kurunuz.  
 
5. FARMAKOLOJİK ÖZELLİKLER  
 
5.1. Farmakodinamik özellikler  
Farmakoterapötik Grup : Melatonin reseptör agonistleri   
ATC Kodu: N05CH  
 
RAMELDA (ramelteon), hem melatonin MT 1 ve MT 2 reseptörleri için yüksek afinitesi hem 
de MT 3 reseptöründe seçiciliği olan bir melatonin reseptör agonistidir.  Ramelteon, insan MT 1 
ve MT 2 reseptörlerini eksprese eden hücrelerde in-vitro olarak tam agonist a ktivite 
göstermektedir.  
 9 / 16 
 Ramelteonun MT 1 ve MT 2 reseptörlerindeki aktivitesinin uyku artırıcı özelliklerine katkı 
sağladığı düşünülmektedir, ç ünkü endojen melatonin etkisinde kaldıklarında bu reseptörlerin 
normal uyku -uyanıklık dö ngüsüne temel oluşturan s irkadyen ritmin  sürdürülmesin de etkili 
oldukları  düşünülmektedir.  
 
Ramelteonun, GABA reseptör kompleksi veya nöropeptidler, sitokinler, serotonin, dopamin, 
noradr enalin, asetilkolin ve opiatların bağlandığı  reseptörlere önemli düzeyde afinitesi 
bulunmamak tadır. Ayrıca, ramelteon, standart panelde seçilmiş enzim aktivite leriyle 
etkileşime girmemektedir.  
 
Ramelteonun  en önemli metaboliti olan M -II aktif özelliğe sahiptir ve insan MT 1 ve MT 2 
reseptörleri için ana molekülün sırasıyla yaklaşık onda biri ve beşte biri oranınd a bağlanma 
afinitesine sahiptir;  ayrıca in-vitro fonksiyonel ölçümlerde  ramelteondan 17 - 25 kat daha az 
potenttir. M-II’nin MT 1 ve MT 2 reseptörlerine  potensinin ana ila çtan daha düşük olmasına 
rağmen  M-II, ana ilaçtan daha yüksek konsantrasyonlarda dolaşımda bulunur ve  ramelteona 
kıyasla 20-100 kat daha fazla ortalama sistemik maruziyet  gerçekleşir . M-II’nin serotonin 5 -
HT 2B reseptörüne zayıf afinitesi bulunmaktadır, ancak başka reseptörler ve enzimlere öne mli 
düzeyde bir afinitesi bulunmamaktadır. Ramelteon gibi M -II de, pek çok  endojen enziminin 
aktivitesiyle etkileşime girmemektedir.  
 
Ramelteonun bilinen diğer tüm metabolitleri inaktiftir.  
 
Klinik Çalışmalar:  
 
 Kontrollü Klinik Çalışmalar  
Kronik İnsomni:  
RAMELDA ’nın uyku başlatma konusundaki etkinliğine objektif destek sağlamak için, 
polisomnografiye (PSG) giren kronik insomni hastalarında üç adet randomize, çift -kör 
çalışma  yapıldı.   
 
Çalışmalardan birine, kronik insomni hastası (yaşları 18 - 64 arasında  ve bu yaşlar  dahil) genç 
yetişkinler alındı ve paralel bir tasarım kullanılarak hastalara  35 gün boyunca geceleyin tek 
doz RAMELDA  (8 mg veya 16 mg) ya da bu dozlarla eşleşmeli plasebo  verildi. Tedavinin 1, 
3 ve 5. h aftalarının ilk iki gecesi PSG uygulan dı. Plaseboya kıyasla RAMELDA , zaman 
noktalarının her birinde ortalama persistan uyku latansını düşürdü. 16 mg dozun uyku 
başlatma da herhangi bir ek faydası olmadı.  
 
PSG uygulanan ikinci çalışma, kronik insomni öyküsü olan 65 yaş ve üstü hastalarda  
gerçe kleştirilen üç -periyotlu ve çapraz -geçişli bir çalışmaydı . Hastalar , RAMELDA (4 mg ya 
da 8 mg) veya plasebo kullandılar ve üç çalışma periyodunun her birinde bir uyku 
laboratuvarında art arda iki gece PSG değerlendirmesine alındılar. Plaseboya kıyasla 
RAMELDA ’nın her iki dozu da pe rsistan uyku latansını düşürdü.  
 
Üçüncü çalışmada, kronik insomni hastası yetişkinlerde uzun süreli etkililik  ve güvenlilik  
değerlendirildi. Hasta lar, altı ay boyunca her gece tek doz RAMELDA  8 mg veya bu dozla 
eşleşmeli plasebo  aldılar. Hastalar , 1. hafta ile 1, 3, 5 ve 6. a yların ilk iki gecesi PSG’ye 
alındılar. Plaseboya kıyasla RAMELDA , her bir zaman noktasında uyku latan sını düşürdü. Bu 
çalışmada, 7. a yın 1 ve 2. gecelerind en elde edilen sonuçlar ile 6. a yın 22 ve 23. gecelerinin 
sonuçları  karşılaştırıldığında, ramelteon grubunda istatistiksel olarak anlamlı olan %33’lük bir 10 / 16 
 LPS artışı (9,5 dakika) görüldü. Karşılaştırılan aynı zaman periyotlarında plasebo grubunda 
LPS artışı gözlemlenmedi.  
 
65 yaş ve üstü, kronik inso mni öyküsü olan , ayakta tedavi gören ve subjektif etkinlik 
ölçümleri (uyku günlükleri) yapan hastalar üzerinde randomize, çift -kör paralel grup çalışması 
yapıldı. Hastalar  35 gece boyunca RAMELDA  (4 mg veya 8 mg) aldılar. Plaseboya kıyasla 
RAMELDA , hasta ların rapor ettiği uyku latansını düşürdü. 8 mg ya da 16 mg ramelteon 
kullanan daha genç yetişkinlerde (18 - 64 yaşlarında) yapılan benzer tasarımlı bir çalışmada, 
hastalarca rapor edilen uyku latansında plaseboy la kıyasla ndığında  aynı etki elde edilmedi .  
 
16 mg doz yetişkinler için potansiyel  bir tedavi olarak değerlendirilse de, uyku başlatma 
konusunda herhangi bir ek faydası olmadığı görüldü ve daha fazla bitkinlik , baş ağrısı ve 
ertesi gün somnolansı  ile ilişkilendirildi.  
 
Geçici İnsomni:  
İlk gece etk isi modelinin kullanıldığı  bir randomize, çift kör, paralel grup çalışmasında 
sağlıklı erişkin bireyler RAMELDA  veya plasebo aldıktan sonra geceyi uyku laboratuarında 
geçirdiler ve PSG ile değerlendirildiler. Plaseboya kıyasla RAMELDA , ortalama persistan  
uyku latansında düşüş gösterdi.  
 
 Uyku Arttırıcı İlaçlara Yönelik Güvenilirlik Kaygılarıyla İlgili Çalışmalar  
İnsanda Yapılan Suistimal Eğilimi  Laboratuvar Çalışmaları Sonuçları:  
Sedatif/hipn otik veya anksiyolitik ilaç sui stimal öyküsü bulunan 14 bireyde bir sui stimal 
potansiyeli laboratuvar çalışması yapıldı. Bireylere  oral yolla tek doz RAMELDA  (16, 80 ya 
da 160 mg), triazolam (0,25; 0,50 ya da 0,75 mg) veya plasebo verildi. Tüm bireyler , bir 
ilaçtan arındırma dönemiyle birbirinden ayrılan 7 ted avinin her birini aldılar ve sui stimal 
potansiyeline yönelik çok sayıda  standart testten  geçtiler. Tavsiye edilen terapötik dozun 20 
katına kadarki dozlarda, sübjektif cevaplarda RAMELDA  ve plasebo arasında sui stimal 
potansiyeli göstergesi olabilecek fark lar bulunmadı. Pozitif kontrol ilacı triaz olam, tutarlı 
olarak, pik etkisi ve genel 24 -saatlik etkisi bakımından plasebodan farklı olarak  bu sübjektif 
ölçümlere doz -cevap etkisi gösterdi.  
 
İnsomni Çalışmalarında  Rezidüel Farmakolojik Etki  
Ertesi gün  ortaya çıkabilecek  rezidüel etkileri değerlendirmek amacıyla Hafıza Geri Çağırma 
Testi, Kelime Listesi Hafıza Testi, Görsel Analog Duygudurum ve His  Ölçeği, Sayı -Sembol 
İkame Testi ve uyanıklığı ve konsantrasyon yeteneğini değerlendirmek için uyku -sonrası  
anket kullanıldı. Çapraz -geçişli çalışmalar sırasında 2 gece ramelteon kullanımının ard ından 
ertesi gün rezidüel etki  bulgusu gözlemlenmedi.  
 
Kronik insomni hastası yetişkinlerde 35 -gecelik, çift -kör, plasebo -kontrollü bir çalışmada, üç 
ayrı zaman noktas ında rezidüel etki ölçümleri yapıldı. Gözlemlenen farklar genel olar ak 
önemsiz düzeyde idi.  1. haftada VAS skoru ölçümlerine göre (100 mm’lik skala) , 8 mg 
RAMELDA  alan hastalar  (46 mm) , plasebo alan hastalara kıyasla (42  mm) daha fazla fatig 
belirtisine s ahipti.  3. h afta, 8 mg RAMELDA  alan hastalar, plasebo alan hastalara kıyasla 
çabuk hatırlama konusunda daha düşük bir ortalama skora sahipti  (16 kelimeden ortalama 7,5 
kelimeye karşılık 8,2 kelime) . RAMELDA ile tedavi edilen hastalar, plaseboyla  tedavi edilen 
hastalara kıyasla daha fazla uyuşukluk belirtisi gösteren ortalama VAS skoruna  sahipti  (100 
mm VAS ölçeğinde 27 mm’ye karşılık 22 mm) . RAMELDA  alan hastalarda, 5. h aftada 
plasebodan farklı bir ertesi  sabah rezidüel etkisi gözlemlenmedi.  
 11 / 16 
 Rebound (Geri Tepen ) İnsomni / Yoksunluk  
6 aya kadar RAMELDA  veya plasebo alan hastalarda  potansiyel rebound insomni ve 
yoksunluk etkileri dört adet çalışmayla değerlendirildi. Bu çalışmaların 3’ü 35 günlük, biri ise 
altı aylık çalışmalardı. Bu çalışmalar a 854’ü yaşlı olan toplam 2533 hasta  katıldı.  
 
Tyrer Benzodiazepin Yoksunluk Semptomu Anketi (BWSQ): BWSQ, benz odiazepin reseptör 
agonistlerinden yoksunluk durumunda yaygın olarak görülen 20 semptom  hakkında spesifik 
bilgiler isteyen bir öz -bildirim anketidir. RAMELDA , bir benzodi azepin reseptör agonisti 
değildir.  
 
35 haftalık 3  adet insomni çalışmasının ikisind e anket tedavinin tamamlanmasından bir hafta 
sonra ; üçüncüsünde ise tedavinin tamamlanma sından sonraki  1 ve 2. günlerde uygulandı. 35 
günlük bu çalışmaların üçünde  de RAMELDA  4 mg, 8 mg veya 16 mg alan hastalar , plasebo 
alan hastalara  benzer günlük skorlar rapor ettiler.  
 
6 aylık çalışmada ise  BWSQ ölçümlerine göre 8 mg dozdan yoksunluk bel irtileri 
gözlemlenmedi.  
 
Rebound İnsomni: Rebound insomni, 35 günlük çalışmalarda, tedavinin ani bırak ılmasından 
sonra uyku latansı ölçülerek değerlendirildi. Bu çalışmaların birinde, RAMELDA  8 mg veya 
16 mg alan genç yetişkin hastalara  PSG uygulandı. Diğer iki çalışmada, RAMELDA  4 mg 
veya 8  mg alan yaşlı hastalarda  ve RAMELDA  8 mg veya 16  mg alan genç  erişkin  hastalarda 
subjektif uykuya dalamama ölçümleri yapıldı. RAMELDA ’in tedavi sonrası dönemde 
rebound insomniye neden olduğuyla il gili bulgu  gözlemlenmedi.  
 
 Endokrin Fonksiyonu  Değerlendirmeye Yönelik Çalışmalar  
RAMELDA ’nın endokrin fonksiyona  etkilerini değerlendirmek için iki  adet kontrollü çalışma 
değerlendirildi.  
 
İlk çalışmada, 4 hafta boyunca 99 sağlıklı gönüllü ye günlük RAMELDA  16 mg veya plasebo 
uygulandı. Bu çalışmada tiroid ekseni, adrenal eksen ve üreme ekseni değerlendirildi . Klinik 
açıdan anlamlı hormonal bozukluk  gözlemlenmedi. Bununla birlikte  çalışma, kısıtlı  süresi 
nedeniyle bu anormallikleri tespit edebilme öz elliğine tam olarak  sahip değildi.   
 
İkinci çalışmada, kronik insomni tanılı  122 hastaya  6 ay boyunca günde bir kez RAMELDA  
16 mg veya plasebo uygulandı. Bu çalışmada tiroid ekseni, adrenal eksen ve üreme ekseni 
değerlendirildi. Tiroid ve adrenal eksenle rde anlamlı anormallikler gözlemlenmedi. Ancak, 
üreme ekseninde anormallikler tespit edildi. Genel olarak, başlangıca göre  serum prolaktin 
düzeyindeki ortalama değişim , RAMELDA  grubundaki kadınlarda 4,9 mcg/L (%34 artış) 
iken, plasebo grubundaki kadınlard a -0,6 mcg/L  (%4 düşüş) idi (p=0,003) . Erkekler arasında 
aktif ilaç ile plaseboyla tedavi edilen gruplar arasında herhangi bir fark gözlemlenmedi. Bu 
çalışmada ramelteonla tedavi edilen tüm hastaların (kadınlar ve erkekler) %32’sinde , 
plaseboyla tedavi edi len hastaların  ise % 19’un da prolaktin düzeylerinde başlangıca göre artış 
gözlendi . Her iki tedavi grubunda denekler  tarafından rapor edilen menstru asyon paternleri  
benzerdi.     
 
Yetişkin ve yaşlı hastalarda yapılan 12 aylık, açık -etiketli bir çalışmada, anormal sabah 
kortizol düzeylerine ve ardışık anormal ACTH stimülasyon test sonuçlarına sahip oldukları 
kaydedilen iki hasta vardı. 29 yaşındaki bir kadın hastaya prolaktinoma teşhisi kondu. Bu 
olayların RAMELDA  tedavisiyle ilişkisi henüz kesin değildir.  12 / 16 
  
5.2. Farmakokinetik özellikler  
Genel özellikler  
RAMELDA ’nın farmakokinetik profili, hem sağlıklı bireylerde hem de hepatik ve renal 
yetmezliği olan kişilerde değerlendirilmiştir. İnsanlara 4 ile 64 mg arasında değişen dozlarda 
oral olarak uygulandığında ramelteon, hızlı ve yüksek ilk -geçiş metabolizmasına uğramakta 
ve lineer farmakokinetik özellikler göstermektedir. Maksimum serum konsantrasyonu (C max) 
ve konsantrasyon -zaman eğrisi altındaki alan ( EAA ) verileri, yüksek ilk -geçiş etkisine uygun 
olarak bireyler arası anlamlı değişkenlik göstermektedir. Bu değerler için değişim katsayısı 
yaklaşık %100’dür. İnsan serumu ve idrarında birçok metabolit teşhis edilmiş ve 
tanımlanmıştır.  
 
Emilim:   
Ramolteon hızlı emilir ve ortalama pik konsantrasyonları aç karna or al uygulamadan yaklaşık 
0,75 saat (0,5 ile 1,5 saat aralığında) sonra ortaya çıkmaktadır. Ramelteonun toplam 
emiliminin en az %84 olmasına karşın, belirgin ilk -geçiş metabolizması nedeniyle mutlak oral 
biyoyararlanımı yalnızca %1,8’dir.  
 
Dağılım:   
Ramelte onun in-vitro proteine bağlanma oranı, konsantrasyondan bağımsız olarak insan 
serumunda yaklaşık %82’dir. Bu bağlanmanın büyük bir kısmını albumine bağlanma 
oluşturur, çünkü ilacın %70’i insan serum albuminine bağlanır. Ramelteon, alyuvarlara seçici 
olarak  dağılmaz.  
Ramelteonun intravenöz uygulamadan sonraki ortalama dağılım hacmi 73.6 litredir; bu da 
anlamlı doku dağılımı olduğunu göstermektedir.  
 
Biyotransformasyon:   
Ramelteon metabolizması, esas olarak hidroksil ve karbonil türevlerine oksidasyonu  
içermektedir; ikincil metabolizmada ise glukuronid konjugatları üretilmektedir. CYP1A2, 
ramelteonun hepatik metabolizmasına katılan en önemli enzimdir; ayrıca CYP2C alt -ailesi ve 
CYP3A4 izoenzimleri de az oranda dâhil olmaktadırlar.  
Ana metabolitlerin in san serumunda bulunma çokluğuna göre sıralaması M -II, M -IV, M -I ve 
M-III şeklindedir. Bu metabolitler hızla oluşmakta ve hızlı eliminasyonla monofazik bir 
azalma göstermektedirler. M -II’nin genel ortalama sistemik maruziyeti, ana ilacınkinden 
yaklaşık 20 -100 kat daha yüksek düzeydedir.  
 
Eliminasyon:   
Radyoaktif olarak etiketlenmiş ramelteonun oral yolla uygulanmasının ardından, toplam 
radyoaktivitenin %84’ü idrarla ve yaklaşık %4’ü feçesle atılmıştır ve sonuç olarak ortalama 
%88 eliminasyon ortaya çıkmıştır . Verilen dozun %0,1’inden azı değişime uğramadan ana 
ilaç olarak idrar ve feçesle atılmıştır. Dozdan yaklaşık 96 saat sonra, eliminasyon temel 
düzeyde tamamlanmıştır.  
 
RAMELDA ’nın günde bir kez ve tekrarlayan dozlarda verilmesi, ramelteonun kısa 
eliminas yon yarı -ömrü (ortalama yaklaşık 1 -2,6 saat) nedeniyle önemli düzeyde birikime 
neden olmamaktadır.  
M-II’nin yarı ömrü 2 ile 5 saat arasındadır ve dozdan bağımsızdır. İnsanda ana ilacın ve 
metabolitlerinin serum konsantrasyonları, 24 saat boyunca tayin alt  limitlerinde veya bu 
limitlerin altındadır.  
 13 / 16 
 Yiyeceklerin Etkisi  
Aç karna verildiği zamana kıyasla yüksek oranda yağ içeren bir yemekle birlikte 
uygulandığında, tek doz 16 mg RAMELDA ’nın EAA değeri  %31 daha yüksek ve C max %22 
daha düşük bulunmuştur. RAMELDA  yiyeceklerle birlikte uygulandığında medyan T max 
değerinde  yaklaşık 45 dakika gecikme gözlemlenmiştir. Yiyeceklerin M -II’nin EAA  
değerlerine etkileri de benzer bulunmuştur. Bu nedenle, RAMELDA ’nın aşırı yağlı bir 
yemekle veya yemekten hemen sonra alınmaması önerilmektedir (bakınız bölüm 4.2 
“Pozoloji ve Uygulama Şekli”) . 
 
Hastalardaki karakteristik özellikler  
Geriyatrik: Tek doz RAMELDA  16 mg verilen 63 - 79 yaş arası toplam 24 yaşlı bireyden 
oluşan bir grupta, ortalama C max ve EAA  değerleri sırasıyla 11,6 ng/mL (SD 13,8) ve 18,7 
ng.saat/mL  (SD 19,4) ölçülmüştür. Eliminasyon yarı ömrü 2,6 saatti (SD 1,1). Genç 
yetişkinlere kıyasla yaşlı bireylerde toplam ramelteon maruziyeti ( EAA ) ve C max değerleri 
sırasıyla %97 ve %86 daha yüksek bu lunmuştur. Yaşlı bireylerde M-II’nin EAA   ve Cmax 
değerleri sırasıyla %30 ve %13 artmıştır.  
 
Cinsiyet:  RAMELDA  veya metabolitlerinin farmakokinetik özelliklerinde cinsiyetle ilişkili 
klinik açıdan anlamlı farklılıklar bulunmamaktadır.  
 
Karaciğer yetmezliği : 7 gün  boyunca 16 mg/gün doz uygulanmasından sonra,  hafif şiddette 
karaciğer  yetmezliği  olan hastalarda RAMELDA ’ya maruziyet yaklaşık 4 kat; orta şiddette 
karaciğer  yetmezliği  olan hastalarda ise daha fazla  (10 kattan fazla)  artmıştır. H afif - orta 
şiddette karaciğer yetmezliği  olan hastalarda ise M-II’ye maruziyet,  onlarla eşleştirilen 
sağlıklı kontrollere kıyasla sadece hafif bir artış göstermiştir.  Şiddetli karaciğer yetmezliği  
(Child -Pugh Sınıf C) olan larda  RAMELDA ’nın farmakokinetiği araştı rılmamıştır. 
RAMELDA , orta şiddette karaciğer  yetmezliği olan hastalara dikkatle uygulanmalıdır  
(bakınız  bölüm 4.2  “Özel popülasyonlara ilişkin ek bilgiler ”). 
 
Böbrek yetmezliği : Kreatinin kle rensine göre h afif, orta şiddette veya şiddetli böbrek 
yetmezliği (sırasıyla 53 -95, 35 -49 veya 15 -30 mL/min/1,73 m2) olan hastalarda ve kronik 
hemodializ ihtiyacı olan larda  16 mg doz uygulanarak RAMELDA ’nın farmakokinetik 
özellikleri araştırılmıştır. RAMELDA  maruziyet parametrelerinde bireyler arası büyük 
değişkenlik ler görülmüştür. Bununla birlikte, tedavi gruplarının hiçbirinde ana ilaç veya M -
II’nin C max ve EAA ’ye etkileri gözlemlenmemiştir ve advers olayların görülme sıklığının 
gruplar arasında benzer olduğu görülmüştür. Bu sonuçlar, esas olarak karaciğerde 
metabolizasyon sonrası elimine edilen ramelteonun ihmal edilebilir böbrek  klerensiyle 
tutarlılık göstermektedir. Şiddetli böbrek  yetmezliği (kreatinin kl erensi ≤30 mL /min/1,73 m2) 
olan ve kronik hemodiyaliz gerektiren hastalar d ahil böbrek  yetme zliği olan hastalarda 
RAMELDA  için dozaj ayarlaması gerekmemektedir.  
 
Kronik obstrüktif akciğer hastalığı:  RAMELDA ’nın solunumu baskılayıcı etkisi h afif-orta 
şiddetli KOAH hastalarından oluşan (n: 26) çapraz -geçişli tasarımlı bir çalışmada  tek doz 16 
mg ilaç veya plasebo uygulanarak ; ve ayrıca 1 saniyedeki zorlu ekspirasyon hacmi (FEV 1) / 
zorlu vital kapasitesi  (FVC)  <%70 olan ve   FEV 1’i beklenenin %80’inden düşük olup 
albuterol reversibilitesi < %12 olan orta şiddette ve şiddetli KOAH hasta larını içeren   çapraz -
geçişli tasarımlı bir başka çalışmada  (n:25)  ise 8 mg ilaç veya plasebo uygulanarak 
değerlendirilmiştir . Arteriyel O 2 (SaO 2) satürasyonu ölçümlerine göre, tek doz RAMELDA  
tedavisinin hafif -orta şiddetteki KOAH hastalarında solunum baskılayıcı  etkisi yoktur.  
RAMELDA ’nın çokl u dozlarının KOAH hastalarının  solunum fonksiyonlarına etkisine ilişkin 14 / 16 
 bilgi bulunmamaktadır. İlacın KOAH hastalarındaki solunum baskılayıcı  etkileri bu 
çalışmayla kesin olarak tespit edilememektedir.  
 
Uyku apnesi: RAMELDA ’nın etkileri ç apraz -geçiş tasarımlı bir çalışmada, hafif ile orta 
şiddette obstrüktif uyku apnesi bulunan hastalara (26 kişi) 16 mg doz veya plasebo 
uygulanarak değerlendirilmiştir. Bir gecelik 16 mg RAMELDA  tedavisi; Apne/Hipopne 
İndeksi, apne  indeksi, hipopne indeksi, merkezi apne indeksi, karışık apne indeksi ve 
obstrüktif apne indeksinde plaeboya kıyasla bir farklılık göstermedi. Tek doz RAMELDA  
tedavisi, hafif - orta şiddette obstrüktif uyku apnesini şiddetlendirmemektedir. Uyku apnesi 
olan hastalarda RAMELDA ’nın çoklu dozlarda  kullanımının  solunum  üzerine  etkilerine 
ilişkin bilgi bulunmamaktadır. Hafif - orta şiddette uyku apnesi olan hastalarda ilacın 
şiddetlenmeye katkısı olup olmadığı,  bu çalışmayla kesin olarak tespit edilememektedir.  
 
RAMELDA , şiddetli obstrüktif uyku apnesi olan kişilerde  denenmediği  için, bu hastalarda 
RAMELDA ’nın kullanılması önerilmemektedir.  
 
İlaç suistimali ve ilaç bağımlılığı:  RAMELDA  kontrollü bir madde değildir.  
 
Hayvanlarda veya insanlarda, kronik uygulama nın ardından ramelteonun bırakılması 
sonucunda herhangi bir bırakma sendromu ortaya çıkmamıştır.   Ramelteonun fiziksel 
bağımlılık yaratmadığı görülmektedir.  
 
İnsan verileri:  RAMELDA  ile laboratuvar ortamında bir suistimal  potansiyel çalışması 
yapılmıştır. (Bakınız bölüm 5.1 “Klinik Çalışmalar” ).  
 
Hayvan verileri:  Hayvan davranış çalışmalarında, ramelteonun ödüllendirme etkileri 
oluşturduğuna ilişkin belirtiler ortaya çıkmamıştır. Maymunlar, kendi kendilerine ramelteon 
almamışlardır ve ilaç, sıçanlarda, koşullu yer seçimini indüklememiştir. Ramelteon ve 
midazolam arasında herhangi bir genelleme yapılmamıştır. Ramelteon, motor fonksiyonunun 
bozulduğunun bir göstergesi olan rotarod performansını etkilememiştir ve diazepamın r otarod 
performansına olan etkisini artırmamıştır.  
 
5.3. Klinik öncesi güvenlilik verileri  
Karsinogenez  
Ramelteon , farelere ve sıçanlara 0, 30, 100, 300 veya 1000 mg/kg/gün (fareler) ile 0, 15, 60, 
250 veya 1000 mg/kg/gün (sıçanlar) oral dozlarında uygulandı. Yüksek doz haricindeki dozlar 
iki yıl boyunca uygulandı. Yüksek dozlar ise erkek ve dişi fareler ile dişi sıç anlarda 94 hafta 
uygulandı. Dişi ve erkek farelerde, hepatik tümör vakalarında (adenomalar, karsinomalar, 
hepatoblastomalar) dozla ilgili artışlar gözlemlendi. Farelerde hepatik tümörler için etkisiz 
doz (30 mg/kg/gün), vücut yüzey alanı bazında (mg/m2) insanda tavsiye edilen dozun yaklaşık 
20 katıdır.  
 
Erkek sıçanlarda, testiste hepatik adenoma ve iyi huylu Leydig hücre tümörlerinin görülme 
sıklığı ≥250 mg/kg/gün dozlarında artış gösterdi. Dişilerde ise, hepatik adenoma görülme 
sıklığı ≥60 mg/kg/gün dozla rında arttı. Hepatik karsinoma insidansı  erkek ve dişi sıçanlarda 
1000 mg/kg/gün dozunda artış gösterdi. Sıçanlarda tümörler için etkisiz doz (15 mg/kg/gün), 
mg/m2 bazında insanda tavsiye edilen dozun yaklaşık 20 katıdır.  
 
 
 15 / 16 
 Mutajenez  
Ramelteonun, in vitro bakteriyel ters mutasyon (Ames) analizinde , in vitro fare lenfoma TK+/- 
analizinde  ve fareler ve sıçanlarda yapılan in vivo  oral mikronükleus tayinlerinde geno toksik 
olmadığı görülmüştür. Ramelteon, Çin hamsteri akciğer hücrelerinde yapılan in vitro 
kromoz om aberasyonu tayininde klastojenik bulunmuştur.  
 
Birbirinden bağımsız çalışmalar  metabolik aktivasyon varlığında üretilen M -II metabolitinin 
konsantrasyonunun ramelteon konsantrasyonund an yüksek olduğunu gösterdiğinden,  M-II 
metabolitinin genotoksik pota nsiyeli de in-vitro çalışmalarda değerlendirilmiştir.  
 
Fertiliteye Zararları  
Ramelteon, çiftleşme ve erken gestasyon öncesinde ve sırasında erkek ve dişi sıçanlara (6 -600 
mg/kg/gün dozlarında) uygulandığında, 20 mg/kg/gün’den yüksek dozlarda, östrus 
döngü sünde değişimler ve korpora lutea, implantasyonlar ve canlı embriyo sayılarında 
azalmalar gözlemlenmiştir. Etkisiz doz, vücut yüzey alanı bazında (mg/m2) insanda tavsiye 
edilen dozun (8 mg/kg/gün) yaklaşık 24 katıdır. Ramelteonun  erkek sıçanlara (600 mg/kg/gün 
doza kadar) oral olarak uygulanmasının sperm kalitesi veya üreme performansı üzerinde 
herhangi bir etkisi olmamıştır.  
 
Organojenez periyodu boyunca gebe sıçanlara oral yolla verilen ramelteon (10, 40, 150 veya 
600 mg/kg/gün) , 40 mg/kg/gün’den daha yüksek dozlarda artmış fetal yapısal anomaliler ile  
(malformasyonlar ve varyasyonlar) ilişkilendirilmiştir.  Etkisiz doz, vücut yüzey alanı 
(mg/m2) bazında insanda tavsiye edilen dozun yaklaşık 50 katıdır. Organojenez periyodu 
boyu nca gebe tavşanların ilaçla tedavisi sonucunda, 300 mg/kg/gün’e kadar oral dozlarda (ya 
da insanda tavsiye edilen dozun 720 katı), mg/m2 bazında herhangi bir embriyo -fetal toksisite 
belirtisi ortaya çıkmamıştır.  
 
Gestasyon ve laktasyon dönemleri boyunca s ıçanlara oral yolla ramelteon (30, 100 veya 300 
mg/kg/gün) uygulandığında, 30 mg/kg/gün’ü aşan dozlarda yavruda büyüme retardasyonu, 
gelişimsel gecikme ve davranış değişiklikleri gözlenmiştir. Etkisiz doz, mg/m2 bazında 
insanda tavsiye edilen dozun 36 katı dır.  En yüksek dozda ise, bir batından doğan yavrularda 
malformasyon ve ölüm vakalarının arttığı görülmüştür.  
 
6. FARMASÖTİK ÖZELLİKLER  
 
6.1. Yardımcı maddelerin listesi   
Laktoz monohidrat  
Mısır n işasta sı 
Prejelatinize nişasta 1500  
Hidroksipropil selüloz  
Sodyum stearil fumarat  
Opadry Yellow 20A220036*  
 
* Opadry Yellow 20A220036 içeriği; hpmc 2910/hipromelloz, hidroksipropil selüloz, talk, 
titanyum dioksit, sarı demir oksit ve kinolin sarısı alüminyum lak e. 
 
6.2. Geçimsizlikler  
Bildirilmemiştir.  
 
 16 / 16 
 6.3. Raf ömrü  
24 ay. 
 
6.4. Saklamaya yönelik özel tedbirler  
25°C altındaki oda sıcaklı ğında ve orijinal ambalajında saklayınız.  
 
6.5. Ambalajın niteliği ve içeriği  
Tabletler PVC/PVDC -aluminyum blister içinde ambalajlanır.  
Ambalaj içeriği: 10 ve 30 film tablet.  
 
6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.  
 
7. RUHSAT SAHİBİ  
 
Abdi İbrahim İlaç San. ve Tic. A.Ş.  
Reşitpaşa Mah. Eski Büyükdere Cad. No.4 34467   
Maslak / Sarıyer/ İSTANBUL  
Tel: 0212 366 84 00  
Faks: 0212 276 20 20  
 
8. RUHSAT NUMARASI  
 
2016/723  
 
9. İLK RUHSAT TARİHİ / RUHSAT YENİLEME TARİHİ  
 
İlk ruhsat tarihi:  13.10.2016  
Ruhsat yenileme tarihi:  
 
10. KÜB’ÜN YENİLENME TARİHİ  
  
  
 
 
 
 
 
 