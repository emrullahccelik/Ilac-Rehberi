KULLANMA TALİMATI
FERRİSİTA 107.7 mg / 5 mL Şurup  
Ağızdan alınır.
Etkin madde:  Her 5 mL şurupta 107.7 mg Demir III amonyum sitrat (16.4 mg elementel demire 
eşdeğerde) bulunur.
Yardımcı maddeler:  Metil paraben, propil paraben, üzüm aroması, şeker, deiyonize su
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için çok önemli bilgiler içermektedir.
•  Bu kullanma talimatını saklayınız . Daha sonra tekrar okumaya ihtiyaç duyabilirsiniz.
• Eğer ilave sorularınız olursa, lütfen doktorunuza veya eczacınıza danışınız .
•  Bu ilaç kişisel olarak sizin için reçete edilmiştir;  başkalarına vermeyiniz .
• Bu ilacın kullanımı sırasında, doktora veya hastaneye gittiğinizde doktorunuza bu ilacı  
kullandığınızı söyleyiniz.
• Bu talimatta yazılanlara aynen uyunuz. İlaç hakkında size önerilen dozun dışında yüksek  
veya düşük doz kullanmayınız. ___________________________________________________________
Bu Kullanma Talimatında:
İ. FERRİSİTA nedir ve ne için kullanılır ?
2. FERRİSİTA ’ yı kullanmadan önce dikkat edilmesi gerekenler
3. FERRİSİTA nasıl kullanılır?
4. Olası yan etkiler nelerdir?
5. FERRİSİTA y nm saklanması
Başlıkları yer almaktadır.  
1. FERRİSİTA nedir ve ne için kullanılır ?
FERRİSİTA her bir ölçekte (5 mL) 16.4 mg demire eşdeğerde 107.7 mg demir (III) amonyum 
sitrat içeren şuruptur.
Demir eksikliği ve demir eksikliğine bağlı kansızlık (anemi) tedavisinde kullanılır.
Ayrıca nekahat ve genel zafiyet hallerinde, gebelik ve emzirme döneminde demir eksikliğini 
önlemek amacıyla da kullanılabilir.
2. FERRİSİTA’yı kullanmadan önce dikkat edilmesi gerekenler
FERRİSİTA’yı aşağıdaki durumlarda KULLANMAYINIZ
Eğer;
• Doktorunuz sizdeki kansızlığın nedeninin demir eksikliğine bağlı olmadığını bildirmiş ise
• Doktorunuz sizde demir emilimi (hemokromatoz) ya da demir depolanması 
(hemosideroz) bozukluğu olduğunu söylemiş ise
• Sindirim sistemi hastalığınız (örneğin: mide ülseri, ülseratif kolit, enterit, kaim barsak 
iltihabı, pankreas iltihabı) var ise
1/5
FERRÎSİTA’yı aşağıdaki durumlarda DİKKATLİ KULLANINIZ
Eğer;
• Yağ emilim bozukluğunuz (steatore) var ise
• Kısmi olarak mideniz alındı ise (gastrektomi)
• AIDS hastası iseniz
FERRİSÎTA kullanırken dişler üzerinde leke oluşumu görülebilir. İlaç alındıktan sonra su veya 
meyve suyu içilmesiyle diş lekeleri önlenebilir.
FERRİSÎTA kullanımı dışkınızda renk değişimine neden olabilir.
Doktorunuzun belirleyeceği özel durumlar dışında 6 aydan daha uzun süre kullanımından 
kaçınılmalıdır.
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.
FERRISİTA’nın yiyecek ve içecek ile kullanılması
•  Süt ve çay, FERRİSÎTA’nm etkisini azaltır.
• Ağız yoluyla yapılan demir tedavisinde FERRÎSİTA, bazen kusma ve ishale, yüksek 
dozlarda alındığında da mide ve onikiparmak barsağında yapabileceği etkiye bağlı olarak kan 
kusulmasma yol açabilir. Bu etkileri önlemek için FERRÎSİTA sadece yemek arasında
veya yemekten hemen sonra içilmelidir.
Hamilelik
İlacınızı kullanmadan Önce doktorunuza veya eczacınıza danışınız.
Gebelik öncesi demir depoları yetersiz olan kadınlarda demir takviyesi gerekir.
FERRİSİTA’nın gebelik üzerinde ya da yeni doğan çocuğun sağlığı üzerinde olumsuz etkisi 
yoktur.
Tedaviniz sırasında hamile olduğunuzu farkederseniz hemen doktorunuza veya eczacınıza  
danışınız.
Emzirme
İlacı kullanmadan Önce doktorunuza veya eczacınıza danışınız.
Sütünüze geçecek demir miktarının bebeğinize zarar vermesi beklenmez. Ama yine de 
emzirmekte olduğunuz bebeğiniz varsa doktorunuzu bilgilendiriniz.
Araç ve makine kullanımı
FERRİSİTA’nın araç ve makine kullanımı üzerinde bilinen bir etkisi yoktur.
FERRISİTA’nın içeriğinde bulunan bazı yardımcı maddeler hakkında önemli bilgiler
FERRÎSİTA her dozunda (5ml), 6.5 mg metil paraben (E218), 0.6 mg propil paraben (E216) 
içerdiğinden alerjik reaksiyonlara sebebiyet verebilir.
FERRİSÎTA her dozunda (5ml), 3.97 g şeker içerir. Bu durum şeker hastalarında (diabetes 
mellitus) göz önünde bulundurulmalıdır.
2/5
Diğer ilaçlar ile birlikte kullanımı
• Magnezyum ve karbonat gibi asit gidericiler (antasitler), kolestiramin,  demir tuzlarının 
emilimini azaltır.
• E vitamini  de FERRÎSÎTA ile birlikte kullanılmamalıdır.
• C vitamini  ve demirin birlikte kullanılması demirin emilimini arttırabilir.
• Tetrasiklin  (bir antibiyotik) ve FERRİSİTA’mn bir arada kullanılması gerekiyorsa bu 
ilaçlar iki saat ara ile kullanılmalıdır.
• Demir, penisilamin, levodopa, metildopa, levotiroksin, kinolon grubu antibiyotiklerin ve  
bifosfonatların  etkisini azaltır, FERRİSİTA’nm bu ilaçlardan herhangi biri ile bir arada 
kullanılması gerekiyorsa bunlar iki saat ara ile kullanılmalıdır.
• FERRÎSÎTA, kloramfenikol (bir antibiyotik) içeren ilaçlar ile birlikte kullanılmamalıdır.
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz .
3. FERRÎSÎTA nasıl kullanılır ?
Uygun kullanım ve doz / uygulama sıklığı için talimatlar:
Koruyucu amaçlı kullanımda genellikle günlük toplam 4 ölçek (günde 2 defa 2 ölçek) 
kullanılması yeterlidir.
Uygulama yolu ve metodu:
Ağızdan alınır.
Değişik yaş grupları:
Çocuklarda kullanımı:
2-12 yaş arasındaki çocuklar:
• Doktorun tavsiyesine göre doz, çocuğun ağırlığına göre her 5,5 kilo için günde 1  ölçek 
şeklinde hesaplanarak günde 3 defa bölünmüş dozlarla verilmelidir.
• Koruyucu amaçlı kullanımda, çocuğun ağırlığına göre her 16 kilo için günde 1  ölçek 
kullanılması yeterli olur.
Erişkinlerde kullanımı:
Koruyucu amaçlı kullanımda genellikle günlük toplam 4 ölçek (günde 2 defa 2 ölçek) 
kullanılması yeterlidir.
Yaşlılarda kullanımı:
Erişkinlerde uygulanan doz uygulanır.
Özel kullanım durumları:
Özel kullanımı yoktur.
Eğer FERRİSİTA ’ nın etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz .
Kullanmanız gerekenden daha fazla FERRÎSÎTA kullandıysanız:
FERRİSİTA’dan kullanmanız gerekenden fazlasını kullanmışsanız „ bir doktor veya eczacı ile  
konuşunuz.
3/5
FERRİSİTA’yı kullanmayı unutursanız:
FERRİSİTA’yi almayı unutursanız veya az miktarda aldıysanız, unutulan dozları dengelemek  
için çift doz almayınız .
Daha sonraki normal alım saatinizde önerilen dozda yeniden almaya devam ediniz.
FERRİSİTA ile tedavi sonlandırıldığındaki oluşabilecek etkiler:
FERRİSİTA ile tedavi sonlandırıldığında hiçbir etki ile karşılaşmanız beklenmez. Eğer bazı 
etkiler olduğundan şüpheleniyorsanız doktorunuza danışınız.
4. Olası yan etkiler nelerdir?
Tüm ilaçlar gibi, FERRİSİTA’nın içeriğinde bulunan maddelere duyarlı olan kişilerde yan 
etkiler olabilir.
Aşağıdakilerden biri olursa, FERRİSİTAyı kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:
• Şiddetli ishal ve karın ağrısı 
Bunların hepsi çok ciddi yan etkilerdir.
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek 
olabilir.
Bu çok ciddi yan etkilerin hepsi oldukça seyrek görülür.
Aşağıdakilerden herhangi birini fark ederseniz, hemen doktorunuza bildiriniz veya size en  
yakın hastanenin acil bölümüne başvurunuz:
• Kusma
• İshal
Bunların hepsi ciddi yan etkilerdir. Acil tıbbi müdahale gerekebilir.
Ciddi yan etkiler çok seyrek görülür.
Aşağıdakilerden herhangi birini farkederseniz, doktorunuza söyleyiniz:
• Mide bulantısı
• Mide ağrısı
• Kabızlık
Bunlar FERRİSİTA’nın hafif yan etkileridir.
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz .
4/5
Yan etkilerin raporlanması
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da O  800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.
5. FERRİSİTA’nın saklanması
FERRİSÎTA’ yı çocukların göremeyeceği, erişemeyeceği yerlerde ve ambalajında saklayınız.
25 °C altındaki oda sıcaklıklarında saklayınız.
Son kullanma tarihiyle uyumlu olarak kullanınız.
Ambalajdaki son kullanma tarihinden sonra FERRÎSİTA’ yı kullanmayınız.
Eğer üründe ve/veya ambalaj mda bozukluk fark ederseniz FERRİSİTA’yı kullanmayınız.
Ruhsat sahibi:  RDCİlaç Araştırma ve Geliştirme San. A.Ş.
Batı Sitesi Mah.Coşkun Irmak İş Merkezi
274. Sk. No:120-121
Yenimahalle / ANKARA
Tel : (0312)257 42 86
Faks :  (0312)257 42 87
Üretici :  MY FARMA İlaç San. ve Tie. A.Ş.
İstanbul Tuzla Kimya San. O.S.B.
Melek Aras Bulvarı Kristal Cad. No: 1  
Tepeören-Tuzla / İSANBUL 
T e l:  (0216) 593 43 26 
Fax: (0216) 593 03 08
Bu kullanma talimatı 10.12.2009 tarihinde onaylanmıştır.
i
ii5/5
