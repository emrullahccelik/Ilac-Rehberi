KISA ÜRÜN BİLGİSİ
1. BEŞERİ TIBBİ ÜRÜNÜN ADI
CAPD 3 stay•safe periton diyaliz çözeltisi
%4,25 glukoz
Steril
2. KALİTATİF VE KANTİTATİF BİLEŞİM
Etkin maddeler:
1 litre içinde:
Kalsiyum klorür dihidrat 0,2573 g
Sodyum klorür 5,786 g
Sodyum-(S)-laktat solüsyonu 7,85 g
(3,925 g Sodyum-(S)-laktat)
Magnezyum klorür hekzahidrat 0,1017 g
Glukoz monohidrat 46,75 g
(42,5 g glukoz)
2,1 g’a kadar fruktoz
Ca+2 1,75 mmol/L
Na+ 134 mmol/L
Mg+2 0,5 mmol/L
Cl- 103,5 mmol/L
(S)-Laktat 35 mmol/L
Glukoz 235,8 mmol/L
Teorik osmolarite 511 mOsm/L
pH ~ 5,5
Yardımcı madde(ler):
Sodyum hidroksit k.m
Diğer yardımcı maddeler için 6.1’e bakınız.
3. FARMASÖTİK FORM
Periton diyaliz solüsyonu
Berrak, renksiz-hafif sarı renkli solüsyon
4. KLİNİK ÖZELLİKLER
4.1 Terapötik endikasyonlar
Periton diyalizi ile tedavi edilebilen, herhangi bir nedenden kaynaklanan son dönem
(dekompanse) kronik böbrek yetmezliğinde kullanılır.
1/124.2. Pozoloji ve uygulama şekli
Pozoloji / uygulama sıklığı ve süresi:
CAPD 3 stay•safe sadece intraperitoneal kullanım için endikedir.
Tedavinin şekli, uygulama sıklığı ve gereken bekleme süresi ilgili hekim tarafından belirlenir.
Sürekli Ayaktan Periton Diyalizi (SAPD)
Erişkinler:
Farklı şekilde reçete edilmediği sürece, hastalara günde 4 kez değişim başına 2000 mL
solüsyonluk bir infüzyon verilerek değişim yapılmalıdır. 2 ile 10 saatlik bekleme süresinden
sonra boşaltım işlemi yapılır.
Dozajın, hacmin ve torba değişim sayısının ayarlanması her hasta için ayrı olarak
yapılmalıdır.
Eğer periton diyalizi tedavisinin başlangıcında dilasyon ağrısı görülürse, değişim başına
solüsyon hacmi başta 500- 1500 mL’ye azaltılmalıdır.
İri yapılı hastalarda ve rezidüel renal fonksiyon kaybı olanlarda, diyaliz solüsyonunun
hacminin artırılması gerekecektir. Bu hastalarda veya daha yüksek hacimleri tolere edebilecek
hastalarda her değişimde solüsyon dozu 2500 – 3000 mL olarak kullanılabilir.
Pediyatrik popülasyon:
Çocuklarda her değişimdeki solüsyon hacmi yaş ve vücut yüzey alanına (VYA) göre
reçetelendirilmelidir.
İlk reçetelendirme için günlük 4 değişim (bazen 3 ya da 5) ile birlikte her değişim başına
hacim 600-800 mL /m2 VYA olmalıdır. Hacim, tolerans durumuna, yaşa ve rezidüel renal
fonksiyona bağlı olarak 1000-1200mL /m2 VYA’ya kadar artırılabilir.
Aletli Periton Diyalizi (APD)
Aralıklı veya kesintisiz periton diyalizi için bir makine (sleep•safe cihazı veya PD-NIGHT
cihazı) kullanılıyorsa, birden fazla solüsyon değişimini sağlayan daha büyük hacimli torbalar
(örneğin 5000 mL) kullanılır. Cihaz, solüsyon değişimlerini cihazda kayıtlı tıbbi reçeteye göre
gerçekleştirir.
Erişkinler:
Genellikle hastalar bir gecede cihazda 8-10 saat süre geçirir. Bekleme hacimleri 1500 - 3000
mL arasında değişir ve döngü sayısı genellikle gecede 3 - 10 arasında değişir. Kullanılan
solüsyonun miktarı genellikle 10 - 18 litre arasında olmakla birlikte, 6 - 30 litre arasında
değişebilir. Gece cihaz yardımıyla yapılan tedaviye genellikle gündüzleri 1 veya 2 değişim
kombine edilir.
Pediyatrik popülasyon:
Değişim başına hacim, gece boyunca 5-10 değişimle birlikte 800-1000 mL/m2 VYA
olmalıdır. Tolerans, yaş ve rezidüel renal fonksiyona bağlı olarak 1400 mL/m2 VYA'ya kadar
arttırılabilir.
2/12Periton diyalizi, solüsyon uygulamalarının tekrarlandığı uzun süreli bir tedavidir.
Uygulama şekli:
Hastalar uygun bir şekilde eğitilmelidir, teknik pratik yapmalıdır ve evde tedaviye
başlamadan önce periton diyalizi tedavisinde yeterli olduğunu kanıtlaması gerekmektedir.
Eğitim kalifiye kişiler tarafından verilmelidir. Doktor, hasta periton diyalizini evde
uygulamaya başlamadan önce, hastanın kullanım talimatlarını yeteri kadar iyi
uygulayabildiğinden emin olmalıdır. Herhangi bir problem ya da belirsizlik olduğunda ilgili
doktorla iletişime geçilmelidir.
Reçete edilen dozlar günlük olarak kullanılarak diyaliz yapılmalı ve periton diyalizine renal
replasman tedavisi gerekli olduğu sürece devam edilmelidir.
Sürekli ayaktan periton diyalizi (SAPD): stay•safe torba
İlk olarak solüsyon vücut sıcaklığına kadar ısıtılır. Daha ayrıntılı bilgi için bölüm 6.6.’ya
bakınız.
Gerekli doz, periton diyaliz kateteri vasıtası ile 5-20 dakikalık bir sürede periton boşluğuna
yavaşça verilir. Doktorun talimatlarına bağlı olarak, periton boşluğunda solüsyon 2 ile 10 saat
arasında (denge zamanı) bekletilmeli ve sonra boşaltılmalıdır.
Aletli Periton Diyalizi (APD): Safe•Lock torba
Reçetelenen Safe•Lock solüsyon torbalarının PD-NIGHT cihazının tüp hattına bağlantısı
manuel olarak yapılır. Tedavi esnasında hastanın karın boşluğuna gönderilecek tüm
solüsyonun ısıtılması için Safe•Lock solüsyonunun bir torbası cihazın ısıtıcı plakasına
yerleştirilir. Bekleme süresi ve glukoz konsantrasyonunun seçimi cihazda kayıtlı reçeteye
göre ayarlanmaktadır (daha ayrıntılı bilgi için PD-NIGHT cihazının kullanma talimatlarına
bakınız).
Gerekli osmotik basınca bağlı olarak, CAPD 3 stay•safe, daha düşük glukoz içeren (ör: daha
düşük osmolarite ile) diğer periton diyalizi solüsyonlarıyla arka arkaya kullanılabilir.
Özel popülasyonlara ilişkin ek bilgiler:
Böbrek/Karaciğer yetmezliği:
Ek bilgi bulunmamaktadır.
Pediyatrik popülasyon:
Ek bilgi bulunmamaktadır.
Geriyatrik popülasyon:
Yaşlı hastalar için özel bir doz önerisi bulunmamaktadır.
4.3 Kontrendikasyonlar
Bu periton diyaliz solüsyonuna spesifik olarak
CAPD 3 stay•safe, laktik asidozu, şiddetli hipokalemisi, şiddetli hiperkalsemisi, hipovolemisi
ve arteriyel hipotansiyonu olan hastalarda kullanılmamalıdır.
3/12Fruktoz içermesi nedeniyle, bu medikal ürün fruktoz intoleransı (kalıtsal fruktoz intoleransı)
olan hastalar için uygun değildir. Yeni doğmuş bebeklere uygulanmadan önce mutlaka
kalıtsal fruktoz intoleransı olup olmadığı kontrol edilmelidir
Periton diyaliz tedavisi ile ilgili genel olarak
- Son dönemlerde geçirilmiş abdominal cerrahi ve yaralanma, fibröz adezyonlu
abdominal operasyon öyküsü, ciddi abdominal yanıklar, bağırsak operasyon hikayesi,
- Abdominal derinin geniş çapta enflamasyonu (dermatit),
- Enflamatuar barsak hastalıkları (Crohn’s hastalığı, ülseratif kolit, divertikülit),
- Peritonit,
- İnternal veya eksternal abdominal fistüller,
- Göbek, kasık ve diğer abdominal herni,
- İntra- abdominal tümörler,
- İleus,
- Akciğer hastalıkları (özellikle pnömoni),
- Sepsis,
- Kaşeksi ve aşırı kilo kaybı, özellikle yeterli protein alımının sağlanamadığı
durumlarda,
- Periton diyalizi ile kontrol altına alınamayan nadir üremi vakaları,
- Şiddetli hiperlipidemi,
- Hastanın fiziksel veya zihinsel olarak, Periton Diyalizini hekim tarafından öğretildiği
şekilde uygulayamayacak durumda olması
Yukarıda belirtilen bozuklukların herhangi biri periton diyaliz tedavisi sırasında gerçekleşirse,
ilgili doktor nasıl devam edileceği konusunda karar vermelidir.
4.4. Özel kullanım uyarıları ve önlemleri
Periton diyaliz solüsyonu intravenöz infüzyon için kullanılmamalıdır.
CAPD 3 stay•safe sadece kapsamlı bir yarar-risk değerlendirmesinden sonra uygulanmalıdır:
- Kusma ve/veya diyareye bağlı ciddi elektrolit kaybı (potasyum içeren bir periton diyaliz
solüsyonunun kullanımı daha sonra gerekli olabilir)
- Hiperkalsemi, örneğin kalsiyum içeren fosfat bağlayıcıların ve/veya D vitamininin
yüksek dozlarda kullanımının bir sonucu olarak meydana gelebilir ve geçici bir süre için
veya sürekli olarak düşük kalsiyum içeriğine sahip bir solüsyon kullanılmasını
gerektirebilir.
- Digitalis tedavisi alan hastalar: Serum potasyum seviyesinin düzenli olarak izlenmesi
zorunludur. Şiddetli hipokalemi, potasyum içeren diyaliz solüsyonu kullanımı ile birlikte
diyet programını da gerektirebilir
Yüksek glukoz konsantrasyonlu (%2,3 ya da %4,25) bir periton diyaliz solüsyonu periton
membranını korumak, dehidrasyonu önlemek ve glukoz yükünü azaltmak için dikkatli bir
şekilde kullanılmalıdır.
Periton diyalizi esnasında proteinlerin, aminoasitlerin ve suda-çözünür vitaminlerin kaybı
ortaya çıkar. Eksiklikleri gidermek için uygun bir diyet veya besin takviyesi sağlanmalıdır.
4/12Peritoneal membranın geçirgenlik özelliği uzun dönem periton diyalizi tedavisi sırasında
değişkenlik gösterebilir. Bu durum ilk olarak ultrafiltrasyon kaybıyla kendini gösterir. Ciddi
vakalarda periton diyalizi durdurulmalı ve hemodiyalize başlanmalıdır.
Aşağıdaki parametrelerin düzenli olarak izlenmesi tavsiye edilir:
− aşırı hidrasyon ve dehidrasyonun erken fark edilmesi için vücut ağırlığı,
− serum sodyum, potasyum, kalsiyum, magnezyum, fosfat, asit-baz dengesi ve kan
proteinleri,
− serum kreatinini ve üre,
− kan şekeri,
− parathormon ve kemik metabolizmasının diğer indikatörleri,
− periton diyaliz tedavisine uyumu amacıyla rezidüel renal fonksiyon.
CAPD 3 stay•safe, 1000 mL’lik solüsyonda 42.5 g glukoz içermektedir. Dozaj
uygulamasına ve paket büyüklüğüne bağlı olarak 106 g glukoz (CAPD 2500 mL stay•safe)
ya da 255 g’a kadar glukoz içeren (APD:6000 mL’lik Safe•Lock) solüsyon bulunmaktadır.
Bu, diabetes mellitus hastalarında dikkate alınmalıdır.
Enkapsüle Sklerozan Peritonit (ESP), nadiren ölümcül sonuçlara yol açabilen periton diyalizi
tedavisinin nadir bir komplikasyonu olarak kabul edilir.
Atık sıvının berraklığı ve hacmi kontrol edilmelidir. Bulanıklık ve/veya abdominal ağrı
peritonitin göstergesidir.
Yaşlı hastalarda kullanımı
Periton diyalizine başlamadan önce yaşlı hastalarda artmış olan herni insidansı göz
önünde bulundurulmalıdır.
Bu tıbbi ürün her 1000 mL’sinde 134 mmol sodyum ihtiva eder. Bu durum kontrollü sodyum
diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Periton diyaliz solüsyonunun kullanımı, periton membranından geçebilen diyaliz edilebilir
diğer ilaçların etkinliğini kaybetmesine neden olabilir. Doz ayarlaması gerekli olabilmektedir.
Serum potasyum seviyesindeki belirgin bir azalma digitalis-ilişkili advers reaksiyonların
sıklığını artırabilir. Eş zamanlı olarak digitalis tedavisi yapılıyorsa serum potasyum seviyeleri
yakından takip edilmelidir.
Kalsiyum bileşenleri veya D vitamini aynı anda kullanılıyorsa hiperkalsemi riski
düşünülmelidir.
Diüretik ajanların aynı anda kullanımı rezidüel renal fonksiyonun korunmasına yardımcı
olabilir, fakat aynı zamanda su ve elektrolit dengesizliklerine de sebep olabilir.
5/12Diyabetik hastalarda insülinin ya da oral hipoglisemik tıbbi ürünlerin günlük dozu, artan
glukoz yüküne bağlı olarak ayarlanmalıdır.
Özel popülasyonlara ilişkin ek bilgiler
Özel popülasyonlara ilişkin hiçbir etkileşim çalışması yapılmamıştır.
Pediyatrik popülasyon:
Mevcut değil.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Doğum kontrol ilaçları ile etkileşimi bildirilmemiştir.
Gebelik dönemi
Gebe kadınlarda CAPD 3 stay•safe kullanımı ile ilgili yeterli veri bulunmamaktadır.
Hayvanlar üzerinde herhangi bir üreme toksisite çalışması yapılmamıştır (Bkz. Bölüm 5.3).
Eğer hastanın klinik durumu CAPD 3 stay•safe ile tedavisini gerektirmiyorsa, gebelik
boyunca kullanmaması gerekmektedir.
Laktasyon dönemi
CAPD 3 stay•safe etken maddelerinin/metabolitlerinin anne sütüne geçtiğine dair bilgi
bulunmamaktadır. Periton diyalizi tedavisi gören annelerin emzirmemesi tavsiye
edilmektedir.
Üreme yeteneği/ Fertilite
Veri bulunmamaktadır.
4.7. Araç ve makine kullanımı üzerindeki etkiler
CAPD 3 stay•safe’in araç ve makine kullanabilme üzerine herhangi bir etkisi bulunmamaktadır
veya ihmal edilebilecek kadar azdır.
4.8. İstenmeyen etkiler
Olası yan etkiler periton diyaliz tekniğinin kendisinden kaynaklanabilir veya solüsyon
tarafından indüklenebilir.
Advers ilaç reaksiyonları aşağıdaki kural kullanılarak, raporlama sıklığının başlıkları altında
sıralanmıştır:
Sıklık şu şekilde tarif edilmiştir: çok yaygın (≥ 1/10); yaygın (≥ 1/100 ve <1/10); yaygın
olmayan (≥1/1.000 ve < 1/100); seyrek (≥1/10.000 ve <1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor).
Periton diyaliz solüsyonundan kaynaklanan potansiyel advers reaksiyonlar:
Metabolizma ve beslenme hastalıkları
- Yaygın: Kan şekeri seviyesinde artış, periton diyaliz solüsyonunda sürekli glukoz alımı
6/12nedeniyle vücut ağırlığında artış, hiperlipidemi ya da önceden var olan hiperlipidemide
kötüleşme
Kardiyak hastalıklar
- Yaygın olmayan: Taşikardi
Vasküler hastalıklar
- Yaygın olmayan: Hipotansiyon, hipertansiyon
Solunum, göğüs bozuklukları ve mediastinal hastalıklar
- Yaygın olmayan: Dispne
Böbrek ve idrar yolu hastalıkları
- Çok yaygın: Elektrolit bozuklukları, örneğin hipokalemi
- Yaygın: Kalsiyum alımı artarsa hiperkalsemi oluşabilir, örneğin; kalsiyum içeren fosfat
bağlayıcıların birlikte kullanımı
Genel bozukluklar ve uygulama bölgesine ilişkin hastalıklar
- Yaygın olmayan: Baş dönmesi, ödem, vücut ağırlığında hızlı artış (dehidrasyon) ya da azalış
(aşırı hidrasyon) sebebiyle oluşan sıvı dengesindeki bozukluklar. Şiddetli dehidrasyon
durumu yüksek glukoz konsantrasyonuna sahip solüsyonlar kullanılırken oluşabilir.
Tedavinin potansiyel yan etkileri:
Enfeksiyonlar ve enfestasyonlar
- Çok yaygın: Boşaltılan diyalizatın bulanık olması peritonitin işaretidir. Daha sonra karın ağrısı,
ateş ve halsizlik durumları gelişebilir ya da, çok nadir olarak sepsise neden olur. Hasta derhal
doktora başvurmalıdır. Bulanık diyalizat içeren torbanın steril bir kapakla kapatılması ve
mikrobiyolojik kontaminasyon ve beyaz kan hücre sayımı için incelenmesi gerekmektedir.
Kateter çıkış yeri ve tünel enfeksiyonlarının belirtileri kızarıklık, ödem, akıntı, kateter çıkış
yerinde kabuk oluşumu ve ağrılardır.
Kateter çıkış yerinde ve tünelde enfeksiyon olması durumunda ilgili doktora en kısa sürede
danışılmalıdır.
Solunum, göğüs bozuklukları ve mediastinal hastalıklar
- Bilinmiyor: Diyaframın yükselmesi sonucu dispne
Gastrointestinal hastalıklar
- Çok yaygın: Herni
- Yaygın: Karın şişliği ve dolgunluk hissi
- Yaygın olmayan: Diyare, konstipasyon
- Bilinmiyor: Enkapsüle Sklerozan Peritonit (ESP)
Yaralanma ve zehirlenme
- Yaygın: Periton diyaliz solüsyonunun içeri ve dışarı akış bozuklukları, omuz ağrısı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
7/12Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Bu solüsyona yönelik herhangi bir acil durum raporlanmamıştır.
Periton boşluğuna infüzyonla verilen diyaliz solüsyonunun fazlası kolaylıkla drenaj torbasına
çekilebilir. Torba değişiminin çok sık olması halinde dehidrasyon ve/veya elektrolit
bozuklukları durumları meydana gelebilir, acil tıbbi müdahale gerektirebilir. Torba değişimi
unutulursa, ilgili doktor ya da sorumlu diyaliz merkeziyle iletişime geçilmelidir.
Doğru yapılmayan dengeleme, hiper- ya da dehidrasyona ve elektrolit bozukluklarına yol
açabilir.
CAPD 3 stay•safe ile doz aşımında dehidrasyonun görülme ihtimali büyüktür. Gerekenden
düşük doz kullanılırsa, tedavi kesintiye uğrarsa veya tedaviye devam edilmezse hayatı tehdit
edici periferal ödem ve kardiyak dekompansasyon ve/veya üreminin diğer semptomlarının
eşlik ettiği hiperhidrasyon gelişebilir.
Acil ve yoğun bakımla ilgili genel kurallar geçerlidir. Hastaya acilen hemodiyaliz
uygulanması gerekebilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Peritoneal diyalitikler, hipertonik çözeltiler
ATC kodu: B05DB
CAPD 3 stay•safe, laktat-tamponlu, glukoz-içeren elektrolit solüsyonu; sürekli ayaktan
periton diyaliziyle (SAPD) yapılan, herhangi bir nedenden kaynaklanan son-dönem böbrek
yetmezliği tedavisinde kullanılır.
Sürekli ayaktan periton diyalizinin (SAPD) karakteristik özelliği periton boşluğunda yaklaşık
olarak 2 litre diyaliz solüsyonunun bekletilmesidir ve günde 3 ila 5 kez temiz solüsyonla
değiştirilir.
Her periton diyalizi tekniğinde temel prensip, kan ve diyaliz çözeltisi arasında difüzyon ve
konveksiyonla solütlerin ve suyun fiziko-kimyasal özelliklerine göre geçişinin sağlanmasında
periton zarının, yarı-geçirgen bir membran olarak kullanılmasıdır.
Solüsyonun elektrolit profili, üremik hastalarda renal replasman tedavilerine yani periton
içinde madde ve sıvı değişimine olanak sağlaması için uyumlu olmasına rağmen (örneğin
potasyum içeriği), temel olarak fizyolojik serumla aynıdır. Üre, kreatinin, inorganik fosfat,
ürik asit, diğer solütler ve su gibi idrar ile atılabilen maddeler vücuttan diyaliz solüsyonuna
geçer. İlaçlar diyaliz işlemi sırasında vücuttan uzaklaştırılabilir ve doz ayarlaması gerekli
olabilir.
Farklı osmolaritelerdeki (glukoz içeriği) solüsyonların birleşimi için doz ayarlaması
yapılırken; kişiye özgün parametrelere (hastanın vucüt yüzey alanı, vücut ağırlığı, laboratuvar
8/12parametreleri, rezidüel renal fonksiyon, ultrafiltrasyon), potasyum, sodyum ve kalsiyum
konsantrasyonlarına bakılmalıdır. Tedavinin etkinliği, düzenli olarak, bu parametreler
temelinde izlenmelidir.
Vücut ağırlığı, istenen kuru ağırlığın üzerinde olduğunda yüksek glukoz konsantrasyonuna
sahip (%2,3 ya da %4,25) periton diyaliz solüsyonları kullanılır. Periton diyalizi
solüsyonunun glukoz konsantrasyonuna bağlı olarak vücuttan sıvı çekilme işlemi artar.
5.2 Farmakokinetik özellikler
Genel özellikler
Emilim:
Üre, kreatinin, ürik asit, inorganik fosfat gibi idrar retansiyon ürünleri; sodyum, potasyum,
kalsiyum ve magnezyum gibi elektrolitler konveksiyon ve/veya difüzyonla vücuttan diyaliz
solüsyonuna geçerler.
CAPD 3 stay•safe’de diyalizat glukozu bir osmotik ajan olarak kullanılır ve diyaliz
solüsyonuyla hücre-dışı sıvılar arasındaki difüzyon gradienti azalarak yavaşça absorplanır.
Ultrafiltrasyon bekleme süresinin başlangıcında maksimum seviyede olup 2-3 saat içerisinde
zirveye ulaşır. Daha sonra, absorbsiyonun başlamasıyla ultrafiltrasyon aşamalı olarak
kaybolur. Diyalizat glukozunun %60-80’ i absorbe olur.
Tampon ajan olarak kullanılan S-laktat, 6 saatlik bir bekleme süresinden sonra tamamen
absorbe olur.
Dağılım:
Kalsiyum transferi diyaliz solüsyonundaki glukoz konsantrasyonuna, atık hacmine, serum
iyonize kalsiyum konsantrasyonuna ve diyaliz solüsyonundaki kalsiyum konsantrasyonuna
bağlıdır. Daha yüksek glukoz konsantrasyonu kullanımı, UF hacmi ve serum iyonize
kalsiyum konsantrasyonun yüksek olması ve diyaliz solüsyonundaki düşük kalsiyum
konsantrasyonu, hastadan diyalizata daha fazla kalsiyum geçişini sağlar.
Biyotransformasyon:
Hepatik fonksiyonu normal olan hastalarda S-laktat, orta düzey metabolitlerin normal
değerler göstermesiyle hızlı bir şekilde metabolize edilir.
Eliminasyon:
Geçerli değil.
Doğrusallık/doğrusal olmayan durum:
Geçerli değil.
5.3 Klinik öncesi güvenlilik verileri
CAPD 3 stay•safe ile ilgili klinik öncesi çalışma yapılmamıştır, fakat periton diyaliziyle ilgili
bu solüsyonla kıyaslanabilir başka solüsyonlar ile yapılan klinik çalışmalar toksisite ile ilgili
majör bir risk göstermemektedir.
6. FARMASÖTİK ÖZELLİKLERİ
9/126.1 Yardımcı maddelerin listesi
Hidroklorik asit %25 pH-düzenleyici
Sodyum hidroksit pH-düzenleyici
Enjeksiyonluk su
6.2 Geçimsizlikler
Ürün, bölüm 6.6’da belirtilen diğer tıbbi ürünlerin haricindekilerle karıştırılmamalıdır.
6.3 Raf ömrü
24 ay
Ambalajın ilk kez açıldıktan sonraki raf ömrü: İçerik derhal kullanılmalıdır.
6.4 Saklamaya yönelik özel tedbirler
25º C altındaki oda sıcaklığında saklayınız. Buzdolabına koymayınız, dondurmayınız.
6.5 Ambalajın niteliği ve içeriği
stay•safe:
stay. safe sistemi; çok tabakalı poliolefin bazlı folyodan yapılmış PVC olmayan bir solüsyon
torbası, poliolefinlerden yapılma bir tüp sistemi ve bir sistem bağlantısı (DİSK, polipropilen),
bir drenaj torbası ve yine çok tabakalı poliolefin filmden yapılmış bir dış torbadan oluşan bir
çift bölmeli torba sistemidir.
Safe•Lock:
Safe•Lock sistemi, çok tabakalı poliolefin folyodan yapılmış PVC olmayan bir solüsyon
torbası, poliolefinlerden yapılma bir tüp sistemi ve poliolefin ve sentetik kauçuktan yapılma
enjeksiyon portu, polikarbonat- ve silikon bileşenlerinden oluşan torba bağlantılı bir
sistemdir.
Ambalaj büyüklüğü:
stay•safe
2000 mL’lik 4 torba
2500 mL’lik 4 torba
Safe•Lock
5000 mL’lik 2 torba
6000 mL’lik 2 torba
Tüm paket çeşitleri satışa sunulmayabilir.
6.6 Tıbbi üründen arta kalan maddelerin imhası ve diğer özel önlemler
Özel bir gereklilik yoktur.
10/12KULLANMA TALİMATLARI
stay•safe sistemi:
İlk olarak solüsyon vücut sıcaklığına kadar ısıtılır. 3000 m-lL’lik torbalar için uygun bir
ısıtıcı aparat kullanılmalıdır. 22°C’deki 2000 mL’lik solüsyon torbasının ısıtma süresi
yaklaşık olarak 120 dakikadır. Sıcaklık kontrolü otomatik olarak yapılır ve 39°C ± 1°C’ ye
ayarlanır. Daha ayrıntılı bilgi edinebilmek için torba ısıtıcısının kullanma talimatlarına
bakınız. Mikrodalga kullanımı bölgesel aşırı ısınma riski nedeniyle önerilmez.
1. Solüsyon torbasını kontrol ediniz (etiket, son kullanma tarihi, solüsyonun berraklığı)-torba ve
koruma kapağının dış ambalajını açın.
2. Ellerinizi antimikrobiyel bir yıkama losyonu ile yıkayınız.
3. DİSK’i organizere yerleştiriniz. (Torbayı üst kısmından serum askısına asınız - solüsyon
torbası ile DISK arasındaki tüp hattını açarak uzatın - DİSK’i organizere yerleştiriniz - drenaj
torbasını serum askısının alt kısmına asınız).
4. Kateter ara bağlantısını organizerin iki ucundan birine yerleştiriniz. Yeni koruma
kapağını ise diğer boş uca yerleştirin.
5. Ellerinizi dezenfekte ediniz ve DİSK’in koruyucu kapağını çıkarınız.
6. Kateter ara bağlantısını DİSK’e bağlayınız.
7. Ara bağlantı üzerindeki klempi açınız –pozisyon “”- boşaltım başlar.
8. Boşaltım tamamlandıktan sonra: Yıkama - pozisyon “”- drenaj torbasına temiz
diyalizatı akıtın (yaklaşık olarak 5 saniye)
9. Dolum - pozisyon “”- solüsyon torbası ile kateter arasındaki bağlantı
10. Güvenlik adımı- pozisyon “”- kateter ara bağlantısını PIN’e yerleştirerek
kapatınız.
11. Sistemden ayrılma – yeni koruma kapağının koruyucu kapağını çıkarın ve eskisine
çevirerek takın. Kateter ara bağlantısını DİSK’ ten ayırın ve yeni koruma kapağını
kateter ara bağlantısına çevirerek takınız.
12. Kullanılmış koruma kapağını ters çevirerek DİSK’ in açık ucunu kapatın. (organizerin
sağ kısmında bulunur)
13. Boşaltılan diyalizatın berraklığını ve ağırlığını kontrol ettikten sonra, atık berrak ise
imha ediniz.
Aletli Periton Diyalizi (APD) için Safe•Lock sistemi:
(Safe•Lock sisteminin kurulumu için lütfen cihazın kullanma kılavuzuna başvurun.)
1. Solüsyonun hazırlanması
• Solüsyon torbasını kontrol ediniz (etiket, son kullanma tarihi, solüsyonun berraklığı,
torba ve dış ambalajın hasar görüp görmediği)
• Torbayı sert bir zemine koyunuz.
• Dış ambalajı açınız.
• Ellerinizi antimikrobiyel bir yıkama losyonu ile yıkayınız.
• Solüsyonun berraklığını ve sızıntı olup olmadığını kontrol ediniz
• Torbayı ısıtıcı plaka üzerine yerleştirin veya cihaz üzerindeki infüzyon askısına asın.
2. Tüp hattı konektöründen koruyucu kapağı çıkarın.
3. Torba konnektöründen koruyucu kapağı çıkarın ve tüp hattına bağlayın.
4. Hattı ve PIN’i her iki tarafa doğru 90°’den fazla bükerek iç kilidi kırın.
5. Torba şimdi kullanıma hazırdır.
11/12Enjeksiyon portu üzerinden ayrı bir enjeksiyon gerçekleştirilebilir.
Ayrıca Bkz. Bölüm 4.2
Kullanımı
Plastik konteyner nakliye veya depolama esnasında hasar görebilir. Bunun neticesinde
kontaminasyon ve diyaliz solüsyonunda mikroorganizmaların çoğalması meydana gelebilir.
Bu nedenle periton diyalizi için solüsyonun kullanılmasından önce torbanın hasarlı olup
olmadığı dikkatli bir şekilde incelenmelidir. Torbanın kapanış yerleri, birleşim yerleri veya
köşelerindeki herhangi bir ufak hasar solüsyonun kontaminasyon riskine karşı
değerlendirme gerektirecektir.
Hasarlı torbalar veya bulanık içeriği olan torbalar asla kullanılmamalıdır! Şüphe
durumunda solüsyonun kullanımı ile ilgili doktorun kararı gerekecektir.
Sadece torba ve kapanış yerleri hasar görmemiş periton diyaliz solüsyonları kullanılmalıdır.
Dış ambalaj yalnızca uygulamadan önce açılmalıdır.
Diyalizat torbasının değişimi sırasında enfeksiyon riskini azaltmak için aseptik koşullar
sağlanmalıdır.
Periton diyaliz solüsyonuna ilaç ilavesi:
Periton diyaliz solüsyonuna ilaç ilavesi kontaminasyon riskinden dolayı ve periton diyaliz
solüsyonu ile ilaç arasındaki uyumsuzluk riski nedeniyle genel olarak tavsiye edilmez.
Bu yapılacaksa aseptik koşullarda gerçekleştirilmesi gerekmektedir. Solüsyona ilaç eklemesi
yapılırken aseptik teknik kullanınız, iyice karıştırınız ve herhangi bir bulanıklık tespit
etmediyseniz periton diyalizi solüsyonu derhal kullanılmalıdır.
7. RUHSAT SAHİBİ
Fresenius Medikal Hizmetler A.Ş.
Rüzgarlıbahçe Mah. Cumhuriyet Cad. Hasoğlu Plaza
No: 39, Kat: 7, 34805 Kavacık / İstanbul / TÜRKİYE
8. RUHSAT NUMARASI(LARI)
104/72
9. İLK RUHSAT TARİHİ/ RUHSAT YENİLEME TARİHİ
İlk ruhsatlandırma tarihi: 25.09.1998
Ruhsat yenileme tarihi: 08.07.2009
10. KÜB’ÜN YENİLENME TARİHİ
12/12