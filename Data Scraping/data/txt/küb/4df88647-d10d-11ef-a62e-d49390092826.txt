KISA ÜRÜN BİLGİSİ
1. BEŞERİ TIBBİ ÜRÜNÜN ADI
SALOFALK® 250 mg enterik tablet
2. KALİTATİF VE KANTİTATİF BİLEŞİM
Etkin madde:
Mesalazin………………………….250 mg
Yardımcı madde(ler):
Sodyum karbonat susuz.………….110 mg
Yardımcı maddeler için Bölüm 6.1’e bakınız.
3. FARMASÖTİK FORM
Enterik tablet
Açık sarı – toprak renginde, mat düzgün yüzeyli, yuvarlak, çentiksiz enterik tabletler.
4. KLİNİK ÖZELLİKLER
4.1. Terapötik endikasyonlar
• Ülseratif kolit akut ataklarının tedavisi ve tekrarının önlenmesinde
• Crohn hastalığının akut ataklarının tedavisinde
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler:
Kronik iltihabi bağırsak hastalıkları (Crohn hastalığı, ülseratif kolit) için SALOFALK® 250 mg
ve Salofalk® 500 mg enterik tabletler bulunmaktadır.
Önerilen doz günde 1,5 g mesalazini geçerse, Salofalk® 500 mg enterik tabletin kullanılması
tercih edilmelidir.
Bireysel vakalardaki klinik gerekliliklere dayanarak, aşağıdaki günlük dozlar tavsiye
edilmektedir:
Crohn hastalığı Ülseratif kolit
Akut ataklar Akut ataklar Tekrarının önlenmesi/
Uzun süreli tedavi
Mesalazin 1,5 g-4,5 g 1,5 g-3 g 1,5 g
(etkin madde)
SALOFALK® 3 x 2 3 x 2 3 x 2
ila ila
3 x 6 3 x 4
1Hem akut ataklar esnasında hem idame tedavisinde istenilen terapötik etkiyi sağlamak için
SALOFALK® düzenli ve tutarlı olarak kullanılmalıdır.
Kullanım süresi hekim tarafından belirlenir.
Ülseratif kolitte remisyonun idamesi için doz genellikle günde 1,5 g mesalazin (vücut ağırlığı
40 kg'ın üzerinde olan yetişkinler ve adolesanlar) ve 0,75 g mesalazin/gün'e (çocuklar/ergenler)
düşürülebilir.
Uygulama şekli:
SALOFALK®; sabah, öğlen ve akşam yemeklerden 1 saat önce, bol sıvı ile çiğnenmeden bütün
olarak alınmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Karaciğer fonksiyon bozukluğu olan hastalarda dikkatli kullanılmalıdır.
Böbrek fonksiyonları bozuk olan hastalarda kullanılması önerilmez. Tedavi sırasında böbrek
fonksiyonları bozulursa, mesalazinin yol açtığı renal toksisite düşünülmelidir.
Şiddetli böbrek ve karaciğer yetmezliği olan hastalarda kontrendikedir.
Pediyatrik popülasyon:
Çocuklarda (6–18 yaş) bir etki için sınırlı sayıda doküman vardır.
6 yaş ve üzerindeki çocuklar:
Aktif hastalık:
Bireysel olarak belirlenmek üzere, başlangıç olarak 30-50 mg/kg/gün dozu bölünerek
verilmelidir. Maksimum doz 75 mg/kg/gün’dür. Toplam doz, maksimum yetişkin dozunu
aşmamalıdır.
Ülseratif kolitin idame tedavisi:
Bireysel olarak belirlenmek üzere, başlangıç olarak 15-30 mg/kg/gün dozu bölünerek
verilmelidir. Toplam doz, tavsiye edilen yetişkin dozunu aşmamalıdır.
Genel olarak 40 kg vücut ağırlığına kadar olan çocuklara yetişkin dozunun yarısı, 40 kg vücut
ağırlığı üzerindeki çocuklara ise yetişkin dozu önerilir.
Geriyatrik popülasyon:
Yetişkinler için verilen pozoloji ve uygulama şekli geriyatrik popülasyon için de geçerlidir.
4.3. Kontrendikasyonlar
SALOFALK® aşağıdaki durumlarda kontrendikedir:
- Etkin maddeye, salisilatlara ya da 6.1 bölümünde listelenen diğer bileşenlere karşı bilinen
duyarlılığı olanlarda
- Şiddetli karaciğer veya böbrek yetmezliği olan hastalarda
2 / 94.4. Özel kullanım uyarıları ve önlemleri
Tedaviye başlamadan önce ve tedavi sırasında hekimin isteğine göre kan testleri (tam kan
sayımı; ALT veya AST gibi karaciğer fonksiyon testleri ve serum kreatinin) ve idrar testi
(dipstick test) yapılmalıdır. Kontroller tedaviye başlandıktan 14 gün sonra yapılmalı ve
4 haftalık aralarla 2-3 kez tekrarlanmalıdır.
Bulgular normal ise, tedavi sonrası kontroller 3 aylık aralarla yapılabilir. Eğer ilave belirtiler
gelişirse, kontrol testleri hemen yapılmalıdır.
Karaciğer fonksiyon bozukluğu olan hastalarda dikkatli kullanılmalıdır.
Böbrek fonksiyonları bozuk olan hastalarda kullanılması önerilmez.
Tedavi sırasında böbrek fonksiyonları bozulursa, mesalazinin yol açtığı renal toksisite
düşünülmelidir.
Mesalazin kullanımı ile %100 mesalazin içerikli taşlar içeren nefrolitiazis vakaları rapor
edilmiştir. Tedavi sırasında yeterli sıvı alımının sağlanması önerilir.
Özellikle astım olmak üzere akciğer fonksiyon bozukluğu olan hastalar SALOFALK® tedavisi
sırasında çok dikkatli bir şekilde izlenmelidir.
Şiddetli kutanöz advers reaksiyonlar
Mesalazin tedavisi ile ilişkili olarak Stevens-Johnson sendromu ve toksik epidermal nekroliz
dahil olmak üzere şiddetli kutanöz advers reaksiyonlar bildirilmiştir.
Deri döküntüsü, mukozal lezyonlar veya diğer herhangi bir aşırı duyarlılık belirtisi gibi ciddi
cilt reaksiyonlarının belirti ve semptomlarının ilk ortaya çıkmasında mesalazin tedavisi
kesilmelidir.
Sülfasalazin içeren ilaçlarla yan etki görülme öyküsü olan hastalarda, SALOFALK® tedavisine
yalnızca dikkatli bir hekim muayenesi ile başlanmalıdır. SALOFALK® abdominal kramplar,
akut karın ağrısı, ateş, şiddetli baş ağrısı ve deride döküntü gibi akut intolerans reaksiyonlarına
neden olursa tedavi hemen kesilmelidir.
Ayrıca ileoçekal bölgede, ileoçekal valfin çıkarıldığı bir bağırsak rezeksiyonu/bağırsak
cerrahisi geçirmiş olan hastalarda seyrek olarak, SALOFALK®’ın aşırı hızlı bağırsak
geçişinden dolayı çözünmeden feçeste atıldığı gözlenmiştir.
Bu tıbbi ürün her tabletinde 48 mg sodyum ihtiva eder. Bu durum, kontrollü sodyum diyetinde
olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Spesifik etkileşim çalışmaları yapılmamıştır.
Mesalazin beraberinde azatiyoprin, 6-merkaptopürin ya da tioguanin ile tedavi görmekte olan
hastalarda, azatiyoprinin, 6-merkaptopürinin ya da tioguaninin miyelosüpresif etkilerinde olası
artış dikkate alınmalıdır.
3 / 9Mesalazinin, varfarinin antikoagülan etkinliğini azalttığına ilişkin zayıf kanıt vardır.
4.6. Gebelik ve laktasyon
Genel tavsiye
Gebelik kategorisi B
Çocuk doğurma potansiyeli bulunan kadınlar/ Doğum kontrolü (Kontrasepsiyon)
SALOFALK®’ın çocuk doğurma potansiyeli bulunan kadınlara herhangi bir etkisi veya doğum
kontrolü (kontrasepsiyon) için kullanılan ilaçlarla herhangi bir etkileşimi bildirilmemiştir.
Gebelik dönemi
SALOFALK®’ın gebe kadınlardaki kullanımına ilişkin yeterli veri yoktur. Sınırlı sayıda
gebelikte maruz kalma olgularına ilişkin veriler, SALOFALK®’ın gebelik üzerinde ya da
fetüsün/yenidoğan çocuğun sağlığı üzerinde olumsuz bir etkisi olmadığını göstermektedir.
Bugüne kadar başka herhangi bir ilgili epidemiyolojik veri elde edilmemiştir. Hamilelik
sırasında yüksek dozda mesalazinin (2-4 g, oral) uzun süreli kullanımından sonra yenidoğanda
böbrek yetmezliği şeklinde tek bir vaka bildirilmiştir.
Hayvanlar üzerinde oral mesalazin ile yapılan çalışmalar, gebelik/embriyonal/fetal
gelişim/doğum ya da doğum sonrası gelişim ile ilgili olarak doğrudan ya da dolaylı zararlı
etkiler olduğunu göstermemektedir.
SALOFALK®, gebelik sırasında ancak beklenen faydanın potansiyel riskten fazla olması
halinde uygulanmalıdır.
Laktasyon dönemi
N-asetil-5-aminosalisilik asit ve daha az miktarda mesalazin anne sütüne geçmektedir.
Mesalazinin kadınlarda emzirme dönemine etkisi ile ilgili sınırlı deneyim mevcuttur.
Bebeklerde, diyare gibi aşırı duyarlılık reaksiyonları gözardı edilemez. Bu nedenle
SALOFALK® emzirme sırasında ancak beklenen faydanın potansiyel riskten fazla olması
halinde uygulanmalıdır. Bebekte diyare gelişirse, emzirme kesilmelidir.
Üreme yeteneği/Fertilite
İnsanlarda üreme yeteneği/fertilite üzerine etkisi bilinmemektedir.
4.7. Araç ve makine kullanımı üzerindeki etkiler
Araç ve makine kullanımına herhangi bir olumsuz etkisi gözlenmemiştir ya da ihmal edilebilir
derecede etki görülmüştür.
4.8. İstenmeyen etkiler
Mesalazin uygulamasının ardından aşağıdaki istenmeyen etkiler gözlemlenmiştir:
Çok yaygın: (≥1/10);
Yaygın: (≥1/100 ila <1/10)
Yaygın olmayan (≥1/1.000 ila <1/100)
Seyrek: (> 1/10.000 - 1/1.000)
Çok seyrek: (< 1/10.000)
Bilinmiyor: Eldeki verilerden hareketle tahmin edilemiyor.
4 / 9Kan ve lenf sistemi hastalıkları
Çok seyrek: Kan sayımında değişiklik (aplastik anemi, agranülositoz, pansitopeni, nötropeni,
lökopeni, trombositopeni)
Bağışıklık sistemi hastalıkları
Çok seyrek: Alerjik ekzantem, ilaç ateşi, lupus eritomatozus sendromu, pankolit gibi aşırı
duyarlılık reaksiyonları
Sinir sistemi hastalıkları
Yaygın: Baş ağrısı
Seyrek: Baş dönmesi
Çok seyrek: Periferal nöropati
Kardiyak hastalıkları
Seyrek: Miyokardit, perikardit
Solunum, göğüs bozuklukları ve mediastinal hastalıkları
Çok seyrek: Alerjik ve fibrotik akciğer reaksiyonları (dispne, öksürük, bronkospazm, alveolit,
pulmoner eozinofili, akciğer infiltrasyonu, pnömoni)
Gastrointestinal hastalıklar
Yaygın olmayan: Karın ağrısı, diyare, dispepsi, şişkinlik, bulantı, kusma, akut pankreatit
Hepatobiliyer hastalıklar
Seyrek: Kolestatik hepatit
Çok seyrek: Hepatit
Deri ve derialtı doku hastalıkları
Seyrek: Fotosensitivite (Işığa duyarlılık)*
Çok seyrek: Alopesi
Bilinmiyor: Stevens-Johnson sendromu, toksik epidermal nekroliz
Kas-iskelet bozuklukları, bağ doku ve kemik hastalıkları
Seyrek: Artralji
Çok seyrek: Miyalji
Böbrek ve idrar yolu hastalıkları
Çok seyrek: Akut ve kronik interstisyel nefrit ve böbrek yetmezliğini içeren böbrek fonksiyon
bozuklukları
Bilinmiyor: Nefrolitiazis (ilave bilgi için Bkz. Bölüm 4.4)
Üreme sistemi ve meme hastalıkları
Çok seyrek: Oligospermi (geri dönüşümlü)
Genel bozukluklar ve uygulama bölgesine ilişkin hastalıklar
Seyrek: Asteni, yorgunluk
5 / 9Araştırmalar
Yaygın olmayan: Karaciğer fonksiyon parametrelerinde değişiklikler (transaminazlarda ve
kolestaz parametrelerinde artış), pankreatik enzimlerde değişiklikler (artmış lipaz ve amilaz),
yükselmiş eozinofil sayımı
Mesalazin tedavisi ile ilişkili olarak Stevens-Johnson sendromu ve toksik epidermal nekroliz
dahil olmak üzere şiddetli kutanöz advers reaksiyonlar bildirilmiştir (bkz. Bölüm 4.4).
*Fotosensitivite (Işığa duyarlılık)
Atopik dermatit (egzama) gibi önceden var olan cilt rahatsızlığı olan hastalarda daha ciddi
reaksiyonlar bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımına ilişkin renal veya hepatik toksisiteyi göstermeyen seyrek veriler (örn. yüksek oral
dozlarda mesalazin ile intihar girişimi) vardır. Spesifik bir antidotu yoktur, tedavisi
semptomatik ve destekleyicidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İntestinal anti-inflamatuvar ajanlar; aminosalisilik asit ve benzeri
ajanlar
ATC Kodu: A07EC02
Etki mekanizması
Anti-inflamatuvar etki mekanizması bilinmemektedir. İn vitro çalışmaların sonuçları
lipoksijenaz inhibisyonunun etkili olabileceğini göstermektedir.
Bağırsak mukozasındaki prostaglandin içeriği üzerine etkisi de gösterilmiştir. Mesalazin (5-
Aminosalisilik asit/5-ASA) reaktif oksijen bileşenlerin radikal tutucusu olarak da işlev
görebilir.
Farmakodinamik etkiler
Oral yol ile uygulanan mesalazin, bağırsak mukozasında lokal olarak etkilidir ve bağırsağın
luminal bölümünün submukozasında başlıca lokal etki gösterir. Bu yüzden iltihaplı bağırsak
bölgelerinde mesalazinin bulunması önemlidir. Mesalazin’in sistematik biyoyararlanım/plazma
konsantrasyonları terapötik etkililik ile değil güvenlilik ile ilişkili bir faktördür. Bu kriterleri
karşılamak amacıyla SALOFALK® tabletler Eudragit L ile kaplanmıştır; böylece mesalazin
salınımı pH’ya bağlı olarak bağırsakta gerçekleşir.
6 / 95.2. Farmakokinetik özellikler
Emilim:
Mesalazin emilimi en yüksek oranda proksimal bağırsak bölgelerinde ve en düşük oranda da
distal bağırsak bölgelerinde gerçekleşir.
SALOFALK®’tan mesalazin salınımı, yaklaşık 3-4 saatlik lag-fazından sonra başlar. Pik
plazma konsantrasyonlarına yaklaşık 5 saat sonra (ileoçekal bölge) ulaşılır ve kararlı durum
koşulları altında 3 x 500 mg mesalazin/gün uygulamanın (3 x 2 SALOFALK® 250 mg)
ardından mesalazin için 2,1 ± 1,7 µg/ml ve N-Ac-5-ASA metaboliti için 2,8 ± 1,7 µg/ml’dir.
Dağılım:
Hastalar üzerinde yapılan kombine bir farmakosintigrafik/farmakokinetik çalışma,
SALOFALK®’ın yiyeceklerle birlikte alınması halinde (test öğünü) ileum bölgesinde yaklaşık
3-4 saat sonra çözündüğünü göstermiştir. Ortalama mide boşalma süresi yaklaşık 3 saattir.
Yaklaşık 7 saat sonra tabletler kolona ulaşır.
Probandlar üzerinde yapılan başka bir araştırmada duodeno-ileal geçiş süresi yaklaşık 3 saat
olup, ileumdaki pik luminal 5-ASA konsantrasyonları tabletlerin test öğünüyle birlikte
uygulanmasından 7-8 saat sonra ölçülmüştür. Mesalazin dozunun yaklaşık % 75’i metabolize
olmaksızın kolona ulaşmıştır.
Biyotransformasyon:
Mesalazin, pre-sistemik olarak bağırsak mukozasında ve karaciğerde farmakolojik açıdan
inaktif metaboliti olan N-asetil-5-aminosalisilik aside (N-Ac-5-ASA) dönüşür. Asetilasyon,
hastanın asetilatör fenotipinden bağımsız olarak gerçekleşir. Bazı asetilasyon işlemleri kalın
bağırsak bakterileri tarafından oluşmaktadır. Mesalazinin % 43’ü ve N-Ac-5-ASA’nın % 78’i
proteinlere bağlanır.
Eliminasyon:
Mesalazin ve metaboliti olan N-Ac-5-ASA feçes (büyük kısmı), renal (miktarı, uygulama
şekline, farmasötik formuna ve mesalazinin salınma yoluna bağlı olarak % 20 ve % 50 arasında
değişir) ve safra yoluyla (küçük kısmı) atılır. Böbreklerden atılımı esas olarak N-Ac-5-ASA
şeklindedir. Ağız yoluyla toplam alınan mesalazin dozunun yaklaşık olarak % 1’i, temelde N-
Ac-5-ASA şeklinde anne sütüne geçer.
SALOFALK® ile uzun süreli tedavide ve günde 3 kere 500 mg mesalazin (kararlı durum
koşulları) ile tedavide mesalazin ve N-Ac-5-ASA’nın böbrekten toplam atılım oranları,
yaklaşık % 55’tir (son uygulamadan sonra 24 saatlik değer). Metabolize olmamış mesalazin
oranı yaklaşık % 5’tir. Günde 3 kez 500 mg mesalazin dozda eliminasyon yarılanma süresi
0,7-2,4 saattir (ortalama değer 1,4 ± 0,6 saat).
Doğrusallık/Doğrusal olmayan durum:
Veri yoktur.
5.3. Klinik öncesi güvenlilik verileri
Konvansiyonel olarak yapılan güvenlilik farmakolojisi, genotoksisite, karsinojenite
(sıçanlarda) ve üreme toksisitesi çalışmalarından elde edilen preklinik veriler, insanlar için özel
bir tehlike göstermemektedir.
7 / 9Yüksek oral dozlarda mesalazin ile tekrarlanan doz toksisite çalışmalarında böbrek toksisitesi
(renal papiller nekroz ve proksimal tübülde (pars convoluta) veya tüm nefronda epitel hasarı)
görülmüştür. Bu bulgunun klinik önemi bilinmemektedir.
6. FARMASÖTİK ÖZELLİKLER
6.1. Yardımcı maddelerin listesi
Sodyum karbonat, susuz
Glisin
Povidon [K25]
Mikrokristalin selüloz
Kollidal silika susuz
Kalsiyum stearat
Hipromelloz [Hidroksi propil metil selüloz-HPMC]
Eudragit L 100 (Metakrilik asit metil metakrilat kopolimer (1: 1)) (relatif molar kütlesi:
135000),
Macrogol 6000,
Talk,
Titanyum dioksit (E171),
Sarı demir oksit (E172),
Eudragit E (Bazik bütillenmiş metakrilat kopolimer) (relatif molar kütlesi: 150000),
6.2. Geçimsizlikler
Bildirilmemiştir.
6.3. Raf ömrü
36 ay
6.4. Saklamaya yönelik özel tedbirler
25oC’nin altındaki oda sıcaklığında saklayınız.
6.5. Ambalajın niteliği ve içeriği
100 tabletlik PVC/PVDC/Alüminyum folyo blisterde ambalajlanmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ALİ RAİF İLAÇ SANAYİ A.Ş.
Yeşilce Mahallesi
Doğa Sokak No: 4
34418 Kağıthane / İSTANBUL
8 / 98. RUHSAT NUMARASI(LARI)
91/14
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 04.05.1992
Ruhsat yenileme tarihi: 20.07.2009
10. KÜB’ÜN YENİLENME TARİHİ
9 / 9