1 / 10  KULLANMA TALİMATI  
 
5-FROTU 500 mg/10 ml Enjeksiyonluk Çözelti  
Steril, sitotoksik  
Damar yoluyla uygulanır. 
 
Etkin madde:  Her flakon (10 ml içinde) 500 mg 5 -Fluorourasil içerir.  
Yardımcı maddeler:  Sodyum hidroksit (pH ayarlamak için), hidroklorik asit (pH  ayarlamak 
için), enjeksiyonluk su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğe r ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında,  doktora veya hastaneye gittiğinizde doktorunuza bu ilacı 
kullandığını zı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu kullanma talimatında:  
 
1. 5-FROTU  nedir ve ne için kullanılır?  
2. 5-FROTU ’yu kullanmadan önce dikkat edilmesi gerekenler  
3. 5-FROTU  nasıl kullanılır?  
4. Olası yan etkiler nelerdir? 
5. 5-FROTU ’nun saklanması  
 
Başlıkları yer almaktadır.  
 
1. 5-FROTU nedir ve ne için kullanılır?   
5-FROTU berrak, neredeyse renksiz, parçacık içermeyen bir çözeltidir. 10 ml'lik şeffaf cam 
flakonda  bulunmaktadır.  
 
5-FROTU antimetabolit olarak adlandırılan, tümör hücrelerinin bölünmesini önleyen bir 
ilaçtır.  
 
5-FROTU meme ve barsak kanseri tedavisinde tek başına veya diğer kanser ilaçları ile birlikte 
kullanılabilir. Ayrıca mide kanseri, baş ve boyun kanserleri ve pankreas kanseri olan 
hastalarda etkili olduğu bildirilmiştir.  
 
2. 5-FROTU’yu kullanmadan önce dikkat edilmesi gerekenler  
5-FROTU’ yu aşağıdaki durumlarda KULLANMAYINIZ  
Eğer,  
• Fluorourasile veya ilacın içeriğindeki diğer maddelere karşı aşırı duyarlılığınız varsa.  2 / 10  • Uzun bir hastalık nedeniyle çok zayıf düştüyseniz veya ağır bir enfeksiyon 
geçiriyorsanız.  
• Diğer tedavilerden dolayı kemik iliğiniz hasar gördüyse (radyoterapi- ışın tedavisi-  
dahil). 
• Hamileyseniz veya hamile kalmayı planlıyorsanız.  
• Bebeğinizi emziriyorsanız.  
• Kötü huylu olmayan kanser hastalığınız varsa.  
• Brivudin, sorivudin ve analogları olarak adlandırılan ilaçları kullanıyorsanız.  
 
5-FROTU’ yu aşağıdaki durumlarda DİKKATLİ KULLANINIZ  
5-FROTU yalnızca kanser ilaçları kullanımında tecr übeli uzman bir doktor tarafından veya 
onun sıkı gözetimi altında uygulanmalıdır. 
 
Eğer;  
• Kanınızda çok sayıda hücre miktarında yüksek oranda azalma olduysa (bunu kontrol 
etmek için kan testi yapılacaktır). Bu durumda hekiminiz tedaviyi durdurabilir veya 
sizi hastaneye yatırabilir.  
• Ağzınızda ve/veya midenizde yara, şiddetli ishal, mide veya herhangi bir yerde 
kanama gelişirse. Bu durumda doktorunuz tedavinizi sonlandırabilir.  
• Tedaviden önceki 30 gün içerisinde önemli bir ameliyat geçirmişseniz. 
• Böbrek hastal ığınız varsa. 
• Sarılık dahil karaciğer hastalığınız varsa.  
• Angina pektoris (kalbi besleyen damarların daralması/tıkanması ile ortaya çıkan göğüs 
ağrısı) veya kalp hastalığı hikayeniz varsa. Tedavi sırasında herhangi bir göğüs ağrısı 
oluşursa doktorunuza söy leyiniz.  
• Dihidropirimidin dehidrogenaz (DPD) enzim aktivitesi yetersizliği veya azalması 
varsa.  
• Antikanser ilaçlarla tedaviden önce yüksek doz radyasyon (ışın) tedavisi aldıysanız. 
 
Bu uyarılar, geçmişteki herhangi bir dönemde dahi olsa sizin için geçerliy se lütfen 
doktorunuza danışınız.  
 
5-FROTU’ nun yiyecek ve içecek ile kullanılması  
Uygulama yöntemi bakımından besinlerle etkileşimi beklenmez. 
 
Hamilelik  
İlacı kullanmadan önce doktorunuza veya eczacınıza danı şınız.  
 
5-FROTU’nun hamilelik ve/veya yeni doğan üzerinde zararlı etkileri bulunmaktadır. 
 
5-FROTU hamilelik döneminde kullanılmamalıdır.  
 3 / 10  5-FROTU ile tedavi edilen erkek ve kadınlar tedavi sırasında ve tedavi durdurulduktan 
sonraki 3. aya kadar uygun doğum kontrol yöntemi kullanmalıdır.  
 
Tedaviniz  sırasında hamile olduğunuzu fark ederseniz hemen doktorunuza ya da eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
5-FROTU emzirme döneminde kullanılmamalıdır.  
 
Araç ve makine kullanımı  
5-FROTU bulantı ve kusma ya neden olarak dolaylı yoldan araç ve makine kullanma 
yeteneğinizi etkileyebilir.  
 
5-FROTU’ nun içeri ğinde bulunan bazı yardımcı maddeler hakkında önemli bilgiler  
Bu tıbbi ürün her flakonda 115 mg sodyum ihtiva eder. Bu durum, kontrollü sodyum 
diyetinde ol an hastalar için göz önünde bulundurulmalıdır. 
 
Diğer ilaçlar ile birlikte kullanımı 
Kullandığınız bütün ilaçlar hakkında doktorunuza bilgi veriniz. Aşağıdaki ilaçlar ile birlikte 
5-FROTU kullanımı, 5- FROTU’nun veya birlikte kullanılan ilacın etkisini değiştirebilir;  
• Metotreksat (kanser tedavisinde kullanılır)  
• Metronidazol (antibiyotik)  
• Kalsiyum lökovorin (kalsiyum folinat olarak da bilinir ve kanser tedavisinde 
kullanılan ilaçların zararlı etkilerini azaltmada kullanılır)  
• Allopurinol  (gut tedavisinde kullanılır)  
• Simetidin (mide ülserlerinde kullanılır)  
• Varfarin (kan pıhtılaşmasını önlemede kullanılır)  
• Sorivudin, brivudin (virüslere karşı etkilidir)  
• Fenitoin (epilepsi tedavisinde kullanılır)  
• Klozapin (ruhsal hastalıkların tedavisinde kullanılır)  
• Siklofosfamid, vinkristin, sisplatin, doksorubisin (sitotoksik- hücre fonksiyonunu 
durduran- ilaçlar). Bu ilaçlar ilacınızın yan etkilerini artırabilir.  
• Antrasiklinler (kanser tedavisinde kullanılan diğer ilaçlar). Kalbinizin etkilenme 
riskini artırabilir.  
• Aminofenazon, fenilbutazon (ağrı kesiciler) ve sülfonamid (antibiyotik). Tedavi 
öncesinde ve tedavi süresince bu ilaçları kullanmamalısınız.  
• Klordiazepoksit (sakinleştirici), disülfram (alkol bağımlılığı tedavisinde kullanılır), 
griseofulvin (man tar hastalıklarının tedavisinde kullanılır) ve izoniazid (tüberküloz 
tedavisinde kullanılır). Bu ilaçlar ilacınızın etkinliğini artırabilir.  
• Aşılar  4 / 10  • Mitomisin (kanser tedavisinde kullanılır). İlacınız mitomisin ile uzun süre kombine 
halde kullanıldığında he molitik -üremik sendrom (akyuvarlar, kan pıhtılaştıran 
hücrelerde azalma ve böbrek yetmezliği) diye adlandırılan özel bir yan etki gelişebilir.  
• Kemik iliğini etkileyen diğer ilaçlarla veya radyasyon (ışın tedavisi) ile aynı zamanda 
alındığında doktorunuz doz ayarlaması yapacaktır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz  
 
3. 5-FROTU nasıl kullanılır?  
 
Uygun kullanım ve doz/uygulama sıklı ğı için talimatlar  
Size uygulanacak ilacın dozu genel durumunuza, kilonuza, yakın zamanda ameliyat geçirmiş 
olup olmadığınıza, böbrek ve karaciğerinizin çalışma durumuna ve kan testi sonuçlarınıza 
bağlıdır. İlacınızın dozu günde 1 gramı a şmamalıdır.  
 
Tedavinizin ilk kürü günlük veya haftalık aralıklarla uygulanabilir. İlerleyen kürler tedaviye 
vereceğiniz cevaba bağlıdır. Tedaviniz aynı zamanda radyoterapi (ışın tedavisi) ile birlikte 
olabilir.  
 
Tedaviniz esnasında ve sonrasında kanınızdaki hücrelerin miktarını kontrol etmek için bazı 
kan testleri yapılacaktır. Eğer akyuvar (beyaz kan hücreleri) miktarı çok düşük çıkarsa tedavi 
sonlandırılabilir.  
 
Uygulama yolu ve metodu:  
5-FROTU damar içine uygulanır.  
 
5-FROTU size uygulanmadan önce dekstroz çözeltisi veya sodyum klorür çözeltisi ile 
seyreltilebilir. Atar ya da toplardamar içine uygulanabilir. Eğer toplardamar içine 
uygulanacaksa, normal enjeksiyon veya serum yoluyla yavaş uygulama (infüzyon) şeklinde 
verilebilir. Eğer atardamar içine uygulanacaksa infüzyon şeklinde verilir. 
 
Değişik yaş grupları:  
Çocuklarda kullanımı:  
Çocuklarda 5- FROTU kullanımı için herhangi bir dozaj önerisi yoktur.  
 
Yaşlılarda kullanımı:  
Yaşlılarda 5 -FROTU dozajı erişkinlerde kullanı lana benzerdir.  
 
Özel kullanım durumları:  
Böbrek/Karaci ğer yetmezli ği:  
Böbrek ve/veya karaciğer yetmezliğiniz varsa doktorunuz sizin için ilacınızın dozunu 
ayarlayacaktır.  
 5 / 10  Eğer 5-FROTU’ nun etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla 5- FROTU  kullandıysanız  
5-FROTU uzman sağlık personeli tarafından uygulanacağından, size gerekenden fazla veya az 
ilaç uygulaması muhtemel değildir. Ancak size fazla doz uygulandığını düşünüyorsanız 
mümkün olan en kısa sürede doktorunuza haber veriniz. 
 
Doz aşımı durumunda, daha fazla yan etkiyle karşılaşabilirsiniz. Doktorunuz size bu yan 
etkilere yönelik uygun tedaviyi verecektir.  
 
5-FROTU’ dan kullanmanız gerekenden fazl asını kullanmı şsanız bir doktor veya eczacı ile 
konuş unuz. 
 
5-FROTU’ yu kullanmayı unutursanız  
5-FROTU  uzman sağlık personeli tarafından uygulanacağından, böyle bir durumun olmaması 
için gereken önlemler alınacaktır.  
 
Unutulan dozları dengelemek için çift doz almayınız. 
 
5-FROTU ile tedavi sonlandırıldı ğında olu şabilecek etkiler  
5-FROTU  bir uzman doktor denetiminde kullanılacağı için, tedavinizin ne zaman 
sonlandırılacağına doktorunuz karar verecektir. Doktorunuzun onay olmadan 5- FROTU 
tedavisini durdurmak hastalığınızın daha kötüye gitmesine neden olabilir. Doktorunuzun 
onayı olmadan tedaviyi sonlandırmayınız. 
 
4. Olası yan etkiler nelerdir? 
Tüm ilaçlar gibi, 5 -FROTU’ nun içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakile rden biri olursa , 5-FROTU’ yu kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne baş vurunuz:  
• Göğüs ağrısı  
• Kanlı veya siyah dışkı  
• Ağızda yara veya ülser gelişmesi  
• Şiddetli alerjik reaksiyonlar -ani kaşıntılı kızarıklıklar, el, ayak, bilek, yüz, dudaklar, 
ağız veya boğazda şişme (bu durum yutma ve nefes alma güçlüğüne yol açabilir) ve 
bilinç kaybı  
• Lökoensefalopati belirtileri (beyin hastalığı) -bitkinlik, kol ve ayaklarda uyum 
problemleri, düşünme/konuşma güçlüğ ü, görme/hafıza problemleri, nöbetler, baş 
ağrısı  
 
Bunların hepsi çok ciddi yan etkilerdir.  6 / 10  Eğer bunlardan biri sizde mevcut ise, acil tıbbi müdahaleye veya hastaneye yatırılmanıza 
gerek olabilir.  
 
Bu çok ciddi yan etkilerin hepsi oldukça seyrek görülür. 
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne baş vurunuz:  
• İshal  
• Kendini hasta hissetmek  
• Saç dökülmesi (özellikle kadınlarda)  
• Cilt problemleri 
• Tırnaklarda değişiklikler  
• Ayaklarda dengesizlik hali 
• Ateş 
• Kalp atımında hızlanma ve nefes darlığı  
• Gözlerde acı ve/veya sulanma, görme değişiklikleri veya ışığa hassasiyet  
• Zihin karışıklığı  
• Avuç içleri ve ayak tabanlarında kızarıklık 
• İlacın uygulandığı damarda acı veya renk değişikliği  
• Burun kanaması  
• Enfeksiyon, kansızlık 
 
Bunların hepsi ciddi yan etkilerdir. Acil tıbbi müdahale gerekebilir.  
 
Eğer bu kullanma talimatında bahsi geçmeyen herhangi bir yan etki ile kar şılaşırsanız 
doktorunuzu veya eczacınızı bilgilendiriniz.  
 
Yan etkilerin raporla nması      
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz.  Ayrıca karşılaştığınız yan 
etkileri www.titck.gov.tr sitesinde yer alan "İlaç Yan Etki Bildirimi" ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güve nliliği hakkında daha fazla bilgi edinilmesine katkı sağlamış olacaksınız.  
 
5.  5- FROTU’ nun saklanması  
5-FROTU’ yu çocukların göremeyeceği, eri şemeyeceği yerlerde ve ambalajında saklayınız. 
 
25°C’nin altındaki oda sıcaklığında, ışıktan korunarak ve ambalajında saklanmalıdır.  
 
Açılmış flakonlar  
Ürün flakonun açılmasından sonra hemen kullanılmalıdır. 
 7 / 10  Seyreltildikten sonra  
Kullanım: Kimyasal ve fiziksel olarak %5 dekstroz veya %0.9 sodyum klorür çözeltisi ile 
seyreltildikten sonra, 25 C°’de 24 saat st abildir.  
 
Mikrobiyolojik açıdan ürün hemen kullanılmalıdır. Hemen kullanılmazsa, kullanmadan önce 
saklama süreleri ve kullanım koşulları kullanıcının sorumluluğundadır ve seyreltme kontrollü 
ve aseptik olarak valide edilmiş koşullarda olmazsa normalde 2 -8 C°’de 24 saatten daha uzun 
olmamalıdır.  
 
5-FROTU’yu dondurmayınız ya da soğutmayınız. 
 
Eğer ürün düşük ısıya maruz kalırsa çökeltiler görülebilir. Bu çökeltiler 60°C’de hafif ısıtma 
ve çalkalamayla çözülebilir. Bu durumda kullanmadan önce vücut sıcaklığına  gelecek şekilde 
soğutulmalıdır.  
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra 5- FROTU’ yu kullanmayınız.  
 
Eğer üründe ve/veya ambalajında bozukluklar fark ederseniz 5- FROTU’yu kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Sitotoksik ve sitostatik beşeri tıbbi ürünlerin kullanımları sonucu boşalan  iç ambalajlarının 
atıkları TEHLİKELİ ATIKTIR ve b u atıkların yönetimi 2/4/2015 tarihli ve 29314 sayılı 
Resmî Gazetede yayımlanan Atık Yönetimi Yönetmeliğine göre yapılır.  
 
Ruhsat sahibi:   
Onko İlaç San. ve Tic. A.Ş. 
Koşuyolu Cad. No: 34, 34718 Kadıköy/İSTANBUL  
Tel: 0216 544 90 00   
Faks: 0216 545 59 92  
 
Üretim  yeri:  
Onko İlaç Sanayi ve Ticaret A.Ş. 
Gebze Organize San. Bölgesi  
1700 Sokak, No:1703 
41480 Gebze / Kocaeli  
 
Bu kullanma talimatı 21/ 11/2018 tarihinde onaylanmı ştır. 
 
 8 / 10   
 
AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR  
 
Pozoloji /uygulama sıklı ğı ve süresi  
Uygun doz ve tedavi rejimi seçimi hastanın genel durumuna, tedavi edilen karsinoma tipine 
ve 5-FROTU’nun tek başına veya bir başka tedavi ile kombine verilmesine bağlıdır. 
Başlangıç tedavisi hastanede uygulanmalıdır ve toplam günlük doz 1 gramı aşmamalıdır. 
Trombosit ve  lökosit  sayılarının  her gün izlenmesi önerilmektedir ve  trombosit sayısı 
100.000/mm3 veya  lökosit sayısı 3.000/m m3’ün altına düşerse  tedavi  kesilmelidir.    
 
Obezite , ödem veya karında asit gibi anormal sıvı birikmesi durumlarından herhangi biri 
olmadıkça hastanın gerçek vücut ağırlığına göre doz hesaplanır. Bu durumda, hesaplamada 
ideal vücut ağırlığı baz alınır. 
 
Aşağıdaki dozajların sadece bir rehber olması amaçlanmıştır.  
 
Kolorektal karsinom:  
Başlangıç tedavisi infüzyon veya enjeksiyon şeklinde olabilir, daha az toksisite nedeniyle 
infüzyon şeklinde uygulama genelde tercih edilmektedir. 
 
İntravenöz infüzyon:  
Vücut ağırlığına göre 15 mg/kg’lık (600 mg/m2) günlük doz , her bir infüzyon için 1 g’dan 
fazla olmayacak şekilde, 300- 500 ml %5’lik dekstroz çözeltisi veya %0.9’ luk s odyum klorür 
çözeltisi içinde seyreltilir ve 4 saatte verilir.  
 
Bu doz, toksisite ortaya çıkıncaya kadar veya toplam doz 12- 15 g’a ulaşıncaya kad ar birbirini 
takip eden günlerde verilir. Günde en fazla 1 g ile bazı hastalar 30 g’a kadar ilaç almışlardır. 
Hematolojik veya gastrointestinal toksisite iyileşinceye kadar tedaviye ara verilmelidir. 
Alternatif olarak 5- FROTU  24 saat boyunca sürekli infüzy on şeklinde verilebilir. 
 
İntravenöz enjeksiyon:  
İntravenöz enjeksiyonla vücut ağırlığına göre günde 12 mg/kg (480 mg/m2), 3 gün süreyle 
verilebilir. Herhangi bir toksisite belirtisi olmazsa, hasta 5., 7. ve 9. günlerde ağırlığa göre 6 
mg/kg (240 mg/m2) alabilir.  
 
İdame tedavisi, haftada bir kez intravenöz enjeksiyonla verilen 5- 10 mg/kg (200- 400 mg/m2) 
dozundan oluşmaktadır. 
 
Örneklemelerin hepsinde, idame tedavisi başlatılmadan önce toksik yan etkiler ortadan 
kalkmış olmalıdır.  
 
 
9 / 10  Meme kanseri  
Meme kanseri tedavisinde 5- FROTU , metotreksat ve siklofosfamid ile veya doksorubisin ve 
siklofosfamid ile kombine olarak kullanılabilir.  
Bu şemada, 28 günlük bir tedavi kürünün 1. ve 8. günlerinde intravenöz olarak 10 -15 mg/kg 
(400- 600 mg/m2) uygulanır. 
 
5-FROTU , 24 saat sürekli infüzyonla da verilebilir, genel doz 8.25 mg/kg’dır (350 mg/m2). 
 
Diğer uygulama yöntemleri  
İntraarteriyel infüzyon  
24 saat sürekli intraarteriyel infüzyonla günlük 5- 7.5 mg/kg (200- 300 mg/m2) verilebilir. Özel 
durumlarda, primer tümörün veya metastazların tedavisi için bölgesel infüzyon uygulanabilir. 
 
Uygulama şekli:  
5-FROTU, kanser kemoterapötik ajanları kullanımında tecrübeli uzman bir doktor tarafından 
veya onun sıkı gözetimi altında uygulanmalıdır. 
 
5-FROTU, preperatın  güvenli kullanımı konusunda eğitimli profesyoneller tarafından 
hazırlanmalıdır. Hazırlama işlemi yalnızca aseptik bir kabinde veya sitotoksikler için ayrılmış 
bir odada yapılmalıdır.  
 
Preperatın dökülmesi olasılığına karşı personel, eldiven, yüz maskesi, göz koruyucusu ve 
atılabilir önlük giymeli ve dökülen materyali bu alanda muhafaza edebilen absorban bir 
madde ile süpürmelidir. Daha sonra alan temizlenmeli ve kontamine madde sitotoksik atık 
torbası veya kutusuna aktarılmalı ve insinerasyon için mühürlenmelidir.  
 
Gebeler 5 -FROTU’ya dokunmamalıdır veya 5- FROTU’ yu kullanmamalıdır. 
 
Kontaminasyon  
5-FROTU, iritan bir maddedir, deri ve mukoz membranla temasından kaçınılmalıdır. Deri ve 
göz ile teması halinde, temas eden alan bol suyla yıkanmalıdır. Derinin ac ısını iyileştirmek 
için yumuşak bir krem kullanılabilir. Gözler etkilenirse veya preperat solunur veya yutulursa 
medikal tavsiye alınmalıdır.  
 
Hazırlama talimatları 
• Kemoterapötik ilaçlar yalnızca preparatın güvenli kullanımı konusunda eğitimli 
uzmanlar tar afından uygulanmalıdır. 
• Hazırlama işlemi yalnızca aseptik bir kabinde veya sitotoksikler için ayrılmış bir 
odada yapılmalıdır.  
• İşlemi gerçekleştiren personel koruyucu elbise, eldiven ve yüz maskesi kullanmalıdır. 
• Hamile olan hastane personeli kemoterapötik  ilaçlara dokunmamalıdır veya ilacı 
kullanmamalıdır.  
 
 10 / 10  Çözücüler  
5-FROTU parenteral kullanımdan hemen önce %5’lik glukoz çözeltisi veya %0.9’luk s odyum 
klorür çözeltisi  içinde seyreltilir. Kalan çözelti kullanımdan sonra atılmalıdır, çoklu doz 
yapılmamalıdır.  
 
Atılım  
Sitostatiklerin atıkları konusundaki talimatlar geçerlidir.  
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.  
 
 