KISA ÜRÜN BİLGİSİ
1. BEŞERİ TIBBİ ÜRÜNÜN ADI
DESDUO 2.5/4 mg saşe
2. KALİTATİF VE KANTİTATİF BİLEŞİM
Etkin maddeler:
Desloratadin 2.5 mg
Montelukast 4 mg (4.157 mg Montelukast sodyum’a eşdeğer)
Yardımcı maddeler:
Sorbitol Powder (E 420) 493.343 mg
Yardımcı maddeler için 6.1’e bakınız.
3. FARMASÖTİK FORM
Oral süspansiyon hazırlamak için toz içeren saşe
Beyaz renkli toz.
4. KLİNİK ÖZELLİKLER
4.1. Terapötik endikasyonlar
Alerjik rinit ve alerjik rinitle birlikte olan astım tedavisinde ve semptomlarının giderilmesinde
endikedir.
4.2. Pozoloji ve uygulama şekli
Pozoloji/uygulama sıklığı ve süresi:
12 yaş ve üzeri çocuklar ve yetişkinler: Günde bir kez iki adet DESDUO 2.5/4 mg saşe kullanılır.
6-12 yaş arasındaki çocuklar: Günde bir kez bir adet DESDUO 2.5/4 mg saşe kullanılır.
Uygulama şekli:
DESDUO, ağızdan kullanım içindir.
DESDUO saşe bir bardak su veya meyve suyuna karıştırılarak hemen tüketilmelidir.
DESDUO aç veya tok karnına alınabilir.
1Özel popülasyonlara ilişkin ek bilgiler:
Böbrek/Karaciğer yetmezliği:
Hafiften ortaya değişen düzeylerde karaciğer ve böbrek yetmezliği olan hastalarda
farmakokinetik verilere dayanarak desloratadin başlangıç dozu gün aşırı 5 mg olarak tavsiye
edilmektedir.
Ciddi böbrek yetersizliği olgularında doz ayarlanarak dikkatle kullanılmalıdır.
Kreatinin klerensi
Grup Dozaj ve sıklığı
(ml/dakika)
Hafif 50-79 Gün aşırı 5 mg desloratadin
Orta 30-49 Gün aşırı 5 mg desloratadin
Hekim tarafından doz ayarlanılarak
Ciddi < 30
dikkatle kullanılmalıdır.
Şiddetli karaciğer yetmezliği olan hastalarla klinik veri bulunmamaktadır (Child-Pugh skoru >9).
Pediyatrik popülasyon:
Güvenilirlik ve etkinlikle ilgili verilerin olmaması nedeniyle, DESDUO’nun 6 yaşın altındaki
çocuklarda kullanılması önerilmez.
Geriyatrik popülasyon:
DESDUO’nun içeriğindeki desloratadin ile yapılmış geriyatrik popülasyonu hedefleyen spesifik
çalışma bulunmamaktadır.
DESDUO’nun içeriğindeki montelukast ile yapılmış klinik çalışmalara dahil edilen toplam denek
sayısının %3.5’ini 65 yaş ve üzeri kişiler ve %0.4’ünü 75 yaş ve üzeri kişiler oluşturmuştur. Bu
kişiler ile daha genç kişiler arasında güvenlilik veya etkililik bakımından genel farklar
gözlenmemiş ve bildirilen diğer deneyimler yaşlı ve genç hastalar arasında yanıtlar yönünden
farklar belirlememiştir. Ancak bazı yaşlı kişilerde duyarlılığın artması dışlanamaz.
2Diğer astım tedavileriyle birlikte DESDUO ile tedavi:
DESDUO hastanın var olan tedavisine eklenebilir.
Birlikte uygulanan tedavilerde dozun azaltılması
Bronkodilatörlerle tedavi:
Tek bronkodilatör kullanımı ile yeterli düzeyde kontrol altına alınamayan alerjik kökenli astım
hastalarının tedavi rejimine DESDUO eklenebilir. Klinik yanıt alındığında (genellikle ilk dozdan
sonra) hastanın bronkodilatör tedavisi tolere edildiği kadar azaltılabilir.
İnhale kortikosteroidler:
İnhale kortikosteroid ile tedavi edilen alerjik kökenli astım hastalarında DESDUO tedavisi ek
klinik yarar sağlar. Kortikosteroid dozu tolere edildiği oranda azaltılabilir. Doz, tıbbi denetim
altında kademeli olarak azaltılmalıdır. Bazı hastalarda, inhale kortikosteroidin dozu yavaş yavaş
tamamen kesilebilir. Ancak hiçbir zaman inhale kortikosteroidler aniden kesilerek yerine hemen
DESDUO tedavisine başlanmamalıdır.
4.3. Kontrendikasyonlar
DESDUO desloratadine, montelukasta veya saşenin bileşiminde yer alan yardımcı maddelerden
herhangi birine karşı aşırı duyarlılığı olan hastalarda kontrendikedir.
4.4. Özel kullanım uyarıları ve önlemleri
DESDUO’nun, 6 yaşın altındaki çocuklardaki etkinlik ve güvenilirliği henüz belirlenmemiştir.
Bu nedenle kullanılmamalıdır.
Şiddetli böbrek ve karaciğer yetmezliği olan hastalarda DESDUO dikkatli kullanılmalıdır.
DESDUO’nun akut astım ataklarının tedavisindeki etkinliği kanıtlanmamıştır. Bu nedenle akut
astım ataklarını tedavi etmek için kullanılmamalıdır. Hastalara uygun kurtarıcı ilacı hazır
bulundurmaları tavsiye edilmelidir. Akut astım alevlenmeleri sırasında DESDUO tedavisine
devam edilebilir. Egzersiz ile indüklenen bronkospazm tedavisinde tek başına kullanılmamalıdır.
Egzersizden sonra astım alevlenmeleri yaşayan hastalar, kurtarıcı kısa etkili inhale beta-agonisti
hazır bulundurmalıdır.
İnhale kortikosteroid dozu tıbbi gözetim altında basamaklı olarak azaltılabilir; ancak DESDUO
inhale veya oral kortikosteroidler kesilerek bunların yerine ani olarak başlanmamalıdır.
3Aspirine duyarlı olduğu bilinen hastalar DESDUO kullanırken aspirin veya non-steroid
antienflamatuvar ajanlardan kaçınmaya devam etmelidir. Montelukast, aspirine duyarlılığı
belgelenmiş astımlı hastalarda solunum yolu fonksiyonunu iyileştirmede etkiliyse de, aspirine
duyarlı astımlı hastalarda, aspirin ve diğer non-steroid antienflamatuvar ilaçlara
bronkokonstriksiyon yanıtını ortadan kaldırdığı gösterilmemiştir.
DESDUO’nun içeriğindeki desloratadin çok ender de olsa bazı insanlarda uykululuk hali
oluşturabilmektedir ve durum araç ve makine kullanma becerilerini bozabilmektedir.
Nöropsikiyatrik olaylar
Montelukast kullanan yetişkin, adölesan ve pediyatrik hastalarda nöropsikiyatrik olaylar
bildirilmiştir. Pazarlama sonrası verilerde montelukast kullanımı sırasında ajitasyon, saldırgan
davranışlar veya düşmanlık hissetme, endişe, depresyon, rüya anormallikleri, halüsinasyonlar,
uykusuzluk, huzursuzluk, hareketlilik, uyurgezerlik, intihar düşüncesi ve davranışı (intihar
girişimi dahil) ve tremor gibi bozukluklar bildirilmiştir. Montelukast ile ilgili olarak bildirilen
pazarlama sonrası bazı raporların klinik özellikleri ile advers etkiler arasında tutarlı bir ilişkinin
varlığı belirlenmiştir.
Hastalar ve doktorlar nöropsikiyatrik olaylar yönünden dikkatli olmalıdırlar. Hastalar, bu tür
değişiklikler ile karşılaşmaları halinde doktorlarını bilgilendirmeleri gerektiği konusunda
uyarılmalıdır. Doktorlar bu tür durumların ortaya çıkması halinde DESDUO tedavisine devam
etmek için ilacın riskleri ve yararlarını dikkatlice değerlendirmelidirler (bkz. bölüm 4.8).
Desloratadin kullanımı, kardiyovasküler sistem problemi olan kişilerde dikkatli gözlem
gerektirmektedir.
Eozinofilik durumlar
Nadir durumlarda, montelukast tedavisi alan astımlı hastalar bazen Churg-Strauss sendromu
(genellikle sistemik kortikosteroid tedavisiyle tedavi edilen bir durum) ile uyumlu klinik vaskülit
bulgularıyla kendini gösteren sistemik eozinofili tablosuyla başvurabilirler. Bu olaylar her zaman
olmamakla birlikte genellikle oral kortikosteroid tedavisinin azaltımı ile ilişkilendirilmiştir.
Hekimler hastalarındaki eozinofili, vaskülit döküntü, kötüleşen akciğer semptomları, kardiyak
komplikasyonlar ve/veya nöropatiye karşı dikkatli olmalıdır. Bu altta yatan olaylar ile
montelukast arasında nedensel bir ilişki kurulamamış olmakla birlikte DESDUO alan hastalarda
4sistemik kortikosteroidlerin azaltılması sırasında dikkatli olunması ve uygun klinik gözlem
önerilir (bkz. bölüm 4.8).
Sorbitol uyarısı
DESDUO sorbitol içermektedir. Nadir kalıtımsal fruktoz intolerans problemi olan hastaların bu
ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Desloratadin
Eritromisin ya da ketokonazolün birlikte kullanıldığı, desloratadinle yapılmış klinik çalışmalarda
klinik bir etkileşim gözlemlenmemiştir.
Desloratadinin alkolle bir arada alındığı klinik farmakoloji çalışmalarında, desloratadin alkolün
performansı zayıflatıcı etkisini arttırmamıştır.
Desloratadin oral yolla alınan doğum kontrol ilaçları ile etkileşime geçmektedir. Bu nedenle,
tedavi süresince alternatif, etkili ve güvenilir bir doğum kontrol yöntemi uygulanmalıdır.
Montelukast
Montelukast, astım profilaksisinde ve astımın kronik tedavisinde rutin olarak kullanılan diğer
tedavilerle birlikte uygulanmış ve istenmeyen reaksiyonlarda belirgin bir artış görülmemiştir. İlaç
etkileşim çalışmalarında montelukastın önerilen klinik dozu, aşağıdaki ilaçların farmakokinetik
özellikleri üzerinde klinik yönden önemli etkilere yol açmamıştır: Teofilin, prednizon,
prednizolon, oral kontraseptifler (noretindron 1 mg/etinil estradiol 35 mikrogram), terfenadin,
digoksin ve varfarin.
Spesifik etkileşim çalışmaları yapılmamış olmasına rağmen, klinik çalışmalarda montelukast
yaygın biçimde reçetelenen geniş bir yelpazedeki ilaçlarla birlikte uygulanmış ve istenmeyen
klinik etkileşimlere dair kanıtlar bulunmamıştır. Bu ilaçlar tiroid hormonları, sedatif hipnotikler,
non-steroidal antienflamatuvar ajanlar, benzodiazepinler ve dekonjestanları içermektedir.
Karaciğer metabolizmasını indükleyen fenobarbital, montelukastın tekli 10 mg dozundan sonra
montelukast EAA’sını yaklaşık %40 oranında azaltmıştır. Montelukast dozunda ayarlama
önerilmez. Fenobarbital veya rifampisin gibi sitokrom P450’nin güçlü enzim indükleyicileri
DESDUO ile birlikte uygulanırken uygun klinik takip yapılması önerilir.
5Bu etkileşme bulguları belli doz ve uygulama şekilleriyle ilişkilidir. Montelukast hepatik
CYP3A4 ile metabolize olur ve fenitoin, fenobarbital, rifampisin ve St. John's wort gibi bu
enzimin indükleyicisi olan maddeler ile beraber verildiğinde plazma değerinde azalma olur.
CYP2C9'un indükleyicileri montelukastın plazma düzeylerini/etkilerini azaltabilir (Örneğin;
karbamazepin, fenobarbital, fenitoin, rifampisin, rifapentin ve sekobarbital).
Yine CYP3A4 indükleyicileri de montelukastın plazma düzeylerini/etkilerini azaltabilir.
(Örneğin; aminoglutetimid, karbamazepin, nafsilin, nevirapin, fenobarbital, fenitoin ve
rifampisin).
İn vitro çalışmalar montelukastın bir CYP2C8 inhibitörü olduğunu göstermiştir. Montelukast
başlıca CYP2C8 ile metabolize edilen ilaçların metabolizmasını inhibe edebilir (örneğin;
paklitaksel, rosiglitazon, repaglinid). Bununla birlikte in vivo etkileşme çalışmaları
gerçekleştirilmemiştir.
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon:
Pediyatrik popülasyona ilişkin herhangi bir etkileşim çalışması tespit edilmemiştir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
DESDUO, oral yolla alınan doğum kontrol ilaçları ile etkileşime geçmektedir. Bu nedenle, tedavi
süresince alternatif, etkili ve güvenilir bir doğum kontrol yöntemi uygulanmalıdır.
Gebelik dönemi
DESDUO’nun içeriğindeki desloratadinin gebe kadınlarda kullanımına ilişkin yeterli veri mevcut
değildir. Hayvanlar üzerinde yapılan araştırmalarda üreme toksisitesi bulunmamaktadır. İnsanlara
yönelik potansiyel risk bilinmemektedir.
6DESDUO’nun içeriğinde bulunan montelukast ile yapılan çalışmalarda, sıçanlarda günde 400
mg/kg’a kadar oral dozlarda (hesaplanan maruz kalım, önerilen maksimum günlük oral dozda
erişkinlerin EAA’sının yaklaşık 100 katı) ve tavşanlarda günde 300 mg/kg’a kadar oral dozlarda
(hesaplanan maruz kalım, önerilen maksimum günlük oral dozda erişkinlerin EAA’sının yaklaşık
110 katı) teratojenite gözlenmemiştir. Montelukast sıçanlarda ve tavşanlarda oral dozajdan sonra
plasentadan geçer. Montelukastın gebe kadınlarda kullanımına ilişkin yeterli veri mevcut
değildir.
Tüm dünyadaki pazarlama deneyiminde, gebelik döneminde montelukast ile tedavi edilen
kadınlardan doğan bebeklerde konjenital ekstremite defektleri nadiren bildirilmiştir. Bu olaylar
ile montelukast arasında nedensel bir ilişki kanıtlanmamıştır.
DESDUO, mutlak gerekli olmadıkça gebe kadınlarda kullanılmamalıdır. Gebelik döneminde
farkına varılmadan DESDUO kullanılmışsa mutlaka doktora bildirilmelidir.
Laktasyon dönemi
DESDUO’nun içeriğindeki desloratadin anne sütüyle atılmaktadır. DESDUO’nun içeriğindeki
montelukastın insan sütüyle atılıp atılmadığı bilinmemektedir. Hayvanlar (sıçanlar) üzerinde
yapılan çalışmalar, montelukastın anne sütü ile atıldığını göstermektedir.
Emziren kadınlarda DESDUO kullanılmamalıdır.
Üreme yeteneği/Fertilite
DESDUO’nun içeriğindeki desloratadin ile hayvanlar üzerinde yapılan araştırmalarda üreme
toksititesi bulunmamıştır. İnsanlara yönelik potansiyel risk bilinmemektedir.
DESDUO’nun içeriğindeki montelukastın dişi sıçanlarda yapılan fertilite çalışmalarında 200
mg/kg oral dozu (hesaplanan maruz kalım, önerilen maksimum günlük oral dozda erişkinlerin
EAA’sının yaklaşık 70 katı) fertilite ve fekondite (doğurganlık) göstergelerinde azalmalara yol
açmıştır. 100 mg/kg (hesaplanan maruz kalım, önerilen maksimum günlük oral dozda erişkinlerin
EAA’sının yaklaşık 20 katı) oral dozda dişilerde fertilite veya fekondite üzerinde hiçbir etki
gözlenmemiştir.
7Montelukast 800 mg/kg’a (hesaplanan maruz kalım, önerilen maksimum günlük oral dozda
erişkinlerin EAA’sının yaklaşık 160 katı) kadar oral dozlarda erkek sıçanlarda fertilite üzerinde
hiçbir etki göstermemiştir.
Montelukastın insanlar üzerindeki üreme yeteneğine ilişkin yeterli veri mevcut değildir.
4.7. Araç ve makine kullanımı üzerindeki etkiler
DESDUO’nun hastaların araç ve makine kullanma yeteneğini etkilemesi beklenmez. Ancak, çok
seyrek de olsa bazı hastalarda uyku hali, uyuşukluk, sersemlik ve baş dönmesi oluşabileceği ve
bu durumun onların araç ve makine kullanımını etkileyebileceği belirtilmelidir.
4.8. İstenmeyen etkiler
Tüm ilaçlar gibi, DESDUO’nun içeriğinde bulunan maddelere duyarlı olan kişilerde yan etkiler
olabilir.
Desloratadin
Alerjik rinit ve kronik idiyopatik ürtikerin de içinde bulunduğu endikasyonları kapsayan klinik
çalışmalarda, önerilen günlük 5 mg dozlarda, desloratadin kullanan hastaların %3’ünde
plasebodan daha fazla yan etki görülmüştür. Plasebodan daha fazla görülen ve en yaygın
bildirilen yan etkiler, bitkinlik (%1.2), ağız kuruluğu (%0.8) ve baş ağrısı (%0.6)’dır.
İstenmeyen olaylar aşağıda sistem-organ sınıfına göre listelenmiştir. Sıklıklar şu şekilde
tanımlanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor).
Sinir sistemi hastalıkları
Yaygın: Bitkinlik
Yaygın olmayan: Baş ağrısı
Gastrointestinal hastalıklar
Yaygın olmayan: Ağız kuruluğu
812–17 yaş arası 578 adölesan hastayla yapılan klinik çalışmada, en sık rastlanan istenmeyen olay
baş ağrısı olup, bu yan etki desloratadin kullanan hastaların %5.9’u ve plasebo alan hastaların
%6.9’unda gözlemlenmiştir.
Pazarlama sonrası deneyim:
Pazarlama sonrası deneyimlerde bildirilen çok seyrek yan etkiler aşağıdadır.
Psikiyatrik hastalıklar
Çok seyrek: Halüsinasyonlar
Sinir sistemi hastalıkları
Çok seyrek: Baş dönmesi, uyku hali, uykusuzluk, psikomotor hiperaktivite, inme
Kardiyak hastalıklar
Çok seyrek: Taşikardi, palpitasyon
Gastrointestinal hastalıklar
Çok seyrek: Abdominal ağrı, bulantı, kusma, dispepsi, diyare
Hepato-bilier hastalıklar
Çok seyrek: Karaciğer enzimlerinde yükselme, hepatit ve bilirubinde artış
Kas-iskelet bozukluklar, bağ doku ve kemik hastalıkları
Çok seyrek: Miyalji
Genel bozukluklar ve uygulama bölgesine ilişkin hastalıklar
Çok seyrek: Hipersensitivite reaksiyonları (anafilaksi, anjiyoödem, dispne, pruritus, döküntü ve
ürtiker).
Montelukast
İstenmeyen olaylar aşağıda sistem-organ sınıfına göre listelenmiştir. Sıklıklar şu şekilde
tanımlanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor).
9Klinik çalışmalarda montelukast aşağıdaki şekillerde değerlendirilmiştir:
10 mg film kaplı tabletler 15 yaş ve üstündeki yaklaşık 4000 erişkin hastada
5 mg çiğneme tabletleri 6-14 yaş arasındaki 1750 pediyatrik hastada
Astımlı 15 yaş ve üzeri hastalar
Sinir sistemi hastalıkları
Yaygın: Sersemlik, yorgunluk
Solunum, göğüs bozuklukları ve mediastinal hastalıklar
Yaygın: Öksürük, burun tıkanıklığı, üst solunum yolu enfeksiyonu
Gastrointestinal hastalıklar
Yaygın: Karın ağrısı, dispepsi, diş ağrısı, gastroenterit
Deri ve deri altı doku hastalıkları
Yaygın: İsilik
Kas-iskelet bozuklukları, bağ doku ve kemik hastalıkları
Yaygın: Zayıflık
Genel bozukluklar ve uygulama bölgesine ilişkin hastalıklar
Yaygın: Ateş, nezle benzeri semptomlar, travma
Mevsimsel alerjik rinitli yetişkinler ve 15 yaş ve üzeri erişkin hastalar
Solunum, göğüs bozuklukları ve mediastinal hastalıklar
Yaygın: Üst solunum yolu enfeksiyonu
Pereniyal alerjik rinitli yetişkinler ve 15 yaş ve üzeri erişkin hastalar
Solunum, göğüs bozuklukları ve mediastinal hastalıklar
Yaygın: Sinüzit, üst solunum yolları enfeksiyonu, sinüs baş ağrısı, öksürük
Genel bozukluklar ve uygulama bölgesine ilişkin hastalıklar
Yaygın: Epistaksis
Araştırmalar
Yaygın: ALT artışı
Uyku hali durumunun görülme sıklığı plasebo ile benzerdir.
10Klinik çalışmalardaki belirli sayıda hastada yapılan uzun süreli tedavide erişkinlerde 2 yıla kadar
ve 6-14 yaş arasındaki pediyatrik hastalarda 12 aya kadar güvenlilik profili değişmemiştir.
Pazarlama sonrası deneyimde aşağıdaki advers reaksiyonlar rapor edilmiştir:
Enfeksiyonlar ve enfestasyonlar: Üst solunum yolu enfeksiyonu
Kan ve lenf sistemi hastalıkları: Kanama eğiliminde artış
Bağışıklık sistemi hastalıkları: Anafilaksiyi içeren aşırı duyarlılık reaksiyonları, karaciğere
eozinofilik infiltrasyon
Psikiyatrik hastalıklar: Kabuslar dahil rüya anormallikleri, halüsinasyonlar, uykusuzluk,
iritabilite, anksiyete, huzursuzluk, agresif davranışı içeren ajitasyon ya da düşmanlık hissetme,
titreme, depresyon, uyurgezerlik, intihar düşüncesi ve davranışı, davranış değişiklikleri
Sinir sistemi hastalıkları: Baş dönmesi, rehavet, parestezi/hipoestezi, nöbet
Kardiyak hastalıklar: Çarpıntı
Solunum, göğüs bozuklukları ve mediastinal hastalıklar: Epistaksi
Gastrointestinal hastalıklar: Diyare, ağız kuruluğu, dispepsi, bulantı, kusma
Hepato-bilier hastalıklar: Serum transaminaz (ALT, AST) seviyelerinde yükselme,
hepatoselüler ve karışık düzenli karaciğer yarasının da dahil olduğu kolestatik hepatit
Deri ve deri altı doku hastalıkları: Anjiyoödem, morluk, ürtiker, pruritus, döküntü, eritema
nodozum
Kas-iskelet bozuklukları, bağ doku ve kemik hastalıkları: Artralji, kas krampları dahil miyalji
Genel bozukluklar ve uygulama bölgesine ilişkin hastalıklar: Bitkinlik/halsizlik, huzursuzluk,
ödem, pireksi
Astımlı hastalarda montelukast tedavisi sırasında çok nadir durumlarda Churg-Strauss Sendromu
(CSS) rapor edilmiştir (bkz. bölüm 4.4.)
4.9. Doz aşımı ve tedavisi
DESDUO ile henüz doz aşımı deneyimi yoktur.
11Desloratadin
Desloratadin ile doz aşımının belirtileri uyuklama, kalp atım hızı ve QT aralığında artış,
halüsinasyonlar ve uyuşukluk olmuştur.
Doz aşımı durumunda, absorbe edilmemiş etken maddeyi uzaklaştıracak standart önlemler
alınmalıdır. Semptomatik ve destekleyici tedavi önerilir.
Erişkinler ve adolesanlarda 45 mg’a kadar (klinik dozun 9 katı) desloratadin uygulanan çok dozlu
bir klinik araştırmada, klinik olarak önemli herhangi bir etki gözlenmemiştir.
Desloratadin hemodiyaliz ile elimine edilmemektedir; periton diyalizi ile elimine olup olmadığı
bilinmemektedir.
Montelukast
5000 mg/kg’a kadar tekli oral montelukast dozlarından sonra farelerde (hesaplanan maruz kalım,
önerilen maksimum günlük oral dozda erişkinlerin ve çocukların EAA’sının sırasıyla yaklaşık
335 ve 210 katı) ve sıçanlarda (hesaplanan maruz kalım önerilen maksimum günlük oral dozda
erişkinlerin ve çocukların EAA’sının yaklaşık 230 ve 145 katı) mortalite görülmemiştir.
Montelukast doz aşımının tedavisiyle ilgili spesifik bilgi yoktur. Kronik astım çalışmalarında
montelukast erişkin hastalara 22 hafta süreyle günde 200 mg’a kadar dozlarda ve kısa süreli
çalışmalarda yaklaşık 1 hafta süreyle günde 900 mg’a kadar dozlarda uygulanmış ve klinik
yönden önemli istenmeyen olaylarla karşılaşılmamıştır. Doz aşımı durumunda sindirilmemiş
materyalin gastrointestinal kanaldan uzaklaştırılması ve klinik takip gibi klasik destekleyici
yöntemlerin kullanılması ve gerekirse destekleyici tedavi uygulanması gerekir.
Pazarlama sonrası deneyimde ve montelukast ile yapılan klinik çalışmalarda akut doz aşımı
bildirimleri yapılmıştır. Bunlar erişkinlerde ve çocuklarda 1000 mg kadar yüksek dozları bildiren
raporları içermektedir. Gözlenen klinik ve laboratuvar bulguları, erişkin ve pediyatrik
hastalardaki güvenlilik profiliyle uyumludur. Doz aşımı raporlarının büyük kısmında hiçbir
istenmeyen olay yoktur. En sık görülen istenmeyen olaylar montelukastın güvenlilik profiliyle
uyumludur ve abdominal ağrı, midriyazis, uyku hali, susama, baş ağrısı, kusma ve psikomotor
hiperaktivitedir.
12Montelukastın periton diyalizi veya hemodiyalizle uzaklaştırılabildiğine ilişkin bilgi yoktur.
Montelukastın spesifik antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antihistaminikler-H reseptör antagonisti ve lökotrien reseptör
1
antagonisti kombinasyonu
ATC kodu: R06AK
Desloratadin
Desloratadin sedasyon yapmayan, uzun etkili, potent, selektif periferik histamin H1-reseptör
antagonistidir. Desloratadin, oral uygulamadan sonra santral sinir sistemine girememesi
nedeniyle, periferik histamin H -reseptörlerini selektif olarak bloke eder.
1
Desloratadin in vitro çalışmalarda antialerjik özellikler göstermiştir. Bunlar IL-4, IL-6, IL- 8 ve
IL-13 gibi proinflamatuvar sitokinlerin insan mast hücrelerinden/bazofillerden salınımının
inhibisyonunu ve endotel hücrelerinde adezyon molekülü P-selektinin ekspresyonunun inhibe
edilmesini içerir. Bu gözlemlerin klinik önemi henüz doğrulanmamıştır.
Desloratadin oral liyofilizat, yürütülen iki ayrı tek dozlu araştırmada iyi tolere edilmiş ve bu
durum klinik laboratuvar bulguları, fizik muayeneler, vital bulgular ve EKG interval verileriyle
belgelendirilmiştir. Ayrıca, desloratadin çok dozlu bir araştırmada iyi tolere edilmiştir.
Klinik etkinlik
14 gün boyunca, günde 20 mg’a kadar desloratadin uygulanan çok dozlu bir klinik araştırmada,
istatistik ya da klinik açıdan önemli hiçbir kardiyovasküler etki gözlenmemiştir.
Desloratadinin on gün süreyle, günde 45 mg (klinik dozun dokuz katı) verildiği bir klinik
farmakoloji araştırmasında, QTc (EKG’de Q dalgası ile T dalgası arasındaki süre) intervalinde
uzama gözlenmemiştir.
Ketokonazol ve eritromisinin çoklu dozlarıyla yapılan etkileşim çalışmalarında, desloratadinin
plazma konsantrasyonunda değişiklik gözlemlenmemiştir.
Desloratadin santral sinir sistemine kolayca penetre olmaz. Kontrollü klinik çalışmalarda,
önerilen günlük 5 mg dozda, somnolans insidansında plaseboya kıyasla bir artış olmamıştır.
13Desloratadin, klinik araştırmalarda 7.5 mg günlük dozda bile psikomotor performansı
etkilememiştir. Erişkinlerdeki tek doz çalışmasında 5 mg desloratadin, subjektif uyku halinin
şiddetlenmesi veya uçuşla ilgili faaliyetleri de kapsayan, uçuş performansının standart
ölçümlerini etkilemez.
Klinik farmakoloji çalışmalarında alkol ile birlikte uygulama, alkolün neden olduğu performans
zayıflaması ya da uykusuzluk artışına neden olmaz. Desloratadin ve plasebo grupları arasında
yapılan psikomotor test sonuçlarında anlamlı bir fark bulunmamıştır. Desloratadin, tek başına ya
da alkol ile birlikte alındığında, alkolün performans bozucu etkilerini arttırmamıştır.
Alerjik rinitli hastalarda desloratadin hapşırık, burunda akıntı ve kaşınma, konjesyon/burun
tıkanıklığı, aynı zamanda gözlerde kaşınma, yaşarma ve kızarıklık ve damakta kaşınma gibi
semptomların giderilmesinde etkili olmuştur. Desloratadin, semptomları 24 saat süresince etkili
bir şekilde kontrol altına almıştır. Desloratadinin etkinliği, 12-17 yaş arasındaki hastalarda net
olarak kanıtlanmamıştır.
Alerjik rinit, mevsimsel ve tekrarlayan alerjik rinit olarak sınıflandırıldığı gibi, semptomların
sıklığına göre intermitan ve persistan alerjik rinit olarak da sınıflandırılabilir. İntermitan
alerjik rinit, semptomların bir haftada 4 günden az veya 4 haftadan daha az bir sürede görülmesi
olarak tanımlanabilir. Persistan alerjik rinit, semptomların bir haftada 4 gün veya daha fazla ve 4
haftadan daha fazla görülmesi olarak tanımlanabilir.
Desloratadin mevsimsel alerjik rinitin alevlenmesini azaltmada, rino-konjunktivit yaşam kalitesi
anketindeki toplam skorlamada etkindir. En büyük iyileşme, semptomlarca kısıtlanan günlük
aktiviteler ve pratik problemlerinin alanında görülmüştür.
Kronik idiyopatik ürtiker, etiyolojisi ne olursa olsun arka plandaki fizyopatolojinin benzer olması
ve prospektif çalışmalara katılacak kronik hastaların daha kolay bulunabilmesi nedeniyle, ürtikere
bir klinik model olarak incelenmiştir. Histamin salınması tüm ürtikaryal hastalıklara yol açan bir
neden olduğundan, desloratadinin klinik kılavuzlarda da önerildiği gibi, kronik idiyopatik
ürtikere ilave olarak diğer ürtikaryal hastalıklardaki semptomların giderilmesinde de etkili olması
beklenir.
14Kronik idiyopatik ürtikeri olan hastalarda yürütülen 6 haftalık iki plasebo-kontrollü çalışmada
desloratadin, tedavinin birinci gününden itibaren, kaşıntının hafiflemesinde ve derideki kabartı ve
kızarıklıkların büyüklük ve sayısının azalmasında etkili olmuştur. Her iki çalışmada da etki, 24
saatlik dozlama aralığı süresince değişmeden devam etmiştir. Kronik idiyopatik ürtikerdeki diğer
antihistaminik çalışmalarında, antihistaminiklere yanıt vermeyen hastaların bir kısmı çalışmadan
çıkarılmıştır. Desloratadinle tedavi edilen %55 oranındaki hastaların %50’sinde, plaseboyla
tedavi edilen %19 oranındaki hastaya göre pruritusta iyileşme gözlemlenmiştir. Desloratadin ile
tedavi aynı zamanda, uyku ve günlük rutin aktiviteler ile etkileşimde azalma ile dört puanlı
skalada ölçülen, uyku ve günlük fonksiyonlarda iyileşme sağlamıştır.
Montelukast
Sisteinil lökotrienler (LTC , LTD , LTE ) mast hücresi ve eozinofiller dahil çeşitli hücrelerden
4 4 4
salınan güçlü inflamatuvar eikozanoidlerdir. Bu önemli pro-astmatik mediyatörler sisteinil
lökotrien (CysLT) reseptörlerine bağlanır. CysLT tip-1 (CysLT ) reseptörü, solunum yolu düz
1
kas hücreleri ve solunum yolu makrofajları da dahil olmak üzere insanın solunum yolunda ve
diğer pro-inflamatuvar hücrelerde (eozinofiller ve belirli miyeloid kök hücreler dahil) bulunur.
Astım ve alerjik rinitin patofizyolojisiyle CysLT’ler arasında ilişki vardır. Astımda lökotrien
aracılı etkiler bronkokonstriksiyon, müköz sekresyon, damar geçirgenliği ve eozinofil birikimi
gibi bir dizi solunum yolu aktivitesini içerir. Alerjik rinitte, CysLT’ler hem erken hem de geç
fazlı reaksiyonlar sırasında alerjene maruz kaldıktan sonra burun mukozasından salgılanır ve
alerjik rinitin semptomlarıyla ilişkilidir. CysLT’lerin intranazal yoldan uygulanması sonucu nazal
solunum yolunun direncinin ve nazal tıkanma semptomlarının arttığı gösterilmiştir.
Montelukast astıma bağlı inflamasyon parametrelerini anlamlı olarak iyileştiren güçlü ve oral
yoldan etkili bir bileşiktir. Biyokimyasal ve farmakolojik biyoanalizlere dayanarak CysLT
1
reseptörüne (prostanoid, kolinerjik veya β-adrenerjik reseptör gibi farmakolojik bakımdan önemli
diğer havayolu reseptörleri yerine) yüksek bir afinite ve seçicilikle bağlanır. Montelukast,
herhangi bir agonistik aktivite göstermeksizin CysLT reseptöründe LTC , LTD ve LTE ’ün
1 4 4 4
fizyolojik etkilerini kuvvetle inhibe eder.
Desloratadin/Montelukast
Persistant alerjik rinitli hastalar desloratadin, montelukastla tek ya da kombine olarak 6 haftalık
tedaviye alınmıştır. 20 hasta 10 mg/gün montelukast ve/veya 5 mg/gün desloratadin ya da
15plasebo almıştır. Tedavi periyotları 2 haftalık tedavi yapılmayan dönemlerle ayrılmıştır. Hastalara
semptom skorlama, deri prick testi, spirometri testi, rinometri testi ve nazal lavaj yapılmıştır.
Eozinofil katyonik protein seviyeleri nazal lavajla tespit edilmiştir. Ortalama SD total temel nazal
semptom skoru tedaviden önce 7.7 +/- 0.55 iken, desloratadinle 3.74 +/- 0.54, montelukastla 3.6
+/- 0.48 ve desloratadin/montelukast ile kombine kullanımda 3.04 +/- 0.4 bulunmuştur. Nazal
semptomlarda en büyük iyileşme, kombinasyon tedavisinden sonra oluşmuştur. Eozinofil
katyonik protein seviyelerinde düşüş en iyi montelukastın desloratadin ile kombine kullanımında
elde edilmiştir.
Persistant alerjik rinitli 20 hastada 2 koldan 32 hafta randomize, çift-kör, plasebo kontrollü,
çapraz geçişli çalışma yapılmıştır. 20 hasta 10 mg/gün montelukast ve/veya 5 mg/gün
desloratadin ya da plasebo almıştır. Tedavi periyotları 2 haftalık tedavi yapılmayan dönemlerle
ayrılmıştır. Yaşam kalitesi ölçümlerinde (SEM) plasebo alan hastalarda skor 2.16, desloratadin
alan hastalarda skor 1.79, montelukast alan hastalarda skor 1.48 ve desloratadin/montelukast alan
hastalarda skor 1.59 ölçülmüştür. Montelukastın desloratadin ile kombine olarak verilmesi,
monoterapilere kıyasla persistant alerjik rinitli hastalarda daha iyi etkiler sağlamıştır.
Mevsimsel alerjik riniti ve hafif intermitan astımı olan 30 hastada randomize, çift-kör, paralel
gruplu çalışma yapılmıştır. Hastalara 2 hafta montelukast/desloratadin verilmiştir. Tedaviden
önce ve sonra hastalara spirometri, nazal kazıma ve lavaj yapılmıştır. Hastaların nazal
semptomları, eozinofil/nötrofil sayıları, IL-5 ve IL-8 seviyeleri ölçülmüştür.
Montelukast/desloratadin ile kombine kullanım nazal semptomları (p<0.001), eozinofilleri ve
nötrofilleri (p<0.001), IL-5 seviyesini (p<0.01), IL-8 seviyesini (p<0.05) anlamlı şekilde
azaltmıştır.
Hafiften orta dereceye atopik astımı olan 10 hasta randomize, 4-kol çapraz geçişli plasebo
kontrollü bir çalışmaya alınmıştır. Çalışmada hastalara plasebo, 5 mg desloratadin, 10 mg
montelukast ve 5 mg desloratadin/10 mg montelukast, alerjen maruziyetinden 26 saat ve 2 saat
önce en az 7 gün boyunca verilmiştir. Geometrik alerjen PC20 ortalaması
desloratadin/montelukast, desloratadin, montelukast ve plasebo için sırasıyla 697 U/mL, 338
U/mL, 123 U/mL ve 104 U/mL bulunmuştur. Plaseboya kıyasla kombine tedavi, alerjen PC20
seviyesini anlamlı derecede arttırmıştır. Montelukast alerjen PC20 seviyesini tek başına 4.8 kat
arttırırken, desloratadin ile kombine tedavi 8.9 kat arttırmıştır.
16Atopik astımlı 10 hastada alerjen inhalasyonuna maruziyetten 2 saat önce verilen 5 mg
desloratadin/10 mg montelukast kombinasyonu ile bunların tek tek uygulanmasını kıyaslayan çok
merkezli, randomize, çift-kör, çapraz geçişli çalışma yapılmıştır. Metakolin uyarımı alerjen
maruziyetinden 24 saat önce ve sonra gerçekleştirilmiştir. Ekshale nitrik oksit değerleri ve
sputumdaki enflamatuvar hücre sayılarına bakılmıştır. Desloratadine ve montelukasta kıyasla
ilaçların kombine kullanımları, astmatik yanıtı daha iyi inhibe etmiştir. Montelukast ekshale NO
seviyesini alerjenden 24 saat sonra azaltmıştır. Alerjen etkili sputumdaki eozinofil sayısı
desloratadin ve kombine tedavi ile 7 saatte baskılanırken, montelukast ve kombine tedavi ile 24
saatte baskılanmıştır. Tek doz desloratadin ve montelukastın alerjen maruziyetinden 2 saat önce
kombine verilmesinin, klinik olarak astmatik yanıtı ve eozinofil toplanmasını monoterapilere
kıyasla daha iyi ortadan kaldırdığı görülmüştür.
Astımın değerlendirilmesinde solunum yolu aşırı duyarlılık stimülasyonu önemli mediyatör
histamin ve sistein lökotrienleri yanında yararlı bir non-invaziv belirteçtir. Hafiften orta dereceye
kadar persistant astımı olan 15 hasta randomize, çift-kör, çapraz geçişli çalışmaya alınmıştır.
Hastalara 10 mg montelukast/5 mg desloratadin kombinasyonu, 10 mg montelukast ve plasebo,
adenozin monofosfat (AMP) ve mannitol maruziyetinden 10-14 saat önce verilmiştir. Mannitol
eşik değer dozu, adenozin monofosfat eşik değer konsantrasyonu ve iyileşme zamanı,
maruziyetten sonra akciğer fonksiyonları ile ölçülmüştür. Plaseboya kıyasla,
montelukast/desloratadin AMP eşik değer konsantrasyonu ve mannitol eşik değer dozunda
sırasıyla 3.2 ve 2.4 kat iyileşme sağlamıştır. Montelukast ise plasebodan farklı değildir. Hem
montelukast/desloratadin ve montelukast monoterapisi plaseboyla kıyaslandığında, her iki
maruziyetten sonra iyileşme zamanında AMP için sırasıyla montelukast/desloratadin için 27
dakika, montelukastta 29 dakika azalma; mannitol için sırasıyla 27 dakika ve 26 dakikalık azalma
olmuştur.
Gecikmiş basınç ürtikerli 36 hastada dermografometre kullanılarak randomize olarak 2 hafta
günde bir kere 1. kol oral 5 mg desloratadin/plasebo, 2. kol oral 5 mg desloratadin/10 mg
montelukast, 3. kol oral plasebo almıştır. 70s basınçtan sonra plasebo grubuna kıyasla
desloratadin+montelukast kombine kullanımında papül diyametrelerinde anlamlı azalmalar
olmuştur. Kortikosteroid tedavisinden kaçmak isteyen hastalarda kombine olarak
desloratadin/montelukast kullanılmasının basınca bağlı ürtikerde etkili olduğu kanıtlanmıştır.
17Kronik ürtikeri olan 81 hastada randomize, çift-kör, plasebo kontrollü bir çalışma yapılmıştır. Bir
hafta süren tek-kör plasebo kontrollü çalışmayı, altı haftalık çift-kör aktif tedavi periyotları takip
etmiştir. Hastalar 5 mg desloratadin/plasebo, 5 mg desloratadin/10 mg montelukast, oral plasebo
almıştır. Desloratadin/montelukast ile birlikte kullanımda, kronik ürtikerli hastalarda yaşam
kalitesi ölçeğinde anlamlı etkiler elde edilmiştir.
5.2. Farmakokinetik özellikler
Genel özellikler
DESDUO, oral olarak verildikten sonra, desloratadin ve montelukast doruk plazma
konsantrasyonlarına 3 saat sonra ulaşmaktadırlar. DESDUO’nun emilim hızı ve miktarı ayrı ayrı
verilen desloratadin ve montelukastın biyoyararlanımına eşdeğerdir.
Desloratadin
Emilim:
Desloratadin uygulamasından sonra, plazmadaki ilaç konsantrasyonu 30 dakika içinde
saptanabilir düzeye gelir. Desloratadinin emilimi iyidir ve maksimum plazma konsantrasyonuna
yaklaşık 3 saat sonra ulaşılır. Desloratadinin terminal faz yarılanma ömrü yaklaşık 27 saattir.
Desloratadinin birikim derecesi, yarılanma ömrü (yaklaşık 27 saat) ve günde tek doz uygulama
sıklığı ile uyumludur. Desloratadinin biyoyararlanımı 5 ile 20 mg aralığında doz ile orantılıdır.
Yiyecekler desloratadin oral liyofilizatın EAA ve C değerlerini etkilemez; ancak T
maks maks
değerini 2.5’ten 4 saate, 3-OH-desloratadinin T değerini ise 4’ten 6 saate uzatır. Ayrı bir
maks
çalışmada, greyfurt suyunun desloratadinin dispozisyonu üzerinde bir etkisi bulunmamıştır. İçme
suyunun desloratadinin biyoyararlanımı üzerinde etkisi yoktur.
Dağılım:
Desloratadin plazma proteinlerine orta derecede (%83 - %87) bağlanır. 14 gün süreyle günde tek
doz (5 mg ile 20 mg) desloratadin uygulamasını takiben, klinik olarak önem taşıyan herhangi bir
ilaç birikim belirtisi bulunmamıştır.
Hasta profilinin genel mevsimsel alerjik rinitli popülasyona benzer olduğu bir farmakokinetik
çalışmada, gönüllülerin %4'ü daha yüksek desloratadin konsantrasyonuna ulaşmıştır. Bu yüzde
etnik geçmişe göre değişiklik gösterir. C konsantrasyonu yaklaşık 7 saatte 3 kat daha yüksek
maks
18ve terminal faz yarı-ömrü yaklaşık 89 saat olmuştur. Bu hastalardaki güvenlilik profili, genel
popülasyona göre farklılık göstermemiştir.
Biyotransformasyon:
Desloratadin metabolizması karaciğerde gerçekleşir. Desloratadin metabolizmasından sorumlu
enzim henüz tanımlanmamış olduğundan diğer ilaçlarla olabilecek bazı etkileşimler tamamen göz
ardı edilememektedir. Desloratadin CYP3A4’ü in vivo ortamda inhibe etmez ve in-vitro
çalışmalar bu tıbbi ürünün CYP2D6’yı inhibe etmediğini, ayrıca P-glikoproteinin substratı veya
inhibitörü olmadığını göstermiştir.
Sağlıklı erişkin olgularda tablet formülasyonuyla yürütülen bir çok-dozlu farmakokinetik
çalışmada, dört olgunun desloratadini yavaş metabolize ettiği bulunmuştur. Bu olgularda 7. saat
civarındaki C konsantrasyonu yaklaşık 3 kat daha yüksektir ve terminal fazdaki yarılanma
maks
ömrü 89 saat civarındadır.
Bir farmakolojik ve klinik araştırmalar serisinde, olguların %6’sında desloratadinin plazma
konsantrasyonları daha yüksek bulunmuştur. Bu yavaş metabolize edici fenotipin prevalansı
erişkin (%6) ve 2-11 yaş arası pediyatrik (%6) olgularda karşılaştırılabilir nitelikte ve siyahlarda
(erişkinler %18, pediyatrik olgular %16) beyazlara (erişkinler %2, pediyatrik olgular %3) kıyasla
daha yüksektir; ancak bu olgulardaki güvenlilik profili, genel popülasyondakinden farklı değildir.
Eliminasyon:
Desloratadinin ortalama eliminasyon yarı-ömrü 27 saat olarak hesaplanmıştır. 5-20 mg arasında
değişen tek oral dozları izleyen C ve EAA değerleri, dozla orantılı olarak artmıştır. 14 günlük
maks
kullanım sonrası birikim derecesi, eliminasyon yarı-ömrüyle ve pozolojiyle bağdaşmıştır.
İnsanlardaki bir kütle denge çalışması, 14C-desloratadin dozunun yaklaşık %87’sinin
metabolitler şeklinde ve eşit miktarlarda olmak şartıyla dışkıyla ve idrarla vücuttan
uzaklaştırıldığını göstermiştir. Plazmadaki 3-hidroksidesloratadin analizi, bu metabolitin T ve
maks
eliminasyon yarı-ömrü değerlerinin, desloratadine ait değerlere benzediğini göstermiştir.
Doğrusallık/Doğrusal olmayan durum:
Desloratadin önerilen doz aralığında doğrusal farmakokinetik gösterir. Herhangi bir birikim
olmaz.
19Montelukast
Emilim:
Montelukast, oral uygulamadan sonra hızla ve hemen hemen tümüyle emilir. Erişkinlere aç
karnına 10 mg montelukast verildiğinde, ortalama doruk plazma konsantrasyonuna (C ) 3
maks
saatte (T ) ulaşılmıştır. Ortalama oral biyoyararlanım %64’tür. Oral biyoyararlanım ve C
maks maks
standart yemekten etkilenmemektedir. Aç karnına 5 mg montelukast alan erişkinlerde ortalama
C değerine 2-5 saatte ulaşılmıştır. Oral biyoyararlanım montelukast aç karnına alındığında
maks
%73 iken, tok karnına alındığında %63’e düşer.
Oral granül formülasyonunun elma püresiyle birlikte uygulanması, montelukastın farmakokinetik
özellikleri üzerinde klinik yönden anlamlı bir etki yaratmamıştır. Sabah yüksek oranda yağ içeren
öğünün alınması montelukast oral granüllerinin EAA'sını etkilememiş ancak C ’ı %35
maks
azaltmış ve T ’ı 2.3 ± 1.0 saatten 6.4 ± 2.9 saate uzatmıştır.
maks
Montelukastın astımlı hastalardaki güvenliliği, 4 mg oral granül formülasyonunun akşamları
gıdanın alınma zamanından bağımsız olarak uygulandığı klinik çalışmalarda da gösterilmiştir.
Dağılım:
Montelukast plazma proteinlerine %99’dan daha yüksek oranda bağlanır. Montelukastın kararlı
durum dağılım hacmi 8-11 litre arasındadır. Radyoizotopla işaretlenmiş montelukast ile
sıçanlarda yapılan çalışmalar kan-beyin bariyerini minimal olarak geçtiğini göstermektedir.
Ayrıca, radyoizotopla işaretlenmiş materyalin dozdan sonra 24 saatteki konsantrasyonları diğer
tüm dokularda minimaldir.
Biyotransformasyon:
Montelukast yaygın bir şekilde metabolize olur. Terapötik dozlarda yapılan çalışmalarda erişkin
ve çocuk hastalarda montelukast metabolitlerinin kararlı durum plazma konsantrasyonları
saptanamaz düzeydedir.
İnsan karaciğer mikrozomlarının kullanıldığı in vitro çalışmalar, sitokrom P450 3A4 ve 2C9’un
montelukast metabolizmasında rol oynadığını göstermektedir. Bilinen sitokrom P450 3A4
inhibitörleri (örneğin; ketokonazol, eritromisin) ve 2C9 inhibitörlerinin (örneğin; flukonazol)
montelukast farmakokinetiği üzerine etkileri araştırılmamıştır. İn vitro çalışmalarda terapötik
20plazma konsantrasyonlarındaki montelukast sitokrom P450 3A4, 2C9, 1A2, 2A6, 2C19 veya
2D6’yı inhibe etmemiştir.
Eliminasyon:
Sağlıklı erişkinlerde montelukastın plazma klerensi ortalama 45 mL/dak’dır. Radyoaktif işaretli
montelukastın oral dozunu takiben radyoaktivitenin %86’sı 5 günlük fekal birikimde, %0.2’den
azı idrarda elde edilmiştir. Montelukastın oral biyoyararlanım hesapları da buna eklendiğinde,
montelukast ve metabolitlerinin hemen hemen tümüyle safrayla atıldığı ortaya çıkmaktadır.
Birçok çalışmada montelukastın ortalama plazma yarılanma ömrü sağlıklı genç erişkinlerde 2.7 -
5.5 saat arasında değişmiştir.
Doğrusallık/Doğrusal olmayan durum:
Montelukast farmakokinetiği 50 mg oral dozlara kadar hemen hemen doğrusaldır. Günde 1 kez
10 mg günlük dozu ile ana ilaçta az miktarda (%14) birikme mevcuttur.
Hastalardaki karakteristik özellikler
Cinsiyet:
Montelukastın farmakokinetik özellikleri kadınlarda ve erkeklerde benzerdir.
Yaşlılar:
Montelukastın tekli 10 mg oral dozunun farmakokinetik profili ve oral biyoyararlanımı yaşlı ve
genç erişkinlerde benzerdir. Montelukastın plazma yarılanma ömrü yaşlılarda biraz daha
uzundur. Yaşlılarda doz ayarlaması gerekmez.
Irk:
Irka bağlı farmakokinetik farklılıklar incelenmemiştir.
Karaciğer yetmezliği:
Hafif-orta derecede karaciğer yetmezliği ve klinik siroz bulguları olan hastalarda montelukastın
metabolizmasında azalma olduğunu gösteren kanıtlar vardır ve tekli 10 mg dozdan sonra
montelukastın ortalama plazma konsantrasyon eğrisi altında kalan alanı (EAA) %41 (%90 GA=
%7, %85) daha yüksektir. Montelukastın eliminasyonu sağlıklı gönüllülere göre biraz uzamıştır
(ortalama yarı-ömür= 7.4 saat). Hafif-orta derecede karaciğer yetmezliği olan hastalarda doz
21ayarlaması gerekmez. Montelukastın daha ciddi karaciğer yetmezliği olan hastalarda veya
hepatitli hastalardaki farmakokinetik özellikleri incelenmemiştir.
Böbrek yetmezliği:
Montelukast ve metabolitleri idrarla atılmadığından, montelukastın farmakokinetik özellikleri
böbrek yetmezliği olan hastalarda incelenmemiştir. Bu hastalarda doz ayarlaması gerekmez.
Pediyatrik hastalar:
Farmakokinetik çalışmalar, 4 mg oral granül formülasyonunun sistemik maruz kalımını 6-23 ay
arası pediyatrik hastalarda incelemiştir.
6-11 aylık çocuklarda montelukastın sistemik maruz kalımı ve montelukastın plazma
konsantrasyonlarındaki değişkenlik erişkinlerde gözlenenden daha yüksektir. Popülasyon
analizlerine göre, ortalama EAA (4296 ng•saat/ml [aralık: 1200 - 7153]) erişkinlerdekinden
(ortalama EAA 2689 ng•saat/ml [aralık: 1521 - 4595]) %60 daha yüksek ve ortalama C (667
maks
ng/ml [aralık: 201 - 1058]) erişkinlerdekinden (353 ng/ml [aralık: 180 - 548]) %89 daha
yüksektir.
12-23 aylık çocuklarda sistemik maruz kalım daha az değişkendir, ancak yine erişkinlerde
gözlenenden daha yüksektir. Ortalama EAA (3574 ng•saat/ml [aralık 2229 - 5408]) erişkinlerde
gözlenenden %33 daha yüksek ve ortalama C (562 ng/ml [aralık: 296 - 814])
maks
erişkinlerdekinden %60 daha yüksektir. 6-23 aylık 26 çocukta yapılan bir tekli doz
farmakokinetik çalışmasında montelukastın güvenliliği ve tolerabilitesi 2 yaş ve üzeri
hastalardakiyle benzerdir (bkz. bölüm 4.8.).
5.3. Klinik öncesi güvenlilik verileri
Desloratadin
Desloratadin loratadinin primer aktif metabolitidir. Desloratadin ve loratadinle yapılmış,
desloratadine maruziyetin, desloratadin ve loratadinin toksisite profiline kalitatif ya da kantitatif
farklarını gösteren, karşılaştırılabilir seviyede klinik çalışma bulunmamaktadır.
Farmakolojik güvenlilik, doz tekrar toksisitesi, genotoksisite ve üreme toksisitesi üzerine
konvansiyonel olarak yapılmış klinik çalışmalara dayanarak, insanlarda desloratadine özgü zararı
gösteren klinik veri bulunmamaktadır. Desloratadin ve loratadinle yapılmış klinik çalışmalarda
karsinojenik potansiyelin bulunmadığı gösterilmiştir.
22Montelukast
Hayvanlardaki toksisite çalışmalarında serum biyokimyasında ALT, glukoz, fosfor ve trigliserid
düzeylerinde küçük, geçici değişiklikler görülmüştür. Hayvanlardaki toksisite bulguları; artmış
tükürük salgılanması, gastrointestinal semptomlar, yumuşak dışkı ve iyon dengesizliğidir. Bu
olaylar klinik dozajda görülen sistemik maruz kalımın >17 katına yol açan dozajlarda ortaya
çıkmıştır. Maymunlarda istenmeyen etkiler günde 150 mg/kg’dan yüksek dozlarda (klinik dozda
görülen sistemik maruz kalımın >232 katı) görülmüştür. Hayvan çalışmalarında montelukast
klinik sistemik maruz kalımın 24 katından daha fazla sistemik maruz kalımda fertilite veya üreme
performansını etkilememiştir. Günde 200 mg/kg (klinik sistemik maruz kalımın >69 katı) dozunu
alan sıçanlarda yapılan dişi fertilite çalışmasında, yavruların vücut ağırlığında küçük bir azalma
kaydedilmiştir. Tavşanlarda yapılan çalışmalarda, klinik dozda görülen klinik sistemik maruz
kalımın >24 kat üzerindeki sistemik maruz kalımda eş zamanlı incelenen kontrol hayvanlara göre
yetersiz kemik gelişimi insidansının daha yüksek olduğu görülmüştür. Sıçanlarda hiçbir
anormallik görülmemiştir. Montelukastın hayvanlarda plasentadan geçtiği ve anne sütüne geçtiği
gösterilmiştir.
Farelerde ve sıçanlarda 5000 mg/kg’a (test edilen maksimum doz) kadar montelukast sodyum
dozlarının (farelerde 15,000 mg/m2 ve sıçanlarda 30,000 mg/m2) tekli oral uygulanmasından
sonra hiçbir ölüm gözlenmemiştir. Bu doz, önerilen günlük erişkin insan dozunun (50 kg
ağırlığındaki hasta baz alınarak) 25,000 katına denktir.
Farelerde günde 500 mg/kg’a kadar (sistemik maruz kalımın yaklaşık >200 katı) montelukast
dozlarının UVA, UVB veya görünür ışık spektrumlarında fototoksik olmadığı saptanmıştır.
Montelukast kemirgen türlerinde in vitro ve in vivo testlerde mutajenite veya tümör oluşumu
göstermemiştir.
236. FARMASÖTİK ÖZELLİKLER
6.1. Yardımcı maddelerin listesi
Sorbitol Powder (E420)
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
250C’nin altındaki oda sıcaklığında ve kuru yerde saklayınız. Nemden ve ışıktan koruyunuz.
6.5. Ambalajın niteliği ve içeriği
DESDUO, 30 ve 90 saşe PE/Alüminyum/kuşe kağıt ambalajda ve karton kutuda kullanma
talimatı ile beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Mentis İlaç San. Tic. Ltd. Şti.
Florya Asfaltı, Florya İş Merkezi
No:88 B Blok No:6 Bakırköy / İstanbul
Tel: 0 212 481 79 52
Fax: 0 212 481 79 52
e-mail: info@mentisilac.com.tr
248. RUHSAT NUMARASI(LARI)
246/59
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 05.12.2012
Ruhsat yenileme tarihi:
10. KÜB’ÜN YENİLENME TARİHİ
25